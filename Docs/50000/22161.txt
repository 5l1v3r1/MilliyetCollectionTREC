<DOC>
<DOCNO> 22161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/son/sontur16.html </URL>
<DATE> 2001/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Antakya Belediye Başkanı "Salgın hastalıktan korkuyorum" 
</HEADLINE>
<TEXT>

     Hatay'da, 8 Mayıs'ta başlayan şiddetli yağışın ardından meydana gelen sel felaketi kentte ağır yaralar açtı. Belediye Başkanı İris Şentürk, bugüne kadar ancak geçici önlemler alabildiklerini belirterek, "Antakya, 80'lik ihtiyara makyaj yapılmış durumda" dedi. 
     İris Şentürk, Başbakan Bülent Ecevit ve Başbakan Yardımcısı Devlet Bahçeli'nin yanı sıra birçok bakanıyla siyasi parti liderlerinin Antakya'ya gelerek vahim 
     tabloyu gözleriyle gördüklerini, buna karşın halen "Afet Bölgesi" ilan edilmediklerini bildirdi. En büyük korkusunun salgın hastalık olduğunu söyleyen Şentürk, "Verilen vaatlere inancımı korumak istiyorum. Eğer bunlar yerine getirilmezse, sadece Antakyalı değil, tüm Türkiye halkı kimlerin gerekeni yapmadığını bileceklerdir" dedi. 
     Şentürk, Belediye Başkanı seçildiği CHP'den bir süre önce istifa ettiğini anımsatarak, "Benim savunduğum fikirlere uygun, Türkiye sorumlarına sahip çıkabilecek bir oluşum oluncaya kadar bağımsız kalacağım" diye konuştu. 







</TEXT>
</DOC>
