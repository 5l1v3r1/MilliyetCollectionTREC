<DOC>
<DOCNO> 37530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/siyaset/siy07.html </URL>
<DATE> 2001/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer’i hiç konuşmadık 
</HEADLINE>
<TEXT>

Başbakan Bülent Ecevit yaptığı açıklamada, DSP’li bakanlarla yapılan toplantıda, Cumhurbaşkanı Sezer ile ilgili hiçbir konunun görüşülmediğini belirtti 
     ANKARA Milliyet 

     Başbakan Bülent Ecevit yaptığı açıklamada, DSP’li bakanlarla yaptığı toplantıda, Cumhurbaşkanı Ahmet Necdet Sezer’in Anayasa Mahkemesi’ne yaptığı atamaları değerlendirmediklerini belirterek, ikinci kez yalanlamada bulundu. Başbakanlık Basın Merkezi’nden yapılan yazılı açıklamada, önceki gün bazı gazetelerde, DSP’li bakanlarla yapılan toplantıda, Sezer’in yaptığı atamalara ilişkin konuların ele alındığı yönündeki haberlerin yer aldığına dikkat çekildi. Açıklamada, şöyle denildi 
     "Toplantı öncesinde, toplantı sırasında veya toplantı sonrasında, böyle bir konu kesinlikle konuşulmadığı gibi, Sayın Cumhurbaşkanı ile ilgili başka hiçbir konu da gündeme gelmemiştir." 
     Öte yandan Başbakan Ecevit, Hacı Bektaş’a gerçekleştirdiği ziyareti sırasında da söz konusu haberlerin doğru olmadığını belirtmişti. 
     



 SİYASET 















</TEXT>
</DOC>
