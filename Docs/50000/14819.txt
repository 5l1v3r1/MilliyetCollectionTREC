<DOC>
<DOCNO> 14819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/son/sontur20.html </URL>
<DATE> 2001/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Batman'da yağmur bodrum katlarını vurdu 
</HEADLINE>
<TEXT>

     Batman ve ilçelerinde yağışlar nedeniyle bazı evlerin bodrum katını su bastı. 
     Batman ve çevresinde iki gündür aralıksız devam eden yağışlar nedeniyle, kent merkezinden geçen İluh Deresi taştı. Derenin taşması sonucu bazı evlerin bodrum katları sular altında kaldı. Ekili sebze ve meyve bahçelerinin de zarar gördüğü selde, belediye ekiplerinin yanı sıra vatandaşlar da kendi imkanlarıyla suları boşaltıyor. Raman Dağı'nda da Raman-1 Petrol Sahası'nı su bastı. Petrol sahasındaki ham petrolün boşaltıldığı tankların etrafındaki ihate duvarı yıkıldı. Duvarın yıkılmasıyla akan sular Batman-Hasankeyf karayolunu bir süre trafiğe kapadı. Yapılan çalışmalar sonucu yol yeniden ulaşıma açıldı. Kozluk ve Sason ilçelerinde de sel suları ekili bahçe ve arazilerde hasara yol açtı. Meteoroloji yetkilileri, son 48 saat içerisinde Batman'da metrekareye 12 kilogram yağış düştüğünü belirterek, yağışın önümüzdeki günlerde de devam edeceğini bildirdi. 
     




</TEXT>
</DOC>
