<DOC>
<DOCNO> 21530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/yazar/okur.html </URL>
<DATE> 2001/05/16/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Banka evlilikleri 
</HEADLINE>
<TEXT>

     Bankacılık Düzenleme ve Denetleme Kurulu BDDK , bankaları sıkı markaja aldı. 
     Banka murakıpları hummalı bir çalışma içindeler. 
     Ve "orta ölçekli bankalar..." 
     Son günlerde adı ortalıkta sıkça telaffuz edilen bir banka. 
     BDDK uyarmış 
     "70 ile 10 milyon dolar arasındaki grup kredinizi, ya aşağı çekilin, ya da sermayenizi artırın " 
     Banka sahibi ve yöneticileri hemen sermaye artırımına gitmişler. 
     Görüşümüz, önümüzdeki günlerde bankalardan sermaye artırım haberleri gelmeye devam edecek. Ama Ziraat ve Halk Bankası ortak yönetim kurulu başkanı Vural Akışık'ın "küçük güzeldirin yerine büyük sağlamdır" anlayışına dikkat çekmek istiyoruz. 
     Çünkü globalleşme finans sektöründe de kendisini bu düşünceyle öne çıkardı. O yüzden dünya, son üç yılda dev banka evlilikleri ile tanıştı. 
     Ya biz ne yapacağız 
     Her iki kriz bankaların özkaynaklarını yok etti. Türkiye'den yoğun bir para çıkışı oldu. Rakam yazıp manipülasyon yapma derdinde değiliz. Bu ülke insanına ait para güvenli sığınak arayıp kaçarken, el alemin doğrudan para getirmesini nasıl bekleyeceğiz O yüzden para programı ve artık kaçıncısı olduğunu hatırlamakta güçlük çektiğimiz niyet mektupları bize göre çok daha fazla önem taşıyor. 
     
Bankacılıkta önce güven      Ama bankacılık sistemi de boş durmuyor. 
     O yüzden finans sektörünü bir sepet olarak düşünüyoruz. Ve sigortadan, leasinge, factoringden joint ventur'ların gelecek için bize bir ipucu verdiğini görüyoruz. 
     Ve pek çok banka sahibi ile konuştuğumuzda patronların ve tepe yöneticilerin harıl harıl görüşme yaptığını öğreniyoruz. 
     Uzaklara değil, burnumuzu dış ticarette ağırlıklı olarak partnerlik yaptığımız ülke bankalarına çeviriyoruz. 
     Örneğin, İtalya... 
     Sigortacılıkta yapılan ortaklıkların önümüzdeki dönemde banka ortaklığı biçiminde karşımıza çıkabileceğini söyleyebiliriz. 
     Tabii ki Almanya ve Fransa'yı unutmuyoruz... 
     Ve doğrudan sermaye girişinin de orta vadede bu kanalla gerçekleşebileceğini düşünüyoruz. Eğer güven tesis edersek... Eğer popülist politikalardan vazgeçersek... 
     Bu dönemde hiç kuşkusuz, "Türk bankacılığı elden gidiyor çığırtkanlığı da" yapılacak. 
     
Alın üstüne para veririz’      Ama servetin el değiştirdiği, paranın korkup kaçtığı bir ortamda bugüne değil, yarına dönük analizler yapmanın da çok önemli olduğuna inanıyoruz. 
     22 Kasım krizini hatırlayın 
     Gerçek bir banka savaşını perde gerisinden aktarabildik. Oysa sorun karmaşık değil. 
     Demirbank, HSBC ile geçen ağustos ayında görüşmeye başlamıştı. Ve iş bitme noktasına gelmişti. Oysa uzun süredir yabancılarla görüşme masasına oturmuş bir rakip, paniğe kapıldı. Çünkü önceliğin kendisine ait olmasını istiyordu. 
     Mesele, "öncelik" biçiminde başladı ama iş çığırından çıkınca bankacılık sektöründe de böyle bir manzara ortaya çıkıverdi. 
     Aslında her şey ne kadar basit başlıyor değil mi 
     O yüzden şimdilik banka flörtleriyle ilgili isim yazmıyoruz ama bilgi aktarıyoruz. Küçük bankalara gelince üç banka var ki, sahipleri "alın, üstüne para vereceğiz" demekten başka bir şey söyleyemiyorlar. 
     Ve, bir zamanlar Hazine'den izin alıp, kartvizitine "banka sahibi" yazdırmak isteyenler bugün tel cambazı gibi pazarlık peşinde... 
     Anlayan anlıyor 
     
     







Yine 14 Mayıs 


Baba ve oğlu 


Şalk'ın çıkışını çok yadırgadım 


O kadar da değil 


Dertli milletvekilleri Bir dönem kapanıyor mu 


O'nsuz ve O'nunla 


Adalet Bakanlığı teşkilat yasası tamam 


Tam gün eğitim 


Daha iyi gitmesi için... 


Demokrasi herkese lazım, babaya da... 


Banka evlilikleri 


Telefon dinlemeye yeni düzen 


Kural, paspas olursa... 


Kafamızı kumdan çıkaralım 


Madalyonun 2 yüzü 


Derviş ile halkın niyeti farklı 


"Mason olsalardı ülke bu hale gelmezdi" 


</TEXT>
</DOC>
