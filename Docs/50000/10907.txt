<DOC>
<DOCNO> 10907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/11/son/sontur20.html </URL>
<DATE> 2001/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Atatürk Havalimanı'nda bayram dönüşü yolcu yoğunluğu yaşanıyor 
</HEADLINE>
<TEXT>

     Kurban Bayramı'nı yurtdışında geçiren vatandaşlar ile hacı kafilelerinin yurda dönüşleri nedeniyle Atatürk Havalimanı'nda, büyük yolcu yoğunluğu yaşanıyor. 
     Uzun bayram tatilinin sona ermesiyle vatandaşların, Avrupa'nın belli başlı turizm merkezlerinden dönüşleri de başladı. Tatilcilerle hacı kafilelerinin yurda dönüşlerinin aynı döneme rastlaması nedeniyle Atatürk Havalimanı'nda, yolcu ve karşılayıcı trafiğinde önemli artış meydana geldi. Yurda dönüş yapan vatandaşlar, terminaldeki yoğunluk nedeniyle uzun süre pasaport ve bagaj kuyruklarında beklemek zorunda kaldı. Atatürk Havalimanı yetkilileri, dış hatlarda, günde ortalama 400 uçağın iniş yaptığını kaydettiler. 




</TEXT>
</DOC>
