<DOC>
<DOCNO> 11156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/yazar/okur.html </URL>
<DATE> 2001/03/13/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Manipülasyonun bedeli 
</HEADLINE>
<TEXT>

     11 Ocak 1999... 
     Halkbank, Türkiye Odalar ve Borsalar Birliği TOBB , İzmir Ticaret Odası... 
     Ve 21 kuruluş ortak bir KOBİ AŞ kurmuşlar... Amaç, küçük işletmelere kaynak yaratmak... Ne yapıyorlar bilmiyoruz, bildiğimiz TOBB'un kriz esnasında kasasına aktardığı tahmin edilen 20 trilyonluk kriz geliri 
     Acaba sadece TOBB mu kriz zengini 
     Acaba kriz esnasında yurtdışına milyar dolar seviyesinde para transferleri yapanlar var mı Ya da kur dalgalanmaya bırakılınca fırsattan istifade yeşil dolarları Tahtakale'den içeriye sürenler olabilir mi Paranoyak yaptılar bizi... 
     Oysa döviz, faiz rantçıları suskun... Ama siyasetçiler, bürokratlar konuşuyor. 
     Ekonomist dergisinde Nurhan Yönezer'in sorularını yanıtlayan Çalışma ve Sosyal Güvenlik Bakanı Yaşar Okuyan diyor ki 
     "Programa destek veriyoruz diyen ama köstek olan sermaye sahipleri var. 20 yıldır paradan para kazanmayı alışkanlık haline getirmiş büyük grupların bu noktada ortaya koydukları tavırlar var." 
     Buyrun cenaze namazına... Birileri her koşulda kazanıyor, kaybedenler belli Dar gelirliler, ücretli kesim, işçi, köylü... Ve sonuçta adı ulusal, içeriği yeşil dolarlara dayalı yeni programda da aynı özveri isteniyor. 
     "Siyasal ve toplumsal konsensüs..." 
     Gelir dağılımı düzelecekse, enflasyon illetinden kurtulacaksak, üretim artacaksa, borç batağından çıkacaksak neden programa destek vermeyelim .. 
     Ama sormak zorundayız 
     "Efendim bu açılan kaçıncı program, bu açılan kaçıncı paket." Biz şaşırdık. Hep özveri deniliyor, hep yarı yolda kalınıyor. Neden 
     Ve sonuçta enflasyonu yüzde 25'lere kadar çekip yeniden zıplatanlar kimler olduğunu biz de öğrenmek istiyoruz. 
     İşte işadamlarının, siyasetçinin, bürokratın tavrı. Herkes içini döküyor. İş işten geçtikten sonra... Sanki dertleşme zamanı... Neden zamanında gereken sözü söylemiyorsunuz Yanlışı gördüğünüz noktada uyarıda bulunmuyorsunuz "Vatandaşı aptal yerine koymanın kimseye bir yararı yok ki." 
     Eski Hazine Müsteşarı görevinden ayrıldı ya rahat konuşuyor 
     "TOBB, rantiyeyi temsil ediyor..." Oysa bir yıl önce enflasyon mankenliği yapanlar kimlerdi Kriz esnasında faiz fırsatçılığı yapanlar için beklenilmesi mi gerekiyordu Çalışma Bakanı enflasyon cephesinden söz ediyor da bir siyasetçi olarak bu lobinin başını kimler çekiyor, açıklayamıyor. 
     Bu olacak iş mi 
     Herkes manipülasyon peşinde. Sakın, manipülasyon sadece borsada yapılır diye düşünmeyin. Manipülasyon bal gibi böyle yapılır. Enflasyon cephesi, devalüasyon cephesi her daima işine geldiği gibi piyasayı yönlendiriyor. Bürokrat cephesi de siyasetçi cephesi de susuyor. Ya da gerektiğinde oyunda yerini alıyor. 
     Erdemli, onurlu, dürüst olmak her babayiğidin harcı değil, bilesiniz... 
     Hep birlikte hesap sormayı öğrenmek zorundayız. 
     Şimdi "ulusal" programı tartışıyoruz. Acaba içeriğinde ne var diye uğraşıyoruz. 
     Detaylar önemli. Çünkü hepimiz ne yapacağımızı bilmek istiyoruz. Bizim bildiğimiz şu Ne özelleştirme, ne kamu bankaları, ne borç sendromu... Bildik bileli bunları tartışmıyor muyuz sanki Önemli olan kararlılık, siyasi irade ve samimiyet... 
     Yoksa kimsenin elinde sihirli bir değnek yok. Evimizin içini kendimiz temizleyeceğiz. İşte borçlanma takvimi 16 Mart'ta açıklanacak, bürokrat atamalarını bekliyoruz. Devlet Bakanı Kemal Derviş ile bürokratların şafak toplantısından çıkan haberler. 
     Anlatmak istediğimiz sular henüz bulanık... 
     Biraz daha bekleyeceğiz... 
     
     





Son şans 


Vedat Günyol 


Bahçeli "Felaket yok" 


Şair Ecevit 


Çok cesur ve köklü adımlar... Hükümet atabilecek mi 


Şansı ıskalamamak 


Okulların başarısı 


Bu da bir model... 


Manipülasyonun bedeli 


Bankamatik siyaset bitiyor 


Derviş'in 100 günü 


Ekonominin 12 Mart'ı 


IMF’siz olmaz, IMF reçetesiyle de olmaz 


</TEXT>
</DOC>
