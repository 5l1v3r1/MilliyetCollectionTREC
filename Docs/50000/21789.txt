<DOC>
<DOCNO> 21789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/son/sonspo10.html </URL>
<DATE> 2001/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe şut ağırlıklı çalıştı 
</HEADLINE>
<TEXT>

     Fenerbahçe, hafta sonunda Bursaspor ile oynayacağı lig maçının hazırlıklarını, bugün yaptığı antrenmanla sürdürdü. 
     Samandıra Tesisleri'nde, Teknik Direktör Mustafa Denizli yönetiminde gerçekleştirilen ve yaklaşık 1,5 saatlik antrenmanda sarı-lacivertli taımın futbolcuları, koşu, şut çalışması ve yarı sahada çift kale maç yaptı. 
     Şut çalışmasında, futbolcular kaleye toplam 158 şut attı, bu şutlardan 36'sı gol oldu. Çift kale maçta ise sonlara doğru sağ ayak bileğine darbe alan Zoran Mirkvoviç, çalışmayı yarıda bıraktı. Teknik Direktör Denizli ve futbolcuların neşeli olduğu gözlenen antrenmana, sakatlığı süren kaleci Rüştü katılmadı. Ogün ise koşunun ardından takımdan ayrı çalıştı. Bu arada, Fenerbahçe'nin antrenmanını A Milli Futbol Takımı Antrenörü Ünal Karaman'ın yanı sıra Baliç'in babası ve Bursaspor maçı için İstanbul'a gelen Revivo'nun iş ortağı ile avukatı da izledi. Fenerbahçe, Bursaspor maçı hazırlıklarını yarın yapacağı antrenmanla sürdürecek. 







</TEXT>
</DOC>
