<DOC>
<DOCNO> 25335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/yazar/guclu.html </URL>
<DATE> 2001/06/06/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Ecevit ve rektörler 
</HEADLINE>
<TEXT>

     Başbakan Ecevit, rektörlerle dün bir kez daha bir araya geldi. Kendilerini bir kez daha dinledi. Sorunlarının çözülmesi gerektiği konusunda bir kez daha temennide bulundu. Rektörler de bir kez daha Başbakanlık'tan elleri boş döndü... 
     Biz bu filmi son aylarda defalarca izledik. Ama artık kabak tadı vermeye başladı. Rektörler gibi bizim de Başbakan'ın samimiyetinden şüphemiz yok. Ancak, IMF'nin istediği yasalar konusunda gösterilen duyarlılığın üniversiteler için gösterildiğine inanıyoruz... 
     Derviş, ekonomik yasaların takipçisi. Bıkmadan, usanmadan çıkmaları için mücadele veriyor. Bazen zorlansa da sonuca ulaşan taraf hep o oluyor. Ecevit'in bütün samimiyetine rağmen yükseköğretime yönelik yasaların çıkmamasının en önemli nedeni ise takipçisinin olmaması. Yani üniversiteler için mücadele eden bir Derviş yok. 
     Aslında bu boşluğun bugüne kadar YÖK Başkanı Gürüz ve Milli Eğitim Bakanı Bostancıoğlu tarafından doldurulması gerekirdi. Ama nafile. Her ikisinin de bu işin adamı olmadıkları ya da onlarla bu işin çözülemeyeceği artık bilinen bir gerçek. 
     Başbakan'la rektörler arasındaki görüşmelere zaman zaman katılan Devlet Bakanı Hüsamettin Özkan ve Maliye Bakanı Sümer Oral'ın da bu konuya ciddi anlamda kafa yorduklarını sanmıyorum. Aslında en uygun isim MHP lideri oluncaya kadar hocalık yapan Devlet Bahçeli ama onun da umurunda değil... 
     Ecevit, dünkü görüşmede Türk yükseköğretimine bir ivme kazandırılması gerektiğini üstüne basa basa bir kez daha yineledi. Rektörlerden bu konudaki gelişmeleri izlemelerini ve kendisini sık sık uyarmalarını istedi. Top şimdi Maliye bürokratlarında. Anlaşılan o ki onlar ne isterse o olacak .. 
     
Üniversite harçları artırılıyor      Üniversitelere kaynak yaratma konusunda oldukça yavaş hareket eden hükümet ve YÖK, bir oldu bittiyle öğrenim harçlarına yüzde 60'a yakın zam yapma hazırlığında. Öğrenciler bu yükün altından nasıl kalkar umurlarında değil. Hükümetin bu konuda ufacık bir duyarlılığı olsa özel okullara aşırı zamlar yapılırken dur derdi .. 
     Hükümet ve uyanık Maliye bürokratları harçları artırıp, yüzde 10'luk paralı öğrenci kontenjanına da okey vererek, üniversitelere işte size ek kaynak diyebilirler... 
     Bugüne kadarki gelişmelere bakıldığında akla en son gelen isim yine öğrenciler olacak. Dahası fatura her zaman olduğu gibi yine onlara çıkacak. 
     Baksanıza maaş ve harç artışı hep gündemde. Birisi de çıkıp üç kuruşluk bu bursla öğrenciler nasıl geçinir, yüz binlerce öğrenci barınacak yurt bulamazken biz nasıl uyuruz, araştırma görevlilerinin durumu bizden daha da kötü onları da unutmayın diyeni duydunuz mu .. 
     Özetin özeti Üniversitelere ivme lafla kazandırılmaz. İcraat gerekir. Bakanlar Kurulu toplantısı ve cuma günkü YÖK genel kurulu bakalım umut ışığı verecek mi 
     
     







Zayıf partiler 


Tütün yasası 


İstifa beklentisi 


Atatürkçülük ve taassup 


Türkiye nereye sürüklenmek 
isteniyor 


Ecevit ve rektörler 


Bir ihtimal... 


Bir Türk Ufo’ya bedeldir... 


Kaynak yaratmak 


Hırsız vaaaaaarrrrrr 


Tütünde tüketici tercihi yaratmak 


Proje uygulanır 


Arkadan gelen islim 


Trabzon’da hayat zor 


</TEXT>
</DOC>
