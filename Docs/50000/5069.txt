<DOC>
<DOCNO> 5069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/guncel/gun10.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yoksulluk paneline pahalı tanıtım 
</HEADLINE>
<TEXT>

     ESRA KURT İstanbul 

     FP Şişli İlçe Başkanlığı, 27 Ocak Cumartesi günü Cemal Reşit Rey Konser Salonu’nda, "Türkiye’nin Gerçek Gündemi Yolsuzluk ve Yoksulluk" başlıklı bir panel düzenlendi. Bazı gazeteciler ile siyasilerin katıldığı panel için, 5 bin takvim, 4 bin afiş, 5 bin el ilanı bastırıldı. 
     Şişli ve yakın ilçelerde duvarlara, 1970’li yılların sembolü olan ve özellikle otobüslerle kamyonlarda sık görülen, gözlerinden yaşlar süzülen çocuk fotoğrafının bulunduğu afişler asıldı. Aynı afişlerin küçüğü, el ilanları şeklinde üniversitelerde dağıtıldı. Ayrıca, kuşe kağıda renkli masa takvimleri hazırlandı. FP Şişli İlçesi Tanıtım Birim Başkanı Ali Kaner, katılımın fazla olması amacıyla böyle bir tanıtım yaptıklarını kaydetti. Masa takvimi, afiş ve el ilanları için toplam 877.5 milyon lira harcadıklarını bildiren Kaner, gazete ve radyo duyurularına ne kadar ödediklerini ise açıklamadı. Ancak matbaacılar, bu kalitede bir takvimin piyasa fiyatının 4 - 10 milyar, afişlerin de 1.3 milyar olduğunu söylediler. 
     


 GÜNCEL 






















</TEXT>
</DOC>
