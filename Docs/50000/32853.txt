<DOC>
<DOCNO> 32853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/son/sondun17.html </URL>
<DATE> 2001/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya'da orman yangını...Yüzlerce kişi tahliye edildi 
</HEADLINE>
<TEXT>

     İspanya'nın güneyine düşen Mijas kenti yakınlarındaki çam ormanında yangın çıktığı bildirildi. 
     Kurtarma ekiplerinin, yangının turistik bölgelerin yakınına ilerlemeye başlaması yüzünden, yüzlerce kişiyi tahliye ettiği kaydedildi.Bir yetkili, dün başlayan yangının sürdüğünü söyledi. Bölge polis sözcüsü de, ön araştırmaların, ''yangına bölgede bozulan bir araçtan çıkan kıvılcımın neden olduğunu'' gösterdiğini söyledi. Şiddetli rüzgarın hızlandırdığı yangının, Mijas'ın kuzeyine ve komşu Fuengirola kentine yöneldiği, yoğun duman yüzünden civardaki karayollarında tarafiğin kesildiği bildirildi. İtfaiyecilerin, bugün yangın söndürme uçaklarının da yardımıyla 80 hektar çam ormanı ve çalılık araziyi kül eden yangını söndürmeye devam ettikleri kaydedildi. Başkent Madrid'in güneyindeki 25 bin nüfuslu Mijas kenti, turistlerin rağbet gösterdiği Costa del Sol bölgesinde bulunuyor. 







</TEXT>
</DOC>
