<DOC>
<DOCNO> 13081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/26/siyaset/siy02.html </URL>
<DATE> 2001/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
TSK’da kadın general olabilir’ 
</HEADLINE>
<TEXT>

Milli Savunma Bakanı Çakmakoğlu, kadınların da Türk Silahlı Kuvvetleri’nde general rütbesine yükselebileceğini söyledi 
     Milli Savunma Bakanı Sabahattin Çakmakoğlu, dün TRT2’de yayımlanan "Televizyon Gazetesi" adlı programa katıldı. "TSK’da kadın subayların yakın zamanda general olma ihtimali var mı " sorusuna Çakmakoğlu, şu yanıtı verdi "Bugün için mümkün değil. Ama mevzuatımıza baktığımız zaman albaylık rütbesine gelmiş bir bayan subayın general olamayacağına dair hüküm yok. Zaman içinde olabilir." "Yunanistan’la komşuluğu soğukluktan çıkaralım, dostluk samimiyetine çevirelim" çağrısında bulunan bakan, bedelli askerlikle ilgili bir soru üzerine şöyle konuştu "Bedelli askerlik konusu bizim gündemimizde yoktur. Bu, deprem felaketinde uğradığımız zararın telafisi için istisnai bir uygulamadır. Bedelli askerlik konusunda, ülke savunması görevini üstlenen Türk Silahlı Kuvvetleri’nin görüşünün dikkate alınması zorunlu. Anayasaya göre askerlik hem bir hak hem de bir ödev. Güneydoğu sorunu bulunan Türkiye, sorunlu 13 ülkeyle de komşu. 
     Asker çağındaki her yüz kişiden 58’i geliyor, yüzde 42’si yok. Bu da ihtiyaç olduğunu gösteriyor. Bütün bunlar bedelli askerliğe gerek olmadığını gösteriyor." 


 SİYASET 















</TEXT>
</DOC>
