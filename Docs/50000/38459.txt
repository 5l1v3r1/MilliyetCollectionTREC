<DOC>
<DOCNO> 38459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/son/sonspo08.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray-Levski maçı için bin kişi Kapıkule'den çıkış yaptı 
</HEADLINE>
<TEXT>

     Galatasaray ile Levski Sofya'nın, Bulgaristan'ın başkenti Sofya'da yapaccağı maçı izlemek üzere Edirne'nin Kapıkule Sınır Kapısı'dan 1000'i aşkın kişi çıkış yaptı. 
     Kapıkule Gümrük Muhafaza Müdürlüğü yetkililerinden alınan bilgiye göre, günlük rutin çıkış sayısı 3 bin 500 olurken, dünden itibaren bu rakam 5 bine ulaştı. Turlar halinde çıkışların yapılmadığını genelde otomobille gidildiğini belirten yetkililer, ''Maç tarihi yaklaşmasından itibaren Sofya'ya gidenlerin sayısı arttı. Bizim belirlemelerimize göre maçı izlemek üzere Kapıkule Sınır Kapısı'ndan 1000'in üzerinde kişi çıkış yaptı'' diye konuştu. Otobüslerin günlük çıkış sayısının 55-60 arasında olduğunu ifade eden yetkililer, dün gece 70 otobüsün çıktığını, aradaki fark olan 15 otobüsün Sofya'ya giden yolcuların bir kısmı olduğunu bildirdi. 







</TEXT>
</DOC>
