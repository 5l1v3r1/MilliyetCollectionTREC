<DOC>
<DOCNO> 6996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/yazar/asik.html </URL>
<DATE> 2001/02/14/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
GAP devredildi 
</HEADLINE>
<TEXT>

     Başbakanlık ATA ve Cumhurbaşkanlığı GAP uçağının bakım ve onarımının THY tarafından yapıldığını, THY'nin GAP için yılda yarım trilyonu aşkın masraf yaptığını yazmış... ABD'de Başkan'ın uçağının bakım ve onarımının ABD Hava Kuvvetleri'nce yapıldığını anımsatmış... GAP ve ATA'nın Türk Hava Kuvvetleri'ne devredilmesinin yerinde olacağını kaydetmiştik. 
     Cumhurbaşkanlığı konu üzerinde durmuş. İşlemler tamamlanmış. GAP uçağı geçen hafta sonunda Hava Kuvvetleri'ne devredilmiş... Ne var ki ATA uçağı hala THY'nin üzerinde. Uçuş koordinasyonu ve tasarruf sağlanması açısından ATA'nın da Hava Kuvvetleri'ne devri şart. Başbakanlığın dikkatine... 
     
Teleon savaşı...      Teleon'un naklen maç yayınını durdurması sonucu mağdur duruma düşen dekoder sahiplerinden Zekeriya Alkış, Bursa Osmangazi "Hakem Heyeti"ne başvurmuş. Konuyu inceleyen "Hakem Heyeti" Teleon'un dekoderi geri almasına ve maç nakletmediği süre için aldığı üyelik parasını iade etmesine karar vermiş. 
     Bursa Tüketicileri Koruma Derneği Başkanı Necati Yentürk dedi ki 
     - Ülkemizde her ilçede kaymakamlığa bağlı bir "Hakem Heyeti" vardır. Mağdurlar doğrudan tüketici mahkemelerine başvurabilecekleri gibi önce "Hakem Heyeti"ne başvurabilirler. Eğer Teleon, Hakem Heyeti'nin aldığı karara uymazsa mağdur bu defa tüketici mahkemesine gider. Mağdurlara bunu öneririm. 
     
Laforizma      Meclis eski haline getirilecekmiş... Yahu bu Meclis zaten eski tas eski hamam değil mi .. 
Cihan Demirci 

Şubat kutlaması...      Sebahat, Evrim, Nilüfer, Demet, Dilek, Nevin, Canan, Zeynep, Zehra, Yeliz, Feray, Alin, Sema, Mine, Duygu, Esra, Necla, Çiğdem, Kadife, Oya, Serap, Yeşim, Selen ...ve gazetemizin diğer hanım çalışanları ... 
     Hepinizi çok seviyoruz 
Açık Pencere çalışanları 

Para nerede      Fazilet Partisi İstanbul milletvekili Mehmet Ali Şahin, dün kuliste yine kendisi gibi İstanbul milletvekili olan partidaşı Ali Coşkun'u görünce yanına yaklaştı 
     - Geçmiş olsun Ali Bey, dedi, sen de İhlas'a para kaptırmışsın galiba 
     - Maalesef kaptırdık, diye yanıt verdi Coşkun. 
     - Peki nasıl oldu 
     - Nasıl olacak Enver Ören yedirdi karılara parayı, yedirdi parayı, sonunda gitti bizim paracıklar. 
     Ali Coşkun'un kaptırdığı paranın 90 milyar liralık kısmının İhlas hisse senetlerinden, 5 milyar lirasının nakit paradan, 5 milyar lirasının da oğlunun parasından oluştuğunu belirtelim... 
     
Buzdağının üstü      Susurluk davasından çıkan mahkumiyet kararları hakkında Sürekli Aydınlık için Yurttaş Girişimi Sözcüsü Avukat Ergin Cinmen'le konuşuyoruz. Diyor ki 
     - Bu dava, koca bir buzdağının minicik bir tepesini yargı önüne getirdi. Mahkeme de haklı olarak önüne getirilen suçlamayla ilgili bir karar verdi. Mahkeme iddianameyi genişletemez, başka suçları kendiliğinden ortaya koyamaz. O yüzden önüne konan suçlamaya ve eldeki mevzuata bakarak yapabileceğinin en iyisi yaptı. "Çıkar Amaçlı Örgüt Suçları" yla ilgili yasa daha sonra çıktığı için sanıklar ancak sokak çetelerini yargılamaya müsait olan TCK'nın 313. maddesiyle yargılandılar. Ve en üst sınır üzerinden ceza aldılar. Karar bu anlamda olumlu. Mahkemenin yapabileceği başka bir şey yoktu. 
     - Kararda "siyasi, idari, sosyal ve yasal koruma kalkanları arkasına sığınanlardan" da söz ediliyor... 
     - İşte asıl bu noktanın altını çizmek gerek. Açıkça Mehmet Ağar ve Sedat Bucak'ın durumları dile getiriliyor. Ayrıca biliyorsunuz, Susurluk olayıyla ilgili iki ayrı rapor var TBMM Araştırma Komisyonu Raporu ve Kutlu Savaş'ın raporu.. Kutlu Savaş raporunda "çete"nin karıştığı eylemleri bir bir sayar. Yargısız infazlardan, havaya uçurulan gazete binasına, banka hortumlamalarına kadar çok sayıda somut olaya dikkat çeker. Sözü edilen "idari ve siyasi" engellemeler nedeniyle maalesef bu raporların gereği yerine getirilmedi buzdağının su altındaki büyük gövdesi ortaya çıkarılamadı. 
     - "Buzdağının" kalan kısmını açığa çıkarmak için bundan sonra ne yapılabilir 
     - Siyasi liderlerin önünde iki zorunluluk var. Mevcut iki Susurluk raporundaki suçlamaların savcılıklar tarafından süratle tahkik edilmesi.. Ve.. Yasal koruma kalkanı nedeniyle yargı önüne çıkarılamamış iki şahsın dokunulmazlıklarının kaldırılması... 
     
     Nazım'ın mezarının Türkiye'ye gelmesi MHP'li bakanlara takılıyormuş.Tabii onların önce Başbuğ'un parasını Türkiye'ye getirmeleri gerekiyor. 





İran nereye 


GAP devredildi 


Yargıç Metin Çetinbaş 


Sisi, şimdi Emniyet Müdürü olabilirdi 


Susurluk'tan Silopi'ye karanlığı aydınlatmak... 


CHP "içbükey - dışbükey" 


"Saldım suyu çayıra"... SON 


Yunan harp tazminatı Karaağaç 


Sevgilin var mı 


Nezih Demirkent 


Neden şimdi 


Allah olmayanlara da versin’ günü 


İşte Yaşarbank dosyası 


Üç ayrı konu... 


CHP'nin rotası 


Hep kandırılıyorsun 


"7 saatimi çalmaya kimsenin hakkı yok" 


Hırsızlık sektörü 


"Aman, mahalleye zarar vermesin " 


Faizsiz bankacılıkta "bile bile lades" 


İlk genel yayın yönetmenim 


</TEXT>
</DOC>
