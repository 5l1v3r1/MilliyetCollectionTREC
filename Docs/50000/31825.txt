<DOC>
<DOCNO> 31825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/yasam/yas06a.html </URL>
<DATE> 2001/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Genelde aşırı uçlara tepki gösteriyorlar ama... 
</HEADLINE>
<TEXT>
Ev kadını sağcı çalışan solcu 
     ÜMRAN AVCI İstanbul 

     Türk kadınının siyasi görüşlerinin masaya yatırıldığı araştırma, çalışan kadınların sol, ev kadınlarınınsa sağa eğilimli olduğunu, ancak genelde aşırı uçlara tepki gösterdiğini ortaya çıkardı. 
     Kadının Sosyal Hayatını Araştırma ve İnceleme Derneği KASAİD , "Kadının Sosyal Hayata Katılımı ve Siyasal Mobilizasyonu" adlı araştırmayı kitaplaştırdı. Veri Araştırma’nın çalışmasına, İstanbul, Ankara, İzmir, İzmit, Kırıkkale ve Aydın’da, 18 yaş ve üzeri, evli 960 kadın katıldı. Araştırmada, kadınların siyasi görüşlerine göre evlilik biçimleri, dini inançları, eğitimleri ve olayları bakışları incelendi. 
     
Gazete okuma oranı fazla      Araştırmada, ortaokul ve daha az eğitimlilerin sağ, lise ve üstü eğitimlilerin sol görüşlü olduğu görüldü. Sosyal demokrat ve sosyalist eğilimli kadınların, İslamcı - milliyetçi kadınlara oranla daha çok gazete ve dergi okuduğu belirlendi. Metropolde yaşayan kadınlar daha sola dönükken, diğer kent merkezlerinde yaşayan kadınlar sağa dönük bir siyaseti benimsiyor. 
     Sağ görüşlü kadınlar siyasal olarak daha çok eşleri ve babalarından etkilenirken, sol gürüşlü kadınlar, kendilerini etkileyenler olarak arkadaş, öğretmen ve kardeşlerini sayıyor. Sağ görüşlü kadınlarda geleneksel evlilik modeli benimsenirken, sol görüşlü kadınlar modern evliliği tercih ediyor. 
     İnançsız evli kadınların yüzde 45.7’si sosyalist, yüzde 94.3’ü sol yöneliş içindeyken, dindar evli kadınların yüzde 25’i İslamcı sağ, yüzde 51.9’u islamcı - milliyetçi sağa yöneliş sergiliyor. 
     
Seçimlerde "koca" baskısı      Araştırma bulgularına göre, eşleri, kadınların yüzde 15’inden, oy kullanma döneminde kendi seçtiği partiye oy vermesini istiyor. 
     Siyasi yelpazede sağdan sola gidildikçe karamsarlığın azalması dikkat çekiyor. İyimserlik, dışa daha açık, haber kaynakları daha geniş, siyasetle ve dünyayla daha ilgili kesimlere gidildikçe artıyor. 
     Kadınlara göre Türkiye’nin en önemli sorunu hayat pahalılığı, enflasyon ve işsizlik. Sol görüşlü kadınlarsa insan hak ve özgürlüklerini, İslamcı - milliyetçi kadınlarsa ahlaki sorunları dördüncü sıraya yerleştiriyor. 
     
Siyasi görüş  Ev kadını Çalışan Genel İslamcı sağ 5.83 3.75  4.79 Milliyetçi sağ 19.38 14.38  16.88 Ortanın sağı 27.50 28.96  28.23 Ortanın solu 30.00 28.33  29.17 Sosyal demokrat 14.38 20.00  17.19 Sosyalist 2.92 4.58  3.75      



 YAŞAM 


















</TEXT>
</DOC>
