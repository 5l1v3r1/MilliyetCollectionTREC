<DOC>
<DOCNO> 10195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/06/yasam/yas05.html </URL>
<DATE> 2001/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Otobüste cinnet 2 ölü 
</HEADLINE>
<TEXT>

Yolcu otobüsünde Ben Gaffar’ım’ diye bağırmaya başlayan çılgın, müdahale eden 2 kardeşi bıçakladı 
     METİN YILDIRIM DHA 

     İstanbul’dan Diyarbakır’a giden yolcu otobüsü, yolda kana bulandı. Kanlı olay, Öz Diyarbakır Seyahat firmasına ait yolcu otobüsünde önceki gece yaşandı. 
     Saat 01.00 sıralarında Ankara’nın Kızılcahamam ilçesi yakınlarında seyreden otobüsün yolcularından Rasim Vural, kendisini şehit Diyarbakır Emniyet Müdürü Gaffar Okkan olarak tanıtıp taşkınlık yapmaya başladı. 
     
Uyarınca öldüler      Sinir krizi geçirdiği anlaşılan ve bağırmaya başlayan Vural’ı, yine otobüs yolcularından Mehmet Emin Elmastaş uyardı. 
     Bu uyarıyla iyice çılgına dönen Vural, çıkardığı bıçağı Elmastaş’a rastgele saplamaya başladı. 
     Kardeşinin saldırıya uğradığını gören Sabri Kemal Elmastaş da Vural’a müdahale etmek isterken yaralandı. Olayı, otobüste bulunan bir uzman çavuş silahını çekerek bastırabildi. 
     Rasim Vural etkisiz hale getirildikten sonra hastaneye kaldırılmaya çalışılan Elmastaş kardeşler yolda can verdi. Vural ise Kızılcahamam’da tutuklandı. 
     


 YAŞAM 






















</TEXT>
</DOC>
