<DOC>
<DOCNO> 49311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/son/sontur20.html </URL>
<DATE> 2001/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Yarın hangi yollar trafiğe kapanacak...Öğrenmek için tıklayın 
</HEADLINE>
<TEXT>

     Cumhuriyet Bayramı kutlamaları nedeniyle İstanbul'da bazı yollar araç trafiğine kapatılacak. 
     Emniyet Müdürlüğü Basın Protokol ve Halkla İlişkiler Şubesi'nden yapılan açıklamaya göre, yarın, Vatan Caddesi'nde gerçekleştirilecek resmi geçit törenine katılacak askeri birliklerin zırhlı ve tekerlekli araçları geçiş yapacağından, bugün saat 12.00'de araç trafiğine kapatılan Mahmutbey-Habibler yolu, yarın saat 13.00'ten itibaren ulaşıma açılacak. 
     Tören nedeniyle Vatan Caddesi'nin E-5 Tünel Sapağı ile Lahor Meydanı'na kadar olan bölümü de yarın 08.00 ile 14.00 saatleri arasında, çift yönlü olarak araç trafiğine kapatılacak. 
     Geçiş töreninin ardından askeri konvoyun bekleme yapacağı Oğuzhan Caddesi ve Millet Caddesi ile Molla Gürani Sokak ve buralara çıkan tali yollar araç trafiğine kapalı olacak. 
     Tören nedeniyle aynı saatler içinde ayrıca, TEM bağlantı yolunda Mahmutbey Köprüsü, Aksaray-Topkapı girişi, Esenler ve Bayrampaşa çıkışları, Topkapı'dan Vatan Caddesi, Fındıkzade Kavşağı, Millet Caddesi, Topkapı Caddesi, Topkapı Köprüsü Altı, Ankara Girişi, TEM Yolu Esenler-Atışalanı Çıkışı, Habibler Girişi, Tugay Nizamiyesi, Habibler, Gaziosmanpaşa Kavşağı da araç trafiğine kapalı tutulacak. 
     Millet Caddesi çıkış ve Oğuzhan Caddesi dönüş istikametlerinde de araç bulundurulmayacak. 
     Kadıköy Bağdat Caddesi'nde yarın yapılacak tören nedeniyle de 08.00 ile 12.00 saatleri arasında Ethemefendi Işıklar ile Feneryolu 
     Işıklar arası trafiğe kapalı olacak. 
     Bu süre içinde Kadıköy yönüne gidecek sürücülerden, minibüs yolunu ve E-5 güzergahını kullanmaları istendi. 
     






</TEXT>
</DOC>
