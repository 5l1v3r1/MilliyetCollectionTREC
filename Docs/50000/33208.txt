<DOC>
<DOCNO> 33208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/21/son/sondun03.html </URL>
<DATE> 2001/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan polis, 23 yaşındaki gencin kafasına iki kez ateş etti 
</HEADLINE>
<TEXT>

     İtalya'nın Cenova kentinde düzenlenen G-8 zirvesini protesto amacıyla dün düzenlenen gösterilerde ölen göstericinin 23 yaşındaki bir İtalyan olduğu ve göstericinin vurularak öldüğü açıklandı. 
     İtalyan polisinin açıklamasında, Carlo Giuliani adlı göstericinin başından vurularak öldüğü belirtildi. İtalya İçişleri Bakanlığı da, göstericinin ''muhtemelen kendini korumak için ateş açan yaralı bir jandarma tarafından vurularak öldürüldüğünü'' açıkladı. 
     Ancak Reuters ajansının geçtiği fotoğraflarda gencin bir cipin içindeki polis tarafından vurulduğu net olarak görüldü. 
     Giuliani'nin daha önce bıçak taşımak, polise karşı koymak ve hakaret etmekten gözaltına alındığı kaydedildi. İtalyan ajansı ANSA da, Giuliani'nin Romalı olduğunu ve Cenova'da yaşadığını duyurdu. 
     

</TEXT>
</DOC>
