<DOC>
<DOCNO> 27024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/son/sondun20.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Makedonya'da Arnavut militanlar ateşkese uyacak 
</HEADLINE>
<TEXT>

     Makedonya'da 4 aydır süren çatışmaları sona erdirecek siyasi çözüm arayışlarına başlanırken, hafta başında başkent Üsküp'ü bombalama tehdidinde bulunan militanların komutanlarından biri, ateşkese uyacakları taahhüdünde bulundu. Hoca kod adını kullanan militanların komutanı, yaptığı açıklamada, hala ''Makedon ordusu tarafından provoke edilmeleri' durumunda başkentin merkezini bombalama güçleri bulunduğunu, ancak siyasi liderleri Ali Ahmeti'nin dün ateşkesi 27 Haziran'a kadar uzatmasının ardından bu gücünü kullanmayı planlamadığını söyledi. Açıklaması sırasında Fansızca konuşan Hoca, ''Askeri açıdan iyi örgütlendik ve bize Ahmeti tarafından verilen talimatlara uyarız'' diyerek, ''Saldırıya uğramadıkça ateş açmayacağız. Provoke edilirsek Üsküp'ü vurma gücümüz hala var'' diye konuştu. 







</TEXT>
</DOC>
