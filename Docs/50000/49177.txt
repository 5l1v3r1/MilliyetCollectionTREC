<DOC>
<DOCNO> 49177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/ekonomi/eko11.html </URL>
<DATE> 2001/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıllık kaçak elektrik zararı 1.5 milyar dolar 
</HEADLINE>
<TEXT>

     HASAN BÖLÜKBAŞI Aksaray DHA 

     Enerji ve Tabii Kaynaklar Bakanı Zeki Çakan, Türkiye’de yüzde 21.6 oranında kaçak elektrik kullanıldığını belirterek, "Bunun yüzde 7’si personel hatasından kaynaklanıyor. Kaçak elektriğin yıllık zararı 1,5 milyar dolar" dedi. Bakan Çakan, çiftçilerin elektrik borçlarını mahsül kaldırdıktan sonra ödemesi için çalışma yaptıklarını açıkladı. 
     Aksaray’a bağlı Eskil İlçesi ile Sultanhanı ve Yenikent beldelerinde sulama amaçlı kurulan enerji hatlarının açılışını yapan Çakan, buradaki konuşmasında elektrik borçlarından kaynaklanan 2 katrilyon lira alacakları bulunduğuna dikati çekti. 
     Çiftçiye elektrik borçlarını ödemeleri konusunda yardımcı olacaklarını da belirten Çakan, "Çiftçinin elektrik borçlarını her ay değil de, mahsülünü kaldırdıktan sonra ödemesi için çalışmalar sürüyor. Tarımsal sulamaya 500 milyar lira ödenek ayrıldı. Çiftçinin sulama yapabilmesi için ihtiyacı olan elektriği sağlamak için çalışıyoruz" dedi. 
     



 EKONOMİ 

















</TEXT>
</DOC>
