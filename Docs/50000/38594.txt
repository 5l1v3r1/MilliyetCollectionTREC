<DOC>
<DOCNO> 38594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/son/sondun05.html </URL>
<DATE> 2001/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
3 metrelik evcil piton 8 yaşındaki kıza saldırdı 
</HEADLINE>
<TEXT>

     ABD'nin Pennsylvania eyaletine bağlı Irwin bölgesinde bir aile tarafından beslenen 3 metre uzunluğundaki piton yılanı, evin 8 yaşındaki kızına saldırarak çocuğu yaraladı. 
     Polis yetkilileri, 8 yaşındaki Amber'ın, annesi Marcy Mountain tarafından, evin mutfak bölümünde, piton yılanı boynuna dolanmış ve bilincini kaybetmiş durumda bulunduğunu belirttiler. Önce yakındaki Jeanette Hastanesi'ne kaldırılan daha sonra hava yoluyla Pittsburgh kentindeki Çocuk Hastanesi'ne getirilen kızın sağlık durumunun halen ciddiyetini koruduğu hastane yetkililerince ifade edildi. Ailenin, 3 yıldan beri beslediği söz konusu pitonun dışında, 3'ü piton ve 1'i boa yılanı olmak üzere toplam 5 yılanı olduğunu kaydeden polis yetkilileri, Irwin bölgesinde, yılan gibi egzotik hayvanları beslemek için özel bir izin gerekmediğini belirttiler. 







</TEXT>
</DOC>
