<DOC>
<DOCNO> 37694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/guncel/gun01.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Can Baba’yı unutmadılar 
</HEADLINE>
<TEXT>

Şair Can Yücel’in anısına düzenlenen şenlik birçok ünlü simayı Datça’da bir araya getirdi 
     MUSTAFA SARIİPEK DHA 

     Muğla’nın Datça ilçesinde iki yıl önce yaşamını yitiren şair Can Yücel anısına düzenlenen "Can Şenliği 2001" başladı. Politikadan edebiyata renkli simaları bir araya getiren şenlik, Hükümet Konağı önündeki yürüyüşle start aldı. 
     Cumhuriyet Meydanı’ndaki törende Muğla Folklor Ekibi’nin gösterisinden sonra Kaymakam Savaş Tuncer, Belediye Başkanı Erol Karakullukçu konuşma yaptı. 
     Ressam İsa Çelik’in Belediye Sanat Galerisi’nde "Bilim Sanat Kültür İnsanları" konulu resim sergisi açıldı. Ardından da Reşadiye Köyü Kavakdibi Meydanı’nda Erdal İnönü, ÖDP lideri Ufuk Uras, Hürriyet yazarı Doğan Hızlan ve Talat Halman "Sanat Bilim ve Politika" konulu söyleşiye katıldı. Kukla gösterisinin ardından, amfitiyatroda Bilkent Senfoni Orkestrası resital verildi. 
     



 GÜNCEL 



















</TEXT>
</DOC>
