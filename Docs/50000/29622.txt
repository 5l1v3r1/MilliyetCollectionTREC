<DOC>
<DOCNO> 29622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/30/yasam/yas02.html </URL>
<DATE> 2001/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Şallı’ya kitapla SATAŞTI 
</HEADLINE>
<TEXT>

Ümit Aktan, 'SpiKERİZ Diye' adıyla çıkan kitabında, patronu olduğu Ebru Şallı'yı nasıl kovduğunu tam 4 sayfada anlattı 
     Birsen ALTUNTAŞ 

     Spor Spikeri Ümit Aktan, 'SpiKERİZ Diye' adlı bir kitap yazdı ve 'kendini spiker sananlar'ı yerden yere vurdu. 
     Kitabında birçok ünlü 'spikerle ' dalga geçen Aktan, TGRT Spor Müdürü olunca spor haberlerini sunan Ebru Şallı'yı nasıl kovduğuna ise tam 4 sayfa ayırdı. Ebru Şallı için 'yarı cahil' ve 'giysili santimetrekareleri hep çıplak metrekarelerinin gerisinde kalmış, evlilik, boşanma ve kokain davaları arasında ününü artıran' tanımlamalarını kullanan Aktan'ın iddialarına göre, kovuluş, özetle şöyle yaşanmış 
     
     Güzel kızdır abi’ 
     'Spor bülteni saat 19.30 gibi yayına giriyor. Haberleri okuyan hanım kızımız saat 18.00'den önce gelmezmiş. Bu kızın hüneri nedir ' diye sorduğumda cevap aydınlatıcıydı 'Güzel kızdır abi'.. Saat 19.00 gibi spor spikeri kızımız yayın makyajıyla geldi ve görüşme talebinde bulundu. 
     - İyi günler hanımefendi .. 
     - Tanımadınız herhalde, haber spikeriyim, spor haberlerini sunuyorum. 
     - 'Haber spikeriyim' demek için bildiğim 15 yıl ister. Hadi ayağınız alışsın sizin için 7, bilemediniz 8 yıl diyelim. Umarım inanılmaz bir yetenekle karşı karşıyayım. 
     - Evet arkadaşlar çok güzel göründüğümü ve güzel okuduğumu söylüyorlar zaten.. 
     - Çalışma şekliniz 
     - Vallaa 6'da gelirim, dooru makyaja çıkarım. 6 buçuk gibi haber metnini getirirler. Mutlaka en az bir kere baştan sona okurum. Soora onu makineye yazıyorlar, hani kameranın içinden geçiyo.. Son bi kez aynaya bakıp dooru ekrana.. 
     
     Kovuldum mu ’ 
     - Götürü mü çalışıyorsunuz 
     - Hayır arabam var.. 
     - Bravo hanımefendi. Ancak yeni yapılanmamız için artık spor haberlerini sunucusuz vereceğiz. Yazınız muhasebeye intikal etti. 
     - Yani ben kovuldum mu şimdi 
     - Ne münasebet hanımefendi. Ben haddimi bilirim. Sizin artikülasyonunuza ve entonasyonunuza ihtiyaç duyacak nice kanallar var oysa. Bizimki reorganizasyon sadece. 
     



 YAŞAM 





















</TEXT>
</DOC>
