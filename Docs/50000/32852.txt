<DOC>
<DOCNO> 32852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/son/sondun16.html </URL>
<DATE> 2001/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Norveçli balıkçı boğulan bir adamı oltasıyla kurtardı 
</HEADLINE>
<TEXT>

     Norveç'te usta balıkçı Kjell Wilhelmsen 55 , ülkenin orta kesiminde Gaula Irmağı'nda yüzerken boğulma tehlikesi geçiren 112 kiloluk Danimarkalı Jens Ovesen'i 60 oltasıyla kurtarmayı başardı, hem de ince misinayla... 
     Norveç'in en büyük günlük gazetesi Verdens Gang'da Dünyanın Sırası yer alan habere göre, başkent Oslo'nun 350 km kuzeyindeki Gaula Irmağı'nda 25 yıldır sombalığı avlayan Wilhelmsen, Danimarkalı yüzücünün ırmakta fenalaştığını ve hareket edemez duruma girdiğini farkeder etmez harekete geçti. Avcı Wilhelmsen, nehrin akıntı yönlerini çok iyi bildiğinden, hemen uygun köprünün üstüne koşarak, sağlı sollu yoklamalarla kamış oltasını Danimarkalı'nın üstüne savurdu. 
     Wilhelmsen'in ev yapımı oltası, suyun üstünde yalnızca başı ve uzun çizmelerinin ucu gözüken Danimarkmalı'nın bedenine bir fırlatılışta 10 metre mesafeden ulaştı. Wilhelmsen, Danimarkalı'nın su üstünde gözüken kauçuk çizmelerine oltanın çengel iğnesini geçirmeyi başardı. Misina, boğulma tehlikesi geçiren Danimarkalı'nın vücudunu taşımak için çok ince olduğu halde, Wilhelmsen misinayı koparmadan akarsu kazazedesini kıyıya çekti. Bilincini yarı kaybetmiş olan Danimarkalı'yı taşıyan Wilmelmsen, karada ilkyardımı ulaştırdı. Kendine gelen Danimarkalı, yerel Trönderbladet gazetesindeki açıklamasında, ''Hayatımı Kjell Wilhelmsen'e borçluyum'' dedi. Danimlarkalı'yı, kaçma ihtimali olan çok büyük balıklarda olduğu gibi misinayı koparmamamak için her yolu deneyen ve başaran Wilhelmsen'in ailesi, usta balıkçının hayat kurtardığı Pazar gününün ertesi hemen balığa geri döndüğünü bildirdi. 







</TEXT>
</DOC>
