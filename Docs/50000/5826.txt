<DOC>
<DOCNO> 5826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/guncel/gun02.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de çizgi roman kahramanı oldu 
</HEADLINE>
<TEXT>
KADIN YENİÇERİ 
Türk Bayrağı'ndan yapılmış giysisiyle "Kadın Yeniçeri" "Amerikan Adalet Ligi"nin kahramanları arasına girdi 
     SEÇKİN ÜREY 

     Amerika'nın en çok satan çizgi roman yayımcısı DC Comics, çizgi romanlarında bir Türk karakter kullanmaya başladı. Adı Yeniçeri Jannisery olan karakterin kadın olduğu belirtildi. Leman Dergisi bünyesinde çıkartılan ve karikatürist Bahadır Boysal'ın hazırladığı Atom Dergi'sinin haberine göre DC Comics, Yeniçeri'yi en çok satan çizgi romanı Justice League of America Super Heros Amerikan Adalet Ligi Süper Kahramanlar adlı çizgi romanda kullanıyor. 
     
Bir elinde kitap, bir elinde kılıç      Geçtiğimiz yıl haziranda yaratılan Yeniçeri, üzerinde ay - yıldız bulunan kırmızı bir kıyafet giyiyor. Yalnız gözleri açıkta olan ve beyaz eldivenler giyen Yeniçeri, sol elinde bir kitap ve sağ elinde alev saçan bir Osmanlı kılıcı taşıyor. Yeniçeri'nin katıldığı Amerikan Adalet Liginin baş kahramanı ise yine bir kadın Wonder Woman Harika Kadın . Bu karakterin başını çektiği Amerikan adalet Ligi, özel sayısında bir şeytana karşı mücadele edecek. 
     


 GÜNCEL 



















</TEXT>
</DOC>
