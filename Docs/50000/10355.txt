<DOC>
<DOCNO> 10355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/07/son/sonspo03.html </URL>
<DATE> 2001/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor Beşiktaş maçında zirveyi şekillendirmek istiyor 
</HEADLINE>
<TEXT>

     Deplasmanda Siirt Jet-Pa Spor'dan aldığı puanla ligde averajla 3. sırada yer alan Gaziantepspor, aynı puana sahip olan Beşiktaş ile oynayacağı karşılaşmaya, ''puan farkı oluşturmak'' parolasıyla hazırlanıyor. 
     Teknik Direktör Sakıp Özberk, cuma günü Kamil Ocak Stadı'nda zorlu bir karşılaşmaya çıkacaklarını anımsatarak, ''Beşiktaş ile oynacağımız karşılaşma, 2 takım için de önem taşıyor. Bir anlamda zirvenin geleceği şekillenecek'' dedi. 
     Beşiktaş'ın kötü günleri atlatmaya başladığını belirten Özberk, ''Ama Kamil Ocak Stadı'nda hiç şansı yok. Alacağımız galibiyetin bizim için önemi ortada. Sahamızda puan kaybına tahammül edemeyiz. Gücümüz ortada, yolumuz belli. Taraftarımızın desteği ile hedefimize ulaşırız'' diye konuştu. 
     
     
     



</TEXT>
</DOC>
