<DOC>
<DOCNO> 38933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/son/sondun07.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail askeri üssüne yapılan saldırıda 3 İsrail askeri 2 de militan öldü 
</HEADLINE>
<TEXT>

     İsrail ordusu, Gazze Şeridi'ndeki saldırıyla ilgili olarak, Filistinli militanların bu sabah erken saatlerde İsrail askeri üssüne saldırdığını 3'ü İsrail askeri 2'si Filistinli 5 kişinin öldüğünü açıkladı. 
     İsrail askeri sözcüsü, ''2 Filistinlinin, Gazze'deki Neve Dekalim Yahudi yerleşim birimi yakınlarında bulunan İsrail'in Marganit askeri üssüne otomatik silahlar ve el bombalarıyla saldırdığını'' söyledi. 
     Sözcü, olayda 3 İsrail askerinin öldüğünü, 7 askerin yaralandığını, Filistinlilerden birinin olay yerinde diğerinin ise kaçmaya çalışırken öldürüldüğünü kaydetti. 
     Filistinli güvenlik kaynakları da, bir grup Filistinlinin Gazze Şeridi'nin güneyindeki Yahudi yerleşim birimine saldırdığını ve saldırıda 3 İsrailli ile 2 Filistinlinin öldüğünü belirttiler. 
     Kaynaklar, söz konusu bilgileri, İsrail-Filistin irtibat bürosundaki İsrailli temsilcilerden elde ettiklerini belirterek, aynı saldırıda 4 İsraillinin de yaralandığını kaydettiler. 
     Filistinli kaynaklar, İsrail'in bölgeyi kapattığını ve 2 Filistinlinin cesetinin hala İsrail ordusunun elinde olduğunu söylediler. 
     Filistin Kurtuluş Örgütü'nü FKÖ oluşturan 3 örgütten biri olan Filistin Demokratik Kurtuluş Cephesi FDLP bu sabah yayınladığı açıklamada, saldırıyı üstlenmişti. 







</TEXT>
</DOC>
