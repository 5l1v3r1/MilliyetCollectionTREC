<DOC>
<DOCNO> 33052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/son/sondun29.html </URL>
<DATE> 2001/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Cenova'da göstericiler polis barikatını aştı 
</HEADLINE>
<TEXT>

     İtalya'nın Cenova kentinde G-8 zirvesini protesto eden küreselleşme karşıtı gruplardan 4'ü, polis barikatını aşarak, girişlere kapatılan ''kırmızı bölgeye'' girmeyi başardı. 
     G-8 liderlerinin toplandığı Dükalık Sarayı çevresinde demir parmaklıklarla kapatılan bölgeye giren göstericilerin, daha sonra yakalanarak bölgeden uzaklaştırıldığı kaydedildi. Göstericilere karşı tazyikli su ve göz yaşartıcı bomba kullanan güvenlki güçleri, zaman zaman da havaya ateşte açıyor. Bu arada bazı grupların, Cenova'daki Marassi Hapishanesi'ne molotofkokteylleri ve taşlarla saldırdığı ve hapishanenin bazı camlarını kırdığı bildirildi. Öte yandan G-8 ülkeleri, AIDS ile mücadele için 1.3 milyar dolarlık kaynak ayıracak. İtalya Başbakanlık Müsteşarı Paolo Bonaiuiti, G-8 ülkelerinin başta AİDS olmak üzere kanser ve verem hastalıklarıyla mücadele için ayrılacak fonun 1.3 milyar dolar olacağını söyledi. İtalyan haber ajanslarının verdiği habere göre Bonaiuti, bu konudaki kararın bugün açıklanacağını belirterek, fonun 2 milyar dolara çıkarılması umudunun yıl sonuna kalabileceğini kaydetti. 






</TEXT>
</DOC>
