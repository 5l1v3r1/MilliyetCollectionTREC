<DOC>
<DOCNO> 22834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/son/sontur22.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Liderler biraraya geldi, kabinede revizyon konuşulacak... 
</HEADLINE>
<TEXT>

     Koalisyonu oluşturan partilerin genel başkanları biraraya geldi. Liderler zirvesinde, Devlet Bahçeli ve Mesut Yılmaz'ın soğuk bakmasına karşın kabinede revizyon konusunun da ele alınması bekleniyor. 
     Başkanlık Merkez binada saat 15.10'da başlayan toplantıya DSP Genel Başkanı ve Başbakan Bülent Ecevit, MHP Genel Başkanı, Devlet Bakanı ve Başbakan Yardımcısı Devlet Bahçeli, ANAP Genel Başkanı, Devlet Bakanı ve Başbakan Yardımcısı Mesut Yılmaz katılıyor. 
     Toplantıda, Devlet Bakanı ve Başbakan Yardımcısı Hüsamettin Özkan da yer alıyor. 
     Toplantıda, önümüzdeki günlerde ikinci yılını tamamlayacak olan 57. Hükümet'in bugüne kadarki icraatı, ekonomik konular ve öncelikli bazı yasa tasarılarının ele alınması bekleniyor. 







</TEXT>
</DOC>
