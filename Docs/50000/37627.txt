<DOC>
<DOCNO> 37627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/son/sonspo06.html </URL>
<DATE> 2001/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray ile Denizlispor'un ligde 21. randevusu 
</HEADLINE>
<TEXT>

     Galatasaray ile Denizlispor, yarın yapacakları maçla birlikte ligde 21. kez karşı karşıya gelecek. 
     2 takım arasında bugüne dek yapılan maçlarda sarı-kırmızılı ekibin, rakibine karşı büyük üstünlüğü bulunuyor. Galatasaray, geride kalan 20 maçta, Denizlispor'u 14 kez yenerken, 3 kez sahadan yenik ayrıldı, 3 maç da berabere sonuçlandı. 
     Sarı-kırmızılı ekibin attığı toplam 37 gole, yeşil-siyahlılar 16 golle karşılık verdi. 
     Galatasaray, 1983-84 sezonunda Birinci Lig'e yükselen Denizlispor karşısında İstanbul'daki maçlarda büyük üstünlük kurdu. 
     ''Horozlar''a 1984-85 ve geçen sezon olmak üzere sahasında 2 kez yenilen ''Cim Bom'', Denizlispor ile evinde yaptığı toplam 10 maçta, 7 galibiyet, 1 de beraberlik elde etti. Galatasaray, İstanbul'da attığı 19 gole karşılık, kalesinde 7 gol gördü. 
     ''Aslan'', geçen sezon deplasmanda rakibini 1-0 yenerken, kendi sahasında ise 2-1'lik yenilgiye engel olamamıştı. 
     
     






</TEXT>
</DOC>
