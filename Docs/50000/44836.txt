<DOC>
<DOCNO> 44836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/yazar/okur.html </URL>
<DATE> 2001/10/03/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Borç sendromu 
</HEADLINE>
<TEXT>

     Bir bankanın Hazine’den sorumlu genel müdür yardımcısı diyor ki "Bizlerin siniri, ruh sağlığı bozuk. Özellikle son 1 yıldır aynı düzende, aynı sorunlarla iç içe yaşamaktan yorulduk. Çoğunlukla yanlış karar verebiliyoruz. O yüzden benim önerim, bankaların Hazine bölümünde çalışanların topyekün işten çıkartılması..." 
     Hoppala 
     Bu da nereden çıktı filan demeyin... 
     Çünkü sürekli krizle boğuşan, sürekli bono alıp satan, sürekli ekran okuyan ve "rakip ne yapacak" diye tetikte bekleyen bonocu ya da dövizcinin işi kolay mı 
     O yüzden bu "samimi itirafı" çok ciddiye alıyoruz. Bu itiraf, bankalarda çalışan insanların psikolojik durumunu yansıtması açısından çok önemli. Herkesin canı sıkkın, herkesin morali bozuk. Sürekli dayak diyerek çalışan insanların psikolojisi öyle hafife alınacak cinsten değil. Biz, bankaların hazine bölümünde çalışanları, depremde enkaz altından çıkan insanlara benzetiyoruz. 
     Gerçekten de bu bölümlerde çalışanlarla ilgili olarak, banka yöneticilerinin ne düşündüğünü merak etmemek mümkün mü 
     Alın, haftaya bir bakın... 
     Dünkü Hazine ihalesi, 6 aylık... 
     Süre uzun, faiz ne olacak Ne kadar teklif gelecek 
     Hesapla dur... Faiz, piyasa beklentilerinin biraz üzerinde, yüzde 93.56 oldu. 727.8 trilyonluk nominal teklif geldi. Net satış 311.3 trilyon lira oldu. Ekim ayının ilk ihalesinde sorun yoktu, üstelik ikinci el bono piyasasında da 6 Mart 2002 vadeli bono yine gösterge olarak yerli yerinde duruyor. 
     Anlatmaya çalıştığımız bize göre Hazine, yaratıcılığını ortaya koyuyor. Herkesin her gün farklı bir "sendrom" beklediği dönemde, yeni sendromlar yaratılmasına olanak vermeden şimdilik işi yürütüyor. 
     Az şey mi 
     
Faiz silahı      Tabloyu dikkatli analiz etmenizi istiyoruz. Çünkü ekim - aralık döneminde Hazine, toplam 27 katrilyon iç ve dış borç ödeyecek. İç borç 21 katrilyon, dış borç 6 katrilyon lira. 21 katrilyonluk iç borcun 11.4 katrilyonu anapara, 9.6 katrilyonu ise faiz ödemesinden kaynaklanıyor. Hazine’nin kasasında nakit olarak 2.2 katrilyon lira var. Kamu bankaları ile diğer kamuya ortak satışların toplam 4.8 katrilyon lira. Faiz dışı fazla 2.9 katrilyon lira. 
     Şimdi hesap çok açık. Hazine her koşulda piyasadan 9.9 katrilyon lira para isteyecek. Faiz ne olacak Kim, ne kadar katılımcı olmaya istekli olacak 
     Bu noktada ek yardım ya da dış borçlanma, adeta cankurtaran simidi gibi önümüzde duruyor. Çünkü moralleri bozuk dediğimiz Hazine yöneticileri, patronları, "Hazine’ye" ve "Derviş programına" ne kadar güvenecekler Hükümetin istikrarlı bir biçimde gideceğine ne kadar inanacaklar O yüzden Devlet Bakanı Kemal Derviş’in ABD ziyaretinin sonuçları herkes için çok önemli. Fakat asıl önemli olan, 2002 yılında borcun nasıl çevrileceği. Tıpkı Aladdin’in sihirli lambası gibi... 
     
     







Sponsor şart... 


Org. Kıvrıkoğlu'ndan uyarılar 


İliklere kadar işleyen 'yeni' beklentisi 


Eşref saati 


Cumhurbaşkanı güzel konuşuyor da... 


13 milyar ya yurtdışına, ya Antep kasasına 


Ecevit ve bireysel silahsızlanma 


Güvenlik özgürlük dengesi 


Bu bir medya savaşı değil 


Borç sendromu 


Karşıyım, karşıyım, karşıyım 


Çeşme'nin suyu... 


Kırkpınar pehlivanları gibiler 


Biz Bay A.’yı çok sevmiştik 


Yapı denetimi yapılacak 


IMF’siz olmaz ama plansız da olmaz 


</TEXT>
</DOC>
