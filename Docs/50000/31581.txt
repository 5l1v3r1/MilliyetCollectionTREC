<DOC>
<DOCNO> 31581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/ekonomi/eko08.html </URL>
<DATE> 2001/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Öksüz efelendi, basını suçladı 
</HEADLINE>
<TEXT>

Gazetecilerin Telekom krizinin etkileriyle ilgili sorularına sinirlenen Ulaştırma Bakanı Öksüz, 'Asıl problem sizsiniz, Başbakan'ı bile öldürdünüz ' dedi 
     ANKARA Milliyet 

     Ulaştırma Bakanı Enis Öksüz, iş çevrelerinin, Telekom krizi nedeniyle piyasalarda yaşanan zararı kendisinden talep ettiklerini hatırlatan gazetecilere "Sayın Başbakan turp gibi, Allah'a şükür. Onu bile öldürdünüz. Ne istiyorsunuz Başbakan'dan " dedi. 
     İş çevrelerinin kendisini "efelik yapmakla" suçladığının hatırlatılması üzerine Öksüz, "Bu kadar basit şeylerle uğraşmak, hakikaten sıkıntı yaratmıyor mu Yani, millete güzel mesaj vermiş oluyor musunuz, hakikaten Hepinizi çok seviyorum, ama neden böyle şeylerle uğraşıyorsunuz " diye konuştu. 
     Gazetecilerin "Medyayı mı suçluyorsunuz " sorusuna Öksüz, "Evet. Bir kısım medya veya tantanalı... Onları biraz hizaya getirmeye çalışın. Yazık oluyor millete" yanıtını verdi. Öksüz, "MHP'nin içinde bulunduğu hükümet mi problem " diye soran gazeteciye, "Asıl problem sizsiniz" yanıtını verdi. 
     
     Mertlik hatadan dönmektir’ 
     Öksüz, "Hiç, 'hata yaptım' demiyor musunuz " sorusu üzerine, şöyle konuştu "Herkes hata yapar. Siz yapmıyor musunuz Hatamdan ben dönerim. Efelik oradaysa, mertlik hatadan dönmektedir. Bu, benim hatamı kabul ettiğimden çözüldü falan diye verip veriştireceksiniz şimdi. Sizin hatanızın telafisini kim sağlayacak Sizin değil, bir kısım medyayı söylüyorum. Bu medyanın verdiği zararı kim ödeyecek " 
     



 EKONOMİ 


























</TEXT>
</DOC>
