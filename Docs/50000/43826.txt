<DOC>
<DOCNO> 43826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/26/ekonomi/eko02a.html </URL>
<DATE> 2001/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bonoya bakan yok 
</HEADLINE>
<TEXT>

Dövizli tahvile 2.5 katrilyon lira teklif veren bankalar, dün 161 günlük bonoya sadece 870 trilyon teklif götürürken Hazine teklifin 271 trilyonunu karşıladı 
     EKONOMİ SERVİSİ 

     Hazine, önceki gün açtığı ve bankaların 1.6 milyar dolara yakın 2.5 katrilyon lira aldığı dövizli tahvilden sonra dün yaptığı 161 günlük bonoya ilgi çok az oldu. İhaleye, 870.6 trilyon liralık teklif gelirken Hazine, gelen teklifin 270.6 trilyonunu karşıladı. 
     Hazine’nin dün çıktığı beş aylık bono ihalesine gelen net teklif tutarı 653.9 trilyon lira oldu. İhalede piyasaya satılan nominal tutar 360.2 trilyon, net tutar ise 270.6 trilyon lira olurken kamuya nominal 115.8 trilyon, net 87 trilyonluk satış yapıldı. Böylece Hazine’nin faiz dahil toplam satışı 476.1 trilyon, net satışı 357.6 trilyon lira oldu. 
     
     Talep al - sat amaçlı’ 
     Vadesi 6 Mart 2002’de dolan bononun bileşik faizi yüzde 90.97, basit faizi yüzde 74.90 oldu. Bononun 161 günlük dönemsel getirisi ise yüzde 33.13 olarak açıklandı. 
     Bankacılar, sendikasyonlar ve tasarrufçunun döviz mevduatına kayması nedeniyle ellerinde yüklü miktarda döviz biriken bankaların önceki günkü dövizli tahvile deyim yerindeyse hücum ettiklerini bono ihalesine ise sadece al - sat amaçlı girdiklerini kaydetti. Repoyla fonlandığında küçük çaplı kazanç sağlayan bono için çıkan faizin piyasa beklentilerini yansıttığını dile getiren bir bankacı, "Vade kısa olsaydı Hazine daha iyi satış yapabilirdi. Ancak sanırım 2001 yılına yeni bir yük getirmemek için bunu yapmadı. Fakat şimdi de tüm yük 2002’nin ilk yarısına birikiyor" diye konuştu. 
     
     Dolar dalgalı 
     Daha önce aynı vadeye üç kez ihraç edilen 6 Mart 2002 vadeli bono ikinci el bono piyasasında prim yaptı. İhaleden sonra da aynı düzeyini koruyan bono böylece ilk günden 1.5 - 2 puan prim yapmış oldu. 
     Öte yandan önceki güne göre küçük çaplı düşüş yaşanan döviz piyasasında fiyatlar gün sonunda yükselişe geçti. Bankalararası piyasada güne 1 milyon 555 binden başlayan dolar 1 milyon 535 bin liraya geriledikten sonra akşam saatlerinde tekrar 1 milyon 454 bin liraya yükseldi. Serbest piyasada ise dolar önceki güne göre 2 bin lira artarak günü 1 milyon 562 bin liradan tamamladı. 
     
Borç 6 Mart’a yığıldı      Hazine’nin, 2002’deki iç borç ödemelerinin 3.7 katrilyonu 6 Mart 2002’ye yığıldı. Mayıstan bu yana 6 Mart 2002 vadeli açtığı dört ihalede piyasadan toplam 3.7 katrilyon lira borçlanan Hazine, bunun için 1.3 katrilyon faiz ödeyecek. 6 Mart’taki toplam borcunun 3 katrilyon 193 trilyonunu piyasaya, 502.7 trilyonunu kamu kurumlarına ödeyecek olan Hazine, net ödemenin 324 trilyonunu kamuya yapacak. 
     
6 Mart vadeli ihaleler trilyon TL Tarih Nominal Net 8 Mayıs 958 566 22 Mayıs 1.072 698 10 Temmuz 1.190 769 25 Eylül 476 358 Toplam 3.696 2.390      


 EKONOMİ 





















</TEXT>
</DOC>
