<DOC>
<DOCNO> 33729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/25/siyaset/siy12.html </URL>
<DATE> 2001/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
MUHALEFET DİYOR Kİ 
</HEADLINE>
<TEXT>

     Türkeş Herkes bizim peşimizde 
     ANKARA Milliyet 

     Aydınlık Türkiye Partisi ATP Genel Başkanı Tuğrul Türkeş, olası bir erken genel seçimde, merkez sağ partilerin ATP ile ittifak yapma isteği içinde olduklarını söyledi. Türkeş, Milliyet’e yaptığı açıklamada, kendisinin bir başka partinin listesinden seçime girip milletvekili olma hevesinin bulunmadığını, ATP’nin işbirliğinin söz konusu olabileceğini belirtti. Türkeş, "ATP’nın anketlerdeki oy oranı yüzde 4. Meclis’teki partilerin barajı aşmaları çok zor. Bu nedenle DYP’nin yanı sıra ANAP da, ATP ile işbirliğini düşünüyor. " diye konuştu. 
     
     DYP Ülkenin şahdamarı bitti 
     ANKARA Milliyet 

     DYP Genel Başkan Yardımcısı Ali Şevki Erek, 57. Hükümet döneminde Türkiye’nin şahdamarının kuruduğunu ve ülkede çarkların dönmediğini ileri sürerek, "Hiç kimse kendini aldatmasın, bir iki revizyonla bu iş olmaz. Hükümetin dörtte üçü değişse bile, sonuç değişmez. Çözüm, yeni bir siyasi tercihtir" dedi. Erek, Kemal Derviş’in göreve başladığı dönemde, ülkenin ekonomik krizden çıkış sürecini 3-4 hafta olarak ifade ettiğini, bugünlerde ise bu sürenin yılbaşına kadar uzayabileceği değerlendirmesinde bulunduğunu söyledi. 
     



 SİYASET 
















</TEXT>
</DOC>
