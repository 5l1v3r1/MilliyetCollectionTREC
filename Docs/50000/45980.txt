<DOC>
<DOCNO> 45980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/son/sonspo02.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe deplasmanda daha başarılı... 
</HEADLINE>
<TEXT>

     Avrupa Şampiyonlar Ligi'nde yarın TSV Bayer 04 Leverkusen ile Almanya'da karşılaşacak olan Fenerbahçe, bu ligde deplasmanda daha başarılı sonuçlar alıyor. 
     Daha önce 1996-97 sezonunda Avrupa Şampiyonlar Ligi'ne katılan sarı-lacivertliler, FC Juventus, Manchester United ve SK Rapid Wien ile birlikte C Grubu'nda mücadele etti. Fenerbahçe, bu grupta deplasmandaki maçlarda daha başarılı bir grafik çizdi. Deplasmanda 4 puan toplayan sarı-lacivertliler, kendi sahasında ise 3 puan alabildi. 
     Sarı-lacivertliler, Avrupa Şampiyonlar Ligi'nde tarihlerinin en başarılı sonuçlarından birini de deplasmanda aldı. 
     Avrupa kupalarında evinde 40 yıldır yenilmeyen Manchester United'ı, Elvir Boliç'in golüyle Old Trafford Stadı'nda yenen Fenerbahçe, böylece büyük bir başarıya imza attı. 
     Sarı-lacivertliler, Avusturya'nın SK Rapid Wien takımıyla da deplasmanda 1-1 berabere kalırken, tek yenilgisini FC Juventus karşısında 2-0'lık sonuçla aldı. 
     Bu sezon kendi sahasında FC Barcelona ve Olympique Lyon ile yaptığı maçlarda sahadan yenilgiyle ayrılan sarı-lacivertliler, F 
     Grubu'ndaki ilk puanlarını da Almanya deplasmanında elde etmek için çaba sarfedecek. 
     Fenerbahçe'nin 1996-97 ve bu sezon Avrupa Şampiyonlar Ligi'nde yaptığı maçlar ve sonuçları şöyle 
     
     1996-97 sezonu 

     

SK Rapid Wien-Fenerbahçe 1-1 Dk. 30 Boliç Fenerbahçe-FC Juventus 0-1 Fenerbahçe-Manchester United 0-2 Manchester United-Fenerbahçe 0-1 Dk. 79 Boliç Fenerbahçe-SK Rapid Wien 1-0 Dk. 76 Högh FC Juventus-Fenerbahçe 2-0      
     2001-2002 sezonu 

     

Fenerbahçe-FC Barcelona 0-3 Fenerbahçe-Olympique Lyon 0-1      






</TEXT>
</DOC>
