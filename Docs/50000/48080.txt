<DOC>
<DOCNO> 48080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/21/son/sontur07.html </URL>
<DATE> 2001/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Eskişehir'de "savaşa hayır" mitingi.. 
</HEADLINE>
<TEXT>

     Eskişehir Demokrasi Platformu tarafından, ''Savaşa Hayır'' mitingi düzenlendi. 
     Taşbaşı Vardar İş Merkezi önünde toplanan Demokrasi Platformu üyeleri, alkışlarla Afaganistan'daki savaşı protesto etti. Demokrasi Platformu adına konuşan Eğitim-Sen Eskişehir Şube Sekreteri Cafer Türkmen, savaşın iyi, güzel ve doğru olan ne varsa yok ettiğini söyledi. 
     Türkmen, siyasi iktidarın, yıllardır Amerikan yanlısı politikalar izlediğini öne sürdü. 
     Afganistan işgalinin altında yatan asıl nedenin, Amerika'nın, Asya'daki büyük ülkelerin arasında gelişen birlik eğiliminden duyduğu rahatsızlık olduğunu iddia eden Türkmen, ''Bizler haksız bir savaşın içinde olmamalıyız. Ülkemizi gözümüz gibi korumalıyız, bu nedenle Amerikan macerasından uzak durmalıyız. Yoksul ülkelere savaş açmak, açılan savaşın yedek gücü olmak, Türkiye'ye dünya halkları gözünde onurlu bir yer kazandırmaz'' diye konuştu. 
     






</TEXT>
</DOC>
