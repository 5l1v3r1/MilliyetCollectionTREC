<DOC>
<DOCNO> 41909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/yasam/yas04.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Dehşet sanal lemi de sardı 
</HEADLINE>
<TEXT>

Tüm dünya, ABD’de neler olduğunu merak ediyor haber kanalları da internetten dakika dakika yayın yapıyor 
     ABD’de yaşanan terörist saldırının fotoğrafları ve görüntüleri dakika dakika internete taşındı. Time ve People dergileri, CNN, NBC televizyonları, USA Today, Washington Post, New York Times gibi ABD’nin önde gelen gazeteleri ve pek çok yayın organı, internet sitelerinde dehşeti yaşatıyor. 
     
     Vurucu fotoğraflar 
     CNN televizyonunun internet sitesinde, New York’un ikiz kulelerinin yıkılmasının ardından akşam saatlerinde çekilmiş siluetinin’ fotoğrafı eşliğinde hazırlanan bölüm, dehşet anını en vurucu şekilde anlatıyor. Kare kare dehşet anının anlatıldığı sitede, kurtarma çalışmaları da, "Kurtarıcılar mucize için çalışıyor" başlığıyla sunuluyor. 
     Time dergisinin internet sitesinde de patlama anının yanında asıl vurucu fotoğraflar kurtarma çalışmalarından objektiflere yansıyor. 
     "Kurtarma Çalışmaları Başladı" başlıklı fotoğraf galerisinde, çalışmalar da, "New Yorklular, saldırının sonuçlarına karşı mücadele ediyor" diye özetleniyor. 
     Ünlü magazin dergisi People’ın internet sitesinde de, facianın ardından eğlence yerine dehşet görüntüleri h kim. Sitede, çeşitli haber ajanslarının fotoğraflarının yanında, linklerle dehşet dakikaları anlatılıyor. 
     



 YAŞAM 


















</TEXT>
</DOC>
