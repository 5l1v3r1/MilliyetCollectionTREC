<DOC>
<DOCNO> 27843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/yazar/akyol.html </URL>
<DATE> 2001/06/20/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Erbakan'ın kızının düğünü 
</HEADLINE>
<TEXT>

     ERBAKAN'IN kızı Elif'in Çırağan Sarayı'ndaki muhteşem düğününde hem 'çağdaş' giyimli hem tesettürlü şık hanımlar varmış. Erbakan, çigan müziği eşliğinde, kızını koluna takarak nikah salonuna girmiş... 
     YÖK'ün İlahiyat Dekanı Prof. Zekeriya Beyaz, haklı olarak düğündeki aşırı israfı eleştiriyor. Ama asıl eleştirdiği başka... Anlaşılan Prof. Beyaz, düğün konusunda 'ilerici' değil, 'gelenekçi' bir insan Diyor ki 
     - Düğün yüz karası. Müslüman Türk kültüründe kızını koluna takma gibi bir gelenek yoktur 
     Beyaz'ın akademik yönünü önemsemem. Akademik literatürde referans kabul edilen tek çalışması yoktur. Ondan alıntı yapmamın sebebi, söylediklerinin bizdeki otoriter kültürün bir 'numune'si olmasıdır 
     Niye "birey"ler mutlu olduğu gibi giyinsin, yaşasın, düğün yapsın diyemiyoruz Niye bir baba kızını koluna takıp nikah masasına götürmesin 
     
     'İLERİCİ' İlahiyat Dekanı Beyaz'a göre "çigan müziği de İslami geleneklere uymuyor " Milliyet, 19 Haziran 2001 
     Erbakan "irticacı" ya ona en 'gelenekçi' salvolarla hücum etseniz de ilerici sayılırsınız 
     Bu yolda çigan müziğini de İslami geleneğe aykırı ilan edebilirsiniz 
     Bireylere kendi hayat tarzlarını seçme özgürlüğünü tanımayan bir otoriterlik Hayatın, bireysel tercihlere imkan vermeyecek şekilde sımsıkı kurallara bağlı olması gerektiğine inanan "otoriter" bir kafa yapısı 
     "Sımsıkı kurallar" laik veya teokratik otoriter devlet ya da 'gelenekler' tarafından konulmuş olabilir. 
     Bakış açınız otorite olunca, 'otoriteler' arasında çelişkilere de düşersiniz. Bir yerde, laik otorite gereği türbanlı kızların öğrenim hakkını kaldırırsınız... Öbür yerde "çigan müziği İslami geleneklere uymuyor" dersiniz 
     
     ASLINDA sosyolojik açıdan bakarsanız, kızların başörtüsüne musallat olan laikçi kafa da, belediyelere ait turistik eğlence ve dinlenme yerlerinde içki servisini yasaklayan kafa da aynı otoriter 'geleneğin' iki versiyonudur. 
     Halbuki, Türkiye'de şehirleşme, eğitim, ticarileşme ve dışa açılma gibi sosyolojik modernleşme süreçleri burjuvalaşmaya, bireyleşmeye, çeşitlenmeye yol açıyor. Eski kalıplar kırılıyor... 
     İşte, laik aydınlar arasında artık Cumhuriyet'in otoriter 'gelenekler'inin sorgulandığını, tarih tezinin eleştirildiğini, Osmanlı'nın bir kültür mirası olarak benimsenmeye başlandığını görüyoruz. 'Resmi ideoloji' hayretler içindedir 
     Öbür yanda, tesettürlü İslamcı kadınlar arasında feminist eğilimler gelişiyor, tesettür şıklıkla birleşiyor, düğünlerde çigan müziği çalınıyor. Bunlar laikçi propagandadaki "kara çarşaflı, çember sakallı irtica" heyülasına uymayan sosyolojik gerçeklerdir. 
     Erbakan'ın kendisi de, çok değil, yirmi sene önce böyle bir düğünü tahayyül edemezdi. Prof. Nilüfer Göle'nin "Melez Desenler" kitabında anlattığı sosyolojik süreç Metis yayınları, www.ideefixe.com 
     İsrafı elbette eleştiriyorum. Bunun dışında, Elif'in 'melez desenli' düğününü ben pek beğendim, mutluluklar dilerim... 
     
     







Erbakan'ın kızının düğünü 


Kara para ak para 


Meclis çalışırsa... 


Derviş, Ecevit, Özal 


Fatih Terim Bir başarı öyküsü... 


Astro FP 


Bütünleme, tercih, kayıt 


Takastan sonra takoz konmamalı 


Irak'la sağırlar diyaloğu 


Atları da yarıştırırlar 


Derviş’e destek, siyasetçiye köstek 


Geriye dönmese de olur kredisi 


İnsanlarımız 


Tantan gitti, Erdem sorguda 


Teknoloji geldi böyle oldu 1 


"Bak, şu bizim küçük Simeon'a " 


Yalap şalap banka satılmaz 


</TEXT>
</DOC>
