<DOC>
<DOCNO> 15650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/spor/aspo.html </URL>
<DATE> 2001/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kupa festivali 
</HEADLINE>
<TEXT>

Son tango Kayseri’de... 39. Türkiye Kupası bu akşam sahibini bulacak, Fenerbahçe ile Gençlerbirliği, saat 19.30’da zorlu finalde karşı karşıya gelecek. Maçın hakemi Ali Aydın 
     39. Türkiye Kupası bu gece sahibini bulacak, Fenerbahçe ile Gençlerbirliği, Kayseri Atatürk Stadı’nda karşı karşıya gelecek. Saat 19.30’da başlayacak maçın hakemliğini Ali Aydın yapacak. Karşılaşmanın berabere bitmesi halinde uzatma dakikalarına geçilecek, eşitlik yine bozulmazsa zafere ulaşan takımı penaltı atışlarının sonucu belirleyecek. Zorlu mücadeleyi TRT 1 ve ATV naklen yayınlayacak. 
     
Denizli’den son uyarılar      FENERBAHÇE’nin hocası, dün yapılan taktik antrenmanı sırasında futbolcularına son uyarılarda bulundu. Özellikle Balic ve Andersson üzerinde duran Denizli, "Camianın bizden beklentilerini biliyoruz. Kupayı mutlaka almalıyız. Bunu başarırsak etkisi lig maçlarına da olumlu bir şekilde yansır" ifadelerini kullandı. Bu arada Sarı - Lacivertli kulübün yönetimi, kupa primini, lig şampiyonluğunda olduğu gibi yine Denizli’nin belirlemesine karar verdi. 
     
Kazanıp da gideceğim’      GENÇLERBİRLİĞİ Teknik Direktörü Samet Aybaba, finalden sonra sonuç ne olursa olsun görevi bırakacağını söyledi. Aybaba, "Başkanın daha Fenerbahçe yenilgisi sonrasında Belçikalı hocayla el sıkışması yanlıştı. Patrick ve Thomas’a danışarak bu işi yapması daha da yanlıştı. Takımın birliği zedelendi. Kötü günler öyle başladı. Yıllar sonra takımı finale çıkardık. İnşallah kazanıp da görevi bırakacağım" dedi. Aybaba, bugünkü final için Kayserililer’den de destek istedi. 
     
Finalistlerin hasreti      FENERBAHÇE 18, Gençlerbirliği de 13 yıldır zafere hasret. Sarı - Lacivertli takım, şimdiye dek yaptığı 8 finalden 4’ünde kupayı müzesine götürürken, Gençlerbirliği ise oynadığı tek finali kazanmayı başardı. Fenerbahçe, kupayı son olarak 1982 - 83 sezonunda Mersin İdmanyurdu’nu 2 - 1 ve 2 - 0’lık skorlarla geçerek aldı. Başkent ekibi ise 1986 - 87 sezonunda ilk maçta 5 - 0 yendiği Eskişehirspor’a rövanşta 2 - 1 kaybetmesine rağmen mutlu sona ulaştı. 
     
Finale nasıl geldi      F.Bahçe - Siirt Jetpa 7 - 3 
     Bursa - F.Bahçe 1 - 2 
     A.Gücü -F.Bahçe 1 - 3 U 
     F.Bahçe - G.Saray 7 - 6 P 
     
Kayseri’de olağanüstü hal      DEV maç öncesi Kayseri’de olağanüstü güvenlik önlemleri alındı. Kayseri Emniyet Müdürü Bekir Tanrıkulu, karşılaşma için bin 650 polis memurunun görev yapacağını söyledi. Tanrıkulu, "Bu önemli maç için ayrıca Nevşehir, Kırşehir ve Niğde’den çevik kuvvet şubesinde görevli 80 polis memuru da takviye amacıyla Kayseri’ye gelecek. 100 kişiden oluşan bir jandarma timi de hazır kuvvet olarak görev bekleyecek" dedi. 
     
Kupa beyi G.Saray      1962-63’ten itibaren düzenlenmeye başlayan kupada Galatasaray 13, Beşiktaş ve Trabzon 5’er, Fenerbahçe 4, Altay, Ankaragücü ve Göztepe 2’şer, Eskişehir, Bursa, Gençlerbirliği, Sakarya ve Kocaeli ise 1’er kez mutlu sona ulaştı. İlk kupayı Fenerbahçe’yi 2 maçta da 2-1 yenen Galatasaray kazandı. 
     
Kurayla zafer      TÜRKİYE Kupası, 1’er kez hükmen galibiyet ve kura sonucu sahiplerini buldu. 1963-64 sezonunda Galatasaray ile Altay finalinin ilki 0-0 berabere sonuçlandı. Rövanş ise hükmen Galatasaray lehine tescil edildi. 1966-67 sezonunda Altay ile Göztepe arasında yapılan final 2-2 sonuçlandı. Kupayı, kura sonucu Altay aldı. 
     
     Uzatmalarda gülenler 
     KUPA 4 kez uzatma sonuçlarına göre havaya kaldırıldı. Tek maçlı finallerde 1983-84’te Trabzon Beşiktaş’ı 2-0, 1990-91’de Galatasaray, Ankaragücü’nü 3-1, 1999-2000’de de Galatasaray, Antalyas’yı 5-3 yenerek, kupaya uzandı. 1995-96’da ikili finalde önce Galatasaray, sonra da Fenerbahçe 1-0 galip geldi. Uzatmada 1 gol atan Galatasaray, kupayı kazanmayı bildi. 
     
Penaltıyla kazananlar      1975-76’da Galatasaray ile Trabzon arasındaki finalin iki maçı da tarafların 1-0 galibiyetiyle sona erince, penaltı atışlarına geçildi. Penaltılarda rakibini 5-4 yenen Galatasaray, kupayı kazandı. 1997-98’de ise Beşiktaş ile Galatasaray finalinde iki maç da 1-1 sonuçlanırken, penaltılarda 5-3 üstünlük sağlayan Kartal, mutlu sona ulaştı. 
     


 SPOR 

























</TEXT>
</DOC>
