<DOC>
<DOCNO> 32159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/15/yazar/zbirand.html </URL>
<DATE> 2001/07/15/ </DATE>
<TIME>  </TIME>
<AUTHOR> M. Ali Birand  </AUTHOR>
<HEADLINE>
Erkan Mumcu doğru söylüyor... 
</HEADLINE>
<TEXT>

     Geçen hafta 32. GÜN’ü Kemer’deki Ma Biche otelinden yaptık. 
     Bu kadar güzel bir tabiat, böylesine bakımlı, servisi harika, yemekleri enfes bir otele az rastlamışsınızdır. Hele bir deniz suyu ile tedavi bölümü var ki, inanılır gibi değil. Şimdiye kadar hiç denememiştim. Bu defa girdim. İnsanı diriltiyor, adeta hayata yeniden kazandırıyor. Anlatılır gibi değil. 0242 815 21 90 - 815 29 00 email info mabiche.com 
     32. GÜN, turizm dosyasını açtı. 
     Otelciler, tur operatörleri ve Bakan Erkan Mumcu buluştular. 
     Otelciler, tur operatörlerine ateş püskürüyorlar. Türkiye’yi ucuza satıyorsunuz, diyorlar. Tur operatörleri otelcileri piyasaya uymamakla suçluyorlar. Sonra, hepsi birleşip Turizm Bakanlığı’nın üstüne çullanıyorlar. 
     Ben konuya duyarlı, ancak ayrıntıları bilmeyen tarafsız bir kişi olarak tartışmaları dinledim ve sonunda Erkan Mumcu’ya hak verdim. 
     Bakan şunları söyledi 
     - Otelciler ağlamamalılardır. Şikayete hakları yoktur. Fiyatları piyasa oluşturur. Bakanlığın yapacağı bir şey yoktur. Doğru yatırım yapın, rekabete uyun, piyasaya göre hareket edin. Antalya Mass Turizm bölgesidir. Yedi yıldızlı otel yapıp, ardından istediğim fiyatı bulamıyorum demeyin. Hele bakanlığın kapısını hiç çalmayın. 
     - Bakanlık, sadece konsept veya marka yaratmakla uğraşmalıdır. Gelen turistin, otel dışına çıktığı zaman temiz ve düzgün yollar, plajlar ve eğlence yerleri bulabileceği bir çevre ile karşılaşmasına çalışır. 
     Otelcilerin asıl şikayet etmeleri gereken, bakanlığın bu işlevlerini yeterince hızla yerine getirmesi veya getirememesi olmalıdır. 
     - Türkiye, turizm potansiyelinin halen çok gerisinde turist almaktadır. Devlet h l turizimin önemini kavrayamamıştır. Alt yatırım ve çevre korumasını h l , zenginlere yardım olarak nitelemektedir. 
     - Yurt dışına çıkışta 50 vergi almak büyük hatadır. 150 milyon dolar kazanmak adına dev bir potansiyel körleştirilecektir. 
     
Farklı genel müdür olunabiliyormuş...      Geçen hafta Bodrum’dan dönüyorum. Uçak ağzına kadar doluydu. İstanbul’un tüm tanınmış isimleri oradaydı. Otobüse tıkış tıkış doluştuk ve uçağa yöneldik. 
     Aaa ne göreyim... THY Genel Müdürü Yusuf Bolayırlı ve eşi de bizim gibi otobüsün bir köşesine sığınmışlar ve uçağa geliyorlar. 
     Onlarda herkes gibi indi ve uçağın ortalarındaki üçlü koltuklardan birine, diğer yoluclarla birlikte oturdular. 
     Şaşırdım. Biz, genel müdürlerin şaşasına alışmışız. Özel arabalarla uçağın merdivenlerine getirilirler, etraflarındaki hörmetlerini, hayranlıklarını belirtmek isteyen uğurlayıcılara selamlar dağıtırlar, genel müdürün eşi de hediye edilen çiçekleri alıp, mağrur şekilde uçak merdivenlerine doğru ilerlerdi. Genel müdür ve eşine, hemen ilk sırada yer ayrılır ve sıkışmasınlar, rahat etsinler diye de aralarındaki koltuğa başka yolcu alınmazdı. İnişte de, genel müdür ve hanımefendi, yolcular yerlerinden kalkmadan herhalde halka karışmamaları için ön kapıdan kaçırılır gibi çıkarılıp, merdiven altında bekleyen, içi iyice soğutulmuş lüks arabaya bindirilip götürülürlerdi. 
     THY Genel Müdürü Yusuf Bolayırlı ve eşi, kendi kurumunda dahi herkes gibi davranarak, görgüsüz genel müdürlere adeta ders verdiler. Hepimizi mutlu ettiler. 
     Görgüsüzlerin kulağına küpe olsun. 
     
Ermeni asıllı otelci hakkını arıyor...      Kars’taki tartışma h l sürüyor. 
     Ermeni asıllı Amerikalı Victor Bedoyan’ın bir seyahat acentası var. Adı da Vartan. Oğlunun adını vermiş. Kars’a yıllardır turist getirirmiş. Sonunda küçük bir otel edinmek istemiş ve Sirhan Oteli’ni Amerikalı ortaklarıyla satın almış. Adını da Vartan koymuş. Döküntü haldeki otele para harcayıp modernleştirmiş. İzinlerini almış ve çalışmaya başlamış. 
     Ancak bölge sakinleri rahatsız olmuşlar. 
     "Vartan"ın Ermenice zafer anlamına geldiğini, Victor Bedoyan’ın etrafına kötü muamele ettiğini ve yatırım nedeniyle değil, Kars’ı yeniden Ermenileştirmek için geldiği izlenimini verdiğini belirtip valiye şikayet etmişler. Bunun üzerine de vali oturma iznini iptal etmiş. Turizm Bakanlığı da sudan gerekçelerle ruhsatını geri almış. 
     Victor Bedoyan, şaşkın durumda. 
     Nereye başvursa karşısına bir duvar çıkıyor. 
     "Benim ne suçum var " diyor. 
     Resmi yetkililer ise, susuyorlar. 
     Bir Amerikan vatandaşı Ermeni kökenli olduğu için bürokratik engellerle usandırılıp Kars’ı terketmeye mi zorlanıyor Suçu varsa, kimsenin diyeceği olmaz. 
     Bedoyan mı haklı, vilayet mi Birilerinin çıkıp açıkça bu duruma el koyması gerekmez mi 
     
Rahmi Koç, müzesiyle gurur duyabilir...      İş adamlarının bazıları sadece paralarıyla değerlendirilir. Bazıları ise, yarattıkları değerlerle. 
     Vehbi Koç, bugün artık milyarlarca dolarlık serveti ile değil, lisesi, üniversitesi, yarattığı vakfın burslarıyla anılıyor. 
     Babasının yolunda yürüyen Rahmi Koç’ta eserleriyle anılacak. Hafta içinde açılışını yaptığı müze, hangi standartlarla karşılaştırırsanız karşılaştırın, dünyada eşine az rastlanır güzellikte. Dolaşan herkes hayran kalıyor. Bütün okullara, üniversitelere öneriyorum. Öğrencilerinizi mutlaka teşvik edin. Mutlaka turlar düzenletin ve gençlere gösterin. 
     Rahmi Koç, müze için harcadığı parayla toprak alabilir, çok daha fazla para kazanacağı işlere yatırabilirdi. 
     Yapmadı. Kalıcı ve ülke kültürüne son derece önemli katkıda bulunacak bir eser yaratmak için harcadı. 
     Hepimizin taktirini kazandı. 
     Bu eseriyle gurur duymaya da hak kazandı. Asıl Türkiye, Rahmi Bey’le gurur duymalı... 
     
Talihsiz Yumoş’la, talihli Sezar      Kedilerin talihlisi, talihsizi olur mu demeyin, olur. Van kedisi Yumoş Hannover’e giderken uçaktan geri çevrilmiş, Sezar ise Hollanda yollarını tutmuş. 
     Yıllar önce Van’da devlete ait bir kedi çiftliğini gezmiştim. Van kedileri büyücek klübelerde tüyleri didik didik, samanlar içinde oturuyorlardı. Ne ile beslendikleri bile belirsizdi. Kafesin içi pislik içindeydi. 
     Şimdi Sezar whiskas yiyecek, bol vitamin alacak bir "Avrupalı" oldu. Zavallı Yumoş da Avrupa kapısından döndü. Talihsiz değil de ne 
     
     







Ay'a Mesaj 


Yenilikçiler ve normalleşme 


O çırpınma niyeydi 


Siyasette trapez 


Bir dost 


TÜSİAD'ın coğrafya kitabı 


Kaptanı Derya Gani Efendi’nin Hisarönü seferi... 


Rus salatası burçak tarlası 


Küresel tercih Pekin 


Demirel'den ayet ve hadisli siyaset 


Fırsatı kaçıran hükümete güven yok 


Hasköy Tersanesi müze oldu 


Genç Osman’ azınlık sorununu görmüş 


</TEXT>
</DOC>
