<DOC>
<DOCNO> 15518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/yazar/akyol.html </URL>
<DATE> 2001/04/10/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Tasarruf .. 
</HEADLINE>
<TEXT>

     TASARRUF genelgeleri çok iyi de 'rasyonel' bir idari yapı oluşturmaya yeter mi Bu işi kimler iyi bilir Başbakanlık müsteşarları... 
     Başbakanlık eski müsteşarlarından Birkan Erdal'ın bürokratik yönetim tecrübesi de vardır. Diyor ki 
     - Tasarruf genelgelerinden fazla bir şey beklenmemeli. Çünkü bizdeki sistem merkeziyetçidir, o yüzden pahalı ve hantaldır. Tasarruflu ve verimli bir devlet idaresi ancak yerinden yönetim ilkesiyle gerçekleşebilir. Dünya da böyle yapıyor. 
     Başka bir Başbakanlık eski Müsteşarı Yaşar Yazıcıoğu, "yerinden yönetime geçilirse yüzde 30 civarında tasarruf sağlanabileceğini" söylüyor. 
     Gerekçeleri uzun... Kısaca 
     - Bürokrasi azalır, işlemler hızlanır. Bugünkü 'merkezin parasını harcamak' mantığı yerine 'kendi parasını harcamak' mantığı egemen olur, harcamalar azalır, verimlilik artar... 
     
     BİR atasözümüz var "İşten artmaz, dişten artar " Yani iş yaparak değil, "dişinden tırnağından" kısarak artırabilirsin 
     Ziya Gökalp'in belirttiği gibi, bu söz, tarım toplumu mantığını yansıtır. Modern ekonomide ise "işten artar .." Tabii "iş" verimli olarak yapılırsa... 
     Devlet idaresinde de "tasarruf" deyince "dişten artırmak" değil, "işten artırmak" düşünülmelidir Hem israfın önlenmesi, hem verimliliğin artırılması... 
     Türkiye'de devletin ağır, hantal, pahalı işlediğini bilmeyen yok... Önce, bir kişinin yapabileceği iş için kamuda en az üç kişiye maaş veya ücret verilir Hem iş yavaşlamış olur, hem personel giderleri artar... 
     "Yetkilerin, onu kullanacak olan birime verilmesi" diye tarif edilen "idari yerinden yönetim", bu hantal merkeziyetçi yapının yerine, küçük birimlerin dinamizmine dayanır. 
     
     SAVUNMA milletler için ihmal edilemez bir kamu hizmetidir. Bu alanda yerinden yönetim hayal bile edilemez. Merkeziyetçi ve hiyerarşik yapı, askerliğin zorunlu düzenidir. Ama tasarruf sağlanabilir. 
     Mevcut kriz sebebiyle pahalı savunma ihalelerinin birkaç yıl ertelenmesi elbette olumlu ama yeter mi 
     Terör iniştedir. Yunanistan savunma harcamalarını kısıyor. Irak ambargo altında. Suriye ve İran'da rejimler yumuşuyor. Rusya ile savaşmayacağız. Bu durumda Türkiye "caydırıcı savunma düzeyi"ni daha az masrafla sağlayabilir asker sayısını azaltmak gibi. 
     Siyasi irade savunma giderlerinde bir miktar indirime karar verdiğinde, bunun nasıl olacağı askerlerin işidir, onların uzmanlık alanıdır. 
     Savunmada tasarrufu mümkün kılan iç ve dış güvenlik şartları yenidir. Ama yıllardan beri neden merkeziyetçi, müdahaleci, hantal devlet yapısını koruduk 
     İdari yerinden yönetim yasaları neden engellendi Bunun ideolojik sebepleri var elbette... 
     Ama işte çağımız, her alanda, ekonomide de, hürriyetler konusunda da, bürokratik işleyişte de "devletin küçültülmesini" zaruri kılıyor. 
     
     





Tasarruf .. 


Hortuma perde 


'Şov yapmayın' 


Sit alanı Ecevit 


Dibe vurmadan düzelmez mi .. 


Bıçak dayanmadan 


Acının kanatları 


Hep aynı terane 


Herkes bekliyor... 


THY için şimdi 


Ek kaynak 


Dolar, halkı depresyona soktu 


Yanlış anlamayalım 


Ankara krizin boyutunu’ anlayamıyor 


</TEXT>
</DOC>
