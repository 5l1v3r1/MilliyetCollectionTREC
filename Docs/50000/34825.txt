<DOC>
<DOCNO> 34825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/01/guncel/gun03.html </URL>
<DATE> 2001/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyanet Holding’e 17 trilyonluk bina 
</HEADLINE>
<TEXT>

Hac gelirleriyle yapılan lüks bina 400 odadan oluşuyor. Diyanet personeli tatillerde spor salonunda form tutacak 
     EZELHAN ÜSTÜNKAYA Ankara 

     Diyanet İşleri Başkanlığı, Kocatepe Camii’sinin altındaki mütevazı binasından holdinglere parmak ısırtan 13 milyon dolarlık yaklaşık 17 trilyon lira lüks başkanlık binasına taşınıyor. 
     37 bin metrekare büyüklüğündeki Hazine arazisi üzerine kurulan binanın yapımı için Bakanlar Kurulu Kararnamesi ile Diyanet Vakfı’ndan alınarak Diyanet İşleri Başkanlığı’na bırakılan hac gelirleri devreye sokuldu. Eskişehir yolundaki binanın müteahhitliğini Türkiye Diyanet Vakfı’nın şirketi GİNTAŞ İnşaat üstlendi. Böylece inşaatına 9 yıl önce başlanan lüks bina için harcanan trilyonlar yine Diyanet’te kaldı. 
     MGK Genel Sekreterliği’ne komşu olan Diyanet, sıcak havalara karşı yurtdışından soğuk hava cihazları getirdi. 400’ün üzerinde odası bulunan bina, bilgisayar ve merkezi klima sistemi ile donatıldı. Binanın tümünde çift kapı olacak. 1. kapı yaklaşıldığı zaman, 2. kapı ise manyetik kartın okunmasıyla açılacak. 
     Spor salonunda basketbol, voleybol sahası, kondisyon merkezi, duş ve soyunma kabinleri bulunuyor. Diyanet personeli, tatillerde spor salonunda form tutacak. 
     



 GÜNCEL 


















</TEXT>
</DOC>
