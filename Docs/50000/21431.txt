<DOC>
<DOCNO> 21431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/son/sontur18.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Havalar ısınacak 
</HEADLINE>
<TEXT>

     Mevsim normalleri altında seyreden hava sıcaklıkları, yarından itibaren yurdun batı bölgelerinden başlamak üzere 10-15 derece artacak. Sıcaklıkları, hafta sonunda güney ve batı bölgelerinde normallerinin 8-10 derece üzerinde seyredecek. 
     Devlet Meteoroloji İşleri Genel Müdürlüğü'nden yapılan ''Meteorolojik Değerlendirmeye'' göre, yağışlı hava, yarın yurdun doğu kesimlerinde etkili olacak. 17 Mayıs Perşembe ve 18 Mayıs Cuma günü yağışlı hava, Doğu Karadeniz ile Doğu Anadolu'nun doğusunda sağanak yağış şeklinde yer yer devam edecek. 
     Halen mevsim normalleri altında seyreden hava sıcaklıkları ise yarından itibaren batı bölgelerinden başlamak üzere 10-15 derece artacak. Hava sıcaklıkları hafta sonuna kadar tüm yurtta mevsim normallerine ulaşacak. Sıcaklıkların hafta sonunda yurdun güney ve batı bölgelerinde normallerinin 8-10 derece üzerinde seyretmesi bekleniyor. 
     






</TEXT>
</DOC>
