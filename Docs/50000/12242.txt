<DOC>
<DOCNO> 12242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/20/son/sonspo02.html </URL>
<DATE> 2001/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalyasporlu futbolculara ceza yağdı 
</HEADLINE>
<TEXT>

     Antalyasporlu futbolculara idmana çıkmadıkları ve Ankaragücü mağlubiyeti nedeniyle 1 milyar 300'er milyon lira para cezası verildi. 
     Antalyaspor Genel Menajeri Turgay Soyer, Antalyaspor'da takım motivasyonunu bozan Adnan, Nuri, Burhan ve Kamil'in yönetim kurulu kararı ile süresiz kadro dışı bırakıldığını belirterek, ''Yönetim Kurulu bütün futbolculara geçen hafta idmana çıkmadıkları için 500'er milyon lira, Ankaragücü maçı mağlubiyeti nedeniyle de 800'er milyon lira olmak üzere toplam 1 milyar 300'er milyon lira para cezası verdi'' dedi. 
     Soyer, Antalyaspor'un yakaladığı başarılı çizgiyi devam ettirmesi ve Ankaragücü maçından ez az bir puan ile ayrılması gerektiğini kaydederek, ''Artık bu geride kaldı. Şimdi ileriye bakıyoruz. Antalyaspor'un daha iyi yere gelmesi için çalışıyoruz. Antalyaspor'un kadrosunda 25 futbolcu var. 4 futbolcu kadro dışı bırakıldı. Bu futbolcuların yerini alt yapıdan genç futbolcularla dolduracağız'' diye konuştu. 




</TEXT>
</DOC>
