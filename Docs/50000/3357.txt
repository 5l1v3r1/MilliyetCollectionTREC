<DOC>
<DOCNO> 3357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/son/sondun01.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Altın Küre ödülleri sahiplerini buldu 
</HEADLINE>
<TEXT>

     Oscar ödüllerinin belirleyicisi olarak nitelendirilen Altın Küre ödülleri, Beverly Hills'te yapılan törenle sahiplerini buldu. 
     George Clooney, kaçak bir prangalı mahkumu canlandırdığı ''O Brother, Where Art Thou'' Nerdesin Be Birader adlı komedi filmdeki rolüyle müzikal veya komedi dalında ''en iyi aktör'' ödülünü aldı. Renee Zelweger'e ise ''Nurse Betty'' adlı komedi filmindeki rolüyle yine aynı dalda ''en iyi kadın oyuncu'' ödülü verildi. Drama dalında en iyi aktör Tom Hanks, en iyi kadın oyuncu ise Julia Roberts seçildi. Ünlü aktör Al Pacino da sinema dünyasına yaptığı hizmetlerden ötürü, Cecil B. DeMille ödülüne layık görülürken, Tayvanlı yönetmen Ang Lee'nin, ''Crouching Tiger, Hidden Drago'' adlı filmiyle ''En iyi yönetmen'' ödülü alması gecenin sürprizi oldu. 
     'En iyi drama filmi'' dalında Altın Küre ödülü başrolünü Russell Crowe'un oynadığı ''Gladiator'' Gladyatör filmine, ''en iyi komedi filmi'' ödülü ''Almost Famous'' filmine verildi. 
     Beverly Hilton otelinde bu yıl 58. kez verilen Altın Küre ödüllerinin dağılımı şöyle 
     Drama dalında en iyi kadın oyuncu Julia Roberts Erin Brockovich 
     Drama dalında en iyi aktör Tom Hanks Cast Away 
     En iyi yardımcı aktör Benicio Del Toro Traffic 
     En iyi yardımcı kadın oyuncu Kate Hudson Almost Famous 
     En iyi senaryo Stephan Gaghan Traffic 
     En iyi aktör müzikal veya komedi Kelsey Grammer Frasier 
     Televizyon dizisi dalında en iyi kadın oyuncu müzikal veya komedi Sarah Jessica Parker Sex and the City 
     Televizyon için mini dizi veya sinema dalında en iyi aktör Brian Dennehy Arthur Miller'ın Death of a Salesman 
     Televizyon için mini dizi veya sinema dalında en iyi kadın oyuncu Judi Dench Last of the Blonde Bombshells 
     Televizyonda drama dalında en iyi aktör Martin Sheen The West Wing 
     Televizyonda drama dalında en iyi kadın oyuncu Sela Ward Once and Again 




</TEXT>
</DOC>
