<DOC>
<DOCNO> 9141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/siyaset/siy10.html </URL>
<DATE> 2001/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayşe tatile çıksın’ CHP’ye parola oldu 
</HEADLINE>
<TEXT>

     AYHAN AYDEMİR Ankara 

     1974 Kıbrıs Barış Harekatı’nın simgesi olan "Ayşe tatile çıksın" bu kez CHP için parola oldu. O dönemin Dışişleri Bakanı olan Turan Güneş’in kızı Ayşe Ayata’nın eşi olan sosyolog Prof. Sencer Ayata’nın adı soldaki oluşumun yeni lideri olarak anılmaya başlandı. 
     CHP’nin sağa kaydırıldığı iddiaları, yığma üye yazımı ve ihraçlar parti içi sorunları doruk noktaya taşırken, Erdal İnönü, Cezmi Kartay, Murat Karayalçın, Hikmet Çetin ve Altan Öymen’in Baykal’a yazdığı uyarı mektubundan sonuç çıkmaması yeni oluşumları gündeme getirdi. 
     Bu çerçevede CHP’den kopacaklarla oluşacak hareketin liderinin ismi de Başkent kulislerinde dillendirilmeye başlandı. Beş eski genel başkanının da onay verdiği ismin Turan Güneş’in damadı Sencer 
     Ayata olduğu belirtildi. 
     


 SİYASET 














</TEXT>
</DOC>
