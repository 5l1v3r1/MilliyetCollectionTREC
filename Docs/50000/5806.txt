<DOC>
<DOCNO> 5806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/son/sontur17.html </URL>
<DATE> 2001/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Cumhurbaşkanı, FP Genel Başkanı ile görüştü ve "önce aranızda halledin" dedi 
</HEADLINE>
<TEXT>

     FP Genel Başkanı Recai Kutan, Cumhurbaşkanı Ahmet Necdet Sezer'in, TBMM İç Tüzük değişikliği konusunda Meclis Başkanı'nın başkanlığında uzlaşmaya varılmasını temenni ettiğini bildirdi. 
     Cumhurbaşkanı Ahmet Necdet Sezer, FP Genel Başkanı Recai Kutan'ı Çankaya Köşkü'nde kabul ederek, yaklaşık 25 dakika görüştü. Kutan, görüşmenin ardından yaptığı açıklamada, TBMM'de bir süre önce İç Tüzük değişikliği görüşmeleri sırasında DYP Şanlıurfa Milletvekili Fevzi Şıhanlıoğlu'nun çıkan olaylar sonucunda yaşamını yitirdiğini anımsattı. Bu olayların ardından hükümet kanadının uzlaşmacı bir tavır sergilemesini beklediklerini ifade eden Kutan, gelişmelerin ardından Cumhurbaşkanı'nın konuya müdahil olmasını düşündükleri için Sezer'den randevu talep ettiğini söyledi. 
     Kutan, ''Sayın Cumhurbaşkanımız temenni ettiler ki, 'İç Tüzük meselesinde Meclis Başkanımızın başkanlığında bir mutabakata varılsın. Bunu temenni ediyorum. Gelişmeleri görelim, ondan sonra ne gerekiyorsa bunu biz de düşünürüz' şeklinde bir cevapları oldu'' dedi. 
     



</TEXT>
</DOC>
