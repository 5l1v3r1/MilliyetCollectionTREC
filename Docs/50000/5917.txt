<DOC>
<DOCNO> 5917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/son/sondun13.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgaristan Devlet Radyosu'nda protesto 
</HEADLINE>
<TEXT>

     Bulgaristan Radyo ve Televizyon Kurulu’nun NSRT , Devlet Radyosu’na BNR bir şairi Genel Müdür olarak ataması ortalığı karıştırdı. 
     NSRT’de dün yapılan toplantı sonunda 2’ye karşı 7 oyla Devlet Radyosu yeni Genel Müdürü olarak seçilen şair İvan Borislavov, bugün radyo çalışanları tarafından makamına sokulmadı. 
     Sofya’daki BNR merkez binası önünde toplanan radyo personeli, yayımladıkları ortak protesto deklarasyonunda şair İvan Borislavov’un içine kapanık bir kişiliğe sahip olduğu ve kesinlikle idareci vasfınan bulunmadığı öne sürüldü. Deklarasyonda, yeni atanan Genel Müdür’ün bu akşama kadar istifa etmemesi halinde protesto eylemlerinin süreceği bildirildi. 
     Radyo çalışanları, 500 imzalı bir dilekçe hazırlayarak yeni atanan Genel Müdürü’ün yanı sıra Radyo ve Televizyon Kurulu üyelerinin de istifa etmesini istedi. 
     Bulgaristan Devlet Radyosu’na çalışanların isteklerinin yerine getirilmemesi durumunda önümüzdeki hafta içinde genel greve gidileceği tahmin ediliyor. 
     




</TEXT>
</DOC>
