<DOC>
<DOCNO> 9748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/02/son/sontur06.html </URL>
<DATE> 2001/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlar Kurulu toplandı 
</HEADLINE>
<TEXT>

     Bakanlar Kurulu, Başbakan Bülent Ecevit başkanlığında toplandı. 
     Başbakanlık Merkez Binası'nda saat 11.30'da başlayan ve yazılı gündemi olmayan toplantıda, son ekonomik gelişmeler ele alınacak. 
     Devlet Bakanı ve Başbakan Yardımcısı, ANAP Genel Başkanı Mesut Yılmaz, partisinin dünkü başkanlık divanı toplantısı öncesinde Başbakan Bülent Ecevit tarafından görüşmelerde bulunmak amacıyla Türkiye'ye çağırılan Dünya Bankası Başkan Yardımcısı Kemal Derviş'in, ekonomi yönetiminde nasıl bir rol üstleneceğinin bugünkü toplantıda belirleneceğini söylemişti. 
     Bakanlar Kurulu'nun bugünkü toplantısına Devlet Bakanları Mustafa Yılmaz ve Abdulhaluk Mehmet Çay ile Dışişleri Bakanı İsmail Cem, Çalışma ve Sosyal Güvenlik Bakanı Yaşar Okuyan programları dolayısıyla katılamadılar. Toplantı öncesinde hükümeti oluşturan partilerin genel başkanları Başbakan Ecevit'in başkanlığında kısa bir süre bir araya geldiler. 




</TEXT>
</DOC>
