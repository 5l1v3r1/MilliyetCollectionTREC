<DOC>
<DOCNO> 44862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/son/sondun19.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak "Kuveyt, ABD'yi üzerimize salmaya çalışıyor" 
</HEADLINE>
<TEXT>

     Bağdat yönetimi, Kuveyt'in, ABD'yi Irak üzerine salmaya çalıştığını iddia etti. 
     Irak Başbakan Yardımcısı Tarık Aziz, Kuveyt'in, ''Iraklı 2 genç, casusluk suçlamasıyla gözaltına alınmıştır'' şeklindeki açıklamasının gerçekleri yansıtmadığını söyledi. 
     Aziz, Kuveyt'in bu açıklamayla olası ABD operasyonunun boyutlarını genişletmeyi planladığını ve Irak'ı da hedef ülkeler arasına almaya çalıştığını iddia etti. 
     Tarık Aziz, Casusluk suçlamasının, Kuveyt'in Irak karşıtı kampanyasının bir parçası olduğunu ileri sürdü. 
     Kuveyt İçişleri Bakanlığı, Kuveyt'e sızan Iraklı 2 gencin, bu ülkedeki önemli noktaları gözetlemek suçuyla gözaltına alındığını açıklamıştı. 
     






</TEXT>
</DOC>
