<DOC>
<DOCNO> 46602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/guncel/gun02.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Ladin’in aranan askerleri’ 
</HEADLINE>
<TEXT>

     TOLGA ŞARDAN Ankara 

     ABD’deki iki terör eylemi sonucunda harekete geçen FBI’nın hazırladığı "arananlar listesi"ni Milliyet ele geçirdi. 186 kişilik liste, Türkiye’deki sınır kapılarına ve emniyet müdürlüklerine gönderildi. Listenin 65. sırasındaki "Selim Eşiktaş’ın" Türk olma olasılığı üzerine ayrı bir inceleme başlatıldı. Tamamına yakını Arap kökenlilerden oluşan listede Luis Martinez Flores ismi de dikkat çekiyor. 
     Dünyayı sarsan terör eyleminin ardından harekete geçen ABD Federal Soruşturma Bürosu FBI, kendi kayıtlarından oluşturduğu isim listelerini, Türkiye’de ortak çalışma yürüttüğü MİT ve Emniyet Genel Müdürlüğü İstihbarat Daire Başkanlığı’na gönderdi. ABD’-nin tüm dünyada kırmızı bültenle aradığı Usame bin Ladin ile bağlantılı olduğu öne sürülen kişilerden oluşan listenin güvenlik birimlerine ulaşmasının ardından detaylı kimlik ve pasaport incelemeleri yapılmaya başlandı. 
     Son derece gizli tutulan liste, tüm hava, kara ve deniz sınır kapılarına gönderildi. 
     Listedekilerin büyük bölümünün ayrıntılı kimlik bilgileri elde edilirken, bazılarının da sadece soyadlarının bulunduğu görüldü. Listede uçak eylemlerinde görev alan Ladin’in adamlarının ailelerine yer verildi. İsimler şöyle 
     Muhammed Atta’nın ailesinden Asem Atta, Mohammed G.Atta, Murst Atta, Sameh Atta, Bougrah Atta. 
     Wail ve Waleed Al Shehri’nin ailesinden Mohald Al Shehri, Marwan Al Shehri, Aisha Al Shehri, Abdullah Al Shehri, Suliman Al Shehri, Mamdouh Al Shehri, Khalid Al Shehri. 
     Nawafa ve Salem Al Hazmi’nin ailesinden Afar Al Hazmi, Albadar Al Hazmi, Ebtehal Al Hazmi. Ahmed ve Hamza Al Ghamdi’nin ailesinden Abdulrahman Al Ghamdi, Ali Al Ghamdi, Sadda Al Ghamdi, Saeed Al Ghamdi, Nora Ali Al Ghamdi. 
     



 GÜNCEL 



















</TEXT>
</DOC>
