<DOC>
<DOCNO> 18629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/29/spor/spo15.html </URL>
<DATE> 2001/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Sevinç’ten gümüş      AVRUPA Halter Şampiyonası'nın beşinci gününde bir gümüş madalya da 94 kiloda Dursun Sevinç'ten geldi. Sevinç, 177.5 kilo kaldıran Azeri Paschaev'in ardından 175 kilo ile gümüş kazandı. Sporcumuz silkmede 205 kiloyu omuzladı ve dördüncülükle yetindi. Sevinç, toplamda da 380 kilo ile dördüncü olabildi. 85 kiloda Mehmet Yılmaz ise koparmada 165 kilo ile dördüncü, silkmede 202.5 ile beşinci ve toplamda 367.5 kilo ile dördüncü sırada kaldı. 
     
Dünya rekoru      BAYANLAR sırıkla atlamanın olimpiyat şampiyonu ismi Stacy Dragila, 4.63 metrelik derecesiyle Dünya rekoru kırdı. Dragila, Idaho State Üniversitesi'ndeki yarışmalarda kendisine ait rekoru yedi santim geliştirdi. 
     
Tyson yandı      PROFESYONEL boks yıldızı Mike Tyson'ın Maryland'deki evi yandı. yangından, evde bulunan Tyson'ın eşi, iki çocuğu ve akrabaları, şans eseri yara almadan kurtuldular. Evdeki zararın 1.5 milyon dolar olduğu açıklandı. 
     
Yine Brisa      CUMHURBAŞKANLIĞI 37. Uluslararası Bisiklet Turu'nun Batman - Hasankeyf -Diyarbakır etabında birinciliği Brisa'dan Vadim Kravcheinkov 5.42.00 ile kazandı. Startını, Bakan Fikret Ünlü'nün verdiği 178 kilometrelik 7. etapta, ikinciliği 5.05.47 ile Hollandalı Robin Reed, üçüncülüğü de 5.05.59 ile Berat Alphan aldı. 
     
Rakip Hırvat      AVRUPA B Gençler Futbol Şampiyonası Finalleri'nde çeyrek finale yükselen Türkiye'nin rakibi Hırvatistan oldu. Ay - Yıldızlı ekip yarın TSİ 20.30'daki maçı kazanırsa İngiltere - Almanya galibiyle karşılaşacak. 
     
TV’de bugün      TRT 1 
     12.00 H.Erciyes - Diyarbakır Canlı 
     16.00 Efes Pilsen - T.Telekom Canlı 
     00.10 Barcelona - Celta Vigo Bant 
     
     CINE 5 
     18.00 Juventus - Lecce Bant 
     
     SUPERSPORT 
     18.00 Coventry - Liverpool 
     21.30 Roma - Lazio Canlı 
     23.30 Bolivya - Arjantin Brezilya - Peru Özet 
     
     NTV 
     13.10 İtalya Ligi'nden Özetler 
     14.50 Formula 1 İspanya Grand 
     Prixi Canlı 
     
     CNN TÜRK 
     14.10 Pivot Bilgin Gökberk Konuklar Botaş antrenörü Ceyhun Yıldızoğlu, oyuncular Aylin Yıldızoğlu, Dilek Kutlu, Şaziye İvegin 
     



 SPOR 



























</TEXT>
</DOC>
