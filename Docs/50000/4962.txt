<DOC>
<DOCNO> 4962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/yazar/heper.html </URL>
<DATE> 2001/02/01/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Ankara'nın çöküşü Yılmaz'ın "SOS"i 
</HEADLINE>
<TEXT>

     "Türkiye'de hürriyet, güvenlik, refah dengesi daima zorunlu denge olmuştur." 
     Bu sözler ANAP lideri Mesut Yılmaz'ın. 
     Tespit çok güzel ama tedavi nasıl olacak Yani zor da olsa denge nasıl kurulacak 
     Mesut Yılmaz da yıllardır zirvedeki sorumlulardan biri değil mi 
     Hürriyet - güvenlik - refah dengesi gibi dengeleri bırakın, daha aşağılara inin kurumlar arasında da denge bozuldu. 
     Herkes, her kurum, yetkili, yetkisiz konuşuyor. 
     Asker konuşuyor, MİT konuşuyor, Anayasa Mahkemesi konuşuyor, Başsavcı konuşuyor, Yargıtay konuşuyor, Danıştay konuşuyor, savcılar konuşuyor, polis konuşuyor, jandarma konuşuyor. 
     Böyle bir ortamda dengeden, dengelerden söz etmek zor. 
     
Darbe mi var ..      Mesut Yılmaz bir süredir imalarda bulunuyor, dilinin altında bir şeyler var. Ama olanı açık seçik ifade etmiyor. Zaten o konumdaki bir kişi ancak bu kadar açık konuşabilir. 
     Sözlerinden anlaşılan şu 
     Türkiye otoriter bir yönetim ihtimaliyle karşı karşıyadır. Darbe ihtimali var. 
     Yılmaz'ın "12 Eylül öncesi tuzağına bir daha düşülmemesi" tavsiyesi de bu tehlikeye işaret sayılmaz mı 
     Ve dönelim Yılmaz'ın baştaki saptamasına 
     "Demokrasi hürriyet, güvenlik ve refah dengesi üzerinde kuruldu. Demokrasiyi, hürriyet yokluğu otoriteye sürükler. Güvenlik yokluğu kaosa yol açar. Hayat standardı düşüklüğünün sonu ise radikalizm ve istikrarsızlıktır. Türkiye'de hürriyet, güvenlik ve refah dengesi daima zorunlu bir denge olmuştur." 
     
Siz yapmazsanız kim yapacak      Türkiye'de taşlar o kadar yerinden oynadı ki, Türkiye o kadar dağıldı ki, dağıttı ki, artık o dengenin de, diğer dengelerin de kolay kolay kurulamayacağı izlenimi doğdu. Olaylar devlette disiplin, otorite, görev bölümü, hiyerarşi kalmadığını gösteriyor. 
     Bakıyorsunuz DGM savcısı hükümeti, ilgili bakanları devre dışı bırakıp IMF'ye, Dünya Bankası'na ve AB'ye başvurup bazı belgeleri 7 gün içinde kendisine vermelerini istiyor. Yani uluslararası bir skandala yol açıyor. 
     Üniversitelerarası Kurul Cumhurbaşkanı'na başkaldırıyor. 
     YÖK üyeliği için Üniversitelerarası Kurul'un verdiği iki ismi Çankaya haklı veya haksız veto etmişti. 
     Sen misin veto eden, "öyleyse al sen seç" diye kurul seçme topunu Sezer'e fırlatıyor. 
     Tüm bunların üstüne bir de Meclis'teki "ölüme sebebiyet verme" sorumsuzluğunu düşünün... Bir de dış baskıları, aleyhimizdeki dış gelişmeleri hesaplayın. 
     Görülüyor ki, Türkiye içinden çıkılması zor bir dönem yaşıyor. 
     Mesut Yılmaz'ın tehlike teşhisi doğru, ama marifet ülkeyi tehlikeli ortamdan çıkartmakta... 
     Devletin yeniden yapılandırılması, yönetimin her kademesine disiplin getirilmesi, görev bölümü ve hiyerarşiye saygının canlandırılması, vatandaşa güven verilmesi, dengenin sağlanması ve sonuçta demokrasinin yaşatılması Yılmaz ve diğer parti liderlerine düşmüyor mu 
     
     





Yılanın başı 


Dört oyuncu 


Karneler rehin... 


'Kürsüyü işgal edeceğiz' dediler 


Tamam abi devam et 


Bindik bir alamete gidiyoruz kıyamete mi .. 


TV haberciliği Yalnız erkekler için 


Ben Davos'ta yaşarken 


Türkiye'm eyvah 


"Parliamentum" yaralı 


Ermeni meselesi 


Ankara'nın çöküşü Yılmaz'ın "SOS"i 


İt ürür, kervan yürür... 


Sümerbank'ın "aksiyon" planı 


Bugün 1 Şubat 


Sen saygın değilsen... 


İçtüzük cinayeti 


Sigorta yapılacak 


8.206 evde "aş tenceresinde" "dert kaynıyor 


</TEXT>
</DOC>
