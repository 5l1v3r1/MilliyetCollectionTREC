<DOC>
<DOCNO> 24132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/son/sontur02.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP İlçe Başkanı, bıçaklı üç kişinin saldırısına uğradı 
</HEADLINE>
<TEXT>

     Aliağa İlçesi'nde, CHP İlçe Başkanı, üç kişinin saldırısına uğradı. Başkan, ayaklarından ve başından bıçaklandı. 
     CHP Aliağa İlçe Başkanı Adnan Şefik Tereci'ye 37 ait restorantta, 3 müşteri, gelen hesaba itiraz etti. Tereci'yle bu yüzden aralarında tartışma çıktı. Öfkeli müşteriler Tereci'yi bacaklarından ve başından bıçakla yaraladı. 
     Bıçaklanan Tereci'nin ilk tedavisi Devlet Hastanesi'nde yapıldı. Tereci daha sonra ambulansla Ege Üniversitesi Tıp Fakültesi Hastanesi'ne sevk edildi. Acil Servis'te gözlem altına alınan Tereci'nin sağlık durumunun iyi olduğu öğrenildi. 
     Öte yandan, hesap yüzünden CHP İlçe Başkanı Tereci'yi bıçaklayan ve kimlikleri açıklanmayan 3 kişi yakalanarak, gözaltına alındı. Olayın siyasi yönünün olmadığı belirlendi. 
     
     







</TEXT>
</DOC>
