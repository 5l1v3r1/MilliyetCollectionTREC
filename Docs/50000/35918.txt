<DOC>
<DOCNO> 35918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/son/sontur06.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara Genelevi'nin boşaltılması için süre Cuma'ya doluyor 
</HEADLINE>
<TEXT>

     Ankara Büyükşehir Belediyesi'nin genelevin boşaltılması için tanıdığı süre Cuma günü doluyor. 
     Büyükşehir Belediyesi'nden edinilen bilgiye göre, genelevin boşaltılması için tanınan 7 günlük süre 10 Ağustos Cuma günü bitiyor. Genelevin boşaltılması ile ilgili son kararı ise valilik verecek. 
     Belediye yetkilileri, tebligatın mahalle muhtarına yapıldığını hatırlatarak, son kararı Ankara Valiliği Fuhuşla Mücadele Komisyonu'nun vereceğini bildirdiler. 
     Ankara Valiliği'nin vereceği karara göre, sorunun komisyona intikal edeceğini belirten belediye yetkilileri, oradan çıkacak karara göre hareket edeceklerini bildirdiler. Belediye encümenin aldığı kararın süresinin Cuma günü dolacağını hatırlatan yetkililer, ''Valilikten taşınma süresi için uzatma yapılmazsa kararı uygulayıp genelevi kapatacağız'' diye konuştular. 
     Ankara Büyükşehir Belediyesi, Ankara Genelevi'nin Belediye Meclisi'nin, ''Genelevlerin Açılmasına Dair Yönetmeliği''ne aykırı konuşlandırıldığını belirterek kapatılması için valiliğe başvurmuştu. 
     Genelevin bulunduğu yerden kaldırılması ile ilgili karar geçen yıl alınmış, ancak karar valilik makamınca yeni bir yer bulunması amacıyla 1 Ağustos 2001'e kadar ertenmişti. 
     Ankara Büyükşehir Belediyesi Zabıta ekipleri, geçen hafta Genelevin kapatma tebligatını genelevde teslim edecek muhatap bulamayınca mahalle muhtarına teslim etmişti. 
     
     






</TEXT>
</DOC>
