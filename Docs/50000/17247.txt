<DOC>
<DOCNO> 17247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/son/soneko11.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada birinci seans böyle geçti... 
</HEADLINE>
<TEXT>

     İMKB Ulusal-100 Endeksi, önceki kapanışa göre 126.07 puan artışla, 1. seansı 9,574.68 puandan tamamladı. isse senetleri ortalama yüzde 1.33 oranında değer kazandı. 
     Öncelikli yasaların çıkarılmaya başlanması ile Borsa'da oluşan olumlu hava bugünkü ilk seansta da sürdü. Seans 9,393 puan seviyesinde açılış yaptıktan sonra yoğun alımlar geldi. Hızla 9,500 puanı aşan Endeks, küçük dalgalanmaların ardından yoğun işlem hacmiyle 9,600 puanı da gördü. En yüksek 9,647 puana ulaşan Endeks, kar realizasyonlarıyla ilk bir saati 9,564 puanla geçti. 
     Seansın ilk yarısını yaklaşık 170 trilyon lira işlem hacmiyle geçen piyasanın ikinci yarıda durgunlaştığı gözlendi. 9,500 puanın üzerinde yatay seyre giren Ulusal-100 Endeks, seansı 9,574.68 puanla tamamladı. Kapanışta mali endeks 94.61 puanlık artışla 13,046.12 puana, sınai endeksi de 196.74 puanlık artışla 7,685.34 puana yükselirken, hizmet endeksi 7.09 puanlık kayıpla 6,151.34 puana geriledi. 
     Böylece mali grup hisseler, önceki kapanışa göre ortalama yüzde 0.73, sınai grup hisseler de yüzde 2.63 oranında değer kazanırken, hizmet gurubu hisseler yüzde 0.12 oranında değer yitirdi. 
     1. seansta işlem gören toplam 295 hisse senedinden 199'u değer kazandı. 44 hisse senedi değer yitirirken, 52 hissenin fiyatında ise değişiklik olmadı. 
     Seansta 221 trilyon 307 milyar 186 milyon liralık işlem hacmi oluştu. 
     1. seansta Tüpraş, Yapı Kredi Bankası, Akbank, Vestel ve Sabancı Holding en yoğun işlem gören hisseler oldular. 
     




</TEXT>
</DOC>
