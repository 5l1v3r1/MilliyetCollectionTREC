<DOC>
<DOCNO> 39631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/30/spor/spo05.html </URL>
<DATE> 2001/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
BRAVO SÜREYYA 
</HEADLINE>
<TEXT>

Türk atletizminin gururu olan genç sporcumuz, Çin’de organize edilen 21.Dünya Üniversite Oyunları’nda altın madalya kazandı 
     Yüzümüzü güldürdü 
     KANADA’DAKİ Dünya Şampiyonası’nda final koşma başarısını gösteren Süreyya Ayhan, pistteki başarılarına bir yenisini ekledi. Türk atletizminin gururu, Çin’in başkenti Pekin’de devam eden 21. Dünya Üniversite Oyunları’nda altın madalyaya uzandı. 1500 metre finalinde başarılı bir yarış çıkaran Ayhan, 4.06.91’lik derecesiyle mutlu sona ulaştı ve kürsünün zirvesine çıktı. 
     
     Kılınçer finalde 
     RUMEN Maria Grescu 4.08.84 ile ikinci, İsviçreli Sabine Fischer de 4.08.93 ile üçüncülüğü elde etti. Yönetmeliğe göre GSGM, Ayhan’ı 15 Cumhuriyet altını ile ödüllendirecek. Oyunlarda rekortmen atletimiz Candeğer Kılınçer de bayanlar yüksek atlamada 1.88’lik derecesiyle finale kaldı. Kılınçer, yarın 14 atletin katılacağı final müsabakasında kürsüye çıkabilmek için mücadele verecek. 
     
Çin’i devirdik      21. Dünya Üniversite Yaz Spor Oyunları’nda Erkek Voleybol Takımımız, ev sahibi Çin Halk Cumhuriyeti’ni 3 - 0 yendi ve 5 - 6. sırada yer alma şansını yakaladı. Karşılaşmanın setleri 25 - 21, 25 - 22, 25 - 22 tamamlandı. Erkekler basketbolda ise Ay - Yıldızlı ekibimiz, ikinci tur grubundaki üçüncü sınavında İsveç’e 84 - 72 mağlup oldu. Millilerimiz, devreyi de 34 - 33 geride kapadı. 
     



 SPOR 
























</TEXT>
</DOC>
