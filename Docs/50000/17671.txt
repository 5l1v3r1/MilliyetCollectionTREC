<DOC>
<DOCNO> 17671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/son/sonspo05.html </URL>
<DATE> 2001/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş ormanda koştu, oksijen depoladı 
</HEADLINE>
<TEXT>

     Samsunspor beraberliğiyle zirve yarışında büyük yara Beşiktaş'ta, futbolcular sabah antrenmanda kros yaptı. 
     Siyah-beyazlı takımın oyuncuları, yardımcı antrenörler Roland Koch ve Rıza Çalımbay yönetiminde, Belgrad Ormanları'ndaki kros parkurunda koşarak, bol bol oksijen depoladılar. 
     Çalışmaya, Fulya Tesisleri'nde kalan Teknik Direktör Christoph Daum ile A Milli Takım aday kadrosuna çağrılan Tayfur, Nihat ve Fevzi katılmadı. Kaleciler Shorunmu ile Ekrem, Fulya Tesisleri'nde antrenör Eike Immel yönetiminde çalıştı. Hafif sakatlığı bulunan Ali Eren de tesislerde koşu yaptı. 
     Siyah-beyazlılar, Kocaelispor maçının hazırlıklarını öğleden sonra Fulya Tesisleri'nde yapacakları idmanla sürdürecek. 
     
     




</TEXT>
</DOC>
