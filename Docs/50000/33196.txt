<DOC>
<DOCNO> 33196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/21/yazar/guclu.html </URL>
<DATE> 2001/07/21/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Dolarlı eğitimin iflası 
</HEADLINE>
<TEXT>

     Öğrenim ücretlerini dolarla belirleyen kolejler üniversite giriş sınavında tam anlamıyla hayal kırıklığı yarattılar. Sadece onlar mı Fiyakalarından yanlarına yaklaşılmayan İstanbul dershaneleri de şampiyonlar listesine öğrenci sokamadı... 
     Sınavın galibi gariban devlet okulları. Girensun, Ordu, Bozüyük, Aydın, Nizip, Gebze, Keşan, İskenderun, İçel de şampiyonların çıktığı iller. ÖSS sonuçlarının verdiği mesaj çok açık Eğitim parayla, pulla, fiyakayla olmuyor. İşte sonuçlar ortada. Kolejler sınavıyla o yaş grubundaki Türkiye'nin en iyi öğrencilerini aldınız. Eğer iddia ettiğiniz gibi en iyi eğitimi de veriyorsanız, öğrencileriniz neden şampiyonlar listesine giremiyor Robert, Üsküdar Amerikan, Alman, Avusturya, Fransız okulları, Koç, Eyüpoğlu, Bilfen ve diğer özel Türk ve yabancı kolejler bu sorunun cevabını vermelidir. Ya İSTEK okullarına ne demeli Onlarca okulu, on bini aşkın öğrencisi var. Dalan da iddialıydı Ne oldu 20'yi aşkın öğrencinin yer aldığı şampiyonlar listesine tek öğrenci sokamadı. 
     Peki şampiyonlar listesi kimlerden oluştu Çoğunluğu anadolu lisesi. Biraz da fen lisesi var. Zaten genel değerlendirmelere bakıldığında yine aynı okullar ilk sırada yer alıyor... 
     
     Gürüz mantığı da iflas etti 
     YÖK Başkanı Gürüz, üniversiteye giriş sistemini allak bullak ederken, dershaneye olan bağımlılığı azaltacağım, lise son sınıfta okuyanlara fırsat yaratacağım demişti. Oysa değişen çok fazla bir şey olmadı. Öğrenciler yine dershanelere mecbur bırakıldı. 
     Lise son sınıf düzeyinde olanların sadece 36'sı 120 barajını aşarken, bu oran liseden daha önce mezun olanlarda 45, halen üniversitede okuyup da sınava girenlerde 63, üniversite mezunlarında ise 66 oldu. Anlayacağınız, üniversiteye gireceklerin önemli bir çoğunluğunu yine önceki yıllarda liseden mezun olanlar oluşturacak. Bunun anlamı, gelecek yıl yine umut tacirlerine gün doğacak... 
     
     Milli Eğitim sınıfta kaldı 
     ÖSS sonuçları eğitimin içler acısı halini bir kez daha ortaya koydu. Öğrencileri tek dersten süründüren Bakan Bostancıoğlu'nun, ÖSS sonuçlarını önüne koyup bu nasıl kalite diye düşünmesi gerekir. Onca dershane desteğine karşın 90 sorulu Sayısal testinde Türkiye ortalaması sadece ve sadece 11. Sözel de ise 33. Bu nasıl eğitim sistemidir ki, öğrenciler 45 matematik sorusundan sadece 7'sini, 45 fen sorusundan sadece 4'ünü yapabiliyor... 
     Evet Sayın Bakan ille de kalite diyorsanız gereğini yerine getirin .. 
     
     Depremin vurduğu gençler 
     Yalova, Kocaeli, Bolu, Sakarya ve Düzce. Depremin acısını en derinden yaşayan illerimiz oldu. Deprem öncesinde ÖSS'de en başarılı iller sıralamasında en ön sıralarda yer alırlardı. Hatta ilk 3'e, ilk 10'a girdikleri çok oldu. Oysa şimdi, kabus gibi deprem sadece yakınlarını, evlerini, okullarını, öğretmenlerini arkadaşlarını almakla kalmadı. Bu yıl hayallerini de aldı götürdü. Genel sıralamada Yalova 22, Kocaeli 41, Bolu 61, Sakarya 66, Düzce de ancak 67'nci sırada yer alabildi. Destek için hala geç kalınmış değil. Onları yeniden kazanmak lafla değil, sımsıcak bir yardım eli uzatarak olur .. 
     
     







'Birleştirici' parti 


Top Çankaya'da 


Tayyip Erdoğan'ın liderliği 


Siyasette Tayyip Erdoğan rüzgarı... 


Tayyip ve milletvekilliği 


Misyoner dervişler 


Dolarlı eğitimin iflası 


Onlar da küresel.. 


Hayırlı olsun... 


Ört ki, ölem 


Küresel ısınma alarmı 


Hükümette Rus ruleti 


Afta eşitlik sağlandı mı 


Çaresizliğin fantezileri 


Turist geliyor döviz gelmiyor 


</TEXT>
</DOC>
