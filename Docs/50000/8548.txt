<DOC>
<DOCNO> 8548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/23/son/sondun10.html </URL>
<DATE> 2001/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman Maliye Bakanı'ndan Türk mutfağına övgü "Biber dolmasına bayılıyorum" 
</HEADLINE>
<TEXT>

     Federal Maliye Bakanı Hans Eichel, Türk yemeklerinden en çok biber dolmasını sevdiğini söyledi. 
     Eichel, bakanlık sözcüsü Torsten Albig'in görevinden ayrılması nedeniyle verilen davette, A.A muhabirine, Türk yemeklerini genel olarak çok sevdiğini belirterek, ''Biber dolmasına bayılıyorum'' dedi. 
     Hans Eichel, Türklerin çok zengin bir mutfağı olduğunu ve Türk yemeklerini büyük bir zevkle yediğini, bu nedenle de sözcüsünün veda yemeğinin Türk mutfağından oluştuğunu kaydetti. Eichel, bakanlık sözcüsü Albig'e de veda ederken, kendisi ile yaklaşık 1 yıldan bu yana zevkle çalıştığını, tartışmalarının her zaman yapıcı olduğunu belirtti. 1999 yılının Mayıs ayından bu yana Federal Maliye Bakanlığı sözcüsü olarak görev yapan Albig, 1 Mart'ta görevinden ayrılacak ve Dresdner Bank'ın basın sözcüsü olacak. 
     Albig'in veda davetine, hükümet sözcüsü Uwe-Carsten Heye ve diğer bazı bakanlık sözcüleri de katıldı. 
     




</TEXT>
</DOC>
