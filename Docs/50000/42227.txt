<DOC>
<DOCNO> 42227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/15/ekonomi/eko09.html </URL>
<DATE> 2001/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
500 milyon dolarlık imza 
</HEADLINE>
<TEXT>

Yoksul kesimlerin desteklenmesi için Dünya Bankası’ndan sağlanan kredinin 100 milyon doları hızla’ kullandırılacak 
     Dünya Bankası’ndan sağlanan ve Sosyal Riskin Azaltılması Projesi SRMP için kullanılacak olan 500 milyon dolarlık kredinin anlaşması imzalandı. Kredi, ekonomik programın uygulamalarından olumsuz etkilenen dar gelirli kesimlere, sosyal destek için kullandırılacak. 
     Krediye ilişkin anlaşma dün Ankara’da Hazine Müsteşarı Faik Öztrak ile Dünya Bankası Türkiye Direktörü Ajay Chhibber tarafından Hazine Müsteşarlığı’nda düzenlenen törenle imzalandı. Törene Devlet Bakanları Kemal Derviş ve Hasan Gemici ile Japonya’nın Ankara Büyükelçisi Shigeo Takenaka da katıldı. 
     Devlet Bakanı Kemal Derviş, törende yaptığı konuşmada, "Devletin en önemli görevlerinden biri, toplumun muhtaç kesimlerine yardım elini uzatmaktır. Sosyal devlet anlayışı budur. Türkiye, çoktandır bu hedefi seçmiştir" dedi. 
     
     1 milyon çocuk 
     Devlet Bakanı Hasan Gemici de kredinin 100 milyon dolarının bu yıl içinde kullandırılacağını, ilkokul ve ortaöğretimdeki 1 milyon 50 bin çocuğun eğitim ihtiyaçlarının karşılanacağını söyledi. 
     Projede en yoksul kesime, çoçukların okula devamı ve temel sağlık hizmetleri için nakit transferler’ yapılacak. Sosyal Hizmetler ve Çoçuk Esirgeme Kurumu güçlendirilecek. Yoksullara yönelik gelir ve istihdam yaratan alt projeler, iş eğitimleri ve halk merkezleri ağının geliştirilmesine yönelik yerel insiyatifler oluşturulacak. 
     



 EKONOMİ 




















</TEXT>
</DOC>
