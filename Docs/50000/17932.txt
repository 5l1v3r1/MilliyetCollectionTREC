<DOC>
<DOCNO> 17932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/spor/aspo.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel Haber 
</HEADLINE>
<TEXT>
Soğuk savaş 
Hagi’nin jübilesi eski dostları Bükreş’te karşı karşıya getirdi. Faruk Süren ile Fatih Terim arasında gerginlik yaşandı. Ünlü hoca masadan kalkarak kaçarcasına odasına çıktı 
     ERHAN TELLİ - BÜKREŞ 

     Dürüst arada kaldı 
     GALATASARAY Kulübü Başkanı Faruk Süren ile takımın eski hocası Fatih Terim, Hagi’nin jübilesi için gittikleri Bükreş’te karşı karşıya geldiler. Ancak ikilinin birbirlerini görmesi bile Hagi’nin konuklarının kaldığı Crown Plaza’da buz gibi hava esmesine yol açtı. Ali Dürüst, Bülent Ünder ve Müfit Erkasap’la kahvaltı yapan Terim, Süren’in salona girdiğini görünce masadan kalktı. Dürüst de arada kaldı. 
     
     Göz göze geldiler 
     SARI - KIRMIZILI Kulübün Futbol Şube Sorumlusu Ali Dürüst, Faruk Süren’in kahvaltı salonuna geldiğini görünce ne yapacağını şaşırdı. Dürüst, Süren’i masaya davet ederken, Fatih Terim hemen kalktı. Terim’i gören Faruk Süren ise başka masaya yöneldi. Dürüst de Süren’in yanına oturdu. Terim, odasına gitmek için salondan çıkarken, Süren’le göz göze geldi. Foto muhabirleri de ikiliyi birlikte görüntülemek için harekete geçtiler. 
     
     Resim vermeyeceğiz’ 
     BAŞKAN Faruk Süren’in kendisine doğru hamle yaptığını gören Fatih Terim, kafasıyla selam vererek yürümeye devam etti ve odasına çıktı. Bir hayli sinirli olduğu görülen Süren, etrafını saran basın mensuplarına "Ne kadar isterseniz isteyin. Size birlikte resim vermeyeceğiz. Çünkü ben istemiyorum" dedi. Sarı - Kırmızılı kulübün başkanı, bunun ardından da kahvaltısını bırakıp salondan ayrıldı ve odasına gitti. 
     
Bir zamanlar dosttular      Yaşar Saygı 

     Yer Bükreş, Hagi’nin konuklarının kaldığı Crown Plaza Oteli. Faruk Süren ve Fatih Terim de Rumen yıldızın misafirleri. Ne olduysa aynı anda kahvaltı salonuna geldiklerinde oldu. Bir zamanlar dost olan, Galatasaray için el ele veren Süren ile Terim arasında soğuk savaş vardı, bu fotoğrafa bile yansıyordu. 
     



 SPOR 
























</TEXT>
</DOC>
