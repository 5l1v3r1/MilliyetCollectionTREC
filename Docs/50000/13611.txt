<DOC>
<DOCNO> 13611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/yazar/bila.html </URL>
<DATE> 2001/03/29/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Enis Öksüz'ün gerekçeleri 
</HEADLINE>
<TEXT>

     Devlet Bakanı Kemal Derviş'in ilk kez katıldığı Bakanlar Kurulu toplantısında, Ulaştırma Bakanlığı'na dönük eleştirileri gündeme getirmesi üzerine Başbakan Yardımcısı Devlet Bahçeli tarafından, "Ulaştırma Bakanı'yla görüştünüz mü" sorusuyla uyarılmasından sonra iki bakan arasındaki temas, bazı konulara açıklık getirmiş durumda. 
     Bahçeli'nin sözlerinden sonra Devlet Bakanı Kemal Derviş, ABD'ye gitmeden önce Ulaştırma Bakanı Enis Öksüz'ü arayarak görüşme talebinde bulunuyor. Öksüz de Derviş'e tartışmalı konular hakkında bilgi veriyor. 
     Telekom'un özelleştirilmesiyle ilgili olarak Ulaştırma Bakanı Öksüz'ün Devlet Bakanı Derviş'e söylediği şu 
     - Özelleştirmeyi ben de istiyorum. Ancak, Anayasa Mahkemesi'nin Telekom'un özelleştirilmesiyle ilgili dört tane iptal kararı var. Anayasa Mahkemesi kararlarında da belirtildiği gibi bu satış Anayasa'ya aykırı. Anayasa değiştirilmeden bu özelleştirmenin gerçekleştirilmesi mümkün olmaz. 
     Öksüz'ün Anayasa'nın hangi maddelerine aykırılık bulunduğunu da izah etmesi üzerine Derviş 
     - Sayın Öksüz, o zaman işimiz çok zor desenize, diye karşılık veriyor. 
     Öksüz ise 
     - Zor ama imkansız değil, diyor. 
     Ulaştırma Bakanı Enis Öksüz ile dün görüşme olanağı bulduk ve sorduk 
     - Telekom'un hızla özelleştirilmesi talebi var. Bunu Sayın Derviş de ifade etti ve açıkladı. Bu durumda özelleştirme nasıl sağlanacak 
     - Sayın Derviş'e de söyledim. Anayasa Mahkemesi'nin kararları ortada. Anayasa'nın başlangıç kısmı da dahil birçok maddesine aykırılık var. Şimdi Telekom'un yüzde 51'inin satışına ilişkin bir yasa çıkarsak Anayasa Mahkemesi beşinci kez iptal eder. Bu kesin. 
     - Anayasa'nın hangi maddelerine aykırılık görülüyor 
     - Başlangıç kısmı, 4, 5 ,7, 16, 128, 165. maddelerine aykırılık var. Bunlar daha önceki iptal kararlarının gerekçesinde geniş biçimde Yüksek Mahkeme tarafından açıklanmış durdumda. 
     - Sizin genel olarak özelleştirmeye karşı bir tutumunuz var mı 
     - Hayır, yok. Ben derdimi anlatamadım. Ben özelleştirmeye karşı değilim. Ama ortada Anayasa'ya açık bir aykırılık hali varken, göz göre göre de suç işleyemem. Anayasa Mahkemesi kararları her kişi ve kurumu bağlar. Kaldı ki, daha önce Telekom'un özelleştirilmesine ilişkin yasaların iptal edilmesi için Anayasa Mahkemesi'ne yapılan başvuruların altında Sayın Ecevit'in de, Sayın Özkan'ın da bugün kabinede veya Meclis'te olan birçok arkadaşın da imzası var. 
     TELEKOM'u özelleştirelim ama bu hukuka uygun olsun. Hukuka aykırı bir işlem yapmayalım. Bir daha Anayasa Mahkemesi'nden dönmeyelim. Benim söylemeye çalıştığım bu. 
     Öksüz, hukuki durum ve Anayasa'daki engeller konusunda Başbakan Yardımcısı Devlet Bahçeli'yi bilgilendirdiğini, aynı şekilde Başbakan Ecevit'i de bilgilendirmek için çaba gösterdiğini ve bakanlığının hukuki görüşünü gerekçeleriyle Başbakan'a gönderdiğini vurguluyor. 
     Anayasa'nın başlangıç kısmındaki egemenlik hakkının, 4. maddesindeki değiştirilemeyecek hükümlerin, 6. maddesindeki egemenlik ve kullanılışıyla ilgili hükmün, 16. maddesindeki yabancıların durumuna ilişkin hükmün, 128. maddesindeki kamu hizmeti görevlileriyle ilgili hükümlerin, 165. maddesindeki kamu iktisadi teşebbüsleriyle ilgili hükmün, Telekom'un yüzde 51'inin satılmasına engel olduğuna dikkat çekiyor. 
     Ve yineliyor 
     - Anayasa değiştirilmeden, Telekom'un bu şekilde özelleştirilmesi mümkün değildir. 
     
     





Hükümet .. 


Mucize formül 


Enis Öksüz'ün gerekçeleri 


Kim kimin bahçesine edecek .. 


Hazine Bakanı da siyasal reform dedi 


Derviş, külahını alıp giderse 


Mesajı okumak 


Reenkarnasyon nedir hocam .. 


Arjantin örneği... 


Yasak çözüm değil 


Liderlerden mektup var 


Yanlış şurada... 


Meclis'in hızı 


Bu tüzük’ ve bu liderler’ ile 15 kanun zor’ çıkar 


</TEXT>
</DOC>
