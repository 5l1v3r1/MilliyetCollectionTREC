<DOC>
<DOCNO> 10735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/10/son/sondun06.html </URL>
<DATE> 2001/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralya'da sel 1 can aldı 
</HEADLINE>
<TEXT>

     Avustralya'nın doğusunu etkileyen seller nedeniyle binlerce ev elektriksiz kalırken, kentleri su bastı ve bir kişi öldü. 
     New South Wales ve Queensland eyaletleri felaket bölgesi ilan edilirken, şiddetli rüzgar evlerin çatışını uçurdu, devrilen ağaçlar yolları kapadı, telefonlar kesildi. 
     Polise göre, Queensland'da şiddetli rüzgarın yoldan çıkardığı bir araçta bulunan 12 yaşındaki çocuk ölürken, annesi kurtulmayı başardı. Yüzlerce görevlinin sellerle boğuşan insanların tahliyesine çalıştığı, New South Wales'de evlerini su basan 400 kadar insanın bot ve helikopterlerle kurtarıldığı, sellerin ulaşımı engellediği bölgelere helikopterlerle gıda yardımı ulaştırıldığı belirtildi. 
     Elektrik hatlarının kesilmesi nedeniyle Queensland'da 29 bin, New South Wales'de de binlerce eve elektrik verilemediği, New South Wales'de ırmakların taşması yüzünden sel sularının yükselmeye devam ettiği kaydedildi. Sivil savunma görevlilerinin sel sularının kent ve kasabalara ulaşmasını önlemek için kum torbalarından bariyerler oluşturduğu, ancak New South Wales'deki Kempsey kentinin bazı kesimlerini suların bastığı bildirildi. 




</TEXT>
</DOC>
