<DOC>
<DOCNO> 37652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/son/sontur07.html </URL>
<DATE> 2001/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlık ve Genelkurmaya faksla küfür edince gözaltına alındı 
</HEADLINE>
<TEXT>

     Antalya Side'de bir kişi, Başbakanlık, Genelkurmay Başkanlığı ve bakanlara gönderdiği faksta yer alan küfür ve hakaretler nedeniyle gözaltına alındı. 
     Side'deki Neptün Otel'de çalışan Naim H, otelin faksıyla Başbakan Bülent Ecevit, Genelkurmay Başkanı Orgeneral Hüseyin Kıvrıkoğlu ve kabinedeki bakanlara faks çekti. 
     Fakslarında küfür ve hakaret ederek, ülke yönetimini eleştirdiği bildirilen Naim H, Genelkurmay Başkanlığı'nın durumu Antalya İl Jandarma Komutanlığı'na iletmesi sonucu, jandarma tarafından gözaltına alındı. 
     Manavgat İlçe Jandarma Komutanlığı'nda sorgusu süren Naim H'nin adliyeye sevk edileceği bildirildi. 
     
     
     







</TEXT>
</DOC>
