<DOC>
<DOCNO> 18861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/son/sontur10.html </URL>
<DATE> 2001/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da Tandoğan'a çıkan bütün yollar kapalı... 
</HEADLINE>
<TEXT>

     Ankara Emniyet Müdürlüğü, yarın Tandoğan Meydanı'nda yapılacak 1 Mayıs Mitingi için bazı önlemler aldı. 
     Yetkililerden alınan bilgiye göre, mitinge katılacaklar, yarın saat 10.00'da Toros Sokak'ta biraraya gelecekler. Toplanmalar başlamadan önce, Toros Sokak'tan Celal Bayar Bulvarı'nı takiben mitingin yapılacağı Tandoğan Meydanı'na çıkan bütün yollar trafiğe kapatılacak. Acil bir durum olması halinde, Kızılay'a çıkan yollar da kesilecek. Mitinge katılanlar, Toros Sokak'tan yürüyerek Tandoğan Meydanı'na gelecekler. Katılımcılar, Tandoğan Köprüsü altındaki arama noktalarından geçtikten sonra meydana girebilecekler. Mitingde, 3800 polis görev yapacak. Acil bir durumda, Emniyet Genel Müdürlüğü ve Jandarma Genel Komutanlığı'ndan takviye kuvvetler gelecek. 







</TEXT>
</DOC>
