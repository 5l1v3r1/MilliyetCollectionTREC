<DOC>
<DOCNO> 29032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/siyaset/siy02.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
15 - 20 günde tabela asılacak 
</HEADLINE>
<TEXT>

Kutan’ın "Partiyi hemen kurarız" sözlerine, Çiller "Ee, tabii. Siz parti kurmada tecrübelisiniz, alıştınız bunlara" şeklinde cevap verdi 
     AYDIN HASAN Ankara 

     DYP Genel Başkanı Tansu Çiller, kapatılan FP’nin Genel Başkanı Recai Kutan’ı ziyareti sırasında, Milli Görüş çizgisindeki partilerin kapatılması ve yeni partilerin hızla kurulması konusunda "aç - kapa" esprisi yaptı. 
     Çiller, Meclis’teki odasında önceki gün Kutan’ı ziyaret etti. Görüşmede, komisyonda mutabakata varılan Anayasa değişikliklerinin Meclis tatili ertelenerek çıkartılması üzerinde duruldu. Çiller ile Kutan arasında, FP’nin kapatılması konusunda, gülüşmelere neden olan şu diyalog geçti 
     Kutan İktidar partileri eğer isteselerdi Anayasa değişikliği yapılır ve FP kapanmazdı. Daha önce bu değişiklik yapılıyordu ancak geri çektiler. 
     Çiller Parti kapatılması demokrasi ayıbıdır. Üzüldük. Siz daha fazla üzüldünüz. Partileri, millet sandıkta kapatmalı. 
     Kutan Çalışmalarımız sürüyor. 15 - 20 gün içinde yeni partiyi kurar, tabelayı asarız. 
     Çiller Ee, tabii. Siz bu konuda çok tecrübelisiniz. Alıştınız bunlara. 
     FP’nin kapatılmasyla anamuhalefet partisi olan DYP’nin Genel Başkanı Çiller, bugünden itibaren liderler turuna çıkıyor. Çiller, bugün saat 13.00’te Başbakan Yardımcısı Mesut Yılmaz, saat 15.00’te de Başbakan Bülent Ecevit ile görüşecek. 
     



 SİYASET 














</TEXT>
</DOC>
