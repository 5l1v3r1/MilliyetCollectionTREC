<DOC>
<DOCNO> 47122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/yazar/cemal.html </URL>
<DATE> 2001/10/16/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Piyasalar bekliyor Para para para 
</HEADLINE>
<TEXT>

     Dışarıdan ek kaynak, yani para gelecek mi Gelecekse ne zaman ve ne gibi koşullarla gelebilir Piyasaların gözü, kulağı bir süredir bu haberlerde. 
     Ankara da bekliyor. 
     Başbakan Ecevit hafta sonu Washington adresine gönderdiği mesajda, "Daha fazla top çevirmeyin. Külliyatlı miktarda ek kaynağa ihtiyacı var Türkiye'nin" dedi. 
     İhtiyaç ne kadar 
     Önce IMF'nin askıya almış olduğu 3 milyar dolarlık kredi diliminin serbest bırakılması... 5.5 milyar dolarlık borcun ertelenmesi... En önemlisi, 9 milyar dolarlık ek kaynağın bir an önce karara bağlanması... 
     Devlet Bakanı Kemal Derviş Ecevit hükümetinin bu isteklerini gerçekleştirmek için Washington'a gitmişti. Sırasıyla IMF Başkanı Köhler'in, Dünya Bankası Başkanı Wolfensohn'un, Hazine Bakanı O'Neill'in, Başkan Yardımcısı Cheney'in kapısını çaldı. 
     Sonuç alabildi mi 
     Derviş'e tek bir adres gösterildi 
     IMF 
     Vize ancak IMF'den alınabilirdi, başka yerden değil. 
     Peki, vizenin koşulları neydi 
     Türkiye'ye ek kaynak ışığının yanabilmesi malum koşullara bağlı. Basite indirgenip özetlenirse 
     Bütçe gevşetilmeyecekti. 
     Kamu giderleri gemlenecekti. 
     Yani devlet küçültülecekti. 
     Ve dalgalı kur devam edecekti. 
     Peki Hükümet bunları yapabilir mi Kemal Derviş Washington'da bu soruya özellikle muhatap oldu. Devleti küçültmek... Kamu harcamalarını kısmak... 
     Aş ve işle oynamak demekti. 
     Devleti küçültmek, kimilerinin işinden olması, kimilerinin maaş ve ücretlerinin tırpanlanması demekti. 
     Onun için de kolay değildi. 
     Washington'da Derviş'e, "Parayı verelim ama bu adımları atabilecek misiniz " diye soruldu. "İyi hoş da, Ankara'ya döndüğünde bir şeyler yaptırabilecek siyasal gücün var mı " diye soruldu. "Koalisyon ortakları, sembolik bir jest olarak, bakanlarının sayısı azaltılmış yeni bir hükümetle güvenoyuna gidebilir mi " konusu sorgulandı. 
     Bütün bunlar niye 
     Hükümete güvensizlikten dolayı... 
     Bu nedenle, Washington'da Kemal Derviş'in kulağına hep aynı şeyler çalındı 
     "Ya yine paralar dipsiz kuyuda kaybolursa... Para alınıp yine bir süre sonra ipe un serilirse... Sonunda yine borç ödenemez hale gelirse..." 
     Ne yazık ki öyle. 
     Hükümetin kağıt üstünde öngördüğü adımlar, yeni bütçe hedefleri bugün için IMF'nin istekleriyle uyumlu gözüküyor. 
     Ama bunları yapabilecek mi 
     Şimdi IMF bunu gözlüyor. 
     Devletin küçültülmesiyle ilgili hedeflerden hiç olmazsa bazılarının gerçekleştirildiğine ilişkin somut adımların atılmasını, örneğin bazı kararnamelerin çıkmasını bekliyor. Bunlar olabilirse paranın ucu gözükecek. 
     Tabii şurası kesin 
     11 Eylül sonrası dünyasının Türkiye'nin jeopolitik önemi arttı. Böylesi bir dünyada Amerika'nın Türkiye'yi ekonomik çöküntüye bırakması yakın ihtimal değil. 
     Bir yerde eller mahkum gibi. 
     Yani ek kaynak çantada keklik mi Pek o kadar değil. Kesenin ağzını açmak için, öyle anlaşılıyor ki, Ecevit hükümetinin devleti küçültücü adımları beklenecek, izlenecek. 
     Başlangıçta bazı adımlar atılacak, ama sonrasını nasıl getirecek koalisyon ortakları Siyaseten o kadar güç gözüküyor ki... 
     Son bir soru 
     Para gelecek işler düzelecek mi Eski deyişle bahsi diğer... Ya da bir başka yazı konusu olabilir bu da... 
     
     







Bir bakanın feryadı 


Petrol savaşı 


Ankara barış gücüne sıcak 


Piyasalar bekliyor Para para para 


Kötü kokular 


Tarkan'la... sahne arkasında... 


Yabancı dille eğitim 


Devalüasyon bankalara ne yapar 


Rusya'nın desteği de bir yere kadar... 


Bu aslında demokrasinin savaşı... 


’İstanbul yaklaşımı’ 


Komplolar ve gerçekler 


Uçup giden umutlar 


Milletvekili maaşlarında 10 indirim 


Londra Yaklaşımı büyükleri’ hedefliyor 


Siyasileşme tamam, sıra partileşmede 


</TEXT>
</DOC>
