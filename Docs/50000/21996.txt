<DOC>
<DOCNO> 21996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/18/son/sontur02.html </URL>
<DATE> 2001/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de cinayet...Tartıştığı eski arkadaşını 12 yerinden bıçakladı 
</HEADLINE>
<TEXT>

     İzmir'in Konak İlçesi'nde meydana gelen olayda, 1 kişi bıçaklanarak öldürüldü. 
     Bir olay nedeniyle aralarında husumet bulunan Satılmış Demirtaş 48 ile Yılmaz Aydın 44 arasında, Gültepe Adem Yavuz Caddesi 2451. Sokak'ta, küfür ve hakaret yüzünden tartışma çıktı. Tartışma daha sonra kavgaya dönüştü. Satılmış Demirtaş, yanında bulunan bıçakla, Yılmaz Aydın'ı vücudunun 12 yerinden yaraladı. Aydın, olay yerinde aşırı kan kaybı sonucu yaşamını yitirdi. 
     Arkadaşı tarafından bıçaklanarak öldürülen Yılmaz Aydın'ın, eski sabıkalılardan olduğu ve 8 ay önce cezaevinden çıktığı belirlendi. 
     Tartıştığı arkadaşını bıçaklayarak öldüren Satılmış Demirtaş, karakola giderek teslim oldu. Demirtaş, İzmir Emniyet Müdürlüğü Cinayet Bürosu'na götürülerek gözlem altına alındı. 
     Olayla ilgili soruşturma başlatıldığı bildirildi. 






</TEXT>
</DOC>
