<DOC>
<DOCNO> 23222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/son/sontur16.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK içinde yeralan Suriyeliler, örgütten ayrılıyor... 
</HEADLINE>
<TEXT>

     Terör örgütü içinde yer alan Suriye kökenli teröristlerden 500 kadarının son 2 ayda ayrılmasının, sözde PKK yöneticilerini kaygılandırdığı bildirildi. 
     PKK'dan kaçan Suriyeli teröristlerin diğer muhalif terörist gruplarla müşterek hareket ettiği, ayrıca Suriye'ye döndüklerinde terör örgütü aleyhinde propaganda yaptıkları belirtildi. 
     Örgüt içinde halen 1500'den fazla Suriye kökenli teröristin bulunduğu, sözde PKK yöneticilerinin bu gelişmelerden büyük kaygı duyduğu kaydedildi. 
     Suriye'nin de terör örgütü PKK'dan ayrılmaları teşvik ettiği ve örgütü terk edenler hakkında herhangi bir yasal işlem yapmadığı, bundan dolayı ayrılmaların sürekli olarak arttığı öne sürüldü. Suriyeli teröristlerin tamamının ayrılması durumunda PKK'nın mevcudunun yarıya yakın kısmını kaybedeceği, bunun da güç ve itibar kaybına neden olacağı ifade edilerek, Suriye-PKK ilişkisinin de tamamen sona ereceği değerlendirilmesi yapılıyor. 
     
     
     






</TEXT>
</DOC>
