<DOC>
<DOCNO> 43785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/25/spor/spo05a.html </URL>
<DATE> 2001/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü’nün isyanı 
</HEADLINE>
<TEXT>

     ANKARAGÜCÜ - Beşiktaş maçının ikinci yarısında ceza sahasında Ümit tarafından yere düşürülen Cafer, penaltı kararı vermeyen Musa Eryılmaz’ı tetikçilik yapmakla suçladı. Eryılmaz’ı ağır bir dille eleştiren Cafer, "Beşiktaş adamı bağlamış. Yüzde yüzlük penaltıyı çalmadı. Verse oyun değişecek, Ümit kırmızı kart görecek" dedi. 
     GOLCÜ futbolcu, "Biz beş tane atsak, altıncıyı yaratırdı. Beşiktaş şampiyonluğa oynuyorsa biz şampiyonlar şampiyonuyuz. Herkes gördü Beşiktaş’ın futbolunu. Hem üç puanımız gitti, hem de ekmek paramız" diye konuştu. Cafer sözlerini şöyle tamamladı "Bizim hakkımızı kim verecek Hakeme ceza verseler ne olur ki, puanlarımız geri mi gelecek " 
     
Eyyamcılığın kitabı yazıldı’      BAŞKENT ekibinin basın sözcüsü Mümtaz Karakaya da Beşiktaş maçının hakemi Musa Eryılmaz ile ilgili zehir zemberek açıklamalar yaptı. Karakaya, Eryılmaz’ın kırmızı gömleğinin altında kapkara bir vicdan taşıdığını belirterek, "Hakem maçı kafasında bitirmişti. Beşiktaşlılar’ı bile hayrete düşerecek şekilde eyyamcılığın 90 dakikada kitabını yazdı" ifadelerini kullandı. 
     SON yıllarda böyle bir hakem katliamı yaşanmadığını söyleyen Mümtaz Karakaya, "Hem de herşey Ankara’da ikamet eden MHK Başkanı Bülent Yavuz’un gözleri önünde oldu" dedi. Bu maçta Türk futbolunun kaybettiğini sözlerine ekleyen Karakaya, "Futbolcularımızın alın terini, puanlarını çalanlarla mücadelemiz sonuna kadar devam edecek" diye konuştu. 
     
Ersun Yanal iğneledi      TEKNİK Direktör Ersun Yanal ise Beşiktaş maçında iyi oynadıklarını belirtti, "Maçın nasıl cereyan ettiğini herkes gördü. Hakem hakkında konuşmak, puanları geri getirmiyor. Takım olarak futbolu gereği gibi oynamaya çalışıyoruz. Herkesten de bunu bekliyoruz. Ancak hatalar hep bizi buluyor. Bu düşündürücü" dedi. 
     



 SPOR 

























</TEXT>
</DOC>
