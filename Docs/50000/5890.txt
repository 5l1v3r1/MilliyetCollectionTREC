<DOC>
<DOCNO> 5890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/yazar/dogan.html </URL>
<DATE> 2001/02/07/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
Şalk'a yeni görev .. 
</HEADLINE>
<TEXT>

     Ünlü reklam filmi ne diyor "Beyazın da beyazı var" diyor. Buna, en azından dürüstlüğü ile bilinen belli bir kesimin, tempo tutacağı beklenirken, birileri sanki beyazın üzerini kömür tozuyla örtmeye çalışıyor. 
     Şu ünlü "Beyaz Enerji Operasyonu" müthiş bağlantılarla, 32 kısım tekmili birden, yürekleri titretiyor .. Açıklananlar, buzdağının deniz üstünde görünen bölümü gibi. Başkent kulisleri, "henüz açıklanmayan bağlantılar büyük sürprizlere gebe" diye çalkalanıyor. Bir iddiaya göre 
     "Önümüzdeki günlerde, bu operasyon çerçevesinde, birkaç ünlü ismin çarşaf çarşaf ilan edilmesi, işten değil .." 
     Artık çocuklar bile biliyor ki, bu kadar büyük yolsuzluk çarkında, siyasal bağlantıların olmayışı düşünülemez .. Nitekim, öyle görünüyor .. 
     
Karanlıkta ıslık çalmak      "Beyaz Enerji" denildiğinde, bazı siyasiler hayli tedirgin. 
     Hatta, onların yakın çevresi Meclis koridorlarında tur atarken, bu turun, açık avluda volta atmaya dönüşme tehlikesi karşısında, gardlarını almakta gecikmiyor 
     "Bir savcı çağıracak, biz de gideceğiz, öyle mi .. Bizim dokunulmazlığımız var, bunu bir savcı karşısında harcatmayız .." 
     Hafif küçümseme .. Hafif efelenme .. Ancak, efelenmenin içten içe, bir korkunun ürünü olduğunu söylemeye gerek yok .. Hani, karanlıkta ıslık çalmak gibi .. 
     Kaldı ki, yargının, özellikle de yolsuzluğu soruşturan savcı Talat Şalk'ın bunlara pabuç bırakacağı düşünmek, saflığın ta kendisi .. 
     
Turpun büyüğü heybede      DGM Savcısı Talat Şalk, Ecevit'in yadırgatan çıkışıyla, IMF'den yolsuzlukla ilgili belge istediği için, köşeye sıkıştırılmak isteniyor. 
     Acaba, Şalk'ın eleştirilmesinde gerçek neden, belge istemesi mi, yoksa bu kadar üstüne gittiği için, başka gerekçeler mi .. Çarpıcı bir bilgi 
     "Enerji yolsuzluğunu soruşturan DGM Savcısı Talat Şalk'a, bir başka ilin DGM Başsavcılığı öneriliyor mu .. O da, bunu geri çeviriyor mu .." 
     Sanırım, öyle .. Savcının kılına, yasal açıdan, kimsenin dokunması mümkün değil. Neyse ki, yargı güvencesi var. Kendi istemediği sürece, Şalk'ı yerinden kimse oynatamaz. 
     O nedenle, bir üst görev olarak, kendisine başsavcılık öneriliyor. Ancak, Şalk, soruşturmayı sonuçlandırmak istiyor. Ve onun için, bir üst görevi şimdilik geri çeviriyor. 
     Bu kadar büyük operasyonu yürüten savcıyı, "IMF'den belge istedi" diye, önce gerekçe yaratmak, ardından görevinden uzaklaştırmaya çalışmak, ııhhh, tutmuyor .. İyi ki de, tutmuyor .. 
     Çünkü, halk deyimiyle, "turpun büyüğü heybede .." 
     
     





Türban yasağı 


Lahanasever... 


Baykal'ın çizgisi 


Yeni bir günlük gazete, İmparator geliyor 


Kudüs'ten Barış da zor, savaş da 


Bölücülüğün yeni adı 


Şalk'a yeni görev .. 


Osmanlı arşivleri ve Cumhurbaşkanı 


Yabancı dili bırak Türkçeye bak 


Diasporaya cevap var 


Wiltonpark'ta Ermeni tartışması 


Semra Sultan’dan memleket meseleleri... 


Kara parayla mücadele böyle olmaz 


Slogan denince CHP 


Mevlana gibi 


Yitik kentin İslam Abisi 


Ezberlemeden içselleşir mi 


Görüldüğü gibi değil 


Öfke baldan tatlıdır, Türkiye bu işte haklıdır 


IMF'nin enflasyonu 28.3 Ayşe Hanım Teyzeminki 52.0 


Açıklamalar ve ayrıntılar 


</TEXT>
</DOC>
