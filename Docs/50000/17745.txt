<DOC>
<DOCNO> 17745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/24/siyaset/siy01.html </URL>
<DATE> 2001/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Krizin nedeni hortumcular 
</HEADLINE>
<TEXT>

     ANKARA Milliyet 

     Genelkurmay Başkanı Orgeneral Hüseyin Kıvrıkoğlu, Türkiye'nin hortumlamalar nedeniyle ekonomik krize maruz kaldığını bildirdi. TBMM Başkanı Ömer İzgi'nin dün akşam verdiği resepsiyona katılan Kıvrıkoğlu, basın mensuplarının çeşitli konulardaki sorularına şu yanıtları verdi 
     SİLAH ALIMI "Deniyor ki, tank alınmasın, uçak alınmasın. Artık orduya gerek kalmadı mı Kim koruyacak Türkiye'yi Türkiye'nin güvenliği nedeniyle silahını yenilemeye ihtiyacı var. Bir sürü hortumlama var. Silah alınmasın deneceğine hortumlama engellensin." 
     HORTUMLAMA "Ne kadar hortumlandı, bilemiyorum. Ama hortumlama olmasa, Türkiye bu krize maruz kalmazdı. Artık bu konuların, üstüne gidiliyor. Toplum da şikayetçi. Bu iş bir neticeye götürülecek götürüldüğü kadar. Bütün bu yapılanlar insanların yanına k r kalmayacak." 
     TEMİZLİK "Son günlerde bir temizlik dönemi başlatıldı. Toplumun böyle bir temizliğe ihtiyacı var. Gereken yapılıyor, büyüyerek de devam ediyor ve edecek. Yapanın yanına kar kalmayacak. Konu ortaya çıkmışsa adalete intikal ettiriliyor. Adalet hızlı çalışamadığı için yavaş ilerleniyor ama işte birer ikişer tespit edilip işlem yapılıyor." 
     ÇEÇEN EYLEMİ "Nihayetinde terörist faaliyettir bu. Çeçen olayını basında çok göstermemek lazım. Turizm var ortada." 
     PROGRAM "Sanırım açıklananlar programın tümü değil. Bundan sonra bunun altyapısı oluşturulacak. Bunun için de çalışıyorlar. İsrail'de bu çalışmalar üç ay sürmüş. Derviş geleli üç ay olmadı. Devlet Bakanı Sayın Derviş'in dediği doğru. Siyaset ekonominin önüne geçmemeli. Zaman içinde bunlar düzelecek." 
     FENERBAHÇE "İlk 45 dakika üzüldük. İkinci devre 1989'daki Galatasaray maçının tekrarı oldu. O zaman da GS'ye karşı 3 -0 mağluptuk. Sonra 4 gol attık. Denizli de GS antrenörüydü. Fener’in eksikleri var. Pres yapmıyorlar. Orta saha eksik. Gönlüm Fener'in şampiyonluğundan yana." 
     



 SİYASET 




















</TEXT>
</DOC>
