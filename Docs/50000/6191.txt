<DOC>
<DOCNO> 6191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/09/guncel/gun07.html </URL>
<DATE> 2001/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Adımı kullandılar’ 
</HEADLINE>
<TEXT>

Emekli Orgeneral Fisunoğlu, Sümerbank Yönetim Kurulu üyesi olduğu dönemde verilen kredilerle ilgili DGM’de ifade verdi 
     SEMRA PELEK İstanbul 

     Kara Kuvvetleri eski Komutanı, emekli Orgeneral Muhittin Fisunoğlu, Sümerbank Yönetim Kurulu üyesi olduğu dönemde verilen usulsüz kredilerle ilgili İstanbul DGM’de "sanık" sıfatıyla sorgulandı. 
     Sümerbank iddianamesinde ismi bulunmayan ancak Bankacılık Denetleme ve Düzenleme Kurulu’nun suç duyurusu üzerine hakkında ek soruşturma başlatılan Fisunoğlu, DGM’ye protokol kapısından alındı. DGM Cumhuriyet Savcısı Ercan Cengiz’e yaklaşık 40 dakika ifade veren Fisunoğlu’nun, suçlamaları kabul etmediği kaydedildi. Fisunoğlu, usulsüz kredi verilen üç firmayı tanımadığını belirterek, işlemlerin teknik birimler tarafından hazırlanıp imzaya sunulduğunu, görevinin de bu belgeleri onaylamak olduğunu anlattı. 
     Aslında danışmanlık yaptığı bankada pasif görevde olduğunu söyleyen Fisunoğlu, haklarında dava açılan Sümerbank’ın eski sahibi Hayyam Garipoğlu’nun da aralarında bulunduğu çete sanıklarının, kendi adını kullandığını öne sürdü. 
     


 GÜNCEL 

















</TEXT>
</DOC>
