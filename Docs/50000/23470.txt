<DOC>
<DOCNO> 23470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/siyaset/asiy.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlık kısmet işi 
</HEADLINE>
<TEXT>

Başbakan Yardımcısı Bahçeli, MHP’ye 40 transfer için Biraz bekleyelim’ dedi 
     ÖNDER YILMAZ BEYPAZARI 

     MHP Genel Başkanı ve Başbakan Yardımcısı Devlet Bahçeli, 40 milletvekilinin MHP'ye transfer edileceği iddiaları için "Biraz bekleyelim" derken, "Başbakanlığın kısmet meselesi olduğunu" söyledi. 
     MHP lideri Bahçeli, tarihi Beypazarı evlerini tanıtma ve bahar pikniği için gittiği Ankara'nın Beypazarı ilçesinde gazetecilerin sorularını yanıtladı. Bahçeli, bakanlık sayısında indirime gidilip gidilmeyeceği sorusuna, "Hükümetin öyle bir görüşü yok. Şu an için bir ihtiyaç olduğu kanaatinde de değilim" yanıtını verdi. 
     Sonbaharda 40 milletvekilinin MHP'ye transfer edileceği ve sağda bütünleşmeye gidileceği ifadelerinin doğru olup olmadığı sorusu üzerine yorum yapmaktan kaçınan Bahçeli, "Biraz bekleyelim" demekle yetindi. Bahçeli, "Zamanı geldiğinde Başbakanlığa talip olacağınız açıklaması doğru mu " sorusunu "Bu bir kısmet meselesidir" diye yanıtladı. 
     
     Derviş sorunu yok’ 
     Bir gazetecinin "Derviş'le ilgili bazı tenkitleriniz, altınızda bir bakanla çekişme gibi kamuoyuna yansıyor. Rahatsız mısınız " sorusuna Bahçeli, "Bu çok yanlış bir yorum. MHP'nin Derviş diye bir sorunu yok. Buna ihtiyaç da yok" yanıtını verdi. 
     Bahçeli, hububat fiyatlarında çiftçinin taleplerini karşılayacak kararın, yarın Bakanlar Kurulu'nda alınacağını, tartışan tarafların değil, hükümetin dediğinin olacağını söyledi. 
     
Bahçeli, Derviş’in programını övdü      ANKARA ANKA 

     MHP Genel Başkanı Devlet Bahçeli, partisi tarafından "hükümette 4. ortak gibi davrandığı" gerekçesiyle eleştirilen Devlet Bakanı Kemal Derviş'in hazırladığı ekonomik programı övdü. Bahçeli, programın sadece ekonomiyi krizden çıkaracak bir istikrar programı olmadığını, gelecekte ekonomik krizler yaşamayı önleyeceğini belirtti. 
     FP’li Ergün Dağcıoğlu'nun "yaşanan ekonomik kriz nedeniyle istifayı düşünüp düşünmediği" yolundaki yazılı soru önergesini yanıtlayan Bahçeli, istifa isteğine değinmedi. Bahçeli, "14 Nisan'da açıklanan Ekonomik Programın sayesinde Türkiye'ye sağlıklı bir ekonomi kazandıracağımız inancındayız. Kısaca bu program ile sağlıklı büyüyen, güçlü bir ekonomik yapıyı gerçekleştirmeyi amaçlıyoruz" dedi. 
     



 SİYASET 











</TEXT>
</DOC>
