<DOC>
<DOCNO> 46542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/son/sonspo09.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum antremana çıktı... Antremanda neler oldu 
</HEADLINE>
<TEXT>

     -Beşiktaş, Yimpaş Yozgatspor ile yapacağı Birinci Süper Ligi maçının hazırlıklarını, istifanın eşiğinden dönen teknik direktör Christoph Daum yönetiminde yaptığı idmanla sürdürdü. 
     İstifası, kulüp başkanı Serdar Bilgili tarafından son anda engellenen Alman teknik adam, siyah-beyazlı takımın başında bu sabah yapılan idmana çıktı. 
     Ümraniye Tesisleri'nde gerçekleştirilen idman sırasında sessiz olduğu gözlenen Daum, gazetecilerin çalışma sonrası görüşme talebini ise kabul etmedi. 
     Siyah-beyazlı oyuncular ise, ropörtaj yasağı nedeniyle, görüş belirtemediler. 
     
     Fevzi sakatland 
     Siyah-beyazlı takımın bugünkü idmanında kaleci Fevzi sakatlık geçirdi. 
     Çift kale maç sırasında Ümit'in darbesiyle sağ ayak bileğinden sakatlanan Fevzi'ye buz tedavisi uygulandı. Çalışmayı bırakan Fevzi'nin durumunun ciddi olmadığı bildirildi. 
     
     Forvete özel ilgi 
     Samsunspor ile yapılan erteleme maçını 2-1 kaybederek, zirve yarışında yara alan Beşiktaş'ta, Yimpaş Yozgatspor maçı öncesi teknik direktör Daum, golcü oyuncularıyla özel olarak ilgilendi. 
     Alman teknik adam, idman bitiminde Bayram, Nihat, Tümer ve İlhan Mansız ile özel olarak görüştü ve gol çalışması yaptırdı. 
     Beşiktaş'ın çalışmasına boğaz enfeksiyonu geçiren kaleci Kjaer ve Stavrum katılmadı. Stavrum'un yarınki idmana çıkacağı, Kjaer'in durumunun ise belli olmadığı bildirildi. 
     Siyah-beyazlılar yarın basına kapalı olarak yapacakları idmanın ardından, öğle saatlerinde Yozgat'a hareket edecek. 
     






</TEXT>
</DOC>
