<DOC>
<DOCNO> 16590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/16/son/sontur04.html </URL>
<DATE> 2001/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'daki esnaf eyleminde gözaltına alınanlar Adliye'de 
</HEADLINE>
<TEXT>

     Tandoğan Meydanı'nda geçen hafta yapılan esnaf eylemiyle ilgili gözaltına alınan 155 kişi, Ankara Adliyesi'ne sevkedildi. 
     Gözaltındaki 155 kişi, Ankara Emniyet Müdürlüğü Çevik Kuvvet Şubesi ekiplerince otobüslerle sabah saatlerinden itibaren güvenlik önlemleri altında adliyeye getirilmeye başlandı. Adliye önünde otobüslerin içinde bekletilen şahıslar, gruplar halinde Adli Tabiplik'e götürülerek sağlık kontrolünden geçirildi. Gözaltındakilerin ifadelerini 10 Cumhuriyet savcısı alacak. Ankara Cumhuriyet Başsavcılığı, Tandoğan Meydanı'ndaki esnaf eylemenin ardından olaya katılanlar hakkında, ''2911 sayılı Toplantı ve Gösteri Yürüyüşleri Kanunu'na muhalefet etmek, kamu malına zarar vermek, polise cebir ve şiddet yoluyla mukavemet göstermek'' suçlarından soruşturma açmıştı. 




</TEXT>
</DOC>
