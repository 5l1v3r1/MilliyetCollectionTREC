<DOC>
<DOCNO> 28553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/yazar/pulur.html </URL>
<DATE> 2001/06/24/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıssadan hisse... 
</HEADLINE>
<TEXT>

     ADAM eşek lakabıyla anılırmış, eşek aşağı, eşek yukarı... 
     Karısı "Git kadıya söyle, senin bu lakabını değiştirsin " demiş... 
     Adam, güle oynaya gelmiş 
     "Değiştirdi, değiştirdi " 
     Kadın merakla sormuş 
     "Ne yaptı, ne yaptı " 
     "Sıpa yaptı sıpa " 
     Kadın iki elini dizine vurmuş 
     "Sen yine büyür, bir zaman sonra eşek olursun " 
     Kıssadan hisse... 
     Şöyle bir etrafınıza bakın, "Eşek aynı eşek, semeri değişmiş " denilecek, o kadar yaratık var ki 
     
     ADAM yolda yürürken, ayağı kaymış, kıç üstü oturmuş... 
     Arkasından gelen, koşup, kaldırmış, halini hatırını sormuş, "İstersen hastaneye gidelim " demiş... 
     Adam, gösterilen ilgiden çok memnun kalmış 
     "Size, bu yaptıklarınıza nasıl teşekkür edebilirim " 
     "Ben falan partinin yöneticisiyim, adım şu... İlk seçimde bizim partiye oy verirseniz ödeşiriz " 
     Düşen adam, özür dilemiş 
     "Kusura bakmayın, ben, yere, kıç üstü düştüm, baş üstü değil Yani aklım başımda " 
     Kıssadan hisse... 
     "Demokrasi bizim için amaç değil, araçtır " diyenler sizden oy isterlerse cevabınız hazırdır. 
     Her ne kadar bazıların onları "Globalleşmenini Türkiye temsilcisi" gibi yutturmaya çalışırlarsa da... 
     
     ÜLKENİN birinde, başbakanlar ayaküstü, merdiven altında "ishal - i fem" olmuşçasına konuşmazmış, söyleyeceği varsa, sözcüsü aracılığıyla duyururmuş... 
     Sözcü, bir gün, verecek haber bulamamış atmış 
     "Başbakan bugün filan gölü yürüyerek geçti." 
     Gazeteciler şaşırmış, ertesi gün manşetler şöyleymiş 
     "Yüzme bilmeyen başbakan, gölü yürüyerek geçti " 
     Ve tabii, manşete uygun yorumlar 
     "Yüzme bilmeyenden başbakan olur mu " 
     Kıssadan hisse... 
     Ya bizde, böyle bir sözcü olsaydı, sel felaketine gidip deprem felaketine uğrayanlara, geçmiş olsun, diyen başbakan olsaydı. 
     
     PAPAZ efendi her vaazında "Zina çok büyük bir günahtır" der dururmuş... Gel zaman, git zaman papaz bir kadınla işi pişirmiş, mercimeği fırına vermiş... 
     Kadın merak etmiş 
     "Papaz efendi, hani, sen zina çok günahtır, zina yapılırsa yedi kat gök, yedi kat yer zangır zangır titrer derdin Hiçbir şey olmadı " 
     Papaz gülmüş 
     "Yavrucuğum, erbabı yaparsa yorgan bile kıpırdamaz " 
     Kıssadan hisse... 
     Siz bakmayı "Devleti soymuşlar " diye ortalığa çıkarılanlara, erbabı soyarsa, kimsenin ruhu bile duymaz 
     
     HİKAYE eski ama tekrarında fayda var... 
     Sonradan görme, eline üç paralık yetki geçince, bunun hiç gitmeyeceğini sananların, kibirlerinden, afralarından, tafralarından yanına varılmaz, hele cepleri birkaç kuruş para görmüşse... 
     Bektaşi bunlardan birine rastlamış, bakmış sırtında çok kıymetli samur kürk, cakasından yanına yaklaşılmıyor... 
     Herifin omuzuna dokunmuş 
     "Bana bak ulan O sırtındaki kürk, asıl sahibini bile hayvanlıktan kurtaramadı " 
     Kıssadan hisse... 
     Şair Eşref, hicivleri için "Numarasız gözlük gibidir, her göze uyar " dermiş... 
     Bu fıkra da, numarasız gözlük gibidir, her görmemiş herife, aynen uygulanabilir. 
     
     







Basiret Partisi 


Gerekçe 


Recai Bey ve Raşel’in uğuru 


Felek ona niye yüzünü çevirmiş ki 


Silahsız Kuvvetler Komutanı 


İki Hakkari 


Türkiye haklı .. 


Bilim elden gidiyor 


Anlayana sivrisinek saz... 


Kıssadan hisse... 


Fazilet dersleri 


Özyeğin'e Advantage ile gelen avantaj 


Para bol ama para yok’ feryadı kafa karıştırıyor 


Feridun Hoca "borçla borç ödenemez" diyor 


Sıra geldi TİM seçimine 


</TEXT>
</DOC>
