<DOC>
<DOCNO> 41510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/spor/spo03.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce yürek lazım’ 
</HEADLINE>
<TEXT>

Lucescu, para ile ilgili sorular üzerine milyonlarca dolar harcayıp yerinde sayan İtalyan kulüplerini örnek gösterip, başarı için önce yürek gerektiğini söyledi 
     ERHAN TELLİ 

     Sami Yen’de iyiyiz’ 
     GALATASARAY Teknik Direktörü Mircea Lucescu, bugün düzenlediği basın toplantısına Milan ile anlaşan Ümit Davala ile birlikte çıktı. Lucescu Lazio’yu yakından tanıdığını belirterek, "Çok iyi oyuncuları var ama biz de kendi sahamızda çok iyi oynuyoruz" dedi. Rumen hoca İtalyan gazetecilerin para ile ilgili sordukları soruya ise, "İtalyan kulüpleri milyonlarca dolar harcıyor ama yerinde sayıyor. Başarı için önce yürek gerek" dedi. 
     
     İtalya’ya gidebilirim’ 
     LUCESCU önümüzdeki sezon İtalya’da çalışabileceğini de açıklayarak tüm dikkatleri üzerine çekerken, yeni yabancılar için "üçüncü sınıf" demediğini, kadroya koyması için tanıması gerektiğini belirtti. Ümit Davala ise Terim’in kendisi için avantaj olmadığını, kadroya girmek için savaşması gerektiğini söylerken, kendini tanıtmasını isteyen bir gazeteciye, "Hiç Şampiyonlar Ligi’ni seyretmediniz galiba" diye cevap verdi. 
     
Cim-Bom nöbette      ŞAMPİYONLAR Ligi’ne 7. kez katılan Galatasaray, D Grubu’ndaki ilk maçında bugün İtalya’nın güçlü takımı Lazio ile karşılaşacak. Ali Sami Yen Stadı’nda saat 21.45’te başlayacak olan karşılaşmayı, Polonyalı tecrübeli hakem Ryszard Wojcik yönetecek. Galatasaray’da Serkan ve Vedat, Lazio’da Mihajlovic, Negro sakatlıkları, Kovacevic de cezası nedeniyle yer almayacak. 
     
Davala Elveda      LAZİO karşılaşması, beş yıldır Galatasaray’da oynayan Ümit Davala’nın da Sarı - Kırmızılı formayı giydiği son karşılaşma olacak. Çarşamba günü yeni takımı Milan ile sözleşme imzalamak için Milano’ya gidecek olan yıldız futbolcu için hem kulüp yönetiminin, hem de taraftarların veda mesajları hazırladığı öğrenildi. Ümit ise "Son maçımı galibiyetle tamamlamak istiyorum. Bu büyük taraftarı hiç bir zaman unutmayacağım" dedi. 
     
Sergen ilk kez      TÜRK futbolunun tecrübeli yıldızı Sergen, kariyerindeki ilk Şampiyonlar Ligi maçına bugün çıkacak. Sarı - Kırmızılı kulüpte son antrenmanda sakatlanan golcü Serkan ile Vedat kadrodan çıkarıldı. Ümit Karan’ın ise durumu bugün belli olacak. Hakan Ünsal ve Fleurquin’in ise yedek soyunacağı belirtildi. 
     
Dino Zoff Zor maç olacak      İTALYA Ligi’ne kötü bir başlangıç yapan ve ilk haftada kendi sahasında Piacenza ile 1 - 1, geçen hafta sonu da deplasmanda Perugia ile golsüz berabere kalan Lazio, dün İstanbul’a geldi. Bir basın toplantısı düzenleyen Dino Zoff, "Galatasaray evinde çok başarılı. 15 maçtır sahasında yenilmiyor. Çok zor bir maç olacak. Ancak biz de üç puan için sahaya çıkacağız" dedi. 
     
Şampiyonlar Ligi’nde bugün      A GRUBU 
     AS Roma - Real Madrid 
     Lokomotiv Moskova - Anderlecht 
     B GRUBU 
     Liverpool - Boavista 
     Dinamo Kiev - Borussia Dortmund 
     C GRUBU 
     Schalke 04 - Panathinaikos 
     Real Mallorca - Arsenal 
     D GRUBU 
     Nantes - PSV Eindhoven 
     GALATASARAY- Lazio 
     
Kavga canlı kanal farklı      Pazar gecesi TV8’de Ersan Çelik’in konuğu Galatasaray 2. Başkanı Fatih Altaylı... Konu dönüp dolaşıp Fatih Akyel’in, Galatasaray’a dönmek istediği yolundaki dedikodulara geliyor. Fatih Altaylı, milli futbolcunun transferini "Hiç de hoş olmayan bir şekilde" diye niteleyip, dönmesi halinde Mallorca’ya tek kuruş vermeyeceklerini belirtiyor, "olmazsa olmaz" şartını ileri sürüyor 
     "Akyel, gittikten sonra Galatasaray’la ilgili ileri geri konuşmuştur. Ancak özür dilerse dönebilir"... 
     Yaklaşık 5 dakika sonra Star TV’nin canlı yayınına bağlanan Fatih Akyel, 2. Başkan adaşını hırsla eleştiriyor 
     "Kendisini yönetici sanan Fatih Altaylı, her konuda olduğu gibi benimle ilgili de çok kırıcı konuşuyor. Ben bulunduğum yerden çok memnunum"... 
     Bu sert yanıtla birlikte donup kalan kişi ise Galatasaray Futbol Şubesi Sorumlusu Abdurrahim Albayrak oluyor. Akyel’in dönmesi için alt yapı hazırlıklarındaki Albayrak’ın tüm planları suya düşüyor ve kendisi de milli futbolcunun sert çıkışını onaylamadığını açıklayıp telefonu kapatıyor. 
     Böylece bir "dönüş öyküsü" daha başlamadan sona ererken, ya da en azından Fatih Altaylı yönetimde bulunduğu sürece gerçekleşmeyeceği ortaya çıkarken, Türk Televizyon tarihinde bir ilk daha gerçekleşiyor 
     Bir futbolcu, bir kanalda kendisini eleştiren yöneticiye, başka bir kanalda cevap yetiştiriyor... Kavga "canlı", kanal "farklı"... 
     
Altaylı şaşkın      GALATASARAY 2. Başkanı Fatih Altaylı Trabzonspor yönetiminin Gökdeniz konusundaki tepkisini şaşkınlıkla karşıladığını belirtti. Altaylı, "Bu ülke doğruları söylediğin zaman hakarete uğradığın bir yer oldu. Bize "Gökdeniz’i satmıyoruz" demeleri yeterliydi. Her gün Milan veya diğer Avrupa kulüpleri transfer teklifi yapıyorlar. Onlara küfür mü ediyoruz Ya da kavga mı ediyoruz diye konuştu. 
     



 SPOR 


























</TEXT>
</DOC>
