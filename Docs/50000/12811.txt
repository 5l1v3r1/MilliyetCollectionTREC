<DOC>
<DOCNO> 12811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/24/siyaset/siy05.html </URL>
<DATE> 2001/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller’e cevap Köşk’ten 
</HEADLINE>
<TEXT>

Çankaya açıklamasında "UP’la Kıbrıs, Irak konularında taviz verileceği" görüşünün "temelsiz" olduğunu vurgulandı 
     ANKARA Milliyet 

     Cumhurbaşkanı Özel Kalem Müdürü ve Dış Politika Danışmanı Tacan İldem, haftalık brifinginde, Sezer’in Ulusal Program’ınn Bakanlar Kurulu’nca onaylanıp açıklanmasını, siyasi kararlılığın bir simgesi olarak gördüğünü belirtti. Köşk, DYP Genel Başkanı Tansu Çiller’in de gündeme getirdiği, "UP’la Kıbrıs, Irak konularında taviz verileceği" görüşünün ise "temelsiz" olduğunu vurguladı. 
     İldem, şöyle konuştu "Bu kaygıların fazla bir temeli olduğunu düşünmüyoruz. Ödünü gerektirecek bir zeminin oluşacağı inancı mevcut bulunmamaktadır. Her iki program da, ulusal çıkar ve önceliklerimizi göz önünde bulundurup ön planda tutmak suretiyle belirlenmiştir. O açıdan endişelerin bir yeri olmadığını düşünüyoruz." 
     
     Islıklı protesto 
GÜNTAN MAVİGÖZLÜ İstanbul 
     DYP Genel Başkanı Tansu Çiller dün Eminönü’ndeki Bakırcılar Çarşısı’nı ziyaret etti, esnafla kahvaltı yaptı. Çiller’i, bir grup ıslıkla protesto ederek, "5 Nisan kararlarını siz almadınız mı. Esnafı oy deposu olarak görmeyin" diye sözlü sataşmada bulundu. Bu sözler üzerine Adan, "Siz esnaf olamazsınız, çevreyi provoke etmeyin" diye tepki gösterdi. 
     


 SİYASET 

















</TEXT>
</DOC>
