<DOC>
<DOCNO> 42582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/son/sondun05.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bin Ladin militanları hayvanlar üzerinde kimyasal silah deniyor... 
</HEADLINE>
<TEXT>

     Suudi asıllı terörist Usame bin Ladin'e bağlı militanların, bu kez büyük Amerikan kentlerine kitle imha silahlarıyla saldırı düzenleyebilecekleri öne sürülüyor. 
     Amerikan istihbarat birimlerine ulaşan bilgilerde, bin Ladin'e bağlı teröristlerin özellikle kimyasal silah elde ettikleri belirtiliyor. 
     ABD'de medyanın verdiği haberlere göre, uyduyla elde edilen fotoğraflardan, teröristlerin Afganistan'ın doğusunda hayvanlar üzerinde kimyasal silahlarla deney yaptıkları anlaşılıyor. 
     Bu fotoğraflarda, binlerce hayvanın deneyler sırasında öldüğü görülüyor. 
     ABD'nin Afrika'daki iki büyükelçiliğine üç yıl önce düzenlenen kanlı saldırıların ardından hazırlanan resmi raporlarda da, bin Ladin'in adamlarının son yıllarda kimyasal silahların yanı sıra nükleer silah parçaları elde etmek için çaba gösterdiklerine işaret ediliyor. 
     Kimyasal silahlarla düzenlenebilecek saldırılarda onbinlerce sivilin ölmesinden endişe ediliyor. 






</TEXT>
</DOC>
