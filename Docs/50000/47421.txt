<DOC>
<DOCNO> 47421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/ekonomi/eko02.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni Derviş’ler aramayalım 
</HEADLINE>
<TEXT>

Bursa’da dokuzuncu Carrefoursa’yı açan Sabancı, böyle giderse Türkiye’nin yeni Derviş’ler arayacağını ve yine para için yalvaracağını söyledi 
     EKONOMİ SERVİSİ 

     Sabancı Holding Yönetim Kurulu Başkanı Sakıp Sabancı, problemlerini çözmek yerine büyüten Türkiye’nin, başka Derviş’ler aramak zorunda kalabileceğini söyledi. Bursa’da Carrefoursa mağazasının açılışında konuşan Sabancı, "Para bulmak zor. Ama bulmak yeter mi Daha fazla para hedefe vardırmaz. 16 ay sonra yine aynı problemlerle, Türkiye bu kez başka Derviş’leri arayarak, para için yalvarmaya gidecektir" dedi. 
     Cumhurbaşkanı Sezer’in, milletvekili maaşları ile ilgili hükümete süre vermesini örnek gösteren Sabancı, "Bunu başka alanlara da taşıyalım, özelleştirme olacak palavra da aylarda, yıllarda uçup gidecek. Yazık bize, bu nasıl özelleştirme Vaatler kolay, oy hesabıyla kişnetmek huyumuza girmiş. İşler takvime bağlanmalı" dedi. 
     
     Mağazalar boş kaldı 
     Bursa mağazası için 46 milyon dolarlık yatırım yapıldığını, yıl sonuna kadar 600 milyon dolar yatırım yapılacağını belirten Sabancı, "Carrefour’un Türkiye’ye inancı olmasa yola devam etmesi mümkün olmazdı" dedi. Sabancı, "Firmalar bundan önceki Carrefourlarda mağaza tutmak için sıraya girerlerdi. Burada 92 dükkan var, 47 tanesine talip var, gerisi boş. Moral bozmak için değil ama bu bir şeyi anlatıyor" diye konuştu. 
     



 EKONOMİ 

















</TEXT>
</DOC>
