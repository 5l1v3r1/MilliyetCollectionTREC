<DOC>
<DOCNO> 3280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/ekonomi/eko09.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜYAP halka açılıyor 
</HEADLINE>
<TEXT>

Fuar organizasyon şirketi TÜYAP, 1.8 trilyon liralık hisse senedini halka arz etmek için SPK’ya başvurdu 
     ANKARA ANKA 

     Hisse senetleri borsada işlem gören şirketlere TÜYAP Tüm Fuarcılık Yapım da ekleniyor. TÜYAP, halka açılmak amacıyla Sermaye Piyasası Kurulu’na SPK başvuruda bulundu. Sermayesinde 1 trilyon 847 milyar liralık bedelli artırıma gitmeyi planlayan şirket, bu sermayeyi temsil eden hisse senetlerini ortaklarının rüçhan haklarını kısıtlayarak halka arz edecek. 
     Modern Enerji Elektrik Üretimi Otoprodüktör Grubu’nun halka arz amacıyla kasımda SPK’ya yaptığı başvuru ise şirketin isteği üzerine işlemden kaldırıldı. 
     
     Sabancı sermaye artırıyor 
     Öte yandan Sabancı Holding’in, sermaye artırımı nedeniyle ihraç edeceği hisse senetlerinin kayda alınması amacıyla yaptığı başvuru, SPK tarafından olumlu karşılandı. 
     Sermayesini 450 trilyon liradan 600 trilyona çıkaracak olan holding, bu artırımın 22.5 trilyonluk bölümünü nakit olarak yapacak. Geri kalan 127.5 trilyonluk artırım ise iç kaynaklardan karşılanacak. 
     
     


 EKONOMİ 

















</TEXT>
</DOC>
