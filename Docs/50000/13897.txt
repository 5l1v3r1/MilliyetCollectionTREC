<DOC>
<DOCNO> 13897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/31/spor/spo01.html </URL>
<DATE> 2001/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
BEŞİKTAŞ CEPHESİ 
</HEADLINE>
<TEXT>

DAUM derbiye hazır 
     BEŞİKTAŞ Teknik Direktörü Daum'un takımını 4 - 4 - 2 sisteminde oynatmayı düşündüğü öğrenildi. Alman hoca, savunmayı kalabalık tutup rakibin kanat ataklarını etkisiz hale getirmeyi planlıyor. Daum'un Nihat'ı da yedeğe çekeceği, Nouma'nın yanında Ahmet'i görevlendireceği belirtildi. 
     SİYAH - Beyazlı takımın hocası, Türkiye - Slovakya maçındaki başarılı performansı nedeniyle Karhan'ı da sağ kanatta kullanacak. Trabzonspor maçında forvet oynayan Bayram ise yeniden defansta yer alacak. Galatasaray maçının hazırlıklarını dün akşam tamamlayan Beşiktaş kampa girdi. 
     
Engin'den tepki      BEŞİKTAŞ menajeri Sinan Engin, Galatasaray Teknik Direktörü Lucescu'nun erteleme ile ilgili yaptığı açıklamalara büyük tepki gösterdi. Engin, "Galatasaray'ın hocasına hiç yakışmadı. Talihsiz bir açıklamaydı. Ne demek istediğini anlayamadık. Herhalde sarhoştu" diye konuştu. 
     


 SPOR 



























</TEXT>
</DOC>
