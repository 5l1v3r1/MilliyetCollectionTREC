<DOC>
<DOCNO> 46779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/14/spor/spo06.html </URL>
<DATE> 2001/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Mike Tyson fırtınası 
</HEADLINE>
<TEXT>

     ESKİ Dünya Ağır Sıklet Boks Şampiyonu ABD’li Mike Tyson dün gece Danimarka’daki özel maçta IBC’nin Dünya Şampiyonu Danimarkalı Brian Nielsen’i teknik nakavt ile mağlup etti. Maça hızlı başlayan, ikinci raundda Nielsen’in sol gözüne attığı sağ kroşe ile göz üst kapağını yaran Tyson üçüncü raundda ise rakibini yere serdi ve saydırdı. Mike Tyson altıncı raundda Nielsen’i adeta perişan etti ve sağlı sollu kroşelerle rakibini dağıttı. Gözündeki yarık büyüyünce Nielsen yedinci raunda çıkmadı ve Tyson teknik nakavt ile karşılaşmadan galip ayrıldı. 
     
     Al yenildi 
     WBC Kıtalararası Şampiyonluk unvan maçında dün gece Kopenhag’ın Parken Stadı’nda ringe çıkan 67 kilodaki Türk boksörü Hasan Al, Arjantinli Carlos Baldomir’e yenildi. Daha önce berabere kaldığı rakibi karşısında bekleneni veremeyen Al, 12 raund üzerinden yapılan maçtan 3 - 0 mağlup ayrıldı ve Arjantinli Baldomir unvanını korudu. 
     



 SPOR 

























</TEXT>
</DOC>
