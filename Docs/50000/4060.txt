<DOC>
<DOCNO> 4060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/son/sondun10.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Vatikan Radyo’nun sitesine saldırı 
</HEADLINE>
<TEXT>

     Bilgisayar hacker’larının Vatikan Radyo’nun internet sitesine saldırdıkları, ancak siteyi çökertmeyi başamadıkları bildirildi. 
     Vatikan Radyo’nun Program Müdürü Peder Federico Lombardi tarafından yapılan açıklamada, sitenin savunma sistemlerini güçlendirme çalışmaları yapıldığı sırada hacker’ların saldırı düzenlediği, ancak siteye ciddi bir zarar veremedikleri belirtildi. 
     Peder Lombardi, saldırının 24 Ocak gecesi meydana geldiğini, 25 Ocak’ta da sitenin yeniden açıldığını söyledi. 
     Messanggero gazetesinde yayınlanan haberde de, siteye saldırı düzenleyenlerin Brezilyalı "Crimeboys" adlı hacker grubu olduğu ileri sürüldü. 
     Vatikan’ın internet sitelerine sık sık saldırıda bulunan hacker’lar, zaman zaman hakaret içeren ya da müstehcen mesajlar gönderiyor. 
     




</TEXT>
</DOC>
