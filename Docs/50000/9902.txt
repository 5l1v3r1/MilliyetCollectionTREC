<DOC>
<DOCNO> 9902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/04/guncel/agun.html </URL>
<DATE> 2001/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
DİYANET İŞLERİ BAŞKANI BAYRAM MESAJINDA UYARDI 
</HEADLINE>
<TEXT>
Sokağı kana bulamayın 
Mehmet Nuri Yılmaz, "Sokakta akan kanın, İslam’ın özüyle bağdaşmadığını" söyledi ve"Çağdaş teknolojiden yararlanın" dedi 
     ANKARA Milliyet 

     Diyanet İşleri Başkanı Mehmet Nuri Yılmaz, cadde kenarlarında kesilen kurbanların hastalıklara yol açacağını belirterek, sokaklarda akan kurban kanının İslam’ın özüyle bağdaşmayan sertlik ve şiddet görüntüsü vereceğinin unutulmamasını istedi. Yılmaz, kurban keserken çağdaş teknolojiden yararlanılmasını da tavsiye etti. 
     Kurban Bayramı nedeniyle bir mesaj yayımlayan Yılmaz, kurban kesmenin dinen zengin kabul edilen müminlerin yerine getirdiği dini bir görev olduğunu kaydetti. 
     
İhtiyaç sahiplerine dağıtın      Yılmaz, kesilen kurban etinin dost, akraba, komşulara ikram edilerek, fakirlere ve ihtiyaç sahiplerine dağıtılıp toplumda dayanışma duygusunun güzel örneklerinin tesis edileceğini belirtti. 
     Kurban ibadetinde Allah rızası gözetmenin önemine işaret eden Yılmaz, kurban kesilirken hijyenik şartlara dikkat edilmesini istedi. Yılmaz, kurbanın kesim işleminin mutlaka buna uygun bir yerde gerçekleştirilmesinin gerektiğini vurgulayarak, şöyle devam etti 
     
Teknolojiden yararlanın      "Hayvan kesiminde çağdaş teknolojiden istifade edilmeli. Sokak ve cadde kenarlarında kesilen kurbanların çeşitli hastalıklara sebep olacağı ve sokaklarda akan kurban kanının İslam’ın özüyle bağdaşmayan sertlik ve şiddet görüntüsü arz edeceği unutulmamalıdır. Kurbanların belediyelerin tahsis ettiği yerlerde kesilmesi toplum sağlığı açısından büyük önem arz etmektedir." 
     


 GÜNCEL 





















</TEXT>
</DOC>
