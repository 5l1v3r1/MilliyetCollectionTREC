<DOC>
<DOCNO> 35436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/son/soneko06.html </URL>
<DATE> 2001/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası piyasalarda geçen hafta.. Dolar düştü, altın arttı 
</HEADLINE>
<TEXT>

     ABD Doları, uluslararası borsalarda geçen hafta önemli para birimlerinin çoğu karşısında değer kaybetti. Altın fiyatları ise yükseldi. 
     Amerikan ekonomisine dair bazı raporlar ile euro'nun son ikibuçuk yılın en yüksek düzeyine çıkması, New York döviz borsasında dünkü seansın başlarında önemli dalgalanmalara yolaçtıysa da, kapanışta dolar kuru duruldu. 
     ABD Çalışma Bakanlığı Temmuz ayında işsizlik oranının değişmeden aynı düzeyde kaldığını bildirdi, analistler ve piyasa çevreleri ise işsizlik oranının yükseleceğini tahmin ediyordu. 
     Amerikan Ulusal Satınalma Yöneticileri Birliği'nin raporunda, imalat sanayi dışındaki sektörlerin faaliyetlerinde beklenmedik düşüş olduğunun bildirilmesi üzerine, daha önce yükselmiş olan dolar bu düzeyini koruyamadı. 
     ABD'de imalat sanayinin son zamanlarda sorunlarla karşılaştığı biliniyordu, ancak, analistlere göre, imalat sanayi dışındaki sektörler, ekonomideki yavaşlamadan bir bakıma bağışıktı. 
     ABD Doları'nın beklenmedik zayıflığı euro'yu Mayıs ayı ortasından bu yanaki en yüksek düzeyine, 88.76 sente çıkarttı. Yatırımcıların kar amaçlı satışları euro'nun gücünü kontrol altında tuttu, daha sonra, borsacılar, euro'larını elden çıkarınca euro, Perşembe günkü düzeyine indi. 
     New York borsasının Cuma günkü kapanışında euro, hemen hemen Perşembe günkü düzeyinden, 88.37 sentten kapandı. Dolar 123.78 yenden 123.61 yene geriledi. 
     
     Doların geçen haftaki seyri 
     Londra borsasında Pazartesi günü 87.46 sentten işlem gören euro Cuma günkü kapanışta 88.54 sente yükseldi. 
     ABD Doları'nın Avrupa borsalarında bazı önemli para birimleri karşısında Pazartesi günü öğleyin ve Cuma günkü kapanış itibariyle belirlenen değerleri şöyle 
     
Doların bazı paralar karşısındaki durumu PARA BİRİMİ PAZARTESİ CUMA Japon Yeni 125.08 123.36 İsviçre Frangı 1.7260 1.7018 Kanada Doları 1.5325 1.5348 Alman Markı 2.2350 2.2082 Fransız Frangı 7.4958 7.4061 Hollanda Florini 2.5182 2.4881 İtalyan Lireti 2,212.63 2,186.15      
     Londra borsasında Pazartesi günü 1.4215 dolardan işlem gören sterlin Cuma günkü kapanışta 1.4290 dolara çıktı. 
     
     Altın fiyatları 
     Altının ons fiyatı bazı borsalarda Pazartesi günü öğleyin ve Cuma günkü kapanışta şöyle oldu 
     
Altın fiyatları BORSA PAZARTESİ CUMA Londra 266.40 268.70 Zürih 266.15 268.15 Hong Kong 266.85 268.65      
     
     Londra borsasında Pazartesi günü öğleyin 4.23 dolardan işlem gören gümüşün ons fiyatı ise Cuma günü de aynı değerden kapandı. 
     
     Yabancı Borsalar 
     New York menkul kıymetler borsası Wall Street'te Nasdaq Endeksi geçen hafta 37.26 puan yüzde 1.8 oranında kazanarak 2,066.25 puana yükseldi. 
     Dow Jones Endeksi de geçen hafta 96.11 puan binde 9 oranında artışla 10,512.78 puana çıktı, S-and-P 500 Endeksi 8.53 puan binde 7 oranında kazanarak 1,214.35 puana çıktı. 
     Tokyo menkul kıymetler borsasında Nikkei Endeksi geçen hafta 157.23 puan yüzde 1.27 oranında kaybederek 12,241.97 puana indi. Londra borsasınd FTSE-100 Endeksi geçen hafta 144.5 puan artışla 5,547.6 puana çıktı. 







</TEXT>
</DOC>
