<DOC>
<DOCNO> 16465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/16/magazin/mag01.html </URL>
<DATE> 2001/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Şiddetin şiddetlisini severim’ 
</HEADLINE>
<TEXT>

Nilüfer Açıkalın'ı nasıl bilirsiniz İyi bir oyuncu, güzel bir kadın ya da yazar olarak mı Bu söyleşi size Açıkalın'ın aşık, vahşi ve özgür yanını da tanıtacak... 
     BULUŞMALAR AHMET TULGAR 

     geçtiğimiz günlerde, Sadri Alışık adına verilen ödüllerden en iyi kadın oyuncuya ayrılanını, yönetmen sevgilisi Orhan Oğuz'un torpili sayesinde aldığı iddialarıyla gündeme geldi. 
     Ancak o, hep dikkat çekici biriydi... Canlandırdığı karakterler, zorlu roller, tiyatro sahnesinde soyunması kadar, medyatize olmuş beraberliğinde 'kendisinden yaşça büyük erkeğini’ aşk kölesine dönüştüren çocuk - kadın imgesi’ de onu sıradışı biri yapmıştı. Nilüfer Açıkalın'la, izleyicilerinin malumu oyunculuk yeteneğinden çok gerçek hayattaki ustalıklarını konuştuk 
     
     'Ben sokağı severim' 
Bir yandan da kitaplarınız yayınlanıyor. İki oldu. Güzel bir kadın, bir oyuncu olmanız yazarlığınızın algılanmasında bir dezavantaj mı 
     Bana şöyle dediler "Çok güzelsiniz. Yazmak neden ". Yani bütün çirkin kadınların eline kalem verip, "Hadi yazın" mı demek lazım, anlayamadım. Ama bana yazarlık ve oyunculuk gibi iki kapı açılmış. Kimin ne dediği umurumda değil. 
     
Ne tür şeyler yazıyorsunuz 
     Şiddet ve gerilim öyküleri. 
     
Bu sizde olan bir şey değil mi Şiddet ve gerilim... Filminizin galasına dekoltenizden içeri sokulmuş bir bıçakla gittiniz. 
     Evet, bunlar bende var. Biraz erkeksi bir yanım olduğunu biliyorum. Sokağı da severim. Kuytu köşeleri severim. İnsanın çok fazla parası olmayınca ara sokaklarda çok rahat dolaşıyor. Ben de ara sokakları çok severim. 
     
     Çekilmezlik etkileyici 
Gerçekten Sadri Alışık ödüllerinde sevgiliniz Orhan Oğuz, Atilla Dorsay'a baskı yapmış mı sizin en iyi kadın oyuncu seçilmeniz için 
     Olamaz. Ben inanmıyorum, ama orada değildim. Atilla Dorsay kendisi söylemiş "Benim oyum Nilüfer’eydi" diye. Zaten bana kalırsa böyle bir şeyde torpil yapmaya meyillenmek daha ters tepecek bir şey. Bana birisi "Şöyle bir şey yapalım" dese "Hayır" derim, yapacağım varsa da yapmam. 
     
Bu tür spekülasyonlar ödül töreninde mutluluğunuzu engelledi mi 
     Hep bu tür şeylerden etkilenmeyeceğimi düşünürüm ama böyle bir şeyden etkilenmemek mümkün mü "İşte kocasından torpilli, cartturu, curtturu" bir sürü şeyler bindiriyorlar. Çok tuhaf bir durumda bırakıyorlar beni. 
     
Siz masum görüntüsünün altında inanılmaz bir seks hayatı olan, müthiş çekici, erkekleri aşk kölesi yapma kapasitesine sahip bir kadın izlenimi veriyorsunuz. Orhan Oğuz sizin aşk köleniz mi 
     Umarım, beni tanıdıktan sonra bu fikriniz değişmemiştir. 
     
Mesela siz bir erkek arkadaşınızla eğlenirken, o bedbaht biçimde Beyoğlu sokaklarında sizi arıyormuş. Bu tür bir haber okudum. 
     Evet, provadan Kerem'le benim bir resmimi koyarak yapmışlar o haberi. Bir kadın olarak bir erkeğe ne ifade ettiğimi bilmiyorum ama zaman zaman çok çekilmez olduğumu biliyorum. Belki de bu çekilmez olmak erkekleri etkileyen bir şey olabilir. 
     
     Kıskanan göstersin... 
Düşünsenize, Orhan Oğuz sizin fotoğraflarınızı çekiyor, size roller yazıyor, filmler çekiyor... 
     Resimlerimi yapıyor. 
     
Beyoğlu sokaklarında arıyor, Atilla Dorsay'ı ikna ediyor... 
     Şahane bir adam. Ama öyle bir yanı var ki, benim için herhangi birini ikna etmeye girişmez. Beni beğeniyorsa, filmdeki oyunculuğumu beğenmişse oyunu benden yana kullanır. 
     
Peki, Orhan Bey'le ilişkinizde dominant, baskın olan taraf siz misiniz 
     Ben dominantım herhalde. Aslında yalnız yaşaması gereken, yalnız yaşamaya meyilli biriyim. Orhan ilk başta bunu çok yadırgadı, çünkü klasik bir kadın tipi değil bu. Erkeği de özgür bırakan, kendi de özgür olan biri. Bu yüzden kıskançlıklar da çok fazla oldu tabii. 
     
O mu sizi daha fazla kıskandı 
     Evet, evet, evet. 
     
Sizi kıskanan kişinin şiddete eğilimli biri olmasını mı istersiniz, kendi kendini yiyen biri mi 
     Kendi kendini yemesi hiç hoşuma gitmez açıkçası. Ben her şeyi tadında severim. Şiddetin de şiddetlisini severim. 
     
     Aşk için acı çekmem 
Nasıl hazırlanıyorsunuz rollerinize 
     Delirene kadar hazırlanıyorum. Sürekli onu düşünüyorum. O kişiyi kovalamaya başlıyorum. Birinin bir tarafından, diğerinin bir mimiğinden bir şey kapmaya çalışıyorum. Bir role hazırlanmak o rolü oynamaktan daha zevkli geliyor bana. 
     
Aşkta da arzu dönemini mi, kavuşma, vuslat dönemini mi daha seversiniz 
     Aşkın nesini sevdiğimi bilmiyorum ama kahrolası aşkı çok seviyorum. Ben her şeye aşık olmayı becerebileceğimi düşünüyorum. İlahi aşka inanıyorum. 
     
Aşk için kovalamacaya girer, kendinizi yorar mısınız Ben yorarım mesela. 
     Aşk için yorulmam, aşk için zaten kafamı yeteri kadar yoruyorum. Kaçma kovalamaca işine giremem. 
     
Kaçan kovalanır ama. Hiç kaçan olmadı mı 
     Öyle bir gerçek var. Ama ben bir erkek için hiçbir şey yapmam. Bir erkek için kılımı bile kıpırdatmam. Ama bir insan için bir şey yaparım. Ama aşk için acı çekmem. Aşk devası bulunacak bir şeydir. Allah başka bir dert vermesin. 
     
Evlilik teklifine hep 'hayır' diyorumNiye ilk evliliğinizi 18 gibi erken bir yaşta yaptınız 
     Peker’le Açıkalın evlendim, çünkü bu şekilde çocukluktan getirdiğim o özgürlük saplantımı, anarşist tavrımı, dikbaşlılığımı aileme karşı koruyabileceğimi düşündüm. 
     
Erken evlilikler böyle bir özgürlük mü sağlıyor 
     Evet. Kocaman arkadaş gruplarımız oldu, onlarla birlikte tatillere gittik, aynı evlerde yaşadık. 
     
Orhan Bey'le niye evlenmiyorsunuz. Teklif alıyorsunuzdur herhalde... 
     Alıyorum. Direkt "Hayır" diyorum. 
     
İncinmiyor mu peki. Bir gün onu göndereceğinizi düşünmez mi 
     O beni anladı artık. Benim gerçekliğim bu. Eğer benim sevgimi bir imzayla destekleyip de sonsuz kılacağımı düşünüyorsa bu kocaman bir aptallık olurdu. Çünkü bir imzanın altına saklanacak biri değilim ben. Ertesi gün boşanırsın. 
     
Peki, çocuğunuz olsa... 
     Çocuk düşünmüyorum. Çocuğumuz var zaten, Tunç, Orhan'ın oğlu şu anda 11 yaşında. 5 yaşından beri bana anne diyor. Böyle bir ana oğul ilişkisi evlere şenlik. 
     
Aslında insanlar size baktıklarında bunu tahmin edemezler. 
     Evet, benim bir çocuk büyüttüğüme inanamazlar. Biz arkadaş olduk onunla. Birlikte büyüdük. O annesizdi, ben çocuksuzdum. Şimdi artık benden başka anne gerçeği yok, benim de ondan başka çocuk gerçeğim yok. Onunla gezmek çok şahane. 
     


 MAGAZİN 













</TEXT>
</DOC>
