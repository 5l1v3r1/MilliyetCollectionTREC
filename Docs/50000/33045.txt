<DOC>
<DOCNO> 33045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/son/sondun22.html </URL>
<DATE> 2001/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin'de 2 bin İnternet kafe kapatıldı 
</HEADLINE>
<TEXT>

     Çin'in ülke genelinde 2 bin internet kafeyi kapattığı, 6 bine yakınının faaliyetlerini ise geçici olarak durdurduğu bildirildi. 
     Şanghay Daily'de yayımlanan habere göre, Çin'de kişisel özgürlüğün ve sıkı kanunlardan kaçışın adresi sayılan internet kafelerin, Enformasyon, Sanayi, Kamu Güvenliği ve Kültür ile Ticaret ve Sanayi bakanlıklarının ortak kararıyla, yasal düzenlemelere uyulması için kapatıldığı ya da faaliyetlerinin geçici olarak durdurulduğu bildirildi. Sene başından beri ikinci büyük internet kafe denetim oparasyonunun yapıldığı Çin'de, yaklaşık 57 bin internet kafe bulunuyor. İnternet kafelerinin yetkililer tarafından çok yakından takip edildiği Çin'de, 26.5 milyon internet kullanıcısı bulunuyor. 







</TEXT>
</DOC>
