<DOC>
<DOCNO> 42880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/astro/index.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Duygusal çatışmalar 
</HEADLINE>
<TEXT>

Ay, bugün de Terazi’de. 22.28’de Akrep burcuna geçecek. Ay bu arada klasik astrolojide yanana yol adı verilen Via Combusta bölgesinden geçmekte. Gün içinde bize zarar getirebilecek duygusal çatışmalara yönelebiliriz. Benzer etkiler zaten diğer göstergelerle birlikte dünya çapında da gelişebilir. Jüpiter - Pluto açıları yıkıcı güç ve terörü aşırı noktalara çekebiliyor. Gün içinde Koç’lar ilişkilerinde gerçekçi davranmak durumunda. Boğa’lar düne benzer şekilde, detaylarla ilgilenmek, şimdiye kadar göz ardı ettikleri konuları tamamlamakla meşgul olabilirler. İkizler için aşkta gerçekçi olma zamanı. Duygusal açıdan pozitif bir gün olmakla birlikte aşırılıklara da kaçabilirler. Yengeç’ler ev ortamında huzur bulmakta zorlanabilirler. Duygusal tepkilerini törpülemeliler. Aslan’lar ise sözlerine önem vermeliler. Gün içinde yapıcı davranabilir, pek çok işi bir arada götürebilirler. Başak’lar parasal konularda yeni çabalar içine girebilir. 
Ay, 18.40 - 20.40 arasında Satürn ve Pluto ile gergin açılar oluştururken, genel bir huzursuzluk getirmekte. Bu saatlerde iyimser olmaya çalışmakta fayda var. Terazi’ler bugün de yenilik peşindeler. Akrep’ler harekete geçmek için akşamı bekleyebilirler. Duygusal konularda kendilerini biraz güçsüz bulabilirler ama şans onlara yardımcı. Yay’lar hedeflerini çabuk koyuyorlar ama buna ulaşmak için kararlılık gösteremeyebilirler. Oğlak’lar için başarılı olabilecekleri bir gün. Üstleri ile ilişkilerinde daha az ısrarcı olmalarında fayda var. Kova yeni düşünceler, kendisine yabancı ortamlar içinde. Uzun yolculuklar bazı pürüzler çıkarabilir. Balık’lar duygusal konularda kendilerini ifade etmek istiyorlar ve ilişkilerinde çok yoğun davranıyorlar. 

            Faks 287 74 37 
      







</TEXT>
</DOC>
