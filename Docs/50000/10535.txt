<DOC>
<DOCNO> 10535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/09/dunya/tur.html </URL>
<DATE> 2001/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Clinton’a temiz’ kütüphane 
     WASHINGTON Milliyet 

     ABD’de başkanlığı Bush’a bırakan Clinton’ın kurduğu kütüphanenin kapısından, Clinton’ı eleştiren yazılar ve başını derde sokan "seks skandalı" türünden olaylarla ilgili belgeler giremeyecek. 
     Kütüphanede eski başkanın görev dönemini eleştiren analiz ve yorumlara asla yer verilmeyeceği gibi, Beyaz Saray’ın tarihindeki en büyük skandallardan biri olan Monica Lewinsky konusunun adı bile geçmeyecek. Kütüphanenin yakında hizmete girecek internet sitesinin sohbet odalarında Clinton karşıtı sözler postalayanlar da dikkatle izlenecek ve bu sözler sistemden silinecek. 
     İnternet haber sitesi Drudge Report, Monica Lewinsky’nin yanı sıra eski Başkan Clinton’ın kendisini taciz ettiğini öne süren Paula Jones gibi isimlerin, Clinton’ın internet kütüphanesindeki "arama" bölümünde anahtar isim olarak kullanılmasına da imkan tanınmayacağını bildirdi. 
     


 DÜNYA 













</TEXT>
</DOC>
