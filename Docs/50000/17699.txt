<DOC>
<DOCNO> 17699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/son/sontur17.html </URL>
<DATE> 2001/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İçişleri Bakanı Tantan Swiss Otel'e geldi 
</HEADLINE>
<TEXT>

     İçişleri Bakanı Sadettin Tantan, silahlı işgalcilerin bazı kişileri rehin aldığı Swissotel'e geldi. Swissotel'e saat 10.35 sıralarında gelen Tantan, lobiden içeri girdi. 
     Bu arada, otel önüne bu sabah saatlerinde, 30-40 kişilik uzun namlulu silahlı ve tam teçhizatlı özel bir birlik geldi. Birliğin bekleyişi halen sürüyor. Otelden, saat 10.30 sıralarında yabancı oldukları bildirilen 4 genç kız çıktı. Genç kızlar, otomobile binerek olay yerinden ayrıldılar. 
     Öte yandan Swissotel'deki eylem nedeniyle otele giremeyen ve güvenlik şeridi dışında beklemek zorunda kalan ABD'li Hennin Duısenberg, basın mensuplarının sorularını yanıtladı. 
     Duısenberg, otelde bugün ''12. International Iron Ore Symposium''unun başlayacağını belirterek, kendisinin de bu sempozyuma katılmak amacıyla Swissotel'e geldiğini bildirdi. 
     2 gün sürecek sempozyum nedeniyle otelde yabancı ülkelerden yaklaşık 200 katılımcının bulunduğunu ve bunlardan bazılarının arkadaşları olduğunu anlatan Duısenberg, ancak onlara ulaşamadığını ve sorunun çözülmesini umduğunu kaydetti. 
     
     
     




</TEXT>
</DOC>
