<DOC>
<DOCNO> 14154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/02/ekonomi/eko06a.html </URL>
<DATE> 2001/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Çimentaş yabancılarla flörtte 
</HEADLINE>
<TEXT>

Yabancılarla ortaklık görüşmeleri sürdüren Çimentaş, ihracatla büyümeyi hedefliyor 
     Çimentaş Şirketler Topluluğu Yönetim Kurulu Başkan Vekili İlhan Gürel, altı yabancı çimento şirketiyle ortaklık görüşmeleri yaptıklarını belirterek, yabancı ortakla daha da büyümeyi hedeflediklerini söyledi. Gürel, uluslararası danışmanlık şirketi Salomon Smith Barney ile Çimentaş’ın gelecekteki stratejilerini oluşturmaya çalıştıklarına işaret ederek, söz konusu şirketle bir seneyi aşkındır ortak çalışma yaptıklarını açıkladı. Gürel, şöyle devam etti 
     "Salomon Smith Barney’in şu ana kadar önümüze koyduğu çalışmalarla uluslararası bir grupla ortaklık yapabiliriz. Bazı varlıkları da elden çıkarabiliriz. Stratejik çalışma devam ediyor. Önümüzdeki günlerde netleşecek." 
     
     Evlilikler artacak’ 
     Gürel, yabancı ortaklık konusunda İspanyol, İngiliz, Hollandalı ve İtalyan altı çimento üreticisiyle görüşme halinde olduklarını anlattı. Türkiye’ye yabancı sermaye yatırımlarının ortaklıklar yoluyla geleceğini söyleyen Gürel, gelecek dönemde yabancılarla evliliklerin artacağını öngördü. Yabancı ortaklık ve büyük oranlı ihracatlarla ülkeye döviz girişini artıracaklarını belirten Gürel, bu yıl üretimlerinin yüzde 50’sini ihraç edeceklerini açıkladı. 
     
     
     


 EKONOMİ 
















</TEXT>
</DOC>
