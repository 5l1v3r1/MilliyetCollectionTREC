<DOC>
<DOCNO> 33123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/21/ekonomi/eko04.html </URL>
<DATE> 2001/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar son üç günde yüzde 11 geriledi 
</HEADLINE>
<TEXT>

Salı günü 1 milyon 500 bini aşan dolar dün de 20 bin lira gerileyerek son üç günde yüzde 11 değer kaybetti 
     EKONOMİ SERVİSİ 

     Türk lirası yara sarıyor. Salı günü yaşanan krizde 1 milyon 500 bine dayanan dolar, Enis Öksüz’ün istifası, Merkez Bankası’nın dolar satışı ve faizlerin düşmesiyle son üç günde yüzde 11 değer kaybına uğradı. Dolar, dün de 17 bin lira değer kaybederek 1 milyon 338 bin liraya indi. 
     Doların düşüşünde Merkez Bankası’nın müdahalesi ile Demirbank ve HSBC birleşmesi ve Sümerbank’ın satış haberleri etkili oldu. Bankalararası döviz piyasasında dolar alış kotasyonları, uzun bir süreden sonra dün ilk kez 1 milyon 290 bin liraya inerken, satış kotasyonları 1 milyon 320 bin lira düzeyinde oldu. 
     
     Merkez 100 milyon dolar sattı 
     Merkez Bankası dün sabah düzenlediği döviz satış ihalesinde, 100 milyon dolar tutarında döviz satışında bulundu. 
     Merkez Bankası, temmuz - ağustos döviz satış ihalesi programı çerçevesinde açılan ihalede, ortalama teklif 1 milyon 321 bin lira oldu. Böylece Merkez Bankası’nın, 11 Temmuz’dan bu yana, dördü program, üçü de program dışı olmak üzere düzenlediği yedi ihalede toplam 835 milyon dolar satmış oldu. Program çerçevesinde Merkez Bankası, temmuzda minumum 700 milyon dolar satmayı öngörüyordu. 
     
Bono faizleri yüzde 92’yi gördü      Doların hız kesmesi, faiz düşüşünü hızlandırdı. Devlet Bakanı Kemal Derviş’in Türk ve yabancı bankalarla gerçekleştirdiği görüşmeler ile piyasalara güven vermeye çalışması bono faizlerinde düşüşe neden oldu. En aktif k ğıt olan 6 Mart vadeli bonolar yüzde 92’ye kadar geriledi. Ancak günü yüzde 93.78’den kapatırken 2.5 puanlık düşüş gösterdi. Bono faizi salı günü yüzde 117’lere kadar tırmanmıştı. 
     
Borsada haftalık artış 8.32      Borsa, çarşamba ve perşembe günü yaşadığı hızlı yükselişten sonra dün gelen k r amaçlı satışlarla gevşedi. Endeks 30 puanlık düşüşle 9.684’e gerilerken, hisselerin değer kaybı da yüzde 0.32 düzeyinde oldu. İşlem hacmi ise 400.3 trilyon liraya yükseldi. 
     Hafta boyu dalgalı bir seyir izleyen borsa, haftayı yüzde 8.32’lik artışla kapattı. En yüksek oranlı artışlar yüzde 11.87 ile banka hisselerinde gerçekleşti. 
     



 EKONOMİ 






















</TEXT>
</DOC>
