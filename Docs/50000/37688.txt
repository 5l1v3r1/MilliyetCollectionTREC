<DOC>
<DOCNO> 37688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/ekonomi/eko11.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç yıllık bütçe geliyor 
</HEADLINE>
<TEXT>

     ZÜLFİKAR DOĞAN Ankara 

     Kamu harcama yönetiminde reform hazırlıkları çerçevesinde, çalışmaları devam eden 2002 bütçesiyle birlikte "uzun vadeli, şeffaf, denk ve denetlenebilir bütçe" uygulaması başlayacak. 2002 bütçesi hazırlıklarına paralel yürütülen çalışmalara göre 2003’ten itibaren de beşer yıllık dönemleri kapsayan bütçeler yapılacak. Hazine ve Maliye yetkilileri dalgalı kur, ekonomik istikrar ve enflasyon hedeflemesi gibi uygulamaların temel unsurlarından birisinin Maliye politikalarının kalıcı, güvenilir ve uzun süreli olmasını öngördüğünü vurguladılar. Yetkililer, uzun vadeli bütçenin de bu amaca dönük olduğunu söylediler. Reform kapsamında, DPT, Maliye ve Hazine arasında "koordinasyonun sağlanmasının" kilit önemde olduğunu kaydeden yetkililer, bu çerçevede DPT’nin etkinliğinin genişletileceğini vurguladılar. 
     



 EKONOMİ 























</TEXT>
</DOC>
