<DOC>
<DOCNO> 7250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/15/son/sontur07.html </URL>
<DATE> 2001/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Tiyatro yazarı Orhan Asena öldü 
</HEADLINE>
<TEXT>

     Oyun yazarı Orhan Asena, bu sabah hayatını kaybetti. 
     Rahatsızlığı bir süredir devam eden ve son günlerde giderek ağırlaşan Asena'nın kaleme aldığı ''Yıldız Yargılaması'' adlı oyun, Bursa Devlet Tiyatrosu'nda sahneleniyordu. Diyarbakır'da 1922'de dünyaya gelen Asena, ilk ve orta öğrenimini Diyarbakır'da tamamladı. İstanbul Tıp Fakültesi'ni 1945 yılında bitiren sanatçı, 1945-52 yılları arasında Anadolu'nun çeşitli yerlerinde hükümet tabipliği yaptı. 
     Şiir ve öykü yazmaya çocuk yaşlarında başlayan, ilk tiyatro çalışmalarını lisede yapan Asena, 1954 yılında Devlet Tiyatroları'nda oynanan ''Tanrılar ve İnsanlar-Gılgameş'' adlı yapıtıyla dikkatleri üzerine topladı. 
     Bu yapıtı Fransızca, İngilizce, Almanca, Rusça, İspanyolca ve İtalyanca'ya çevrilen sanatçının ''Kocaoğlan'' isimli oyunu, Basın Yayın ve Enformasyon Genel Müdürlüğü'nün Radyofonik Piyes Yarışması'nda birincilik aldı. 




</TEXT>
</DOC>
