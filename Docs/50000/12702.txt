<DOC>
<DOCNO> 12702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/yazar/yilmaz.html </URL>
<DATE> 2001/03/23/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
TÜSİAD hapisten savunma alacak 
</HEADLINE>
<TEXT>

     Koç Topluluğu İdare Heyeti’ne giren Mustafa Koç, iş hayatına parelel olarak sosyal yaşamda da aktif... TÜSİAD Yönetim Kurulu Üyesi de olan Mustafa Koç, geçtiğimiz akşam, DYP Milletvekili hukukçu Ahmet İyimaya, işadamı-devlet ilişkisini anlatan kitabın yazarı Ayşe Buğra ve TESEV Başkanı Can Paker’in de aralarında olduğu bir grupla akşam yemeği yedi. 
     
     Koç’un etik yemeği 
     Yemekte iş ve siyaset dünyasında etik değerler tartışıldı. Karşılıklı görüş ve saptamaların masaya yatırıldığı yemekteki bilgileri Koç nasıl değerlendirecek bunu bilmiyorum. Ancak bildiğim bir şey var ki, TÜSİAD henüz üye ihraçları veya üyelik dondurulması yönünde bir karar açıklamadı. Banka hortumlamalarının gölgesinin düştüğü TÜSİAD, tüzüğünde gerekli düzenlemeleri yapmakla birlikte, halen cezaevinde tutuklu bulunan üyelerine ilişkin bir tavır sergilemedi. Ocak ayında yapılan genel kurulun ardından bürünülen sessizliği Can Paker’e sordum. 
     
     Liste hazırlanıyor 
     Paker yolsuzluk araştırması yapan TESEV’in Başkanı olmasının yanı sıra, TÜSİAD’ın üye ihraç etme veya üyelik dondurma yetkisine sahip organı Haysiyet Divanı’nın da Başkanı. Paker, üyeleri içinde adli sorgu geçiren isimlerin saptanmasına çalıştıklarını vurguladı. 
     Demek ki isimler Egebank kahramanları Nail Keçili, Hüseyin Bayraktar ve Muhteşem Ekenler ile sınırlı değil. Paker ikinci aşamada olarak, saptadıkları isimlerden yazılı savunma isteyeceklerini belirtiyor. Bu durumda aklıma Nail Kecili’nin tutuklandığı zaman, avukatları aracılığı ile TÜSİAD’a gönderdiği mektup geliyor ve Paker’e soruyorum 
     "Keçili’nin o günlerde yaptığı savunmadan tatmin olmadınız mı " 
     Paker’in yanıtı net "Avukatlar aracılığı ile değil, savunmasını kendi imzası ile yapmasını isteyeceğiz." 
     İş nereye kadar geldi. Yaptığım bir röportajda Kamuran Çörtük’ün "Sıkıysa atsınlar" sözünü ihraç gerekçesi kabul eden TÜSİAD, DGM kayıtlarını yeterli bulmuyor, Ulucanlar’dan mektup bekliyor. 
     
     Nisanda açıklanacak 
     Paker, hukuk terazisi konusundaki hassasiyetlerini vurgulamakla birlikte, üyelik kararını nisanda açıklayacaklarını ifade ediyor. 
     Bu kararın Nisan’ın 12’sine yetişmesi en azından şık olur diye düşünüyorum. Zira TÜSİAD Yüksek İstişare Konseyi, bu tarihte kriz ve ekonomik program gündemli olağanüstü toplantı yapacak. Krizi saptarken yolsuzluk faturasından sözetmemek mümkün olmayacağına göre, aynı toplantıda işadamlarının etik kurallara bağlılıkları tartışma konusu olmamalı. 
     Dün Türk - Amerikan İş Konseyi üyeleriyle birlikte ABD’ye hareket eden Mustafa Koç, etik değerler konusunda zannederim orada oluşan kriterleri de inceleme olanağı elde eder. 
     
Asil Nadir KKTC’ye karşı      Bundan 7 yıl önce İngiltere’de hakkında açılan 60 ayrı davayı arkasında bırakıp, KKTC’ye sığınan işadamı Asil Nadir’in öyküsü bitecek gibi değil. Nadir İngiltere mahkemelerine, "Yıllık 300 bin sterlin emekli maaşı alma hakkım var" diye dava açtı. Geçtiğimiz gün de KKTC’de, 1994’de devletin borçlarına mahsuben el koyduğu Sunzest tesisleri için açtığı dava görüldü. Nadir savunmasında, kendisine ödenen bedelin 163 milyar lira düşük olduğunu söyledi. KKTC’de yasal hakkını aramak için altı koruma ve iki mercedes ile hakim huzuruna çıkan Nadir’i, Türk adaleti ise bulamıyor. İstanbul Ağır Ceza’da sahtecilik suçundan yargılanan Nadir, beş yıldır savunmasını veremedi. Gelişmeleri, Nadir’den 2 milyon dolar alacağı olan gazetecilerin kurduğu www. asil - nadir. com adresinden de izleyebilirsiniz. 
     
Derviş’e ayıp oluyor’      Kemal Derviş rüzgarı, eski YDH takımında heyecan yaratıyor. Bunun en belirgin göstergesi, Derviş’in YDH’dan arkadaşı ekonomist Prof.Asaf Savaş Akat ile görüş ve işbirliğini sürdürüyor olması. Ne var ki eski YDH’lıların bir bölümü aynı kadrolarla ve anlayışla bir siyasi oluşuma ihtimal vermiyor. Adı BDDK Başkanlığı için geçen Türk Eğitim Gönüllüleri Vakfı Başkanı İbrahim Betil’in yardımcısı Danyal Hergünsel işte bu cepheden. Hergünsel Saki’de biraraya gelen 30 eski YDH’lı arkadaşın buluşmasını "periyodik dost yemeği" olarak tanımlıyor. Hergünsel, Kemal Derviş’in başarılı olmasından başka bir dilekleri olmadığını da vurguluyor. Asıl söylemek istediği ise Derviş hükümetteyken, ayrı oluşum hazırlığının ne faydalı, ne de şık olduğu... 
     Gözden kaçmayan bir gelişme de, YDH’nın başkenti İstanbul’un desteklediği bir isim olarak eski Merkez Bankalı ve Doğuş Grubu Yönetim Kurulu Üyesi Aclan Acar’a üç kamu bankasının patronluğu teklifinin götürülmesi. Burada ilginç olan, birleşecek üç kamu bankasından biri olan Emlak Bankası’ndan sorumlu parti MHP’nin bakanları direnirken, hükümet programının yürüyor olması. 
     
     





Telefon ve emperyalizm 


Tele damping 


Özkan arabulucu 


Sabiha Gökçen 


Yarısı boş yarısı dolu bir bardak... 


Kelime ekonomisi 


Fatih Üniversitesi 


Kim, ne istiyor 


"Boğa" öldü, yaşasın yeni kral "ayı" 


Erken seçim var mı 


Ordan, burdan, şurdan 


F'de ölüm 


31 Mart kabusu 


İçeride harcamak için dışarıdan para dileniyoruz 


TÜSİAD hapisten savunma alacak 


</TEXT>
</DOC>
