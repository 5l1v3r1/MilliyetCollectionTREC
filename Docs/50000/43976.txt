<DOC>
<DOCNO> 43976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/27/yasam/yas03.html </URL>
<DATE> 2001/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus uçağında bomba paniği 
</HEADLINE>
<TEXT>

Nonna, Moskova’ya harekete hazırlanan Tupolev’den son anda inince yolcuları korku sardı. Terminale çekilen uçak ve yolcuların tümü didik didik arandı 
     SİNAN TOROS İstanbul 

     İstanbul - Moskova seferini yapan uçakta, bir Rus yolcunun son anda inmek istemesi üzerine büyük panik yaşandı. 
     Rus Vnukova Havayolları'na ait Tupolev 154 tipi uçak, dün saat 13.00'te Moskova seferi için Atatürk Havalimanı'nda hazırlık yaptığı sırada, Rus yolculardan Hohha Nonna Pivovarova 23 personele, "Türk sevgilisinden ayrılmak istemediğini" söyleyerek, inmek istediğini iletti. Bunu duyan 126 yolcu ise korkuya kapılarak, "uçakta patlayıcı madde olabileceği" düşüncesiyle arama yapılmasını istedi. 
     
     5 saat sonra havalandı 
     Panik yaşayan yolcular uçaktan indirilerek tekrar Dış Hatlar Terminali'ne götürüldü. Polis, uçakta, yolcuların üzerlerinde ve el bagajlarında sıkı bir arama yaptı. Arama sonrası uçak saat 17.45'te Moskova'ya gitmek üzere Atatürk Havalimanı'ndan ayrıldı. 
     Uçak personeli ve yolculara büyük panik yaşatan Pivovarova ise Atatürk Havalimanı Emniyet Şube Müdürlüğü'nde ifade verdi. 
     



 YAŞAM 



















</TEXT>
</DOC>
