<DOC>
<DOCNO> 41381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/10/yazar/akyol.html </URL>
<DATE> 2001/09/10/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Ne Olacak 
</HEADLINE>
<TEXT>

     IŞIN Çelebi'nin yeni çıkan kitabı "Ne Olacak, Ne Yapmalıyız" adını taşıyor. Bilgi Yayınevi, Sakarya Cad. No 6, Kızılay 16420, Ankara 
     Çeşitli dönemlerde ekonomiden sorumlu bakanlıklarda bulunmuş olan Çelebi'nin bir hatırası beni de çok etkiledi. 
     1991 Nisanında, Körfez Krizi'nin ardından Bakan sıfatıyla Almanya'nın başkenti Bonn'a gidiyor. Kürt göçü sebebiyle Türkiye aleyhine ileri geri konuşuyorlar. O ortamda Alman gazeteciler Çelebi'ye soruyor 
     - 150 milyon mark istemeye mi geldiniz 
     Çelebi cevap veriyor 
     - Böyle bir paraya ihtiyacımız yok. Gerekirse biz 150 milyon mark veririz 
     Tartışma büyüyor. Alman Başkanı Kohl, Özal'a mektup yazarak Çelebi'yi şikayet ediyor. 
     Çelebi de "Türkiye'nin haysiyeti her şeyden üstün olduğu için" sert cevap verdiğini anlatıyor. Sf.107 
     
     ÇELEBİ'NİN verdiği rakamlar haysiyet kırıcı 
     1970 yılında fert başına gelir Yunanistan'da 1200, bizde 600 dolarmış. 2000 yılı başında Yunanistan 12 bin, Türkiye 3 bin dolara ulaşmış 
     Şimdi 2500 dolara düşmüş durumdayız, Yunanistan daha da ileride. 
     Demek ki, geçen 30 yılda Yunanistan 10 kat, biz beş kat gelişmişiz 1983 - 1987 arasındaki büyük atılım gibi, istisnai dönemler olsa da, Türkiye kötü idare edilmiş, Yunanistan iyi 
     Askeri cuntasını hapse atan Yunanistan AB üyesi olmuş gelişmesinde bunun katkısı büyük... Bizim nasıl yönetildiğimiz belli. 
     Bizde hep kötü, Yunanistan'da hep iyi adamlar mı politikacı oluyor Saçma... Sistem ve siyasi kültür sorunlarımızı düşünmeliyiz Çarpışan sağ ve sol... "Mazlum milletler" diye tutturulan gelişmiş ülke körlüğü, "halkçılık" diye yutturulan popülizim... Kötü örnek olarak resmi ideoloji radikalizmi... Kısaca irrasyonellik 
     Ve eylemler, darbeler, ufalanmış partiler... 
     
     'KRİZ yönetimi' nasıl yapılır Çelebi bunları anlatıyor kitabında. Sf. 77 vd. 
     Yaşadığımız çağa dikkat çekiyor 
     "Verimli ekonomiler ile ve verimsiz ekonomiler arasındaki uçurumun daha da belirgin hale geleceği açıktır. Piyasaların gelişmesi, girişimciliğin rekabet gücünün artması belirleyici olmaktadır. Bu yüzyıl, bilgi ekonomisinin etkin olacağı, rekabetin temelini bilginin oluşturacağı bir dönem olacaktır." Sf.87 
     Kendimize soralım Bu kavramlarla mı düşünüyoruz, yoksa eskimiş devletçi, müdahaleci, "devlet baba"cı alışkanlıklarla mı 
     Çelebi "21. Yüzyıla Yön Veren Kavramlar"a dikkat çekiyor. Sf. 107 vd. 
     Kültürel özellikleri "kamusal alan"da yok sayılan "vatandaş" ve "birey", bu özelliklerinden gerçekten soyutlanabilir mi Bunu zorlarsanız, "karşılıklı etkileşimle meydana gelen toplumsal uyum"u engelliyorsunuz İdeolojik, siyasi kavgalar çıkıyor. Tarihin bu tecrübesiyledir ki, "21. Yüzyıla Yön Veren Kavramlar"dan biri de "kültürel kimlikler" sorunudur. Sf. 118 
     Türkiye çağını iyi kavrayıp iyi iyi yönetilirse, AB'de başı dik, güçlü bir üyeliğe, "Avrasya ve Ortadoğu'da öncü olmak" gibi büyük bir kudrete ve onura da sahip olabilir. Sf. 349 
     Her yol, beyinden geçiyor 
     
     







Ne Olacak 


Antalyalı mutlu mu 


Yılmaz'ın telgrafı 


Sönükleşen pırıltının peşinde... 


Enflasyonda şampiyonuz 


Kusmak istiyorum... 


Kıbrıs’ta ileri adım 


Ablalar, kardeşler ve barbarlar 


İnsanların yüzü gülüyor 


Ben neyleyim maviyi, denizi 


</TEXT>
</DOC>
