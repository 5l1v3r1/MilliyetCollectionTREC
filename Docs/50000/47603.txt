<DOC>
<DOCNO> 47603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/dunya/adun.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İşgalci duruma düşmeyin’ 
</HEADLINE>
<TEXT>

İngiltere Dışişleri Bakanı Kendi rolüne Türkiye karar verir’ derken, Türkiye, Dost bölgelerde görev alırız’ mesajı verdi... 
     BARÇIN YİNANÇ Ankara 

     Türkiye, yabancı silahlı kuvvetlerin Afganistan'da yaratacağı ters tepkiye dikkat çekerek, İngiltere'yi, "işgalci güç" konumuna düşmeme konusunda uyardı. Ankara, ayrıca askeri bir operasyona katkıya sıcak bakmadığı, ileride barış gücü kurulursa sadece "dost bölgelerde" görev alabileceği mesajını verdi. 
     İngiltere Dışişleri Bakanı Jack Straw, dün Ankara'da, Cumhurbaşkanı Ahmet Necdet Sezer, Başbakan Bülent Ecevit ve Dışişleri Bakanı İsmail Cem'le görüştü. Temasları öncesinde bir grup basın mensubunun sorularını yanıtlayan Straw, Afganistan'ın geleceğinin BM gözetiminde şekillenmesi gerektiğini belirtmesine karşın, "Bu aşamada bir BM barış gücü oluşturuluyor demek için erken" dedi. 
     Straw, olası bir kara harek tına ya da barış gücüne Türk ordusunun katılımının istenip istenmediği sorusuna da " Buraya da Türkiye'nin nasıl bir rol oynamak istediğini öğrenmeye geldim. Türkiye güçlü bir konumda. Katkısını memnuniyetle karşılarız" yanıtını verdi. 
     
     Irak kanıtı yok’ 
     Bu arada Ecevit, Straw'a, Türkiye'nin Irak'a yönelik bir harekata karşı olduğunu belirterek, "Bu Irak'ın toprak bütünlüğünü tehlikeye düşürür, bundan da biz zarar görürüz" dedi. Straw da 11 Eylül saldırılarının ardında Bağdat'ın olduğuna dair kanıt olmadığını, bu nedenle Irak'a operasyon düşünülmediğini söyledi. 
     Straw ayrıca İngiltere'nin yayınladığı terörist örgütler listesine alınan PKK'nın, listeden çıkarılma talebinin reddedildiğini de Ankara'ya iletti. 
     
The Guardian Barış gücünün lideri Türkiye      İngiliz gazetesi The Guardian'da dün yayımlanan "Türkiye'ye İslami barış gücünün komutanlığı önerildi" başlıklı haberde şu ifadelere yer verildi "Straw'un Başbakan Ecevit'le görüşmesinde Türkiye'nin asker göndermesi ve barış gücünün komutanlığını üstlenmesi konularını gündeme getirmesi bekleniyor." Haberde bir İngiliz diplomatın "Türkiye İslami gücün liderliği için en doğal adaydır" sözlerine de yer verildi. Ankara ise, bu öneri haberini teyit etmedi. 
     



 DÜNYA 












</TEXT>
</DOC>
