<DOC>
<DOCNO> 14931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/yazar/okur.html </URL>
<DATE> 2001/04/06/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Tek kollu ekonomist aranıyor’ 
</HEADLINE>
<TEXT>

     Bankacıların Devlet Bakanı Kemal Derviş'le yaptığı toplantıyı bir yana bırakıp turizm sektörüne göz atalım istedik. 
     2000'de turizm geliri için hedef koyduk. 
     "10 milyon turist, 10 milyar dolar..." 
     Buna da şükür. 
     "7 - 8 milyar dolar"la yılı bitirdik 
     Dalgalı kurun miladı kabul edilen 22 Şubat tarihinde yatırımcıları, "Aman bu dalgada sörf yapmaya kalkışmayın" diye uyarmıştık. 
     Fakat borsacılar, hep heyecanlı, hep geleceği satın alırlar ya 
     
Turizm’de sörf yaptılar      Vakit kaybetmediler. 
     Ve "bu iş turizme yarayacak" diye halka "açık turizm şirkteleri hisselerinde" sörf yapmayı tercih ettiler. Yatırımcı cephesinin değerlendirmesine sözümüz olamaz. 
     Ya turizm sektöründe iş yapanlar, onlar sektörü nasıl görüyor 
     Net Holding'in İcra Kurulu Başkanı Tavit Köletavitoğlu, bu yıl 12 - 13 milyon arasında turist, 10.5 milyar dolar turizm geliri beklediklerini söylüyor. 
     
Siyasi konkordato      Bu yıla umutlu bakıyor. Ama ekonomik program ve siyaset cephesi değerlendirmesinde temkini elden bırakmıyor. Üstelik pek çok şirket gibi temettü veremeyeceklerini ilan ettikleri genel kurulunu yeni yapmışken. Genel kurulları bilirsiniz, küçük ortaklar hem vakit geçirmek hem de dertlerini anlatacakları bir ortamı yakalamanın heyecanıyla konuşurlar da konuşurlar... Ama bugünlerde herkes konuşuyor. Ve bir dost sohbetinde yapılan bir değerlendirme 
     "Türkiye, siyasi konkordato ilan etti " 
     Anlamı "Meclis'teki 550 vekil, 'biz bu işi yapamıyoruz', borçlar sorun, bu işi bir tek kişiye havale ediyoruz" dedi. 
     Bu noktada Tavit Köletavitoğlu'nun anlattığı fıkrayı da sizlere yansıtmayı bir görev sayıyoruz. 
     ABD'de işsiz olan bir ekonomist, iş aramak için her gün gazete sayfalarını karıştırmaya başlar. Bir şirketin ilanına takılır. 
     "Tek kollu ekonomist aranıyor." 
     İlan her gün yayımlandığı için sonunda bu ilanı veren şirketin kapısını çalar, merakla sorar 
     "Ben ekonomistim. İki kolum var. Neden böyle tek kollu ekonomist aranıyor ilanı veriyorsunuz" der. 
     Şirket yöneticileri, "Aman, sormayın başımıza geleni" deyip söze başlarlar. "Şirketimiz krize girdi. Çözüm bulması ve yol göstermesi için bir ekonomiste başvurduk. Sıkıntıyı atlatmanın başka yolu var mı Ekonomistimiz bize, 'on the other hand', 'tek koldan, tek elden işe başlayacağız' dedi. Çözüm yollarını gösterdi. Kabul dedik, ne önerdiyse yaptık. Ortaya çıkan programa sadık kaldık. Ancak programın sonuna geldiğimizde yine kriz, yine sıkıntı vardı. Durumu hemen ekonomiste ilettik. Ekonomist 'her şey sil baştan, yeniden başlayacağız. Yine tek koldan gideceğiz' deyince de gereğini yaptık. Eğer siz tek kollu iseniz hemen gelin, işe başlayın " 
     Size bir değerlendirme, bir fıkra sunuyor, "takdir okuyucunun diyoruz. 
     
     





Neyin krizi 


Felaketin gelişi 


Derviş'in programı 


Molla Kadriş, Coelho’ya karşı 


Kemal Derviş sabır istiyor ama... 


3 ayak 2 model 


Kabahat kimin 


Baba Bush ne diyor 


Tek kollu ekonomist aranıyor’ 


Sokak neden ayakta 


Küreselleşme maçı ve yazarkasa... 


Bush'un mesajı 


Vergisiz olmaz 


Atla gel, Kemal bekliyor 


</TEXT>
</DOC>
