<DOC>
<DOCNO> 29255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/yazar/okur.html </URL>
<DATE> 2001/06/28/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Demirbank’a Brüksel sürprizi 
</HEADLINE>
<TEXT>

     Demirbank için teklif verme süresi doldu. Dört grup teklif vermiş... Aydın Doğan konsorsiyumu, Oyak Grubu, HSBC ve Unicredito İtalya...Bankacılık Düzenleme ve Denetleme Kurulu, teklif verenlerle prezentasyon yapıyor. İpi kim göğüsler, bilemiyoruz... 
     Bildiğimiz enflasyon datasını tartışan Türkiye, bir taraftan da banka satışlarına odaklanacak. Kesin olan bu... 
     Demirbank’ın eski sahibi Cıngıllıoğlu ailesi ne yapacak Özellikle yurtdışındaki 10 banka konusu aile için önemli. Halit Cıngıllıoğlu, acaba bir üniversitede ders mi verecek, yoksa siyasete mi girecek 
     Cıngıllıoğlu, "bundan sonra ne yapacaksınız " diyenlere sık sık bunları anlatıyormuş. 
     Cıngıllıoğlu ailesine göre, Demirbank’ın Tasarruf Mevduatı Sigorta Fonu’na geçmesiyle birlikte uğradığı zarar "2 milyar dolar" civarındaymış. Demirbank’ta ipi kim göğüsler derseniz BDDK’nın tavrı önemli. Yansıyan hava, bankanın yabancı bir kuruma satılması yönünde... Herkes biliyor ki, 5 Aralık’ta fona geçen Demirbank, bir ay içinde satılacak denildiği için Fon Bankaları Ortak Yönetim Kurulu’na alınmamıştı. 5 ay boyunca uğraşıldı. Teklif verme süresi olarak mayıs ayı bildirilmişti. Ama süre 18 Haziran’a uzatıldı. Fakat bu süre 25 Haziran’a ertelenmişti. Teklif verme süresini uzatmak isteyen kurumun Unicredito olduğu söylendi. Ama Oyak, sürpriz yapabilir. 
     
Dernek kurdular      Çünkü bu hafta içinde Sümerbank’ın satışı ile ilgili olarak da teklif alınacak. 
     Oyak, hem Sümerbank’la hem Demirbank’la ilgili. Finans sektöründe büyümek istiyor. Ancak bizim derdimiz başka... 
     Demirbank hissesi alan yerli ve yabancı yatırımcılar. Bekliyorlar. Fakat beklemeye tahammülü kalmayanlar bu kez Türk yatırımcısı değil ki Almanya’da hisse alan yabancı yatırımcı. 
     Demirbank aynı zamanda Münih borsasında işlem görüyordu. Demirbank, fona geçip işlem sırası kapanınca el oğlu bizim gibi değil, boş durmuyor. Alman yatırımcılar dernek kurmuşlar "Alman Demirbank Hissezedeler Derneği..." Üye sayısı 300 - 500 arasında. 
     
Çözüm AB...      Dernek başkanı Alman... 
     Dernek üyeleri, Cumhurbaşkanı Ahmet Necdet Sezer, Başbakan Bülent Ecevit, ANAP Genel Başkanı Mesut Yılmaz ve Devlet Bakanı Kemal Derviş olmak üzere hemen herkesle görüşmek için uğraşmışlar. Ancak kimseden tek laf alamadıkları gibi durumu anlatacak bir bilgiye de ulaşamamışlar. Sonuçta sorunlarını Avrupa İnsan Hakları Mahkemesi’ne götürmek yerine politik arenaya taşımaya karar vermişler. 
     Ve dertlerini AB’ye yani Brüksel’e taşımışlar. Ellerinde bilgi, doküman bir yandan satışla ilgili gelişmeyi beklerken bir yandan da politik olarak ne yapacakları konusunda fikir alışverişinde bulunuyorlar. Kısacası herkes bekliyor ama Alman yatırımcılar boş durmuyor. 
     
     







Erbakan çekilsin 


Tam tiyatro 2 


Normale dönüş Asayiş jandarmaya 


Muhtarda kaydı yok 


Sürekli diken üstünde mi yaşanacak 


Avrupalılar ne der korkusu 


Olmak - olmamak 


Fazilet, adalet, siyaset 


Aceleye gerek var... 


Demirbank’a Brüksel sürprizi 


Kalkanı siyaset olanlar, yeni oyun peşinde 


Şu Jakobenler 


CHP kurultayı 


Türkbank'ı uğurlarken... 


Resmi Gazete’de ilan şart mı 


Ya faiz yükselecek ya da döviz 


Nasrullah Ayan "Tıkölatacak 


</TEXT>
</DOC>
