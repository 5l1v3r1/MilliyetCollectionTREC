<DOC>
<DOCNO> 3348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/yazar/cetiner.html </URL>
<DATE> 2001/01/22/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Kalkan asil balık 
</HEADLINE>
<TEXT>

     Kalkan balığının kilosu Beyoğlu Çiçek Pazarı'nda 10 milyon. İrileri de var. 3.5 - 4 kiloluk ve bir de yavrular, bir kilo olabilir et bile yok üzerlerinde Onlar da aynı fiyat. Bilmiyorum Eminönü balıkçılarında kaça satılıyor ama Bebek'te, Yeniköy'de kalkan daha pahalı 12 - 14 milyondan gidiyor. 
     Çiçek Pazarı'ndaki yani Çiçek Pasajı'ndan çıktıktan sonra ünlü balıkçı Übeyit'e sordum. 
     - Bu fiyata bu balıklar elde kalmıyor ya 
     Zaten güler yüzlü olan Übeyit Çınar güldü 
     - Akşama biter, zor kalır yarına dedi... 
     Bu kez o bana sordu 
     - Acaba lokantalarda porsiyonu kaça 
     Şöyle bir düşündüm 
     - 12 milyon ile 18 milyon arası cevabını verdim. 
     - Gördünüz mü, dedi lokantada bir kilo kalkanı neredeyse 80 - 100 milyona yiyorsunuz 
     Ve böylece sohbete başladık kalkan bu yıl neden böylesine asil balık oldu diye Öyle ya, barbunya, lüfer, kılıç bir zamanlar gözdeydi, kalkan sıradan sayılırdı. Bu yıl, hoop 1. kümeye yükseldi ve neredeyse süper şampiyonayı oynayacak 
     Karadeniz'de bizim karasularımızda kalkanı kıyasıya avlanıyormuşuz Şu ufacık yavrulardan belli Geçen yıl Romanya, Rusya kıyılarına rahatça yaklaşan balıkçılarımız bol bol kalkan avlandıkları için fiyatlar daha düşükmüş Fakat artık komşularımız kalkanın değerini anlamışlar Malları kıymete binmiş ve bu iş tehlikeli hale gelmiş Yalnız bir nokta var önemli, Ruslar ve Romenler bizimkiler gibi kıyasıya kökünü kurutarak kalkan avlanmıyorlarmış. Yavrulanmaya bırakıyorlarmış 
     Biz yine kalkan hazretlerine dönelim. Bir kilosu 10 milyon, 4 kiloluk bir kalkan 40 milyon lira yani 27 - 28 dolar. E peki, Ruslar tuttukları bu balıkları nasıl yiyorlar, orada kaça satılıyor kalkan balığı Bir aylık maaşlarıyla bir buçuk kilo kalkan... 
     Kalkan Acaba bir muhabir arkadaşımızı Romanya, Rusya kıyılarına göndersek mi dersiniz Kalkan balığının hikayesi de herhalde ucuza çıkmaz. 
     
Beyoğlu'nda enteller sokağı      İstiklal Caddesi cumartesi günü iğne atsanız yere düşmez sözünü doğrulayacak kadar kalabalıktı. Muhallebiciler, kebapçılar, içkili lokantalar doluydu. Ama yüzde 50 indirim ilan eden giyim eşyası satan dükkanlar pek hareketli görünmüyordu Sahipleri işsizlikten, ekonomik sıkıntılardan şikayet ediyorlardı acı acı Vakko tüm görkemiyle Londra, Roma mağazalarını anımsatıyordu ama orası da sessizdi. 
     Bir de Hasnun Galip Sokağı'na baktım. Orası artık sadece Galatasaray Kulübü'yle değil, kitapçılarıyla, entel kafeleriyle anılan ünlü bir yer olmuştu. Özellikle Simurg orta boy bir kitapçı dükkanıydı, yok yoktu, üstelik içeride ziyaretçilere alabildiğine çay, kahve servisi. Baktım kitabevinde yalnız aydınlar, kitapseverler aradıkları kitapları değil, birbirlerini de buluyorlardı. Kitap alışverişleri hareketliydi demek ekonomik kriz, henüz bu alana inmemişti 
     
     





Şehit Kemal Bey 


Dil, ulusal bilinç ve egemenlik 


Ecevit’in hovardaları 


"Gazetelerin vatanı..." 


Kalkan asil balık 


İki başkanın hikayesi... 


Demirel Paris'e .. 


Fransa kabile midir 


"Türk düşmanları " demekle olmuyor 


ABD'de mühendis başkan yok 


Gerçek farklı çıktı 


Çok kavga, az ekmek, moralimiz felaket 


İzleyici olmayın "sorumlu yurttaş" olun 


</TEXT>
</DOC>
