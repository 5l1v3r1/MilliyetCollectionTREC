<DOC>
<DOCNO> 37496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/ekonomi/eko01.html </URL>
<DATE> 2001/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Gerekirse müdahale edilir 
</HEADLINE>
<TEXT>

Merkez Bankası Başkanı Serdengeçti, TL’nin aşırı değer kaybettiğini, ancak döviz piyasasının kendi dengesini bulması gerektiğini ve bulacağını söyledi. Serdengeçti, Kurda aşırı dalgalanma durumunda, ne zaman, ne kadar müdahale edeceğimizi sadece biz biliriz. Yoksa müdahale niteliğinde olmaz’ dedi 
     HARUN GÜREK Ankara 

     Merkez Bankası Başkanı Süreyya Serdengeçti, dolar kurundaki artışın çok yüksek olduğunu, Türk Lirası’nın TL aşırı derecede değer kaybettiğini söyledi. 
     Serdengeçti, gerekirse kurlara müdahale edebileceklerinin işaretini de verdi. Merkez Bankası’nın kurlara müdahale edebileceği yönündeki haberler konusunda "Merkez Bankası yetkililerinin böyle bir şey söylemeleri mümkün değil. Yoksa müdahale, müdahale niteliğinde olmaz ama bu girmeyeceğiz anlamına da gelmez" diyen Serdengeçti, kurlardaki artışa ilişkin olarak şöyle konuştu 
     
     TL aşırı değersiz 
     "Dolar önceki gün 1 milyon 500 bin liraya yakın bir seviyedeydi ve Türk Lirası aşırı değersiz bir noktada. Yani Türk Lirası yapılan reformlar ve ekonomik göstergelerin bugün bulunduğu nokta ile kıyaslanamayacak kadar değersiz. Ancak ne zaman ne kadar düşeceğini piyasalar belirleyecek." 
     
     Dengeyi piyasa bulur’ 
     Döviz piyasasının kendi dengesini bulması gerektiğini ve bulacağını da sözlerine ekleyen Serdengeçti, program ve niyet mektubunda yer almasına karşın yüksek kura neden müdahele etmedikleri konusunda ise şunları söyledi 
     "Bazen biz müdahale ediyoruz, etmedi’ diye etmiyoruz, etti’ diye yazılıyor. Kurlara müdahale etmeyiz diye bir şey yok. Volatiliteye yüksek dalgalanma karşı olan müdahelede ne zaman, ne kadar müdahale edeceğimizi sadece biz biliriz. Diğer müdahale ayrı." 
     Serdengeçti, Hazine’nin halka arz operasyonunun bankalara yardımcı ve piyasadaki fazla likiditeyi çekmeye yönelik olduğunu belirtti. 
     
Hazine, dövizde çözülme bekliyor      Hazine, önümüzdeki hafta yapılacak halka döviz tahvili satışıyla, dövize talebi azaltmayı ve bankalarda veya yastık altındaki dövizi de çözmeyi hedefliyor. Bu nedenle bir yıl vadeli dolar tahvilinin faizi, bankaların verdiği faizin üzerinde belirlendi. Hazine yetkilileri, önümüzdeki hafta dolar kurunda hızlı bir düşüş yaşanaca-ğını belirterek, "Kurlardaki artış suni. TL cazip hale gelecek. Bunun başka yolu yok. Gerekirse Merkez Bankası da müdahale kararı verebilir" dedi. Hazine, halka arzın yapılacağı tarihte 1.4 katrilyon liralık ödemesinin olmasına karşın borçlanma için üst bir sınır koymadı. 
     
Enflasyon hedefi için kurda istikrar şart      Serdengeçti, kurlardaki istikrarın enflasyon hedeflemesinin ön koşulu olduğunu anımsatarak, şunları söyledi "Son niyet mektubu enflasyon hedeflemesinin ön koşullarını yazıyor. Sadece bunu para kısmında yazmıyor. Yani mali kısımda, kamu maliyesi tarafında düzelme devam edecek... 
     Bir de para tarafında enflasyon hedeflemesinin ön koşullarını yazıyor. Kurda istikrar olması da kesinlikle bunlardan bir tanesi. O olmadan enflasyon hedeflemesine geçilmez, biz de zaten yarın geçmiyoruz. En erken ekim ayında, o da bir enflasyon hedefi şeklinde olacak. Enflasyon hedefi açıklamamız gerekiyor. Ondan sonra diğer koşullar yerine gelmezse gene geçmek mümkün olmaz. O bakımdan bir endişemiz yok." 
     



 EKONOMİ 






















</TEXT>
</DOC>
