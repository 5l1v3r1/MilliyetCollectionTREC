<DOC>
<DOCNO> 25519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/yasam/yas03.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlere şenlik’ operasyon 
</HEADLINE>
<TEXT>

Şizofreni hastası emekli öğretmen için düzenlenen operasyon, polis yufka yürekli’ davranınca ancak sabaha karşı bitti. Rezalet tv’lerden naklen izlendi 
     SALİH UÇAR TUĞRUL SARITAŞ İBRAHİM OKUMAMIŞ Antalya DHA 

     Şizofreni hastası emekli öğretmen Celal Zeren 58 tüfeğiyle dördü polis, ikisi gazeteci toplam sekiz kişiyi yaralarken, 11 saat süren operasyon enteresan diyalog ve görüntülere sahne oldu. 
     Güzeloluk Mahallesi Kültür Sitesi’nde oturan Zeren, önceki gün cinnet geçirince saat 18.00'de pompalı tüfeğiyle balkona çıkıp, bahçe yüzünden tartıştığı Mehmet Talakacı'ya ateş etti. Komşusunu yaraladıktan sonra da çiçeklere su verip içeri girdi. 
     
Polis ne olduğunu anlamadı      Olayı haber alan ekipler apartmanın bahçesine geldiğinde yeniden balkona çıkan Zeren, aynı tüfekle bu kez Başkomiser Muharrem Demirtaşoğlu ile polis memuru Kadir Türkyılmaz'ı ve Raif Öniz 76 adlı vatandaşı yaraladı. 
     
Beni döverken neredeydiniz      Bu gelişme üzerine yaklaşık 300 polis siteyi kuşatırken çevre binalara da keskin nişancılar yerleştirildi. Zeren, 'Teslim ol' çağrılarına şu yanıtı verdi "Yüzlerce öğrenci okuttum. Bir h kimin oğluyla sorunum oldu, beni cezaevine attılar. Bir polisle sorunum oldu, dayak yedim. Bunca olay yaşanırken neredeydiniz Kapıma icra gelirken, elektriklerim kesilirken neredeydiniz ." 
     
'Birlikte şarkı söyleriz'      Apartmanın çatısına çıkan polisler, yerleştirdikleri cihazlarla Zeren'in telefon görüşmelerini dinlerken, Emniyet Müdür Yardımcısı Ayhan Pamuk da şu çağrıyı yaptı "Celal Hocam, 12 yaşında bir oğlum var, adı Özgür. Bugün onun doğum günü. Hadi şu işi bitir de gidelim. Sevdiğin şarkıları biliyoruz. İstersen birlikte şarkı söyleriz hocam." 
     
Balkona her çıktığında vurdu      Saatler 20.00'yi gösteriyordu ki, Özel Harek t Şube Müdürü Yüksel Hızaslan, çelik yelek giymeden, önüne ve arkasına iki timin çelik kalkanlı koruması eşliğinde binaya girdi. Ancak merdivenlerin başında bekleyen Zeren, bir el ateş ederek Hızaslan'ı şakak ve göğüs boşluğundan yaraladı. 
     Apartmana girilecekti ki, yeni bir haber geldi. Vali Ertuğrul Dokuzoğlu, bu turistik kentte çatışma istemiyordu. Valinin, "Bu işi sessiz ve kansız halledin" dediği öne sürüldü. 
     
İki gazeteciyi de yaraladı      Saatler 23.30'u bulduğunda Zeren, yeniden balkonda göründü. Yine çevreye ateş ediyordu. Bu kez de Emniyet Müdür Yardımcısı Hilmi Özer, DHA muhabiri İbrahim Okumamış ile AA muhabiri Cem Özdel'i vurdu ve bir daha balkona çıkmadı. 
     
Operasyon şafakta bitti      Ve sabah 05.00'de 'Şafak Operasyonu' başladı. Panzerler, ön pencereden içeriye gaz bombası attı. Kısa süre sonra salonun penceresinde görünen Zeren, gaz bombasıyla göğsünden yaralanınca pencereden sarkıp alt kattaki evin panjuruna basarak aşağıya inmeye kalkıştı. Panjurun kırılması üzerine ikinci kattan bahçeye düşen Celal Zeren, Akdeniz Üniversitesi Hastanesi'ne kaldırıldı. 
     



 YAŞAM 





















</TEXT>
</DOC>
