<DOC>
<DOCNO> 31750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/ekonomi/eko02.html </URL>
<DATE> 2001/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD Denktaş’ı Kıbrıs için masaya çağırdı 
</HEADLINE>
<TEXT>

Kıbrıs sorununun, AB’ye üyelik için potansiyel bir engel’ olduğunu söyleyen TÜSİAD Başkanı, Denktaş görüşme masasına dönmeli’ dedi 
     EKONOMİ SERVİSİ 

     Türk Sanayicileri ve İşadamları Derneği TÜSİAD Başkanı Tuncay Özilhan, 40 yıldır süren Kıbrıs sorununun Türkiye’nin Avrupa Birliği AB üyeliği için potansiyel bir engel olduğunu söyledi. 
     Fransız Girişimciler Hareketi nin MEDEF 70 kişilik heyeti ile birlikte düzenlediği basın toplantısında konuşan Özilhan, TÜSİAD olarak KKTC Cumhurbaşkanı Rauf Denktaş’ın anlaşma masasına geri dönmesi gerektiğini düşündüklerini belirtti. Özilhan, Kıbrıs konusu çözümlenmeden, Güney Kıbrıs Rum Kesimi’nin AB’ye alınmasının, Türkiye ile AB ilişkilerini zedeleyeceğini, Kıbrıs’taki iki toplumun eşitliğine dayanacak bir çözüm bulunacağını ümit ettiğini bildirdi. Özilhan, Avrupa Güvenlik ve Savunma Programı’nda da ESDP Washington Anlaşması çerçevesindeki kazanılmış hakların gözardı edildiği ifade etti. 
     
     Program son şans’ 
     İki ülke arasındaki tansiyonun yükseldiği dönemde, TÜSİAD ve MEDEF’in diyaloğu sürdürme cesaretini gösterdiğini söyleyen Özilhan, Fransa Ulusal Meclisi’nin "Ermeni Soykırımı" yasasını onaylamasının ikili ilişkileri olumsuz etkilediğini, iki ülkenin bu olumsuz olayı aşma yollarını bulacağına inandığını söyledi. 
     Özilhan, ekonomik programı engellemek isteyenlere karşı tutum alacaklarını belirtti ve "Program, sürdürülebilir büyüme için son şansımızdır. Diğer alternatifler ise çok daha maliyetli olacak" dedi. Özilhan, koalisyon liderlerince de imzalanan programın IMF tarafından cömert bir biçimde desteklendiğini söyledi. 
     
Tinercilere sigara      MEDEF heyeti Borsa binası ve seans salonlarını gezdi, Borsa Başkanı Osman Birsen’in onurlarına verdiği yemeğe katıldı. Heyet daha sonra Boğaz’da tekne turuna çıktı. Yaklaşık 2.5 saat süren tekne turuna İstinye’den başlayan heyet, geziyi saat 17.00’de Kabataş’ta tamamladı. Tekne turuna Renault Başkanı Schweizer katılmadı. Heyeti Kabataş rıhtımında TÜSİAD görevlileri ve heyeti korumakla görevli polisler karşıladı. Kabataş civarındaki tinerci çocuklar da rıhtıma geldi. TÜSİAD görevlileri çocukları uzaklaştırmak için onlara sigara verdi. Fransız işadamlarından para isteyen çocuklar polisler tarafından uzaklaştırıldılar. 
     
     Derviş davet edildi 
     Heyet için bugün Ankara’da Fransa Büyükelçiliği’nde verilecek öğle yemeğine, onur konuğu olarak Devlet Bakanı Derviş davet edildi. Heyetin, Başbakan Ecevit tarafından da kabul edilmesi bekleniyor. 
     



 EKONOMİ 



























</TEXT>
</DOC>
