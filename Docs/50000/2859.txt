<DOC>
<DOCNO> 2859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/guncel/gun01.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Aynı ete iki zıt rapor verdiler 
</HEADLINE>
<TEXT>
Bu Hıfzıssıhha danayı deli’ eder 
Çorlu Migros'tan alınan örnekler Ankara'da test edildi. İlk raporda at, eşek eti denilen örneklere sonraki raporda dana, koyun denildi 
     İSTANBUL Milliyet 

     Tek tırnaklı hayvan eti at ve eşek sattığı iddia edilen Çorlu Migros'tan alınan et numunesinin, Ankara Refik Saydam Hıfzıssıhha Merkezi'nde yapılan ilk analiz raporunun kamuoyuna yansıtıldığı, itiraz sonucu verilen etin "çift tırnaklı" dana, koyun vs. olduğu yönündeki raporun ise dikkate alınmadığı bildirildi. 
     Analizi yapan Refik Saydam Hıfzıssıhha Merkezi, ilk raporunda etler için "tek tırnaklı" derken, son raporda etlerin "çift tırnaklı" olduğunu belirtti. 
     
Bu rapor, başka rapor      Çorlu Sağlık Müdürlüğü ekipleri, denetimler sırasında hipermarketten aldıkları numuneyi analiz için Ankara'ya gönderdi. Merkezin 28 Kasım 2000 tarihli analiz raporunda, fiziksel ve organoletik muayenelerin normal çıktığı, mikrobiyolojik muayene sonucundaysa, "E.coli biyotip üredi ve tek tırnaklı olduğu saptandı" ifadelerine yer verildi. 
     Bu rapora Migros'un itirazı üzerine "şahit numune" olarak tutulan etlere aynı merkezde tekrar analiz yapıldı. Bu kez etin çift tırnaklıya ait olduğu saptandı. 
     
E.colinin etkisi      Etlerde rastlanan E.coli, Adli Tıp Kurumu Başkanlığı'nın 19 Haziran 1989'da aldığı bir karara göre gıda maddeleri tüzüğüne aykırı bulunmuyor. E.coli'nin pişirilme ve baharatla giderileceği bildiriliyor. 
     
Rapor 1      28 kasım 2000 tarihli Hıfzıssıhha analiz raporu Mikrobiyolojik muayene sonucunda E. coli biyotip üredi. Numune tek toynaklı at-eşek eti çıktı. 
     
Rapor 2      Aynı numuneye ikinci analiz raporu Mikrobiyolojik muayene sonucunda etin çift tırnaklı dana-koyun olduğu saptandı. E. coli ve biyotip üredi. 
     
Migros Kasıt var      Migros Genel Müdür Yardımcısı Erkal Akalın, ikinci raporun ortaya çıkarılmadan ilk raporun kamuoyuna yansıtılmasının kasıtlı olduğunu ifade ederek şöyle konuştu "Verilen ilk rapor, etlerin 'tek tırnaklı' olduğu yönünde. Bu tür tahlillerde böyle hatalar çok sık yapıldığı ve art niyetler olduğu için etin yarısı itiraz için mühürlenerek 'şahit numune' olarak saklanıyor. Biz de bu rapor gelince itiraz ederek tekrar analiz istedik. Yapılan ikinci analiz sonucu, etimizin tek tırnaklı olmadığı ortaya çıktı. E.coli, Türkiye'deki kesimlerde oluyor. Gıda Maddeleri Tüzüğü'ne aykırı değil. Bu arada yediemine alınan 700 kilo et imha edildi. Etin imhası E.coli nedeniyle değil, son kullanım tarihi geçtiği için yapıldı. İmha tutanağında da böyle yazıyor." 
     


 GÜNCEL 
















</TEXT>
</DOC>
