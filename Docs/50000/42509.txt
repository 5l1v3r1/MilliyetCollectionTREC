<DOC>
<DOCNO> 42509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/ekonomi/eko05.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurumlar vergisi 2000’i arattı 
</HEADLINE>
<TEXT>

Geçen yıl ortalama 28.3 milyar lira gelir bildiren firmalar, 2001’de 27.3 milyar lira gelir beyan etti. Bankaların yüzde 42’yi aşan gelir kayıpları, vergi gelirlerindeki düşüşün en önemli nedeni oldu 
     Şirketlerin bu yılki vergi rakamlarında ciddi bir düşüş yaşandı. Gelirler Genel Müdürlüğü’nden edinilen bilgiye göre, bu yıl Nisan’da verilen kurumlar vergisi beyannamelerinde yer alan ortalama gelir rakamında düşüş kaydedildi. 
     
     Şirketler küçüldü 
     Bu yıl 335 bin 476 mükellef, kurumlar vergisi beyannamesi verdi. Bu kişiler, 2000’de 9 katrilyon 191 trilyon 442.8 milyar lira kazanç elde ettiklerini belirtti. Böylece mükellef başına beyan edilen ortalama gelir de 27 milyar 398 milyon 213 bin lira olarak gerçekleşti. 
     2000 yılı Nisan’da verilen 312 bin 669 kurumlar vergisi beyannamesinde ise ortalama gelir 28 milyar 343 milyon 130 bin lira şeklinde belirlenmişti. 
     Holdinglerin ve diğer şirketlerin bu yıl bildirdikleri 9.1 katrilyon liralık gelire 2 katrilyon 736 trilyon 907.5 milyar lira vergi tahakkuk ettirildi. Böylece geçen yıl şirket başına 8 milyar 493 milyon 534 bin lira kurumlar vergisi ödenen Türkiye’de, bu yıl söz konusu rakam 8 milyar 158 milyon 281 bin lira düzeyine indi. 
     
Kriz zenginini yarattı      Kurumlar vergisinin düşmesinin en önemli nedeni bankalar oldu. Bankaların beyan ettikleri gelirler, bir önceki yıla oranla yüzde 42.2 azalma gösterdi. Bankacılık sektöründe mükellef sayısı 180’den 174’e, beyan edilen gelir 2000’de 3.8 katrilyon iken, 2001’de 2.1 katrilyona düştü. Ekonomik krize, bazı sektörlerin gelirini artırdı. Lüks konut yapan inşaat şirketlerinin geliri 6.4 milyardan 16 milyara yükseldi. Kürk imalatçılarının ortalama geliri 518 milyon liradan 1 milyar 313 milyon liraya ulaştı. 
     
Hangi sektör ne kadar vergi verdi ŞİRKETLER Beyan edilen gelir 2000 Beyan edilen gelir 2001 milyon TL Vergiler 2000 Vergiler 2001 Tüm mükellefler 28.343 27.398 8.493 8.158 Akaryakıt bayiler 12.383 28.516 3.714 8.551 Altın imal. tic. 2.417 4.093 725 1.228 Bakkal-süpermarket 6.701 3.979 2.010 1.193 Bankalar 21.328.664 12.336.044 6.398.599 3.700.813 Bina inşaat 6.421 15.935 1.926 4.780 Otel, moteller 8.346 13.623 2.504 4.087 Deri imalatı 5.439 8.545 1.631 2.563 Ecza ve ilaç depoları 37.785 146.835 11.333 43.533 seyahat ve turizm işl. 15.792 20.835 4.468 6.251 Mobilya ağaç 2.270 3.244 681 973 Lokantalar 2.888 4.641 866 1.392 Kürk imali ve satışı 518 1.313 155 394 İhracat ve ithalat 18.284 22.46 15.485 6.738      
     



 EKONOMİ 















</TEXT>
</DOC>
