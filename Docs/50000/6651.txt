<DOC>
<DOCNO> 6651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/spor/spo04.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Sergen farkı 
</HEADLINE>
<TEXT>

Yıldız oyuncu forma giydiği zaman Trabzonspor kazanıyor 
     TRABZONSPOR’UN yıldızı Sergen, oynadığı maçlarda takımına hayat veriyor. Bordo - Mavililer, bu oyuncunun forma giydiği 11 maçta, 7 galibiyet, 2 beraberlik, 2 mağlubiyet alırken, Sergen’siz çıkılan 9 karşılaşmada ise ancak 3 galibiyet alabildi, 3 kez berabere kaldı, 3 yenilgi tattı. Sergen için Başkan Özkan Sümer, "Olağanüstü yeteneklerle donatılmış bir silah" derken, Sadi Tekelioğlu da,öSergenli bir takımın başarılı olma şansı çok yüksek" ifadelerini kullandı. 
     SERGEN, şu anda her yönüyle hazır olmadığını belirtip, "Fazla kilom, maç ve idman eksiğim var. Benim gibi teknik futbolcular iki yıl sakat kalsak dahi, sahada aynı özelliklerimizi yansıtırız. Ama kondisyon, kuvvet ve dayanıklılık açısından eksikliklerim var" dedi. Hami ve Oktay’la birlikte çok başarılı olacaklarını vurgulayan milli futbolcu, "Gerçek kapasitemize ulaşmamız halinde, Trabzonspor, Türkiye’nin en iyi takımı olur" açıklamasını yaptı. 
     
     Oktay tamam 
     TRABZONSPOR’un golcü futbolcusu Oktay Derelioğlu’nun, Milli Takım aday kadrosuna çağrılacağı öğrenildi. A Milli Takım Teknik Direktörü Şenol Güneş’in, Hakan’ın forvette yalnız kalması nedeniyle bu futbolcuyu kadroya dahil edeceği bildirildi. Güneş’in, son üç maçını izlettiği Oktay için olumlu rapor verip, kendisini Milli Takım’a çağıracağını yakın çevresine iletti. 
     
     Para günü 
     TRABZONSPOR’DA futbolcuların maç başı alacaklarının 125 milyarlık kalan bölümü de bugün ödenecek. Oktay’ın 50 bin dolar olan maaşı da kendisine verildi. Öte yandan Teknik Direktörü Sadi Tekelioğlu’nun, Kombassan Konyaspor ile olan mahkemesi devam ediyor. Tecrübeli hocanın, bu takımdan transfer ücreti aldıktan kısa bir süre sonra istifa etmiş, bu nedenle mahkemeye verilmişti. 
     


 SPOR 


































</TEXT>
</DOC>
