<DOC>
<DOCNO> 43999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/27/yazar/zbirand.html </URL>
<DATE> 2001/09/27/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Türkiye’nin Irak politikası değişti 
</HEADLINE>
<TEXT>

     WASHINGTON 
     Siz bu yazıyı okuduğunuz 
     sırada, Türk Dışişleri Bakanı İsmail Cem Bush yönetiminin üst düzey yetkilileriyle 
     görüşüyor olacak. 
     Dışişleri Bakanı Powell'ın yanısıra, Savunma Bakanı Rumsfeld ve Milli Güvenlik Konseyi patronu Rice'ı görecek. Eğer zaman ayarlanabilirse Başkan Bush, bir ara kapıyı 
     açıp Rice ile görüşme sırasında İsmail 
     Cem'in yanına 
     gelecek, elini sıkacak, sırtını sıvazlayacak 
     ve kameralara 
     poz verecekler. 
     İsmail Cem buraya Türk bayrağını sallamaya geliyor. Bazılarının beklediğinin aksine, buradaki görüşmelerde ne Türkiye "satılacak" ne de ülkenin bağımsızlığı yok olacak. 
     Türkiye'ye buradan bakanları dinledim ve şöyle bir saptamayla karşılaştım 
     "Amerikan kamuoyunda, yani medyasında Türkiye'nin görüntüsü çok kötü. Midnight Express 
     filmi h l canlı. Ancak resmi yetkililerle konuştuğunuz taktirde durum çok farklı. ABD yönetimi için Türkiye, verdiği sözde duran ve İngiltere ile İsrail'den sonra somut şekilde Amerika'nın ihtiyaçlarına yanıt veren bir ülkedir." 
     Son saldırı, tüm dengeleri değiştiriyor. 
     Türkiye en sağlam müttefiklerden 
     biri olarak görülüyor. 
     
Irak konusu en önemli unsur      Washington'da politikaları yapanlar için, Irak Afganistan'dan sonra devreye girecek. Saddam Hüseyin şu veya bu şekilde yok edilecek. Bush yönetimi 
     bu konuda son derece kararlı. 
     O zaman Türkiye ne yapacak 
     Washington'daki izlenim, Ankara'nın temel politikasını değiştirdiği şeklinde. Özellikle Başbakan Ecevit'in CNN International'a verdiği demeç örnek olarak gösteriliyor. ABD'nin Saddam'a karşı girişimi durumunda, Türkiye'nin tam destek vereceğine inanılıyor. 
     Türkiye bir süre öncesine kadar özellikle Başbakan Ecevit Irak'a karşı bir saldırıya veya Saddam Hüseyin'in yok edilmesine ters bakıyordu. Son saldırıdan sonra, Ankara'nın çekincelerini kaldırdığının mesajı Washington'da çok 
     memnuniyetle karşılandı. 
     Eğer bu yaklaşım devam ederse 
     ve Saddam'a karşı bir harekat başlarsa, Kuzey Irak'ın tamamen Türkiye'nin gözetimine bırakılabileceği belirtiliyor. 
     Bush yönetiminin Saddam Hüseyin'i rahat bırakmayacağına mutlak gözüyle bakılıyor. Afganistan'daki Taliban yönetiminden sonra, sıranın Irak'a geleceğine mutlak gözüyle bakılıyor. 
     İran ve Suriye ise, ABD ile barış yapma ve bir uzlaşıya girmeye niyetli ülkeler listesine alındılar. 
     Özellikle İran'ın önümüzdeki dönemde yalnızlıktan kurtulacağı ve uluslararası camiaya katılacağına inanılıyor. 
     Türkiye'nin konumu çok değişiyor. 
     Ankara kendini iyi organize 
     edebildiği taktirde, uzun vadeli 
     çıkarlarını koruyabilecek. 
     İsmail Cem'in Washington gezisi, 
     bu açıdan son derece önemli... 
     
     







Pakistan'da İslam 


Çok tehlikeli... 


Deklarasyon 


Takke düştü kel göründü 


Hayber Silah, uyuşturucu, fuhuş ve açlık 


Sağduyu vitesi 


Yaz bitti 


AB'nin tavrı değişir mi 


Bir resmin kalmış bende 


Karapara 2 


Terör ile yeni savaş mı 


Demokrasiye "inanmıyorum " 


Siyasal kulelere bildiri atağı 


Dolarda patronlar 'uzun', şirketler 'kısa' 


Mesut Yılmaz ekonomi ile daha fazla ilgilenmek zorunda 


Esnaf böyle konuşur’ 


</TEXT>
</DOC>
