<DOC>
<DOCNO> 14535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/04/spor/spo04.html </URL>
<DATE> 2001/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon kaynıyor 
</HEADLINE>
<TEXT>

Yönetim, Sümer’e tepki gösterdi. Nuri Günaydın istifa edebileceğini söyledi,"Kongre kaçınılmaz" dedi 
     BAŞKAN Özkan Sümer’in transfer çalışmaları için uzun süredir yurt dışında bulunması yönetim kurulunda tepkilere neden oldu. Sümer’in "tek adam" anlayışı ile kulübü yönetmeye çalıştığından yakınan yöneticilerden Nuri Günaydın dün istifa edeceğini açıkladı. 
     GÜNAYDIN, Mehmet Ali Yılmaz’ı da içine alan yeni bir oluşumun şart olduğunu dile getirdi, "Sümer’in davranışları benim düşüncelerime ters. Artık kongre kaçınılmaz" dedi. Bu arada yönetimde birkaç ismin daha istifaya hazırlandığı belirtildi. 
     
     Sakatlar can sıktı 
     ANTALYASPOR maçının hazırlıklarını sürdüren Trabzonspor’da Osman’ın adalesinde, Nesim’in tendon bağlarında, Nikolovski’nin sol dizinde, Güngör’ün sağ diz iç yan bağlarında, Murat’ın ayak bileğinde ve Macit’in de kasıklarında sorun bulunduğu açıklandı. Kulüp doktoru Ahmet Çağlar, bu futbolculara yoğun tedavi uygulandığını açıkladı. 
     
     Sümer döndü 
     TRANSFER çalışmaları nedeniyle Brezilya’ya giden Başkan Özkan Sümer, Türkiye’ye döndü. Bordo - Mavili kulübün başkanı, çok verimli bir seyahat geçirdiğini söyledi, "Özellikle Brezilya’da müthiş bir potansiyel var. Menajerler aracılığıyla 7-8 milyon dolara alabileceğimiz en kaliteli futbolcuları, bizzat kendimiz ilgilendiğimiz takdirde 1.5 - 2 milyon dolara alabileceğiz" dedi. 
     


 SPOR 




























</TEXT>
</DOC>
