<DOC>
<DOCNO> 23440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/ekonomi/aeko.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin işi Japon işi karşı duran 70 kişi 
</HEADLINE>
<TEXT>

Tekstil ticaretinde gümrüksüz’ döneme üç yıl kala Asya Kaplanları, Türkiye’yi köşeye sıkıştırmaya hazırlanırken, Türk markaları da kaplanların saldırısından korunmak için ortak hareket kararı aldı 
     EYLEM TÜRK 

     Türk markaları iki büyük proje başlattı. Birincisinde Damat, Aprido ve Roman Orta Avrupa'yı mağazalar zinciri ile donatmak üzere birleşti. 70 firmayı biraraya getiren ikinci projenin amacı da aynı Dünya moda merkezlerinde ortak mağazalar açmak. 
     Bu hareketlenmenin asıl nedeni dünya tekstil ticaretinin tamamen serbestleşmesini öngören GATT tekstil anlaşmaları. Türkiye'nin de altında imzası olan bu anlaşmaya göre üç yıl sonra bütün dünya markalarının Türkiye'ye girişinde gümrük engelleri tamamen ortadan kalkmış olacak. 
     
     Marka savaşına hazırlık 
     Şu anda gümrük birliği gereği Türkiye'ye yalnız AB ülkeleri markaları gümrüksüz girerken, üç yıl sonra bütün dünya markalarına gümrüksüz giriş yolu açılacak. Bu da iç pazarda Avrupa markaları karşısında zaten zorlanmakta olan Türk markaları için gerçek bir ayakta kalma savaşının başlangıcı olacak. Çünkü iç pazar Çin, Güney Kore ve diğer Uzak Doğu mallarının istilası ile karşı karşıya kalacak. 
     Türkiye'nin Avrupa'daki en büyük rakibi olan Güney Kore ve Çin tekstili, 2005'ten itibaren Avrupa'ya da gümrüksüz girecek. Türkiye Avrupa'da, rakiplerine karşı gümrüksüz giriş avantajlarını kaybedecek. Böylece dış pazarlarda da çetin bir marka savaşı başlayacak. 
     Birleşmelerin amacı da zorlu rekabet günlerine kadar Türk markalarının gücünü, işbirliği hatta evliliklerin yolunu açarak birleştirmek ve ayakta kalmak. 
     
Orta Avrupa’ya Türk çıkarması      Her biri kendi alanın önemli markalarını üreten Damat, Roman ve Aprido, Çek Cumhuriyeti'nden başlayarak, bölge ülkelerinin bütün önemli merkezlerine yayılacak bir mağazalar zinciri kuracaklar. İlk mağaza ağustos ayında kapılarını açacak. Doğu Avrupa'nın en küçük başkenti olan Prag'da, aynı mağazada faaliyet gösterecek olan bu üç firma, zincire dönüşecek olan ilk mağazanın adını, şimdilik bir sır gibi saklıyorlar. Ancak öğrendiğimize göre mağazanın adı, Fransızca'da 'yüzyüze' anlamına gelen "vis a vis" olacak. Prag'da kurulacak mağazada her markanın kendine ait bir bölümü olacak. Her bir mağaza 750 bin marklık yatırımla kurulacak. Bu rakam yerine göre artabilecek ve üç firma tarafından eşit şekilde paylaşılacak. 
     Ortak yatırım için ilk defa biraraya gelen üç firmanın bu adımı başarılı olursa başka kentlerde de yeni ortak mağazalar açılacak. Hedef olarak Orta Avrupa'yı seçen üçlü konsorsiyum ileride firma sayılarını artırarak çatıyı genişletecekler. 
     
70 marka tek çatı altında      Türk markalarının ikinci büyük birleşme atağında 70 marka biraraya geldi. Bunların arasında, kendi markalarını lanse etmek isteyen yabancı markaların temsilcileri de var. Projenin amacı da yurtdışında mağazalar açmak. Türk markalarına yurtdışı deneyimi kazandırmak ve 2005'te tekstil ticaretinin dünya çapında libere olacağı zor günlere hazırlanmak için firma evliliklerine zemin hazırlamak.’ Projenin yürütülmesi için danışma ve icra kurulları oluşturuldu. Başına Süleyman Orakçıoğlu getirildi. Danışma Kurulu'na sektörün duayenleri Fethi Ağralı, Kamil Özçoban, Abdullah Kiğılı gibi isimler seçildi. 
     
     Pazarın hakimi belli olacak 
     Süleyman Orakçıoğlu "Hem günlük hem de uzun vadeli sorunlar ve hedefler konusunda ortak faaliyetimiz olacak. 2005'te tekstil ticareti serbestleşiyor. Sınırlar kalktığında pazara kimin hakim olacağı çok önemli. Ayrıca Türkiye moda satmak istiyorsa, kendi içindeki enerjiyi birleştirmek zorunda. Yurtdışındaki departman store'ların yüzde 80'i alt markalardan oluşmuş. Alt markalar kendi içlerinde serbest, belli noktalarda da birbirleriyle bağlı. Marka yatırımı için tanıtım kampanyaları düzenleyeceğiz" dedi. 
     
     Güçlerini birleştiren markalar 
     DamatTween , Park Bravo , İpekyol , Mavi Jeans , Hamzagil , Marks Spencer , Quiksilver , Kiğılı , Boyner , Roman , Derimod , Mac Renzi , Dry Center , Dry Center , Aydınlı , Net , Esprit , Vakko , Vepa , Vepa , KİP , Joker , Elle , Bisse , Desa , Çiçek , Atalar , Faik Sönmez , Efor , İGS , Mavi Jeans , Cosmo Shop , Polin , Giysa , Tefal , Sarar , Demirel , Mudo , TGSD , Yargıcı , UKİ , Vekem , Çarşı , Duffy , Vakko , Home Store , Lacoste , YKM , YKM , Deriden , Premaman , Toysrus , Ziya , Diesel , Swatch , Paul Shark , Tommy Hilfinger , Sarar , Ra Tekstil , Ra Tekstil , Benetton , Shoe ant Me , Vepa Sport , Cankurtaran , Toysrus , Infinitıy , Infinitıy , Marks Spencer , Cacharel , Cotton Club , KİP , Polo , KİP , Eksmar 
     
Marka Savaşının Kurmayları Danışma Kurulu Fethi Ağralı YKM Aykut Hamzagil Hamzagil Kamil Özçoban Park Bravo Melih Celet Desa Alberto Elhadef Vakko Fevzi Atabek Atalar Ümit Zaim Derimod Kemal Noyan Cankurtaran Abdullah Kiğılı Kiğılı      
     
İcra Kurulu Süleyman Orakçıoğlu DamatTween Yalçın Ayaydın İpekyol Muharrem Toplusoy Roman Hakkı Telu Ceo İGS Ahmet Faik Kavurmacı Cacharel Önder Eren Quiksilver Emir Eren Lacoste Baruhan Tan YKM Nurettin Kantarelli Mavi Jeans Oya Sener Marks Spencer Celal Öğretmengil Tommy Hilfinger Levent Özçoban Polo      
     
     



 EKONOMİ 



















</TEXT>
</DOC>
