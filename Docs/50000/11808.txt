<DOC>
<DOCNO> 11808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/17/yazar/sazak.html </URL>
<DATE> 2001/03/17/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Mandacılık 
</HEADLINE>
<TEXT>

     ABD Büyükelçisi Pearson'ın, Kemal Derviş'in arkasındaki "siyasi desteği" sorguladığı Başbakanlık turu Ecevit'e ağır geldi. 
     Erken saatlerde yapılan "yazılı" açıklamada bu konudaki haberlerin "asılsız" olduğu bildirildi. Ecevit ile Pearson arasındaki "destek" diyaloğu tümüyle gerçek dışıymış 
     Televizyonlar "saat başı" Amerikan Büyükelçisi'nin koalisyon liderlerine ziyaretini görüntülü haber yaptıktan 24 saat sonra Başbakanlığın bu ağır manzarayı ortadan kaldırma çabası ne ölçüde inandırıcıdır 
     Ecevit'in en güvendiği kalemlerin başında gelen Fikret Bila "siyasi güvence" beklentisi karşısında Başbakan'ın ABD Büyükelçisine "Hükümet, Sayın Derviş'in ve programın arkasındadır" dediğini yazdı. 
     Keşke siyasi iktidar, ekonomi yönetiminde başarılı olsaydı da, IMF programına "körükörüne" bağlanmanın faturasını Osmanlı'nın son dönemini çağrıştıran "mandacılık" zihniyetiyle ödemeseydik 
     Yazık Batı'nın çöken imparatorluğa "hasta adam" mualemesi yaptığı 19'uncu yüzyılın sonunda bile teslimiyetin boyutu zamanında teşhis edilmiş, Mustafa Kemal'in ateşlediği bağımsızlık ve ulusal kurtuluş mücadelesiyle "mandacılık" reddedilmiş, kendi insanına güvenen kadrolar sayesinde onurlu bir Cumhuriyet inşa edilmiştir. 
     Siz bir ülkenin ekonomik bağımsızlığını yok ederseniz, yabancı büyükelçiler başkentte cirit atar, iç ya da dış fark etmez istediği politikayı "dikte" ettirir. 
     ABD'nin yeni Başkanı George W. Bush, Saddam defterini kapatmak istiyor. Türkiye ise Irak'la ticari ilişkileri geliştirmekten yana. 
     Amerikan uçakları geçen ay Bağdat'ı vurdu. 
     Başbakan Ecevit, sert bir açıklamayla Ankara'dan habersiz gerçekleştirilen operasyonu kınadı ve üzüntülerini dile getirdi. 
     Washington ne yaptı 
     Madem öyle işte böyle diyerek... Haftası geçmeden İncirlik Üssü'nden kalkan uçaklarla Irak'a saldırıyı yineledi. 
     ABD yönetimi Ankara'ya sürekli mesaj gönderiyor "Size destek olacağız, son bir şans vereceğiz ama yönünüzü tayin edin, Irak'ta Saddam'dan uzak durun. AB rotasında devam edecekseniz, ekonominizi düzeltin, Kemal Derviş'in arkasında olduğunuzu gösterin." 
     Belli ki, bu isteklerin devamı da gelecek, yarın AB ordusundaki çekincenin kaldırılmasından Kıbrıs'a dek, pek çok alanda ödün beklenecek. 
     Ekonomik krizin bedelini anlaşılan ağır ödeyeceğiz. 
     Siyasi kadronun, onca yanlışa karşın çekilmeyerek göreve devamda ısrarı, Türkiye'yi haksız ve "ezik" duruma sürükledi. 
     Ankara, "partilerüstü" anlayışla, dışardan yönetiliyor 
     Hangi düzeltme acı gerçeği gizleyebilir ki... 
     
     





Taşnak körlüğü 


Zenciden beter 


Cem'in yemeği 


Bizimkiler dizisine anne torpili 


Ankara'dan Kemal Derviş'li notlar... 


Moral proteini 


Merhaba 


Bostancıoğlu işsizin halinden şimdi anlar 


Acı 


Önce iç destek... 


Fonlara SPK'dan yanıt 


Her yer karanlık... 


Mandacılık 


Bilateral krediye ABD ile siftah 


Tahtakale'de mal çok, alıcı yok 


</TEXT>
</DOC>
