<DOC>
<DOCNO> 4687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/son/sontur25.html </URL>
<DATE> 2001/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
FP'nin kapatılma davasında görüşmelere yarın devam 
</HEADLINE>
<TEXT>

     Anayasa Mahkemesi, FP'nin kapatılması hakkındaki davayı yarın görüşmeye devam edecek. 
     Anayasa Mahkemesi'nin bugün öğleden sonra yaptığı ve yaklaşık 3 saat süren toplantısının ardından gazetecilere açıklamalarda bulunan Başkanvekili Haşim Kılıç, davanın görüşülmesine devam ettiklerini söyledi. Kılıç, ''Her konu görüşülüyor, her konu tartışılıyor. Bu nedenle size şu anda söyleyebileceğim bir sonuç yok. Yarın görüşmelerimize saat 10.00'da devam edeceğiz'' dedi.Ek delillerle ilgili bir sonuca varılıp varılmadığının sorulması üzerine Kılıç, ''Hayır, henüz bir sonuca varmadık. Görüşmelerimiz devam ediyor'' yanıtını verdi. 
     Kılıç, Yargıtay Cumhuriyet Başsavcılığı'nca FP Kongresi'ne ilişkin gönderilen kasetlerin delil olarak kabul edilip edilmediği yolundaki bir soru üzerine de henüz o noktaya gelmediklerini, teknik hukuksal sorunlar bulunduğunu, onları görüştüklerini bildirdi. 




</TEXT>
</DOC>
