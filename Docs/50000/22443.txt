<DOC>
<DOCNO> 22443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/21/son/sontur18.html </URL>
<DATE> 2001/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Edirne eski Belediye Başkanı gözaltına alındı 
</HEADLINE>
<TEXT>

     Edirne'de, jandarma tarafından gerçekleştirilen ve ''Beyaz Ahtapot'' adı verilen operasyon kapsamında, aralarında eski Belediye Başkanı Hamdi Sedefçi ile başkan yardımcıları Ahmet Tuğsal ve Ayhan Gür'ün de bulunduğu 8 kişi gözaltına alındı. 
     30 Ekim'de hizmete açılan Edirne Terminali ihalesini ''fesat karıştırmak suretiyle almak, çıkar amaçlı suç örgütü kurmak ve devleti zarara uğratmak'' iddiasıyla, Altunhan Turizm Sahibi Mustafa Altunhan, Çağlar Otobüs İşletmesi'nin Sahibi Recep Zıpkınkurt ile İsmail Ömer Erakman, Ali Rıza Sarıarlioğlu, Metin Özgen, Yüksel Güneş, Recai Kurnaz, Tolga Altunhan,Mustafa Yalçın ve Mahir Erakman, İstanbul DGM tarafından tutuklanmıştı. 
     Bu kişilerin ifadeleri ve yapılan soruşturma sonucunda, CHP'den 2 dönem belediye bakanlığı yapan Hamdi Sedefçi, eski belediye başkan yardımcıları Ahmet Tuğsal ve Ayhan Gür ile aralarında hesap işleri görevlileri ve müteahhitlerin de bulunduğu 8 kişi daha ''rüşvet almak ve ihaleye fesat karıştırmak'' suçlarından Edirne İl Jandarma Alay Komutanlığı'nca gözaltına alındı. 
     İstanbul DGM'de tutuklanan sanıkların, ifadelerinde, Sedefçi'ye rüşvet verdiklerine ilişkin iddiaların yer aldığı belirtiliyor. 
     







</TEXT>
</DOC>
