<DOC>
<DOCNO> 23979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/guncel/gun08.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kiralık anne günah mı 
</HEADLINE>
<TEXT>

ÇAPRAZ ATEŞ 
     AYŞEGÜL AYDOĞAN 

     Çocuk sahibi olamayan çiftlere uygulanan taşıyıcı anneliğin, Batı’da yıllardır yardımcı üreme tekniği olarak uygulanmasına karşın, Türkiye’de dinen yasak olup olmadığı tartışılıyor. Bir kadından diğerine yumurta nakli yapılarak gerçekleşen taşıyıcı anneliğin günah olup olmadığı konusunda, ilahiyatçılar ve doktorların görüşleri şöyle... 
     
     Doç. Dr. Teksen Çamlıbel 
Günah değil      Dinen hiçbir sorun görmüyorum. Bence dinen yasak değil. Kimin aklına gelecekti Tüp bebek dinen caizse, bu neden günah olsun Dünyaya çocuk getirmek kadar sevap bir şey olamaz. Bunun eğer bir günahı varsa, bu sevap onu yok eder. Engel olunmaması gerikir. Üç kişi arasındaki güzel bir hukuki anlaşmanın varlığı önemlidir. Bu, sperm bankasının da yolunu açar. Halbuki, bu tür hastaları şimdi yurtdışına gönderiyoruz. Yurtdışında bu insanlar Hıristiyan kişilerin yumurta veya spermlerini alıyorlar. Çok önemli değil, ama Müslüman birinden niye alınmasın 
     
     Prof. Dr. Hayrettin Karaman İlahiyatçı 
İmam nikahı yapılmalı      Önemli olan nikahlı olmak. Nikahsız olduğu takdirde bir çiftin başkasının yumurtasını, rahmini, spermini kullanmak dinimizde yok. Hukuki ve ahlaki olarak bir çocuğun meşru olabilmesi için çiftin nikahlı olması gerekir. Belediye nikahı İslami şartlara uygunsa örneğin iki kadın tanık varsa İslam’a uygun değil ve de kiralık anne konusu yasalarca tanınmışsa, İslami açıdan bir sakınca yok. İkinci kadınla imam nikahı yapılarak, resmi nikahlı kadına yumurta nakli olabilir. 
     
     Mehmet Keskin Din İşleri Yüksek Kur.Üyesi 
Dinen caiz değil      Tüp bebek, dinen sakıncalı değil. Tamamen caiz. Ancak kiralık anne, dinen caiz değil. İkisi ayrı ayrı konular. Başka ülkelerdeki İslam bilginleri de buna karşı. Diyanet İşleri Başkanlığı, tüp bebek yöntemi için inceleme yapıp caiz olduğunu bildirmiştir. Bunun dışındaki yöntemler caiz değil. 
     
     Prof. Dr. Tayyar Altıkulaç İlahiyatçı 
Cevap verilmesi zor      Yıllar önce başkanlığım sırasında Din İşleri Yüksek Kurulu DİYK , tüp bebeği tartışıp, görüş bildirmişti. Sperm ve yumurtanın nikahlı eşlere ait olması öngörülmüştü. Taşıyıcı annelik, farklı bir yöntem. İslam dini açısından cevaz verileceğini sanmıyorum. İslam hukukçularının ve doktorların bunu değerlendirmesi lazım. Bu konu, A’dan Z’ye masaya yatırılmalı. 
     
     Dr. Rıfat Köse Sağlık Bakanlığı 
Hukukumuzda yok      Benim kafama göre de, mevzuata göre de uygun değil. Günah ya da değil, o kısmı önem taşımıyor. Mevzuata göre tüp bebek yöntemlerini, sadece evli çiftler uygulayabilir. Taşıyıcı annelik mümkün değil, olamaz. Hukukumuzda yok. Çocuğun gerçek annesi kim, bunlar için de düzenleme şart. 
     



 GÜNCEL 


















</TEXT>
</DOC>
