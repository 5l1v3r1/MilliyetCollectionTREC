<DOC>
<DOCNO> 4339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/28/yazar/tamer.html </URL>
<DATE> 2001/01/28/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Öteki Davos 
</HEADLINE>
<TEXT>

     DAVOS 

     Dünya Ekonomik Forumu WEF'in Davos toplantılarının 3'üncü gününe küreselleşme karşıtları damgasını vurdu. Kongre Merkezi'nin içinde hayat ve toplantılar , normal akışı içinde sürdüyse de kapıların dışında lapa lapa kar, birini açtığınızda karşınıza diğeri çıkar tel örgüler, barikatlar, demir parmaklıklar, polis kontrolleri ve havada dört dönen helikopterler vardı. 
     Bu satırların yazıldığ saatlere kadar herhangi bir eylem olmardı. Ancak öğle saatlerinde Davos'un değişik otellerine dağılmış yemekli toplantılara katılmaktan vazgeçip, günü Kongre Merkezi'nin "güvenli çatısı" altında geçirmeyi tercih edenler oldu. Davos'un bu yılki 330 oturumluk maratonunda Güney'in sesine çok geniş yer verilmiş olması da, Afrikalı liderlerin davet edilmesi de, eğitimden sağlığa, Kuzey - Güney arasında giderek açılan uçurumun kapatılması yönünde öneriler getirilmesi de yetmedi. Sadece Davos'un davetsiz misafirleri değil, 3'üncü dünya ülkelerinden davetli gelen katılımcılar da bu çabalardan tatmin olmuş görünmüyordu. Örneğin Dünya Ticaret Örgütü'nün Zimbaweli temsilcisi gelişmiş ülkelerin küreselleşme adına Zimbawe'ye sadece cep telefonufyla seyyar internet getirdiklerini söyledi ve gençlerin yemek için zar zor bulabildikleri parayı pornografik sitelere girmek ve cep telefonuyla konuşmak için harcadıklarından yakındı. Tanzanya Devlet Başkanı Benjamin Mkapa da Davos'un Batılı zenginlerinin gözünün içine baka baka şu can alıcı saptamayı yaptı "Biz geri kalmış ülkelerin bu halindan siz kalkınmış ülkeler sorumlusunuz. Siz bizi entegre etmekten çok dışlıyorsunuz. Tanzanya gibi ülkeler ancak gelişmiş ülkelerin ve kurumların izin verdiği ölçüde global ekonomiye katılabilirler. Yaratılan refahtan küçük de olsa pay almaları ancak zengin ülkelerin iznine bağlıdır. Sizler lafta ticareti artırmak, ekonomik ilişkileri geliştirmek vaadinde bulunuyorsunuz, uygulamada ise tam tersini yapıyorsunuz. Zaten son yıllarda yoksullarla zenginler arasındaki gelir uçurumunun genişlemesi de bunu kanıtlıyor. 
     Tanzanya Devlet Başkanı Mkapa daha sonra Batılı ülkeleri küresel ekonomiye katılmak isteyen Afrika ülkelerine yatırım yapmaya, bu ülkelerde çok zayıf olan altyapıyı düzeltmeye çağırdı. O ükelerde yaratılacak zenginliğin sonuçta Batı'nın da yararına olacağını hatırlattı. 
     
Davos'un Türk nüfusu      Davos'a katılan Türklerin sayısında bu yıl küçük de olsa bir artış var. Dışbank marahhas azası Vural Akışık ve Fintraco'nun sahibi Servet Harunoğlu Davos'un müdavimlerinden. 10 yılı aşkın süredir Davos toplantılarını kaçırmıyorlar. 
     Türkiye'yi Dünya Ekonomik Forumu'yla tanıştıran ve 20 yıldır aksatmadan Davos'a gelen Enka Holding'in sahibi Şarık Tara ise bu yıl yok. 
     Azizler Holding'in ortaklarından Aziz Zapsu, Otacı'nın ortaklarından Meltem Otacı, İhlas Holding Başkan Yardımcısı Mücaid Ören ve Kalite Derneği KALDER Yönetim Kurulu Başkanı Yılmaz Argüden birkaç yıldır geliyorlar. 
     Doğan Holding Genel Koordinatörü İmre Barmanbek, İş Bankası Genel Müdürü Ersin Özince, ve Borusan Holding Genel Müdürü Agah Uğur ise "Davos Türkleri"ne bu yıl katılan isimler. 
     Bir de bu yılki katılımcı listesinde isimleri ilk kez yer aldığı halde gelmeyenler var Anadolu Endüstri Holding'in sahibi ve TÜSİAD'ın yeni Başkanı Tuncay Özilhan ve Doğan Medya Grubu Başkan Yardımcısı Ertuğrul Özkök. Onları da herhalde gelecek yıl Davos'ta göreceğiz. 
     Davos'a ilk kez katılanlar 25 bin İsviçre frangı yaklaşık 10 milyar lira ödüyorlar. Bu miktarın 14 bin frangı üyelik için bir kereye mahsus ödeniyor. 11 bin frangı ise toplantıları izleme bedeli. Uçak, otel ve yemek paraları hariç 
     
AB'ye girişin Tanrı'ya kaldığı ülkeler...      Polonya, Macaristan ve Bulgaristan gibi AB kapısı önünde bekleyen ülkelerin devlet başkanlarını Davos'ta dinleyince yüreğime su serpildi. 3 ülke de AB'nin kapısından tam olarak içeri girmeye bizden çok daha fazla yaklaşmış oldukları halde, devlet başkanlarının yakınmalarını bir duysaydınız... 
     Yerimiz sınırlı, Davos'ta da hareket bol olduğu için ben size sadece Bulgaristan Devlet Başkanı Petar Stoyanov'un anlattığı fıkrayı aktarmakla yetineyim. Gerisini de sizin hayal gücünüze bırakayım. Söz Stoyanov'da 
     "Polonya Devlet Başkanı Aleksander Kwasniewski Tanrı'ya sormuş Biz ne zaman AB'ye tam üye olabileceğiz Tanrı'nın yanıtı Senin 5'inci başkanlık döneminde bile olamazsınız. Polonya'da devlet başkanları 2 kez 5'er yıllık seçilebiliyor 
     Sonra Bulgaristan Devlet Başkanı yani ben Tanrı'ya 'Biz ne zaman AB'ye tam üye olabiriz' diye sordum. Tanrı'nın yanıtı Sizin olduğunuzu ben göremeyeceğim. Benim görev süremin sonuna kadar gerçekleşmeyecek." 
     Bulgaristan Devlet Başkanı'nın bu fıkrasına Polonya Devlet Başkanı espriyle şu karşılığı verdi 
     "Tanrı'yla görüşmekte bir sıkıntınız olursa, size yardımcı olabiliriz. Papa 2. Paul Polonyalı için olduğu torpilimiz var." 
     





Ah o kapılar... 


'Terör Avrupa'dan yönetiliyor' 


Genco Erkal’ın kibriti 


Nasıl bir Türkiye özlüyorum .. 


Genç galaksi 


Lalelerin isyanı 


YÖK Çankaya kavgasında son raund 


İşsizlik alarm veriyor 


Benim Lavinia’msın ’ 


Dilekçe pulu ve tuhafiyeci 


Yeni kuşak 


Güneş ufuktan belki doğar 


Öteki Davos 


"Delhi'de Bayram" derken... 


Başkan'ın "rahibi" Caldwell 


</TEXT>
</DOC>
