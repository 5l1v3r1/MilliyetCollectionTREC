<DOC>
<DOCNO> 17143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/guncel/gun01.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkeş, Pir Sultan ile savunma yaptı 
</HEADLINE>
<TEXT>

Sahte evrakla babasının hesabından üzerine para geçirdiği gerekçesiyle 4 yıl 6 aya kadar hapsi istenen Günay Türkeş Pir Sultan mısralarıyla kendini savundu 
     ANKARA Milliyet 

     Alparslan Türkeş’in İngiltere’de açtığı hesabındaki paraları ölümünden sonra sahte evrak düzenleyerek hesaplarına aktardıkları gerekçesiyle haklarında dava açılan kızlarının yargılanmaları sürüyor. Umay Günay Türkeş, savunmasını yaparken, Pir Sultan Abdal’a ait bir şiir okudu ve "Bu siyasi bir davadır. Babam da üç kez idamla yargılanıp beraat etmişti" dedi. 
     
     Vasiyetiydi’ 
     Ankara 7. Ağır Ceza Mahkemesi’ndeki dünkü duruşmaya sanıklardan Umay Günay’la, Türkeş’in ikinci eşi Seval Türkeş’ten olan ve ablalarının yargılanmasını sağlayan Ayyüce Türkeş ve avukatları katıldı. Savunmasını yapan Umay Günay Türkeş, şunları söyledi 
     "İddia edilenleri hayalimden bile geçirmedim. Türk üniversitelerinde devlet hizmetinde 30 sene çalıştım. Benim Türk milletine hizmetten başka bir amacım olamaz. Yapılan işlem ablam Ayzıt Türkeş’in babamın bir vasiyetini yerine getirmesinden ibarettir. Bu vasiyetin yerine getirilmesi sırasında bana da düşen bir görev vardı. Sadece bunu yaptım. Vasiyeti açıklamaya mezun değilim." 
     
     Açılın kapılar...’ 
     Umay Günay Türkeş, şöyle devam etti "Yargılanmamız siyasi bir olay. Siyaset kelimesi Türk tarihinde ölümle de eş anlamlı kullanılır. Pir Sultan Abdal, şiirlerinde siyaset günleri gelip geçmeden, açılın kapılar şaha gidelim’ demiştir. Babam da üç kez idamla yargılanıp beraat etmiştir. Bu dava babamın hatırasının yargılanmasıdır. Kardeşim şikayet etmeden yönlendirilmeden önce bize müracaat etseydi, tabii ki aileden olduğu için bu konu ona da açıklanırdı." 
     


 GÜNCEL 























</TEXT>
</DOC>
