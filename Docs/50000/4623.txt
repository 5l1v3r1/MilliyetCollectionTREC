<DOC>
<DOCNO> 4623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/yazar/akyol.html </URL>
<DATE> 2001/01/30/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Televizyon 
</HEADLINE>
<TEXT>

     TELEVİZYON Yayıncıları Derneği TVYD tarafından düzenlenen sempozyumda vurgulandı Dünyada televizyonculuk 60 yaşında... Bizde ise 33 sene önce TRT'nin haftada üç gün iki saat deneme yayını ile başlamıştı sadece Ankara'da seyredilebilirdi, siyah beyazdı... 
     Bugün evlerimizde, işyerlerimizde 25 milyon TV alıcısı var. Hem de renkli... 
     TV, hayatımızın her alanında Haber, eğitim, müzik, eğlence, sağlık, tartışma programları... 
     Sempozyumda TVYD Başkanı Nuri Çolakoğlu 33 yılda gelinen noktayı ve bugünkü "mevzuat" sorunlarını yani RTÜK yasasının mülkiyeti ve girişimi kısıtlayan yönlerini anlattı, Batı'daki gibi bir yasa çıkarılmasını istedi... 
     TRT'nin başarılı Genel Müdürü Yücel Yener, TRT'nin nasıl bir okul olduğunu belirtti... 
     RTÜK Başkanı Nuri Kayış, "cezaların ağırlığı"nı eleştirirken, RTÜK yasasını savundu "taverna televizyonculuğu" dediği özensiz yayınlara sert de olsa önemli ölçüde haklı eleştiriler yöneltti... 
     
     YAYINCILIK teknolojisindeki hızlı değişimin bir örneği, CNN'dir. 
     CNN 20 yıl önce kablodan yayın yapan küçük bir haber televizyonu olarak yola çıktı. Bugün 3900 kişi çalıştırıyor, 34 şebekeden yayın yapıyor... 
     "Çoklu medya" mültimedya olgusu Eğlence kanalları, haber kanalları, ekonomi, belgesel gibi tematik kanallar, internet yayıncılığı, gazeteler... 
     Böyle bir TV kuruluşunun sermayesi milyonlarca doları çoktan aştı, milyarlarca dolarla ifade ediliyor... 
     CNN ve American Online "evlenmesi"nin borsa değeri 200 milyar dolara doğru tırmanıyor 
     Bu gücüne rağmen CNN devamlı yatırım yapıyor, organizasyonunu yeniliyor Yeni teknolojileri devreye sokuyor "çoklu medya"da çalışabilecek "çok işlevli muhabir" eğitimi programını başlatıyor. 
     İlginçtir CNN, eğitim ve dinler konusunda uzman personel çalıştıracak Dünyanın her tarafından akıp gelen haberlerde 'kültürel' bir hata yapmamak için... 
     
     TÜRKİYE'DE böyle küresel kanallarımız yok. Ama milli TV'lerimiz de dünyaya açıktır, dünyanın her yerinden haber vermektedir. Bizim TV'lerimiz de gittikçe daha fazla uzmanlığa, teknolojik yenilenmeye ihtiyaç duyuyor. 
     Çağımız bizim TV'lerimizi de "çoklu medya" olmaya zorluyor. Bunları başarmadan ne dünyaya açılabiliriz ne de dünyada sesimizi duyurabiliriz. Bu tablo, Türkiye'de de "medya" kuruluşlarının, bu arada TV'lerin büyük bir sermaye, teknoloji ve uzmanlık gücüne sahip olmasını gerektiriyor. Asıl "tehlike", medyanın iktisaden zayıf, o yüzden de çeşitli desteklere "bağımlı" olması ya da baskılar karşısında zayıf olmasıdır. 
     Onun için, RTÜK yasasında yatırımı, finansmanı, mülkiyeti kısıtlayan hükümler çağdışıdır. Tekelleşmeyi önlemenin yolu, ekonomik büyümeyi değil, pazarı sınırlandırmaktır. Nitekim yeni yasa tasarısına göre, yüzde 25'ten fazla 'izlenen' medya grubu tekelleşmiş sayılıp 'dağıtılması' istenecektir. 
     Medyada en önemli konu yayınların hem hür, hem ilkeli olmasıdır Medyanın objektif olması, habere yorum katmaması, kişilik haklarına saygılı davranması, ticari çıkar amacıyla kullanılmasının önlenmesi, toplumsal ahlaki dokuya özen gösterilmesi... 
     Bu açılardan, ben yeni RTÜK yasa tasarısındaki düzenlemeleri şimdiki yasadan daha yararlı buluyorum. 
     
     





Televizyon 


İç parmak 


Dumanlı mektup 


Kıvrıkoğlu Aftan PKK yararlandı 


Kazanova Operasyonu 


Değişim korkusundan kurtulmak zorundayız 


Dilsiz tarih 


Macaristan, Cengiz Han'ın hediyesidir 


"Garanti" istiyorlar, "garanti" .. 


Vetoya veto 


Bu okulu kuran ve yaşatanlar 


Yeni iyi haberler... 


Bir Esbank’ alana bir Esbank’ bedava 


İçtüzük darbesi 


Yeni lejyonerler 


Karl Marx'ın ruhu Davos'ta 


Uyarı gerekiyordu 


"Yolsuzluklar ülkesi" 


</TEXT>
</DOC>
