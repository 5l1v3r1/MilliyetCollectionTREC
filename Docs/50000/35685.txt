<DOC>
<DOCNO> 35685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/06/yazar/temelkuran.html </URL>
<DATE> 2001/08/06/ </DATE>
<TIME>  </TIME>
<AUTHOR> Ece Temelkuran  </AUTHOR>
<HEADLINE>
Şifo olmayanlar ne yapacak .. 
</HEADLINE>
<TEXT>

Kavruk bir futbol kahramanı olarak memleketin kavruk çocuklarına cebinden yüz milyarlar verdi. Peki sizin verecek iki trilyonunuz var mı 
     We are the World We are the children " tarzı "popüler iyilik operasyonu" olarak Şifo Mehmet'in jübilesinde ışık ve çocuk seli yan yana akıtıldı. Şifo Mehmet cebine girecek olan yüz milyarlarca liraya elini sürmeyip hiç de fena olmayan bu meblağı, ihtiyacı olan çocuklar lehine "kamulaştırdı". Hiçbir yazarın veya politikacının gelir dağılımı eşitsizliğini gidermek için önermeyi gözünün yemeyeceği şeyi yaptı Servetinin bir bölümünü kendi iradesiyle kamulaştırdı. Üstelik bunu yekten yaptı "Ört ki ölem" atmosferinin kabak tadı verdiği bugünlerde yapılabilecek en büyük efendilik de buydu. 
     Eğitime bütçeden ayırdığı pay, dünyada sondan ikinci olan bir ülkenin "devlet büyüklerinin" Şifo ile çektirilecek fotoğrafa sığışmaya çalışmasının nedeni de bu efendilik karşısında mahcup olmalarıydı herhalde. Kavruk bir adamın Anadolu insanına has "tenezzül" etmeme erdemini hatırlatıp kendisi gibi kavruk çocuklara dirsek desteği vermesi de var tabii övülesi olan 
     
Şarkıcı hemşireden önemli mi      İrlandalı müzik grubu U2'nun muhalif solisti Bono, Birleşmiş Milletler Genel Sekreteri ile üçüncü dünya ülkelerinin borçlarının silinmesi için görüştükten sonra şöyle demişti "Pop şarkıcılığının hemşirelikten daha önemli zannedildiği bir dünyada popüler olmayı kullanıyorum." 
     Şifo Mehmet de böyle yaptı. Top oynamanın öğrenmekten daha çok kıymet bulduğu bir ülkede, popülerliğini ve parasını bir araç olarak kullanarak tam tersini söyledi. Ama ya paranız yoksa Ya ünlü bir futbolcu olmayı beceremediyseniz Üstelik h l bu ülkeyi önemsiyorsanız... O vakit yapacak bir şey yok mu 
     
1 dolara vicdanın rahatlasın      1980'lerden bu yana Batı'da yeni bir "yöntem" moda oldu. Balina kurtarmaktan aç çocukları doyurmaya hatta Latin Amerika'daki kadın hareketine kadar neredeyse bütün sivil örgütler aynı yolla destekleniyor 
     İnsanlar posta kutularında bir duyuru ve bir dolar veya onun kadar cüzi bir miktar para yatırmalarının istendiği bir banka hesabı numarası buluyor. 
     Yöntem o kadar otomatik ki, birçok insan bankalarına verdikleri talimatla Nikaragua'daki milislere maaşlarından küçük bir miktar para kestirip "dünya için iyi bir şey yapma" meselesini kestirip atabiliyor 
     Çünkü, insanların birbirine paradan başka verecek bir şeyi yok artık... Birbirlerine zamanını vermektense, sistemin vakte eşitlediği nakit vermeyi daha konforlu buluyor insanlar. 
     
10 milyonluk vaktiniz var mı      Öyle değil mi Kim hayatından o kadar milyar liraya eşit olan bir zaman dilimini bu ülkenin kavruk çocuklarına ayırır ki Şifo Mehmet kadar popüler değilseniz ve o kadar milyarınız yoksa... 
     Şöyle bir hesap yapılabilir mi acaba Hesaplayın. Her ay 10 milyon lirayı kaç saat çalışmayla kazanıyorsunuz O parayı kazandığınız kadar saati çocuklarla birlikte olmaya ayırsanız... Çok kaba bir hesap, ama hiç dokunmadığınız çocuklara 10 milyon lira vermekten daha kaba değil. Yoksa paranızdan başka verecek bir şeyiniz yok mu sizin de 
     
     







Merkez ve kenar 


Yollar, hayatın başladığı yerde ayrılıyor 


Reel sektöre duyarlı ek niyet mektubu 


Metro, Albayrak ilişkisi 


Fakir fukaraya IMF sadakası... 


Şifo Mehmet'in jübilesi 


Şifo olmayanlar ne yapacak .. 


Masraf kiracıya ait 


On yılımızı yiyenler umut olabilir mi 


Muhasebe hatası Türkiye'yi batıracak 


</TEXT>
</DOC>
