<DOC>
<DOCNO> 3134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/son/sontur14.html </URL>
<DATE> 2001/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Rahmi Koç'tan "Fransa'ya boykot" çağrılarına yorum "Mevzu bahis değil" 
</HEADLINE>
<TEXT>

     Koç Holding Yönetim Kurulu Başkanı Rahmi Koç, sözde Ermeni soykırımı yasa tasarısını kabul eden Fransa'ya boykotla ilgili olarak, ''Bunlar klasik şeylerdir. Kızacağız Fransızlara, 3-5 ihale vermeyeceğiz veya verdiklerimizi geri alacağız. Ondan sonra eski tas, eski hamam gideceğiz. Çünkü Türkiye gibi bir ülkenin Fransa gibi bir ülkeyi ekenomikman boykot etmesi mevzu bahis değildir, olamaz'' dedi. 
     Koç, Türk gazetecilerle Moskova'da düzenlediği sohbet toplantısında, Fransa'ya boykotla ilgili görüşlerini açıklarken, ''tekerlek kırıldıktan sonra'' boykotun bir çare olmadığını ifade etti. ''Hiçbir boykot işlememiştir. Irak'a 10 senedir boykot yapıyorlar. Adam hala burada. Amerika'da üçüncü başkan değişecek şimdi'' diyen Koç, şöyle devam etti 
     ''Bunlar klasik şeylerdir. Kızacağız Fransızlara, 3-5 ihale vermeyeceğiz veya verdiklerimizi geri alacağız. Ondan sonra eski tas, eski hamam gideceğiz. Çünkü Türkiye gibi bir ülkenin Fransa gibi bir ülkeyi ekonomikman boykot etmesi mevzu bahis değildir, olamaz. Gerek Türkiye'de, gerek Fransa'da çok büyük menfaatlar vardır. Onlar buna müsaade etmeyecekler. Hükümet arzu etse dahi... Bunun tedbirleri çok daha evvelden alınacaktı. Asala hadisesi biter bitmez, biz bu işin üzerine gidecektik. Sistematik bir şekilde, programlı bir strateji çizerek, kademe kademe onun önüne geçilecekti. O olmadı. Bizde klasiktir, bekleriz bekleriz düşman kapıya geldiği zaman alevlenir heyecanlanırız. Bu da böyle oldu.'' 
     
     



</TEXT>
</DOC>
