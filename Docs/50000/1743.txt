<DOC>
<DOCNO> 1743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/son/sontur28.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Anayasa'da uzlaşma yok 
</HEADLINE>
<TEXT>

     Anayasa’nın 69, 86, 101. maddeleri ile Geçici 15. maddede değişiklik öngören teklif üzerinde çalışan alt komisyon ilk günkü toplantısında uzlaşma sağlayamadı. 
     DSP’den Namık Kemal Atahan, MHP’den Mehmet Nacar, ANAP’tan Işın Çelebi, FP’den Mustafa Kamalak ile DYP’den Ali Naci Tuncer’in seçildikleri alt komisyon, bugün yaklaşık 1.5 saat süren bir toplantı yaptı. 
     Toplantıda FP’li Kamalak, Anayasa Komisyonu’na ilk sunulan metinde yer alan ve "Siyasi partilerin odak oluşturup oluşturmadığının belirlenmesini yerel mahkemelere bırakan" teklif üzerinde ısrarlı oldu. İktidar partilerinin bu öneriye sıcak bakmaması üzerinde ilk toplantıda uzlaşma sağlanamadı. Diğer parti temsilcilerinin de farklı görüşler ileri sürmesi üzerine toplantı yarına ertelendi. Yarın yapılacak toplantıya, milletvekillerinin kendi görüşlerini içeren yazılı birer metinle gelmeleri de kararlaştırıldı. 
     




</TEXT>
</DOC>
