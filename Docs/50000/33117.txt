<DOC>
<DOCNO> 33117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/21/dunya/dun01.html </URL>
<DATE> 2001/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Gay vekil evleniyor 
</HEADLINE>
<TEXT>

Almanya’da eşcinseller arası nik hın yasalaşması üzerine harekete geçen Yeşiller Partisi’nin gay milletvekili Volker Beck, bir Fransızla evleneceğini açıkladı. Beck nik h tarihini müstakbel kocasıyla’ birlikte kararlaştıracak 
     MEHMET AKTAN Berlin 

     Alman Anayasa Mahkemesi’nin bu hafta başında eşcinsel evliliklere yeşil ışık yakmasından sonra, evlenmek isteyen eşçinseller, ülke çapında harekete geçti. Bunların arasında Birlik 90-Yeşiller partisinden Federal Parlamento milletvekili ve partisinin Adalet Sözcüsü Volker Beck de var. 
     Bild gazetesinin dünkü haberinde, 40 yaşındaki Yeşil politikacı Beck’in en kısa zamanda 44 yaşındaki, işadamı Fransız erkek arkadaşı Jacques ile evleneceğini, ancak evlendikten sonra özel hayatıyla siyasi hayatını kesinlikle birbirinden ayıracağını söylediği belirtildi. 
     
     Kocasına soracak 
     Beck’in milletvekili bürosundan yapılan yazılı açıklamada ise, bu haberin ne yalanlandığı ne de doğrulandığı belirtilerek şöyle dendi "Beck, Bild gazetesine böyle bir demeç vermedi. Evlilik için bir tarih verebilmesi için, bunu önce kocasına sorması lazım. 
     Geleneklere bağlı bir insan olan Beck, nik hı Köln Belediyesindeki tarihi salonda yapmayı düşünüyor. Ancak bu nik h, eşcinsel evliliklerle ilgili yasa Köln’ün bağlı bulunduğu Kuzey Ren Westfalya Eyalet Parlamentosu’ndan da geçtikten sonra yapılabilir. 
     Beck siyasi yaşamıya özel yaşamını birbirinden ayrı tutmak istiyor." Beck’in Fransız arkadaşıyla nik h tarihi nenüz belli değil, ancak evlendiği takdirde Alman Federal Parlamentosu’nun çatısı altında eşcinsel evlilik yapmış ilk milletvekili olacak. 
     
     Medeni durumu 
     İşin bir ilginç yanı da, Federal Parlamento’nun milletvekilleriyle ilgili 317 sayfalık fotoğraflı resmi albümünde milletvekili Beck’in doğum tarihi, geldiği seçim bölgesi gibi notlardan sonra medeni durumu hakkında "Eşcinsel hayat arkadaşılığı" ifadesinin yer alması. 1994’ten beri Federal Parlamento milletvekili olan Beck, partisi içinde başarılı ve tanınmış bir isim. 
     Yeşillerin adalet konularındaki sözcüsü ve 1998’de beri de partisinin adalet, içişleri, kadınlar, aile çalışma gruplarının koordinatörü. Aynı zamanda Almanya Eşcinseller Birliği’nin sözcülüğünü de yapan Beck, 1960 Köln doğumlu ve Almanya’nın Stuttgart bölgesinden milletvekili. 
     



 DÜNYA 










</TEXT>
</DOC>
