<DOC>
<DOCNO> 1957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/guncel/gun13.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Çelik, Atatürk’e hakaretten tutuklandı.. 
</HEADLINE>
<TEXT>

     ANKARA Milliyet 

     Kapatılan RP Milletvekili İbrahim Halil Çelik, "Atatürk’ün manevi hatırasına hakaret ettiği" gerekçesiyle yargılandığı davadaki gıyabi tutuklama kararı vicahiye çevrilerek cezaevine konuldu. Af için yurda dönüşü sırasında gözaltına alınan Çelik, dün İnfaz Savcısı Halil Yeniçıkan’ın huzuruna çıkarıldı. Yeniçıkan, Çelik’in Siirt Asliye Ceza Mahkemesi’nde "Atatürk’ün manevi hatırasına alenen hakaret ettiği" gerekçesiyle yargılandığı ve hakkında gıyabi tutuklama kararının bulunduğu dosyayı hazırlayarak, Çelik’i, nöbetçi 11. Sulh Ceza Mahkemesi’ne sevk etti. Hakim Güven Özkan da, Çelik’in ifadesini aldıktan sonra hakkındaki gıyabi tutuklama kararını vicahiye çevirerek cezaevine gönderdi. 
     


 GÜNCEL 





















</TEXT>
</DOC>
