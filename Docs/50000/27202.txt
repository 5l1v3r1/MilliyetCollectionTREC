<DOC>
<DOCNO> 27202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/16/son/sondun03.html </URL>
<DATE> 2001/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Ecevit Göteborg'da gazetecilere eylemleri sordu 
</HEADLINE>
<TEXT>

     Başbakanı Bülent Ecevit, Avrupa Birliği Devlet ve Hükümet Başkanları Zirvesi'ne katılmak üzere İsveç'in Göteborg kentine geldi. 
     Ecevit, otelde kendisini bekleyen Türk gazetecilere, Göteborg'daki protesto olaylarını sordu ve gazetecilerden bu konuda bilgi aldı. 
     Öte yandan, 3 İsveçli otel girişinde Başbakan Ecevit'in yanına gelerek kendisinden ve eşi Rahşan Ecevit'ten imza aldılar. İmza koleksiyoncuları, daha sonra da Dışişleri Bakanı İsmail Cem'den imza istediler. Ecevit'ten imza alan isveçliler, eski ABD Başkanı Bill Clinton ve eski Sovyet lideri Mihail Gorbaçov'dan da imza aldıklarını belirterek, ABD Başkanı George Bush'un ise tüm çabalarına rağmen imza vermediğini söylediler. 
     İsveçliler, en beğendikleri liderin de Ecevit olduğunu belirttiler. 
     Başbakan Ecevit yarın, üye ve aday ülkeler devlet ve hükümet başkanları ile dışişleri bakanları için verilen çalışma yemeğine katıldıktan sonra, aile fotoğrafı çektirecek. 
     Ecevit ayrıca, TSİ 10.00'da Litvanya Başbakanı Rolland Paksas ile görüşecek. 
     
     
     
     







</TEXT>
</DOC>
