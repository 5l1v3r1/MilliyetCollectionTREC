<DOC>
<DOCNO> 28555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/yazar/tamer.html </URL>
<DATE> 2001/06/24/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Özyeğin'e Advantage ile gelen avantaj 
</HEADLINE>
<TEXT>

     Sakura Bank'ın Türkiye'deki serüveni ENKA Holding'le başlamıştı. ENKA daha sonra bankayı Japonlara sattı. 
     Aradan bir süre geçti. Japonya'da bankacılık sektörünü vuran ağır kriz, Türkiye'deki Sakura Bank'ın satışını da yeniden gündeme getirdi. 
     Aslında talipler arasında bir ara Cem Boyner de vardı, ancak ipi göğüsleyen Hüsnü Özyeğin oldu. Özyeğin 1.5 yıl kadar önce satın aldığı Sakura Bank'a Fibabank adını verdi. Hatta Finansbank'ın kısaltılmışı gibi duran Fibabank adı, o günlerde Özyeğin'in Finansbank'ı satıp yola Fibabank'la devam edeceği söylentilerine bile yol açmıştı. 
     Özyeğin ise Fibabank'la internet bankacılığına girdi, ama internet bankacılığı ülkemizde pek tutmadı. Fibabank'ı Finansbank'la aynı kulvarda koşturmak istemediğini belirtiyor, farklı bir strateji arıyordu ki karşısına Advantage Card çıktı. Ve Özyeğin hafta başında Fibabank'ın yüzde 50 hissesini, Sakura Bank'ın diğer taliplisi Cem Boyner'e devretti. 
     Neyin karşılığında 
     Cüzdanında Advantage Card bulunan 1 milyon 225 bin kişiyi Finansbank ve Galaxy Card'ın 500 bini aşkın kredi kartı müşterisiyle buluşturmak üzere... 
     Fibabank, Finansbank'a göre nasıl farklı bir bankacılık yapacak 
     Özyeğin'den öğrendiğime göre mağaza içi şubeler, cash - point'ler, az masraflı, az personelli uydu şubelerle... 
     Özyeğin'e göre "Advantage Card ile Fibabank arasında şu anda bir nişanlılık durumu var." Hayatın nasıl gelişeceği önümüzdeki aylarda daha net belli olacak. Tahmin edebileceğiniz gibi nihai hedef, 1 milyan 225 bin Advantage Card sahibini kredi kartı müşterisi yapabilmek. 
     Eğer Advantage Card mağaza alışveriş kartından kredi kartına terfi ederse, nişanlılık dönemi de mutlu bir evlilikle sonuçlanmış, hatta nurtopu gibi bir evlat bile ortaya çıkmış olacak. Alttaki tablodan da görebileceğiniz gibi Özyeğin - Boyner güçbirliğinin, kredi kartı artı mağaza alışveriş kartı müşterisi açısından daha şimdiden arkası sağlam. Açık ara önde olan Yapı Kredi'yi hariç tutarsak Pamukbank'la birlikte arayı daha da açıyorlar Özyeğin - Boyner işbirliği kartlı alışverişte İş Bankası ve Garanti ile boy ölçüşebilir duruma gelmiş olacak. 
     
Hangi banka, kaç tane kartlı müşteriye sahip 1000 adet Banka Kredi kartı Mağaza taksit Kredi kartı Toplam Yapı Kredi 2 645 Turkcell 297 Taksitkart 800 3 742 Garanti 1 256 Shop Miles 56 Bonus, Carousel 442 1 754 Finansbank Fibabank 291 Galaxy, Paul Shark 237 Advantage 1 225 1 753 İş Bankası 1 506 Maximum 5 Paşabahçe 53 Beğendik, Kipa 176 1 740 Akbank 735 Carrefour, Swissotel, Yimpaş 870 1 605 Pamukbank 1 176 PAM Card, Fashion 28 D R, DigiCard 14 1 218      
     
Özkan Ansen'i korur, ya Derviş      Devlet Bakanı Kemal Derviş ve danışmanlarının belki gözünden kaçmıştır. Çiğdem Toker'in dünkü Hürriyet'te "Yenal Ansen'e bankacılık yasağı" başlıklı haberinin aşağıya aktaracağım bölümlerini mutlaka okumalarını salık veririm 
     " ... Halkbank'ın eski yöneticilerinin, soruşturma ve davalardan dolayı bankacılık yapma yetkilerinin kaldırılmasının tarihi 3 yıl öncesine dayanıyor. 
     BDDK kurulmadan önce Hazine, başta Yenal Ansen olmak üzere, eski yöneticilerin pek çoğuna bankacılık yapma yasağı getirilmesi gerektiğini bildirmişti. Ancak o dönem, Halkbank'ın bağlı olduğu Devlet Bakanı Hüsamettin Özkan'ın iznine bağlı olan bu karar, Özkan'ın izin vermediği için uygulanamamıştı." 
     Biz yine de Ansen suçludur falan demiyoruz. Sadece Türk adaleti önünde gerçekler ortaya çıksın, hep birlikte öğrenelim istiyoruz. Endişemiz, aynı Özkan'ın bugün de Derviş'e baskı yapması. İşte o zaman da Derviş, 2 - 3 yıl sonra yazılacak benzeri bir haberde Özkan'ın durumuna düşer 
     
     
     







Basiret Partisi 


Gerekçe 


Recai Bey ve Raşel’in uğuru 


Felek ona niye yüzünü çevirmiş ki 


Silahsız Kuvvetler Komutanı 


İki Hakkari 


Türkiye haklı .. 


Bilim elden gidiyor 


Anlayana sivrisinek saz... 


Kıssadan hisse... 


Fazilet dersleri 


Özyeğin'e Advantage ile gelen avantaj 


Para bol ama para yok’ feryadı kafa karıştırıyor 


Feridun Hoca "borçla borç ödenemez" diyor 


Sıra geldi TİM seçimine 


</TEXT>
</DOC>
