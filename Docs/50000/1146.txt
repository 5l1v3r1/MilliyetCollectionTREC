<DOC>
<DOCNO> 1146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/spor/aspo.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir Terim klasiği 
</HEADLINE>
<TEXT>

Yine büyüledi, herkesi etkiledi. Fiorentina’nın hocası Çizme’yi bir kez daha fethetti 
     Aslı Bıçakçı 

     "20 yılın en iyisi" 
     FATİH Terim yönetimindeki Fiorentina, İtalya Ligi’ni kasıp, kavururken, deplasmanda Juventus karşısında aldığı 3 - 3’lük beraberlikle bir kez daha dikkatleri üzerine çekti. İtalya basını ve spor otoriteleri Terim’i yine göklere çıkardılar, "Son 20 yılın en iyi Fiorentina’sı, Juventus’u durdurdu ama hakettiği galibiyeti alamadı" yorumunu yaptılar. 
     
     "Ne Fiorentina " 
     GAZZETA Dello Sport gazetesi, "Çılgın bir Juve ve ne Fiorentina " başlığını atarken, " Terim, Siyah - Beyazlıları durduruyor. Gollerin imparatorları İnzaghi ve Chiesa. Mükemmel futbol gösterisi. Bu sonuç Türk teknik direktörü daha da yüceltti" diye yazdı. Torino kentinin gazetesi Tutto Sport, "Fiorentina 10 sezon sonra Delle Alpi’den yenilmeden çıkmayı başardı" ifadesine yer verdi. 
     
     "Yenilikçi hoca" 
     CORRİERE Dello Sport gazetesi de "Juventus, Chiesa önünde duruyor" başlığını kullanırken, İnzaghi ve Chisea’yı sahanın yıldızları olarak gösterdi. Gazete, Terim’e 6.5, Ancelotti’ye ise 6 puan veriken, Türk teknik adam için "Ligin yenilikçi hocalarından biri olduğunu bir kez daha kanıtladı" yorumunu yaptı. Diğer gazeteler de Fatih Terim’in oyun planını övdüler, Juventus’un hızının kesildiği görüşünde birleştiler. 
     
     Ancelotti sevindi 
     JUVENTUS Teknik Direktörü Ancelotti, Fiorentina karşısında aldıkları 3 - 3’lük sonuca sevindi. Ancelotti, "Galibiyeti kılpayı kaçırdık. Ancak takımımdan memnunum" dedi. Terim ise özel bir uçakla Türkiye’ye dönerken verdiği demeçte, "2 - 0’dayken, maçı bitirebilirdik. İkinci yarı Juventus, hemen beraberliği yakalayıp, öne geçti. Bence, takımım kazanmaya layıktı" diye konuştu. 
     
İtalya Ligi TAKIMLAR O G B M A Y P Roma 13 10 2 1 25 8 32 Juventus 13 6 6 1 22 13 24 Atalanta 13 6 4 3 16 11 22 Lazio 13 6 3 4 20 14 21 Fiorentina 13 5 6 2 25 19 21 Milan 13 5 5 3 22 17 20 Bologna 13 6 2 5 18 16 20 Udinese 13 6 1 6 22 18 19 Perugia 13 5 4 4 20 18 19 Parma 13 5 3 5 15 14 18 Inter 13 4 5 4 15 16 17 Lecce 13 4 4 5 15 22 16 Vicenza 13 4 3 6 14 19 15 Napoli 13 3 5 5 18 21 14 Verona 13 2 6 5 16 24 12 Reggina 13 3 1 9 10 25 10 Brescia 13 1 6 6 13 19 9 Bari 13 2 2 9 10 22 8      
     


 SPOR 






















</TEXT>
</DOC>
