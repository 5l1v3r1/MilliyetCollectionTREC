<DOC>
<DOCNO> 46797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/14/yazar/bila.html </URL>
<DATE> 2001/10/14/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
İrtibat subayları bekleniyor 
</HEADLINE>
<TEXT>

     ABD, Türkiye'den ne istedi, ne istemedi tartışmaları sürerken, Başbakan Ecevit, Tuğgeneral Ümit Şahintürk'ten gelecek haberi beklediklerini söyledi. 
     Başbakan, dün bu konuyla ilgili sorumuzu şöyle yanıtladı 
     - ABD'de bulunan irtibat subaylarımızla toplantı yapılacak. Durum o toplantıda açıklığa kavuşacak. Biz de irtibat subaylarımızdan gelecek haberleri bekliyoruz. Onun dışındakiler spekülasyon. 
     Ecevit, Afganistan'da sürdürülen operasyona ilişkin sorumuz üzerine de şu değerlendirmeyi yaptı 
     - Bu operasyonla teröristlere karşı belirli bir başarı kazanılır, ama sorunu çözmeye yetmez. Şu anda Amerikan ve İngiliz askerlerinin veya daha sonra başkaları da katılacaksa onların, deyim yerindeyse Afganistan'ı kurtarmalarından sonra ne olacak Yabancı güçler operasyondan sonra çekip gidecekler, o zaman bana göre Afganistan yine karışır. İç çatışmalar başlar. Bu nedenle öncelikle yapılması gereken Kuzey İttifakı liderleri arasındaki rekabetin sona erdirilmesi ve İttifak güçlerinin bir araya getirilmesidir. Kalıcı bir çözüm ancak böylece bulunabilir. Yabancı askeri güçlerle değil. Afganistan'ın iç işlerine karışıyor olmak istemem ama görünen o ki, operasyondan sonra geniş bir koalisyon yönetimi gerekli olacak. Kalıcı bir çözüm böyle sağlanabilir. 
     Başbakan Ecevit'e, General Dostum'un "Hiç yardım alamıyorum, bana araç, gereç, silah yardımı yapılmıyor" biçimindeki yakınmalarını anımsattığımızda ise şu karşılığı verdi 
     - General Dostum'un bütün taleplerini karşıladık, karşılıyoruz. Elbette, araç, gereç ulaştırmakta zorluk bulunduğunu da göz önünde bulundurmak gerekir. Ulaşım koşulları çok zor. Buna karşın General Dostum'dan gelen talepleri mümkün olan en kısa zamanda karşılıyoruz. 
     Ankara, bir yandan Afganistan operasyonunu izlerken, bir yandan da Gürcistan'daki gelişmelere duyarlı. 
     Başbakan Ecevit, Rusya'nın Abhazya sınırına asker yığması ve Gürcistan'ın tedirginliğine ilişkin sorumuza şu karşılığı verdi 
     - Gürcistan'dan çok kaygılıyım. Gürcistan'a yardımcı olmamız, yol göstermemiz lazım. Bunun için Dışişleri Bakanı Sayın İsmail Cem'le detaylı bir görüşme yapacağım. Bilgi alacağım. 
     Ankara, Gürcistan'la yakından ilgili. Gelişmeler, Gürcistan'ı Ankara gündeminin ön sırasına taşıyabilir. 
     Başbakan Ecevit'e son olarak ekonomideki gelişmeleri sorduk. 
     Yanıtı şu oldu 
     - Borsa bir ara yükselme eğilimine girdi ama yeniden düşüşe geçti. Dünya Bankası Başkanı konuşunca yükseliyor, IMF Başkanı konuşunca düşüyor. 
     Ecevit'in sözlerinde IMF'ye dönük bir sitem olduğu açık. 
     Başkentin bir gözü Afganistan'da, bir gözü Gürcistan'da, kulağını da ekonomiye dayamış, haber bekliyor... 
     
     







Savaş gülleri 


İrtibat subayları bekleniyor 


Kuzey Irak'ta Kürt devleti hikayesi 


Bir aşk hikayesi 


Amerika savaşı kaybediyor 


İkinci üniversite başvuruları 


Aşkın ömrü kaç yıldır 2 


Kıssadan hisse 


Turizmci valinin suçu 


Halk Bankası bile yerli firmaları ihaleden dışlarsa... 


Kutsal örtülerin altında ne var 


Biraz sıkıntıdasınız 


Başı serin tutma zamanı 


Ek kaynak bayramı neleri gösterdi 


2002'de gelir de tüketim de artamayacak 


Global ürün, yerel kültür 


</TEXT>
</DOC>
