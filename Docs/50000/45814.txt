<DOC>
<DOCNO> 45814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/son/sontur16.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Su içme bahanesiyle 14 işyerini soydular... 
</HEADLINE>
<TEXT>

     Kayseri'de, su isteme bahanesiyle girdikleri 14 ayrı işyerinden, çalışanları oyalayarak 23 milyar lira çaldıkları belirlenen 2 hırsız yakalandı. 
     Son 4 ay içinde, çeşitli işyerlerine su içme bahanesiyle giren ve işyeri çalışanlarını oyalayarak, kasa ve çekmecelerden toplam 23 milyar lira çaldıkları belirlenen Sabri Sipahi 47 ile Talat Yurga 22 , Yankesicilik ve Dolandırıcılık Bürosu ekiplerince yakalandı. 
     Emniyette sorgulanan sanıkların, 4 ay içinde 14 ayrı işyerinde, ''Bir bardak su verir misiniz'' diyerek görevlilerin mutfağa veya lavaboya gitmelerini sağladıkları, iş görüşmesi yapma bahanesiyle oyaladıkları, bu sırada kasada ve çekmecelerde buldukları paraları alarak kaçtıklarını itiraf ettikleri bildirildi. 
     Sipahi ve Yurga, ifadelerinin alınmasının ardından çıkarıldıkları mahkemece tutuklanarak, cezaevine gönderildi. 
     






</TEXT>
</DOC>
