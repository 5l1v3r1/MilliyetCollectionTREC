<DOC>
<DOCNO> 2945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/yazar/okur.html </URL>
<DATE> 2001/01/19/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
"Burası Türkiye, Yok öyle..." 
</HEADLINE>
<TEXT>

     Türkiye'nin "118" yıllık kulübü neresi, hiç merak ettiniz mi Hemen söyleyelim Büyük Kulüp... 6 bini aşkın üyesi var. 
     Ve yönetim kurulu başkanı da Duran Akbulut... Kendisi 5 yıldan bu yana bu kulübün başkanı. Aynı zamanda Cankurtaran Holding'in sahibi Emin Cankurtaran'ın iş ortağı. Biz, bugün Akbulut'u değil. Yurtbank'ın eski sahibi Ali Balkaner'i anlatmak istiyoruz. Çünkü Ali Balkaner, Büyük Kulüp üyesi. Aynı zamanda da Duran Akbulut'la Derby, Tekmar ve Ada İnşaat'ta iş ortağı. Elbette parası olanların üye oldukları dernekler, kulüpler bizi ilgilendirmiyor. Ama Büyük Kulüp'ün 3 bin işadamı, geri kalanı yüksek bürokrat, yargı mensubu ve askerlerden oluşan üye sayısını da bilginize sunuyoruz. 
     Derdimiz belli 
     Balkaner, "Biz 18 kişilik büyük bir aileyiz" demiş ya onun için yola düştük. Balkaner'in ifadelerinden yansıyan "18 kişilik" büyük aileyi bilmiyoruz ama bildiğimiz iş ilişkilerini aktaralım diyoruz. 
     Örneğin, Berç Büyüksakayan Balkaner'in iş ortağı, yakın arkadaşı. Tabii ki Derby'den söz ediyoruz. Büyüksakayan, Balkaner'in Derby'e ortak olmasında büyük rol oynamıştı. Ne diyordu Derby reklamında oynayan Ali Desidero 
     "Burası Türkiye, yok öyle..." 
     İşte bu yüzden bizim de arayışımız sürecek. Ya Nahman Rober Susar, Vedat Moreno... Moreno, Balkaner'in yalısını aldı. Yazdık, çizdik, ses soluk çıkmadı. Acaba Balkaner ile iş ortaklıkları hangi boyutta Tabii ki Susar ve Moreno ailesi ithalatçı, tekstilci, sanayici, elektronikçi ve en önemlisi yurtdışında Fransa ve İsviçre'de büyük güç sahibi. Vedat Moreno'nun kardeşi İsak ve Zeki Moreno işleri yürütüyor. 
     
Otomobil koleksiyoncusu      Zeki Moreno, İsviçre Zürih'te paranın mabedinde oturuyor. Fransa'da elektronik işiyle uğraşan Susar ailesi ile Balkaner'in pek çok şirketteki ortaklıkları ticaret sicilinde devam ediyor. Rober Susar'ın oğlu Ceri Susar'ın, bir zamanlar Mete Has'ın damadı olduğunu da hatırlatalım. 
     Ya Cavit Çağlar, Şükrü Karahasanoğlu, Aydoğan Semizer, onlarla olan samimiyet... Hemen hatırlatalım, Şükrü Karahasanoğlu'dan hala haber yok.... 
     Tekmar'da yani Mermer işinde ortak olduğu Yetkin ve Atik Berberoğlu... 
     Kardeşi Uğur Balkaner, otomobil sevdalısı... Tam 28 araba sahibi. Üstelik 15, bilemediniz 16 kişide olan "Roll's Royce" marka otomobili var. Otomobil koleksiyonunu saymaya gerek yok. 
     
Derin dostluklar      Bir de borsada manipülasyon yaptıkları gerekçesiyle birlikte hakkında suç duyurusunda bulunulan Cıngıllı Holding Yönetim Kurulu Başkanı Halit Cıngıllıoğlu var görüntüde... Ve Çırağan Oteli'ndeki o ünlü rulet masasında fabrikalarını kaybedenler... Ya o masada olduğu yazılıp çizilen bir zamanların ünlü borsacısı Dündar Altay... 
     Elbette Balkaner'in çıkış yaptığı yıllar çok önemli. Çünkü kendisinin önce Adalet Partili, sonra da koyu bir DYP'li olduğunu bilmeyen yok ki... 
     Bir de futbola olan tutkunluğu. Rahmetli Mehmet Üstünkaya ile olan dostluğu. Yabana atılır mı Ancak yakın dostları diyor ki "Ali Şener'i çok severdi. Derdimiz kimseyi yargılamak değil. 
     
     





Soykırım .. 


DSP'nin Düz'ü 


Dürüst memurun içi rahat olsun 


Ecevit imzalı sahte mektup 


Soruşturmalar hız kesmesin Operasyonlar tavsamasın 


Ahtapotun kolları 


Viranşehir çocukları 


Hazar Denizi'nin statüsü 


Semra Sezer 


Yönetenler 


Zamansız öten "horoz" Fransa 


Şimdi ne yapmalı 


"Burası Türkiye, Yok öyle..." 


Artık anlasalar 


Sezer'in misyonu 


Tabusu çok olanın... 


Koruma ve veli ortak oldu 


Kefillikten çıkmak 


Brezilya şeker ve tütün satardı, şimdi uçak satıyor 


AB'de bir Sokrates'imiz var 


</TEXT>
</DOC>
