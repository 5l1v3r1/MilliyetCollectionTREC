<DOC>
<DOCNO> 28491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/guncel/gun02.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İkinci Daum vakası 
</HEADLINE>
<TEXT>
Mondragon krizi kapıda 
Emniyet, Fransa’dan temiz k ğıdı" gelmeden Kolombiyalı kaleciye oturma izni vermeyecek 
     TOLGA ŞARDAN Ankara 

     Kokain kullandığı iddia edilen Alman teknik adam Christoph Daum'un transferinin ardından yaşanan sorunun benzeri, sahte pasaport kullandığı gerekçesiyle Fransa'da oynayamayan Kolombiyalı kaleci Mondragon sayesinde Galatasaray'ın başını ağrıtacak. 
     Daum'a ilişkin resmi belgeler gelmeden oturma izni vermeyen Emniyet Genel Müdürlüğü, aynı işlemleri Kolombiyalı kaleci Faryit Ali Mondragon için de uygulayacak. Fransa Ulusal Ligi'nde yasaklanmasına karşın Kolombiyalı yıldızın, Galatasaray'la ön anlaşma yapması Emniyet'i harekete geçirdi. 
     
İddialara gözaltı      Mondragon'un sözleşmeyi imzalamasının ardından Galatasaray, Futbol Federasyonu aracılığıyla Emniyet Genel Müdürlüğü'nden Kolombiyalı kaleci için oturma izni isteyecek. Emniyet ise bu isteğe karşılık Galatasaray'dan gerekli belgeleri talep edecek. 
     Genel Müdürlük, Mondragon hakkındaki iddia için özel belgeleri isteyecek. Vize muafiyetine göre üç ay Türkiye'de kalabilecek olan Mondragon'un vize alamaması halinde ya Türkiye'den ayrılması istenecek ya da her üç ay sonunda Türkiye'den çıkış yapıp yeniden giriş yapması sağlanacak. Kolombiyalı hakkında pasaport sahteciliği konusunda devam eden bir dava olmadığına ilişkin Fransa'dan "temiz raporu" da istenecek. 
     



 GÜNCEL 





















</TEXT>
</DOC>
