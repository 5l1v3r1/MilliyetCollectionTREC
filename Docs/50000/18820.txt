<DOC>
<DOCNO> 18820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/son/soneko23.html </URL>
<DATE> 2001/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliye Bakanı Oral "Devlet harcamalarında rasyonellik yok" 
</HEADLINE>
<TEXT>

     Maliye Bakanı Sümer Oral, devletin birçok harcamasında rasyonelliğin olmadığını belirterek, ''rasyonelliği mutlaka getirmek lazım. Onun için harıl harıl çalışılıyor'' dedi. 
     Maliye Bakanı Sümer Oral, İktisadi Araştırmalar Vakfı tarafından düzenlenen, ''Kamu maliyesinin sağlığa kavuşturulması ve enflasyonla mücadele'' konulu konferansa katıldı. 
     Sümer Oral, yaptığı konuşmada, son derece sıkıntılı bir ortamda çok ciddi bir bütçe politikasının uygulanması gerektiğini kayderek, ''Çünkü kamu finansmanını sağlıklı bir hale getirebilmek ancak ciddi maliye politikasıyla mümkün olacak'' diye konuştu. 
     Türkiye'nin bugünkü sağlıksız yapısını birkaç ay içinde geride bırakmak zorunda olduğunu belirten Oral, ''başka türlü hedeflerinize ulaşmanız, dünya ülkeleriyle rekabet etmeniz mümkün değil'' dedi. 
     Maliye Bakanı Sümer Oral, bankaların görev zararlarının bir taraftan tasfiye edilirken bir taraftan da yeniden oluşmasının engelleneceğini bildirdi. 






</TEXT>
</DOC>
