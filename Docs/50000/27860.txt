<DOC>
<DOCNO> 27860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/yazar/zbirand.html </URL>
<DATE> 2001/06/20/ </DATE>
<TIME>  </TIME>
<AUTHOR> M. Ali Birand  </AUTHOR>
<HEADLINE>
PKK bitti, HADEP giderek güçleniyor 1 
</HEADLINE>
<TEXT>

     Hasan Cemal’in geçen haftaki Güneydoğu turu sırasında yazdıkları, bir süredir yazmak istediğim bir konuyu gündeme getirdi. 
     Cemal’in bulguları ve analizlerini inşallah Ankara’dan bazı kişiler okumuştur. Zira, bu makale dizisi bir çığlığı duyurdu HADEP gerçeği. 
     Bizler farkında değiliz, ancak Güneydoğu değişiyor. 
     Silahlı, kanlı mücadeleye sahne olan PKK dönemi kapanıyor ve siyasetin hakim olacağı, ölümlerin yerine düşüncenin geçeceği bir dönem başlıyor. 
     Güneydoğu’ya son gidişimde, ben de Hasan Cemal gibi bu gerçekle karşılaşmıştım. Silahlar sustu, insanlar daha güvenli yaşıyorlar. Sokaklarda korkularak dolaşılmıyor. Genel bir rahatlama var. 
     Kısaca bir geriye bakarsak, PKK’nın 15 yıl boyunca Güneydoğu’da faaliyet gösterebilmesinin temelinde, dış güçlerin kışkırtmasının yanısıra, bölge halkının bir kısmından aldığı desteğin yattığını reddedemeyiz. 
     PKK, herkes tarafından terör örgütü olarak görülmüyordu. Cinayetleri kabul edilmiyor, eleştiriliyor, ancak gizliden gizliye de destekleniyordu. 
     Birçokları için PKK, TC Devleti’ne muhalefet eden, onların haklarını arayan bir örgüttü. Açlık, sefalet ve yoksulluklarının hesabını soran, kimliklerine yöneltilen baskılara başkaldıran bir teşkilattı. PKK kendisini yöre halkına böyle sattı. 
     Kan akıtmasını, çocukları dahi öldürmesini reddetmelerine rağmen, PKK’ya sahip çıktılar. 
     Mücadele 15 yıl sürdü ve çok kanlı geçti. 
     Türkiye’nin sert tepkisi ve uluslararası koşulların özellikle ABD ve AB’nin tutum değiştirmeleri örgütün sonunu getirdi. 
     PKK kaybetti. 
     Ateş kesti ve silah bıraktı. 
     
Peki, bataklık kurutulabildi mi      Bölge rahatladı, ancak PKK’yı 15 yıl yaşatan yerel sorunların önemli bölümü h l aynen sürüyor. 
     İnsanlar h l umduklarını bulabilmiş değiller. 
     İş yok, sokaklar ümitsiz insanlarla dolu. 
     Öğretmen yok, doktor yok. 
     Köylerinden çıkarılanlar, Diyarbakır başta olmak üzere çeşitli kentlerde naylon çadırlarda, gecekondularda sefalet içinde yaşıyorlar. 
     22 yıldır süren Olağanüstü Hal sürüyor. Kürtçe müzik dinlemek dahi güvenlik kuvvetlerinin dikkatini çektiriyor. Kürt kimliğini ön plana çıkartmak h l sorun yaratıyor. 
     Arka arkaya ekonomik paket açıldı. İçinden yöre halkı için bir şey çıkmadı. Savaşa 100 milyar dolar gitti, fakirlik aynen kaldı. 
     Bataklık eskisi gibi, yerinde duruyor. 
     PKK’yı besleyen yan etkenler sürüyor. 
     
HADEP sahneye çıkıyor...      Güneydoğu’nun yeni gerçeği HADEP unsuru. 
     Bölge halkı, memnuniyetsizliklerini gösterebilmek için kullandıkları PKK kartının beklenen sonucu vermediğini görünce, şimdi onun yerine HADEP’i koymaya başladı. 
     Eskiden PKK sempatizanı olmayanlar dahi nasıl PKK’ya belirli bir destek veriyor idilerse, bugün aynı desteği HADEP’e veriyorlar. HADEP süpürgeyi aday gösterse, onu seçiyorlar. 
     HADEP’i PKK’dan ayıran en temel unsur, silah kullanmaması ve Türkiye’nin bütünlüğünü savunması. HADEP çok farklı. Kürt kökenli vatandaşların ve aynı bölgedeki hangi kökenden gelirse gelsin tüm vatandaşların daha iyi yaşamaları için mücadele veriyor. 
     Çoğu kez, HADEP ile PKK sempatizanları iç içe. Silah dışında, eskiden PKK’ya destek verenler bugün HADEP’li oldular. 
     Güneydoğu’nun gerçeği işte bu... 
     Buna karşılık devlet ne yapıyor 
     HADEP’i dışlıyor. 
     HADEP’i PKK’nın etkisi altında, PKK’nın siyasal uzantısı olan bir parti olarak görüyor. 
     Hasan Cemal’e konuşan devlet yetkililerinin dedikleri gibi, bu siyasallaşmayı durdurmak istiyorlar. HADEP’in, PKK ile arasına bir çizgi çizmesini, PKK’yı tümüyle reddetmesini arzuluyorlar. 
     Açıkçası, Güneydoğu’nun gerçeklerini reddediyorlar. PKK’nın, HADEP şemsiyesi altında siyasallaşmaması için, bu partiyi de silmek istiyorlar. 
     Yanlış bir tutum. 
     Hem bataklığı kurutma, gereken ekonomik rahatlamayı getirme. İnsanları sefalete mahkum et. Baskı altındaki yaşamlarını sürdür. Sonra, silahlı tepki yerine, siyasetle sesini duyurmak isteyenlerin de ağzını kapatmaya kalk. 
     Bu yaklaşımdan vazgeçilmez ve HADEP dışlanırsa, Türkiye kendini ilerde eski terör tuzağına düşürme yolunu açmış olur. 
     Oysa, tam tersine hareket etmek gerekiyor. 
     Yarınki yazımda, aynı konuyu sürdüreceğim. 
     
     







Erbakan'ın kızının düğünü 


Kara para ak para 


Meclis çalışırsa... 


Derviş, Ecevit, Özal 


Fatih Terim Bir başarı öyküsü... 


Astro FP 


Bütünleme, tercih, kayıt 


Takastan sonra takoz konmamalı 


Irak'la sağırlar diyaloğu 


Atları da yarıştırırlar 


Derviş’e destek, siyasetçiye köstek 


Geriye dönmese de olur kredisi 


İnsanlarımız 


Tantan gitti, Erdem sorguda 


Teknoloji geldi böyle oldu 1 


"Bak, şu bizim küçük Simeon'a " 


Yalap şalap banka satılmaz 


</TEXT>
</DOC>
