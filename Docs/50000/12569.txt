<DOC>
<DOCNO> 12569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/son/sonspo07.html </URL>
<DATE> 2001/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Revivo İstanbul'a döndü 
</HEADLINE>
<TEXT>

     Fenerbahçeli futbolcu Haim Revivo, milli maçlar nedeniyle lige verilen ara üzerine teknik heyetten aldığı izinden yararlanarak gittiği İsrail'den, eşiyle birlikte İstanbul'a döndü. 
     Türk Hava Yolları'na ait bir uçakla Tel Aviv'den gelen Revivo, Atatürk Havalimanı'nda gazetecilerin soruları üzerine yaptığı açıklamada, bir televizyon programına katıldıktan sonra İsrail Başbakanı Ariel Şaron'un kendisini telefonla arayarak Türkiye'de yaptığı herşey için teşekkür ettiğini söyledi. Kendisinin de cevap olarak Türkiye'deki insanların çok iyi olduğunu ve bu ülkeyi çok sevdiğini anlattığını ifade eden Revivo, ''Burada herkesin beni çok sevdiğini, uzun yıllar Türkiye'de kalmak istediğimi ve onlarla iyi dostluk ilişkileri kuracağımı söyledim. Başbakana ayrıca, ülkemi en iyi şekilde temsil edeceğimi ifade ettim'' diye konuştu. 




</TEXT>
</DOC>
