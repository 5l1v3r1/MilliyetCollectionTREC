<DOC>
<DOCNO> 36283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/10/astro/index.html </URL>
<DATE> 2001/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Dikkat Ay boşlukta 
</HEADLINE>
<TEXT>

Astroloji okurları artık boşluktaki Ay’ı biliyorlar. Yeni bir burca geçene kadar önemli açı kurmayan Ay, boşlukta sayılıyor ve böyle zamanlarda günlük işlerin çok daha sık sürüncemede kaldığını görüyoruz. Şartları zorlamak yerine beklemek, yeni anlaşmalar yapmak çok daha faydalı olacak. Ay bu akşam, 21.22’ye kadar boşlukta kalacak ve Boğa burcuna geçecek. Ayrıca bugün Merkür - Uranüs karşıtlığı var. Bu iki gezegen beklenmeyen sonuçlar, iletişimde huzursuzluk ve genel bir heyecan getirmekte. Koç’lar niyet ettikleri işleri bitirmekte zorluk çekebilir. Akşam onlara yapıcı enerjiler getirmekte. Boğa’lar akşam harekete geçiyorlar. Burçlarına geçen Ay, aile konularına dikkat çekmekte. İkizler için kararsızlık söz konusu. Yengeç’ler biraz daha sabrederlerse akşam keyiflerinin yerine geldiğini görebilirler. Aslan’larda dağınıklık ve akşam harekete geçme isteği söz konusu. Başak’lar ortaklaşa parasal konularda istediklerini elde etmek için yine akşamı beklemeliler. Sürekli denge arayan Terazi’nin bunu bulması pek kolay olmayabilir. Öğleden sonra pek huzurlu olduğunu söylemek zor. Satürn - Pluto etkisi dünyada ve özel hayatlarımızda daha fazla çatışma yaratabilir. Akrep’ler özellikle akşam kendilerini baskı altında hissedebilirler. Yay’lar için de aynı değişim söz konusu. Oğlak’lar birkaç günlük huzursuzluğun ardından daha rahatlar, özellikle akşam. Kova’ları akşam saatlerinden sonra daha fazla uğraş ve çaba bekliyor. Bugün çok şey yapabilecekleri bir gündeler ama biraz da sabırlı olmalılar. Hassas Balık için kararsızlık parasal konularda kafalarının karışmasına neden olabilir. Boğa burcuna geçecek Ay, onlara daha fazla destek verecek. 

            Faks 287 74 37 
      







</TEXT>
</DOC>
