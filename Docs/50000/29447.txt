<DOC>
<DOCNO> 29447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/yazar/bila.html </URL>
<DATE> 2001/06/29/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Ecevit Özkan'ın sabrı çözdü 
</HEADLINE>
<TEXT>

     Hükümeti krizin eşiğine sürükleyen Telekom sorunu son anda nasıl çözüldü 
     Başbakan Bülent Ecevit, dün bu sorumuza gülerek şu yanıtı verdi 
     - Sayın Özkan'ın yoğun çabaları ve sabrı sonucunda çözüldü. Tabii Sayın Bahçeli'nin gösterdiği olgun yaklaşımı da belirtmek gerekir. 
     Ecevit, Başbakan Yardımcısı Hüsamettin Özkan'ın iki gün boyunca, gece - gündüz Derviş - Öksüz ve Bahçeli arasında yürüttüğü 'mekik diplomasisi'ne dikkat çekerek, "sonuçta koalisyon uyumu galip geldi" diyor ve bu uyumun artık piyasalara güven verdiğini şu örnekle açıklıyor 
     - Telekom'da yaşanan bu sorun nedeniyle doğrusu piyasaların olumsuz tepki vereceğini düşünüyorduk. Ama öyle olmadı. Borsada çok olağanüstü oynamalar olmadı. Sonra borsa uzmanlarının yaptıkları analizleri dinledim. Dediler ki 'Biz fazla etkilenmedik, çünkü, daha önce de böyle sorunlar çıktı ama sonunda hep çözüme ulaşıldı, bu kez de öyle olur, diye düşündük.' Artık borsa uzmanları bile sonuçta sorunların koalisyon uyumuyla çözüldüğünü görmüşler ve buna olan güvenleri nedeniyle olağanüstü tepkilerin doğmadığını söylüyorlar. Bu sevindirici bir gelişme. Demek ki, hükümetin sorunları mutlaka çözeceği yolunda artık bir güven oluşmuş durumda. 
     Başbakan Ecevit, ayrıca, Telekom Yönetim Kurulu'na yapılacak atamaların Türkiye'nin gündemini iki güne yakın işgal etmesinin de doğru olmadığını vurguluyor. Gündemin gereksiz bir şekilde işgal edildiğini düşünüyor. 
     Sorunun çözülmesinde Başbakan Yardımcısı ve MHP lideri Devlet Bahçeli'nin, hükümeti bozmaya, MHP'yi yıldırmaya dönük oyunlara gelmeyişinin çok büyük katkısı olduğunun altını çiziyor. 
     "MHP'yi yıldırmaya, hükümeti bozmaya çalışanlar, kimi kastediyorsunuz Sayın Derviş'in tutumunu mu " şeklindeki sorumuza ise şu karşılığı veriyor 
     "Artık ona ben yanıt vermeyeyim. Onu siz ve kamuoyu yorumlayın." 
     Telekom krizini son anda aşan hükümet, bir eşikten daha böylece atlıyor. 
     
     







FP tabanı ve değişim 


Tunus gübresi 


Ecevit Özkan'ın sabrı çözdü 


Hepsi kapanmış sayılır 


Türk Telekom krizinin püf noktası... 


"Çıkar sokak" 
"Çıkmaz sokak" 


Bilgisayarsız okula yardım yağdı 


Siyasetteki anlayış farkı 


Türkiye AB'yi zorluyor 


İhlas Finans tasfiyesi... 


Kumarhane savunusu 


Yine Jakobenler ... 


CHP'de Günay'ın şansı 


DYP'nin pres taktiği 


O gemide ben de olsaydım 


Kararı bekleyin siz 


Ankara kavimlerin hizmetinde 


</TEXT>
</DOC>
