<DOC>
<DOCNO> 16006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/siyaset/siy05.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ersümer’e bilirkişi şoku 
</HEADLINE>
<TEXT>

Beyaz Enerji Operasyonu iddianamesi tamamlanıyor. Bilirkişilere göre sözleşmelerde Ersümer’in imzası ve sorumluluğu var 
     GÖKÇER TAHİNCİOĞLU Ankara 

     DGM Savcısı Talat Şalk’ın, Beyaz Enerji Operasyonu’nda iddianamesini bugün tamamlaması bekleniyor. Savcı Şalk ile birlikte aylardır çalışmalarını yürüten bilirkişi heyeti, Enerji Bakanı Cumhur Ersümer’i "sorumlu" buldu. Enerji Bakanlığı ve TEAŞ’ta gerçekleştirilen yolsuzluklara ilişkin yürütülen operasyonda, son noktanın bugün konulması bekleniyor. Soruşturmayı yürüten Şalk’ın iddianamesini bugün mahkemeye ulaştırarak dava açacağı, aynı saatlerde Ersümer ile ilgili dosyayı da TBMM Başkanlığı’na göndereceği öğrenildi. 
     Ersümer hakkında hazırlayacağı dosyaya, sadece sanık ve tanık anlatımlarını koyması beklenen Şalk’ın, bilirkişi raporlarını da buna ekleyeceği kaydedildi. Bilirkişilerin, savcıya gönderdikleri bilgilendirme notunda da, "Uygulama ve imtiyaz sözleşmelerinde Ersümer’in imzası var. Bu nedenle usulsüz işlemlerden bakan da sorumludur" ifadesini kullandıkları bildirildi. 
     


 SİYASET 


















</TEXT>
</DOC>
