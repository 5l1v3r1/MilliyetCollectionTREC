<DOC>
<DOCNO> 23644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/28/son/sondun02.html </URL>
<DATE> 2001/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da belediye seçimlerinin galibi merkez sol oldu 
</HEADLINE>
<TEXT>

     İtalya'da dün yapılan belediye seçimlerinin ikinci turunda, merkez solun, başkent Roma, Torino ve Napoli gibi büyük kentlerde seçimi kazandığı bildirildi. 
     Katılımın yüzde 70.9 oranında olduğu seçimlerde kesin olmayan sonuçlara göre, başkent Roma'da, Solun Demokratları Partisi Genel Başkanı Walter Veltroni'nin yüzde 52.2, rakibi merkez sağ ittifakı ''Özgürlükler Evi'' adayı Antonio Tajani'nin ise oyların yüzde 47.8'ini aldığı belirtildi. Napoli'de merkez solun yüzde 52.9, merkez sağın ise yüzde 47.1 oranında oy aldığı açıklandı. Torino'da da, merkez solun yüzde 52.8, merkez sağın ise yüzde 47.2 oranında oy aldığı bildirildi. İtalya'da 13 Mayıs'ta genel seçimlerle birlikte yapılan yerel seçimlerde, 77 bölgede adaylar yüzde 50'lik barajı aşamamıştı. 







</TEXT>
</DOC>
