<DOC>
<DOCNO> 10329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/07/yazar/pulur.html </URL>
<DATE> 2001/03/07/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Parvus Efendi" 
</HEADLINE>
<TEXT>

     BAKIN şu "Parvus Efendi"ye, hele bakın şu dediklerine 
     "Bugün ulus, biri siyasal, öbürü ekonomik iki tür tutsaklığın baskısı altında kıvranmaktadır... 
     Örneğin hükümet, Avrupa ülkelerinin iznini almaksızın, gümrük vergisini azaltıp çoğaltamaz... Türkiye kendisini siyasal tutsaklıktan kurtarabilmek için önce ekonomik tutsaklıktan kurtarmalıdır. Türkiye için bundan başka kurtuluş yolu yoktur. Bin türlü diplomat inceliği işe yaramaz. Devlet ekonomik açıdan güçsüz oldukça, dostları onu incitecek, düşmanları soyacaktır." 
     
     KİM bu "Parvus Efendi " 
     "Parvus Efendi"nin asıl adı Aleksander Israel Hephand'mış, 1867'de Rusya'da doğmuş, Almanya'da ekonomi ve maliye doktorası yapmış, 1910 - 1915 arasında Türkiye'de bulunmuş... Çökmek üzere olan Osmanlı Devleti'nin durumun anlaşılması ve kurtarılması için İttihat Terakki iktidarına akıl vermiş... 
     Şu Alp Tig'in "Parvus Efendi"yi incelerken, "Onun birçok yazısı, sanki bugünkü Türkiye için yazılmıştır" der... 
     Mesela 8 Mart 1912'de "Türk Yurdu" dergisinde bakın neler yazmış 
     "Avrupa ülkeleri, Türkiye'den reform yapmasını istiyor ve takındığı tavırla kendilerinin içtenlikli isteğine karşılık... Hükümetin reformları uygulamakta kabahatli olduğunu anlatmaya çalışıyor. O tavırların tümü yapmacıktır, Avrupa emperyalizminin iki yüzlülüğünü dile getirir." 
     
     "PARVUS Efendi"nin yine "Türk Yurdu"nda 18 Ekim 1912'de çıkan yazısı, bizim bugünkü "Avrupa maceramızı" ya da "Avrupa'nın dayatması"nı anlatmıyor mu 
     
     BERBERİN adı "kuaför", mezecinin adı "şarküteri", cankurtaran "ambulans" oldu, borcun adı da kredi... 
     Her kredi haberine zil takıp oynar hale geldik... 
     "Amerika şu kadar veriyor Dünya Bankası şu kadar gönderiyor IMF yeşil ışık yaktı" diyerek... 
     Ecdadın "Borç yiyen kesesinden yer " deyimine, bazıları "Borç yiğidin kamçısıdır " fetvasını verdiler. 
     Kamçı nedir, kamçı ne işe yarar 
     Düşünün 
     Kimse kimseye kaşı, gözü için borç vermez, her borcun bir bedeli vardır ve tabii faizi... 
     Hele el açanın durumu berbatsa, borç, çok ağır koşullarla verilir... 
     
     "PARVUS Efendi" de bunu söylüyor, alınan borçlara faiz ödemenin doğal olduğunu belirtiyor ama 
     "Durum, Osmanlı devletinin kimi borçlara 13'e varan faiz ödemesine ve sonunda iflas bayrağını çekmesine yol açmıştır. Devlet, 1876 yılında, yani borcunu ödemekten aciz kaldığı sıra, öyle bir durumda bulunuyordu ki, borç sermayeleri ve faizleri için yıllık on dört milyon Osmanlı lirası ödemesi gerekiyordu. Halbuki kendisinin bütün geliri yirmi milyon liranın üstüne çıkmıyordu." 
     
     EVET, "Parvus Efendi" 90 yıl önce bunları yazmış... O'nun kim olduğunu kısaca anlatmıştık, ama "sosyalist" olduğunu ve Türkiye'de "milliyetçi" dergilerde yazdığını söylemeyi unutmuştuk... 
     





Siyasi tıkanma 


Derviş - Yalova görüşmesi 


Bankamatik memur Nevin Gökçek 


Düş kırıklıkları üzerine bir yazı... 


Moral akupunkturu 


Kurban eziyeti 2 


Koyunların İntikamı... 


PKK yeniden eylemlere başlar mı 


"Parvus Efendi" 


Siyaset de yakında duvara toslayabilir 


Asıl problem geliyor 


Milletlerarası afet Yolsuzluklar 


Türkiye'de "rüzgar" "devletin rüzgarı" dır 


Koç'un davetini kim istedi 


</TEXT>
</DOC>
