<DOC>
<DOCNO> 17944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/spor/spo05.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Muhteşem Halil 
</HEADLINE>
<TEXT>

Sakatlığına rağmen Avrupa Halter Şampiyonası’nda üç altını kaptı, bir de Dünya rekoru kırarak podyumun tozunu attı 
Koparma 135, Silkme 168, Toplam 302.5 
     HALTERİN yeni herkülü Halil Mutlu Slovakya’daki 80. Avrupa Halter Şampiyonası’nda da fırtına gibi esti. Süper bücür bileğindeki ciddi sakatlığına karşın üç altın madalyasını bir dünya rekoru ile süsledi. 56 kiloda podyuma çıkan Mutlu en yakın rakibine 35 kilo fark atarken koparmada 135, silkmede 168 ve toplamda 302.5 kiloluk kaldırışlarıyla rahat bir birincilik elde etti. 
     MUTLU, silkmede kendisine ait olan 167.5 kiloluk dünya rekorunu ikinci hakkında 168 kiloyla kırarken üçüncü kaldırışa girmeye gerek görmedi. Şampiyonumuzun altın madalyalarını Trencin’de ilk kez asbaşkan olarak bulunan Naim Süleymanoğlu taktı. Aynı kategoride yarışan Sedat Artuç ise koparmadaki 120 kiloluk derecesiyle bronz madalya kazanırken, silkme ve toplamda dördüncü oldu. 
     
Bilgin şampiyon      14. Avrupa Bayanlar Halter Şampiyonası’na altın madalya ve rekorla başladık. 53 kiloda Emine Bilgin, koparma ve toplamda Avrupa Şampiyonluğu’nu elde ederken, silkmede tartı farkıyla gümüşte kaldı. Bilgin, koparmada 85 kiloyla ilk altınına ve Avrupa rekoruna kavuştu. Silkmede 102.5 kilo ile aynı ağırlığı kaldıran Slovak Danekova’nın ardından tartı fazlalığı ile ikinci oldu. Haltercimiz toplamda ise 187.5 kilo ile ikinci altın madalyasını kazandı. Bilgin koparmadaki 102.5 kiloluk kaldırışı ile Slovak Danekova’nın Avrupa rekorunu da egale etmiş oldu. 
     



 SPOR 
























</TEXT>
</DOC>
