<DOC>
<DOCNO> 5708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/siyaset/siy01.html </URL>
<DATE> 2001/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamudaki yolsuzluğa balyoz 
</HEADLINE>
<TEXT>
Çankaya temizliğe başlıyor 
Cumhurbaşkanı Sezer’den Devlet Denetleme Kurulu üyelerine talimat ÖZGÜRSÜNÜZ, ÇÜRÜĞÜ TEMİZLEYİN 
     SERPİL ÇEVİKCAN Ankara 

     Türkiye’nin "tepeden tırnağa" temizlenmesi gerektiğini söyledikten kısa bir süre sonra Demirel’in denetim ekibini tasfiye ederek süper isimlerin yeraldığı bir Devlet Denetleme Kurulu DDK oluşturan Cumhurbaşkanı Ahmet Necdet Sezer, yeni ekibine "eliniz, kolunuz bağlı olmayacak. Özgürsünüz. Bu çürümüşlükle mücadelede önemli katkı sağlayacaksınız" talimatını verdi. 
     
Temizlik başlıyor      Devletin en üst denetim organı olan DDK’nın başına Yargıtay 18. Hukuk Dairesi Başkanı Alpaslan Nazlıoğlu’nu getiren ve aynı gün yaptığı atamalarda alanlarında uzman dört süper ismi kurula üye yapan Sezer’in yeni ekiple ilk toplantısını yaptığı öğrenildi. 
     Sezer’in kurul üyelerine şunları söylediği belirtildi 
     "Türkiye’nin bir numaralı sorunu yolsuzluk ve çürümüşlükle mücadeledir. Bununla mücadelede kurul görevini gereği gibi yerine getirecek. Kurul, asli işlevini yapmış olacak. Görevinizi yaparken eliniz kolunuz bağlı olmayacak. Özgürce çalışacaksınız. Yolsuzluk ve çürümüşlükle mücadelede çok önemli katkılarınız olacak. Görevinizi yaparken bir isteğiniz olursa karşılamaya hazırım." 
     
İşte mücadele timi      Alpaslan Nazlıoğlu DDK Başkanı 37 yıllık hukukçu. Sason Hakimliği, Ankara Cumhuriyet Savcılığı ve Anayasa Mahkemesi Raportörlüğü görevlerinde bulundu. Belçika’da Kriminoloji doktorası yaptı. Sezer ile Hukuk Fakültesi’nden arkadaş. Son görevi, Yargıtay 18. Hukuk Dairesi Başkanlığıydı. 
     Süreyya Turgut 26 yıl çalıştığı Maliye Teftiş Kurulu’nda başmüfettişliğe kadar yükseldi. Zekeriya Temizel’in bakanlığı döneminde ön plana çıktı. 1998’de gerçekleştirdiği akaryakıtda vergi kaçakçılığı çalışması ile kamuoyunda süper müfettiş olarak anılmaya başladı. Tansu Çiller’in malvarlığı raporunu hazırlayan bürokratlar arasında yeralıyor. Turizm bölgelerinde vergi kaçağı konusunda çalışmalar yaptı. Son görevi Maliye Bakanlığı Başmüfettişliğiydi. 
     Galip Çelik 1976 yılında Maliye Bakanlığı’nda Hesap Uzmanlığı görevine başladı. Ankara Defterdar Yardımcılığı görevini üstlendi. İngiltere’de mesleğine ilişkin etüd ve çalışmalar gerçekleştirdi. Maliye Bakanlığı Başhesap Uzmanıydı. 
     Hıfzı Deveci Bayındırlık Bakanlığı Başmüfettişiydi. 17 Ağustos depreminden sonra gündeme gelen imar planları konusunda çalışmalar yaptı, Trilyonluk imar rantlarına karşı mücadele etti. Karayolları eski Genel Müdürü ile 2 ANAP’lı bakanın Yüce Divan’day argılanmasını sağlayan Otoyol Usulsüzlüğü isimli raporun hazırlanmasına yardımcı oldu. 
     Abdülkadir Sev Sayıştay Uzman Denetçisi. Kamu personel rejimi ve kamu kurumlarının idari ve mali yapıları konusunda uzman. Sezer’in Genel Sekreter Yardımcılığı’na getirdiği Bülent Serim’le yakın arkadaş. 
     


 SİYASET 












</TEXT>
</DOC>
