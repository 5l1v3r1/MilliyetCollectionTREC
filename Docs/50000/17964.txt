<DOC>
<DOCNO> 17964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/yazar/akyol.html </URL>
<DATE> 2001/04/25/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
'Terörist' mi .. 
</HEADLINE>
<TEXT>

     ÇEÇEN eylemcilerin Swissotel baskını eski bir tartışmayı gündeme getirdi 
     - Bu eylemin niteliği nedir 'Terör eylemi' mi, 'çete eylemi' mi 
     Bunların örgütü "terör örgütü" müdür, yoksa "suç işlemek için oluşturulmuş teşekkül" mü 
     Cevap, bakış açısına göre değişir. 
     Bakış açısı deyince, etnik ya da ideolojik duyguları kastetmiyorum. "Hukuk" açısından mı, yoksa kelimelerin günlük dilimizdeki genel anlamları açısından mı baktığımıza bağlıdır cevabımız. 
     Bizim hukukumuz açısından bakarsanız bunlar "terörist" değildir. Çünkü bizim hukukumuza göre "terör eylemi" bütün siyasi amaçlı şiddet hareketleri için kullanılan bir kavram değildir. 
     
     HUKUK sistemimizde "terör suçu"nun belli bir tarifi var. Terörle Mücadele Yasası'nın 1. maddesi açık 
     "...Anayasada belirtilen Cumhuriyetin niteliklerini, siyasi, hukuki, sosyal, laik, ekonomik düzenini değiştirmek, Devletin ülkesi ve milletiyle bölünmez bütünlüğünü bozmak, Türk Devletinin ve Cumhuriyetinin varlığını tehlikeye düşürmek... amacıyla..." 
     TCK'nın bu tür eylemleri düzenleyen maddelerindeki suçlar... Çeçen eylemcilerin Türkiye'yi bölmek ya da rejimi değiştirmek gibi bir amaçları, hukuki deyimle "kasıt"ları yok. 
     Bu hukuki sebepledir ki, Swissotel eyleminin elebaşısı Muhammet Tokcan ve arkadaşları "feribot eylemi"ni yaptıkları zaman "terör" suçlarından değil, "gemi kaçırmak, hürriyeti tahdit etmek" gibi suçlardan mahkum edilmiş ve Yargıtay da bunu onaylamıştı. 
     Anayasa ve Cumhuriyet'i hedef almayan siyasi veya adi amaçlı şiddet eylemleri ise, bizim hukukumuzda "çete" ve "suç işlemek için kurulmuş teşekkül" olarak nitelenmekte ve cezalandırılmaktadır. TCK, madde 313 
     Ancak, bir şiddet eyleminin hukuken başka türlü vasıflandırılmış olması, o suçun 'hafif' veya 'hoşgörülebilir' olduğu anlamına gelmez. 
     Hukukumuzda boşluk vardır. 
     
     TÜRKİYE dışa açıldıkça, dünyanın çeşitli yerlerindeki olayları 'protesto' amacıyla Türkiye içinde şiddet eylemleri düzenleyenler artabilir. Her türlü siyasi amaçlı şiddet hareketlerini hukuken "terör" kapsamına almak gerekmektedir. 
     Çeçen halkına benim de sempatim var. Ama dünyada 'toprak bütünlüğü' ilkesinin geçerli olması Türkiye için hayati derecede önemlidir. Hiçbir siyasi dava Türkiye'nin esenliğinden önemli olamaz. 
     Hiçbir siyasi dava şiddeti meşrulaştırmaz. Meşruiyetin kaynağı hukuktur, herkesin kendisine göre kutsal olan 'dava'lar değil... 
     Kaldı ki, Swissotel baskınında eylemciler, hukuki "kasıt"ları bu olmasa da, netice olarak Türkiye'ye çok büyük zarar vermişler, otelde yüzlerce insanı 'terörize' etmişlerdir. 
     Üstelik, bunların yaptıkları, Çeçen - Kafkas Dayanışma Komitesi Genel Sekreteri Muktedir İlhan'ın CNN TÜRK'te "Editör" programında söylediği gibi 
     "Muhammet Tokcan Ruslarla irtibatlı olarak, onların işine geliyor diye bilinçli olarak böyle bir eylem yaptı diyemeyiz. Ama sonuçları itibariyle Rusların işine yarayan, gerek Türkiye'ye gerekse Çeçenlere zarar veren bir eylemdir..." 
     
     







'Terörist' mi .. 


Burası yol çeçen hanı 


Hortumlama olmasaydı... 


Yolçeçen Hanı 


MHP'deki Ecevit ve koalisyon rahatsızlığı... 


Bertolucci ve siyaset 


Bu kafayla .. 


Terörün adı... 


Bizim çocuklara’ yeni eylem tavsiyeleri 


Boyner - Sabancı ortaklığı 


Telefon dinlemenin dayanılmaz hafifliği 


Tarihin tekrarı mı 


Rekabet gücümüz iki basamak daha geriledi 


16. maddenin neyi değişecek 


Araba atların önünde 


Öteki Ankara 


Narin’in desteği siyasete isteği özel sektöre 


</TEXT>
</DOC>
