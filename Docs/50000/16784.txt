<DOC>
<DOCNO> 16784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/siyaset/siy09.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'e yeni Emniyet Müdürü 
</HEADLINE>
<TEXT>

Balina operasyonunu gerçekleştiren Yücesan merkeze alınıyor. Ecevit'in eski koruma müdürü Karaduman ise Denizli Emniyet Müdürü oluyor 
     ANKARA Milliyet 

     Balina operasyonunu gerçekleştiren İzmir Emniyet Müdürü Hasan Yücesan'ın, Cumhurbaşkanı Ahmet Necdet Sezer'in onayına sunulan kararnameyle merkeze alınacağı öğrenildi. Yücesan'ın yerine Denizli Emniyet Müdürü Halil İbrahim Tatış'ın verilmesi planlandı. 
     Alınan bilgiye göre, İçişleri Bakanı Sadettin Tantan'ın hazırladığı kararname dün son onay için Sezer'e sunulmak üzere Köşk'e gönderildi. Tantan'ın bir süredir hazırlığını yaptığı kararname, Başbakan Bülent Ecevit ile yardımcıları Devlet Bahçeli ve Mesut Yılmaz'ın onayından geçtikten sonra Köşk'e sunuldu. 
     Aynı kararname kapsamında, Zonguldak'tan geçici görevle merkeze alınan Mümtaz Karaduman Denizli'ye, Ardahan Emniyet Müdürü Metin Hatipoğlu Amasya'ya, Elazığ Emniyet Müdürü Feyzullah Aslan Kocaeli'ne, Aksaray Polis Okulu Müdürü Mustafa Öncül Zonguldak Emniyet Müdürlüğü'ne atanacak. Boş bulunan Elazığ Emniyet Müdürlüğü'ne Polis Başmüfettişi Atilla Germiyanoğlu'nun getirilmesi öngörüldü. 
     


 SİYASET 



hem de ifade verdi 












</TEXT>
</DOC>
