<DOC>
<DOCNO> 1051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/yazar/toker.html </URL>
<DATE> 2001/01/07/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
Türkiye, yeni partisini bekliyor 
</HEADLINE>
<TEXT>

     Çok partili demokratik parlamenter rejime geçmenin "kesin karar"ı verildikten sonra "DP hareketi" ve onun sonucu DP'nin kurulmasından bu yana Türkiye'de ortam hiç bir zaman bir yeni siyasi hareket ve onun sonucu yeni parti için bu kadar elverişli olmamıştır. Bunu bir sezgi diye değil, siyasi hayatı altmış yıla yakın süredir - 57 yıl doldu - en yakından ve en önemli gözleme noktalarından izleme imkanı bulmuş bir kimsenin tesbiti olarak söylüyorum. Eğer "harikulade kadere sahip partiler" ancak, onlara hayati ihtiyacın bulunduğu dönemlerin ürünüyseler - ki, öyledirler ve DP ile ondan evvel CHP bu özellikleri dolayısıyla ülkenin siyasi tarihine damgalarını basmışlardır - Türkiye bugün eş bir dönemin içindedir. 
     Siyasi hayat, bazılarının yetenekleri çok tartışmalı, bazıları Meclis zabıtlarına göre şaibeli liderlerin sultası altına düşmüş partilerin elinde tam bir çıkmaza girmiştir. Parlamentoda hiç bir kıpırdanma yoktur. Bundan dolayıdır ki telaffuzu dahi düşünülemeyecek Asker, askere rağmen gittikçe daha sık dilin ucuna gelmektedir. 
     Böyle hallerde, hayatiyeti bulunan toplumlar bir siyasi hareketi başlatıp onun ürünü olacak yeni partinin etrafında dar boğazdan çıkarlar. 
     DP'nin kurulmasından bu yana başka partiler de, bazen ciddi ümitler uyandırarak gelip geçmişlerdir. Çoğu "hayati bir ihtiyaç"ın ürünü değildi fikir ayrılıklarının, bazısı basit kırgınlıkların daha fenası, çıkar çatışmalarının sonucuydu. 
     Yaşamadılar. Onlardan bahsetmiyorum. Etraf, mevcut partilerin içinde ve dışında, "yeni parti" kurma heveslisi eski isimlerle öylesine dolu ki.. Hemen hepsini iten, yukarda sayılan cinsten sebepler. Onlardan da beklenecek bir şey yok. 
     
Taze bir soluk      Bugün, bekleyiş içindeki toplum - ve kamuoyu - bir taze soluğa hasret. Yeni birilerinin biraraya gelmesi ve bu hareketi başlatması lazım. Bunu yapabilecekler mevcut da.. Ama, muhtemelen, misyonlarının henüz farkında değiller. Halbuki Türkiye, onları yetiştirmiş bulunuyor at gözlüklerini çıkarmaları alanlarının dışına taşmaları, ülkeye ve demokratik rejime karşı da ödevlerini yapmak üzere kollarını sıvamaları çok zor olmamalı. Geçmişteki talihsiz bazı tecrübeler - Cem Boyner tecrübesi gibi - hızlarını kesmemeli, hatta kendi talihlerinin sigortası olarak algılanmalıdır. Aynı hataları yapmama bakımından.. 
     Meharetle girişilecek siyasi hareket, toplumun ve kamuoyunun desteğini süratle arkasında bulacak, yeni parti bir umut ışığı olarak gecikmeyecektir. Bugünkü şartlar, programının esaslarını kendiliğinden oluşturmaktadır. Onun bu güçle Parlamentoyu genel seçime zorlamasına köhne partiler uzun süre ve kolay karşı koyamayacaklardır. 
     Bunun üzerinde düşünmeye devam edeceğiz. 
     NOT "Peki, ne olacak Bunun üzerinde düşünmeye devam edeceğiz. Kurtuluş, yok değil" diye biten ilk yazılar bu sütunda 27, 31 Aralık ve 3 Ocak tarihlerinde yayımlanmıştır. 
     





SİCİLYA 
Burası Akdeniz kokuyor 


Resmi hesap... 


Dokunabilmek... 


Adlarında i harfi var 


Çocuklarımızın geleceği için... 


Öngörü ve yönetim 


Tanımadığımız "bizim" insanlarımız 


YÖK'e ne oluyor 


Bir af daha kapıda... 


Yasa çiğneyen kazanıyor... 


Şiddet tarlasındaki şaşkınlar 


Marquez hayatta ve sağlıklı 


Kıssadan hisse 


Kubrick çağı 


Şaşırtma, şaşkınlık, şaşılık 


Demirel Beyaz Saray'a bile Çağlar'la gitmişti 


Türkiye, yeni partisini bekliyor 


Bağışın da raconu var 


</TEXT>
</DOC>
