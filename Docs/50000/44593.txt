<DOC>
<DOCNO> 44593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/guncel/gun02.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Camiye polis kordonu 
</HEADLINE>
<TEXT>

Şeriatçı eylem uyarısı üzerine Diyanet ve Kocatepe Camii’nde polis göz açtırmadı 
     Emniyet Genel Müdürlüğü’nün "şeriatçı eylem" uyarısı üzerine dün Ankara Kocatepe Camii’nde düzenlenen "Camiler Haftası" töreni olağanüstü güvenlik önlemleri altında gerçekleştirildi. Diyanet İşleri Başkanı Mehmet Nuri Yılmaz, Diyanet’in her iki girişi ve Kocatepe Camii etrafında Çevik Kuvvet ve sivil polislerle alınan güvenlik önlemleri ile ilgili olarak "Emniyet’ten uyarı gelince önlem alındı" dedi. Siyasilerin de katıldığı törende Yılmaz, güvenlik nedeniyle kısa konuştu. 
     
     Siyasiler de katıldı 
     DYP Grup Başkanvekili Nevzat Ercan, "İslam doğru anlaşılsaydı dehşet verici sahnelere tanık olmazdık" derken ANAP Genel Başkan Yardımcısı Bülent Akarcalı törene dedelerinin imamlık yaptığı camilerin anısına geldiğini söyledi. 
     
Cihadın anlamını bilmiyoruz’      Diyanet İşleri Başkanı Mehmet Nuri Yılmaz, "cihad" kavramının "kararlı ve şuurlu gayret" anlamına geldiğini belirterek "Bazıları bu kavramı İslam’ı harp yoluyla yaymak bütün Müslümanlar için dini bir görevdir’ görüşünü ileri sürerek, zihinleri maksatlı şekilde karıştırmaktadır" dedi. 
     



 GÜNCEL 


















</TEXT>
</DOC>
