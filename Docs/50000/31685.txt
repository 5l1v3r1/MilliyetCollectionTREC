<DOC>
<DOCNO> 31685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/son/soneko14.html </URL>
<DATE> 2001/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
1. seansta borsa böyle geçti... 
</HEADLINE>
<TEXT>

     İMKB Ulusal-100 Endeksi, dünkü kapanışa göre 356.68 puan artışla 1. seansı 9.086.72 puandan tamamladı. 
     Hisse senetleri, ortalama yüzde 4.09 oranında değer kazandı. 
     Dünkü yüzde 7.81 kayıpla 8,730.04 puana düşüşün ardından Borsa, Intesa Grubu ile anlaşmaya vardığı basında duyurulan Garanti Bankası'na yönelik alımlarla güne yükselişle başladı. 
     8,817.78 puandan açılan Endeks, seansın ilk yarısını 8.703.09 puandan geçti. Bir süre 8,300-8,500 seviyesinde yatay seyir izleyen Endeks, seansı 9,000 puanın üzerinde kapattı. 
     En düşük 8,326.66, en yüksek de 9,226.59 puan seviyelerini gören Endeks, 1. seansı 9,086.72 puana yükseldi. 
     Kapanışta mali endeks 557.34 puanlık artışla 12,657.26 puana, sınai endeks 238.84 puanlık artışla 7,550.33 puana, hizmetler endeksi 122.55 puanlık artışla 5,227.55 puana yükseldi. 
     Dünkü 2. seans kapanışına göre, mali grup hisseler ortalama yüzde 4.61, sanayi grubu hisseler yüzde 3.27, hizmet grubuna bağlı hisseler de yüzde 2.40 oranında değer kazandı. 
     1. seansta işlem gören toplam 276 hisse senedinden 181'i değer kazandı. 50 hisse değer kaybederken, 45 hissenin fiyatında ise değişiklik olmadı. 
     Seansta, 357 trilyon 536 milyar 46 milyon liralık işlem hacmi oluştu. 
     1. seansta, Garanti Bankası, Yapı Kredi Bankası, İş Bankası C , Sabancı Holding ve Akbank en yoğun işlem gören hisseler oldular. 






</TEXT>
</DOC>
