<DOC>
<DOCNO> 18563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/28/son/sontur11.html </URL>
<DATE> 2001/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
DGM Savcısı Çağlar'ın ifadesini almaya başladı 
</HEADLINE>
<TEXT>

     İstanbul DGM'ye getirilen eski bakan ve işadamı Cavit Çağlar'ın, Egebank ve Etibank soruşturmalarını yürüten DGM Cumhuriyet Savcısı Ercan Cengiz tarafından ifadesinin alınmasına başlandı. 
     İstanbul DGM'ye Çırağan Caddesi üzerinden getirilen Çağlar, saat 10.50 sıralarında içeri alındı. Cavit Çağlar'ın daha sonra, banka soruşturmalarını yürüten Cumhuriyet Savcısı Ercan Cengiz tarafından ifadesinin alınmasına başlandığı bildirildi. 
     Bu arada, Cavit Çağlar'ın oğlu Mustafa Çağlar ile bir grup yakını da İstanbul DGM'ye geldi. Öte yandan emniyet yetkilileri, Cavit Çağlar'ın duruşma salonlarının olduğu bölümden İstanbul DGM'ye getirileceği gerekçesiyle sabah saatlerinden itibaren burada geniş güvenlik önlemleri aldı. Basın mensupları da, İstanbul DGM'nin bu bölümünde beklerken, Çağlar önlemlerin aksine Çırağan Caddesi üzerindeki ana kapıdan içeri alındı. 







</TEXT>
</DOC>
