<DOC>
<DOCNO> 3786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/guncel/gun03.html </URL>
<DATE> 2001/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İlahiyat Fakültesi öğretim üyesi Doç. Dr. Emin Işık’tan imamlara ilginç öneri 
</HEADLINE>
<TEXT>
İmamları Vatikan’a kursa gönderelim ’ 
Kuran kurslarında yetişen hocaların insanlarla iletişim kuramadığını söyleyen Doç. Dr. Emin Işık, "Vatikan’da iki yıl kurs görseler problem çözülür" diyor 
     GÜLAY FIRAT İstanbul 

     Yaşar Kemal’in eşi Thilda Kemal’in cenaze töreninde dua ettiği gerekçesiyle aşırı dinci gruplardan tepki gören Marmara Üniversitesi İlahiyat Fakültesi öğretim üyesi Doç. Dr. Emin Işık, vaazları ve derslerindeki konuşmalarıyla dikkatleri üzerinde toplamaya devam ediyor. Doç. Dr. Emin Işık, son bombasını imamlara Vatikan’da kurs tavsiye ederek patlattı. 
     
İletişim kuramıyorlar’      Öğrencilerine ve imamlara, "Vatikan’ı, kilisedeki papazları kendinize örnek alın" diyen Işık, sözlerini şöyle sürdürdü "Sultanahmet’te hizmet verecek imamların, Vatikan’da iki sene kurs alması şart. Papazlar, boşalmış kiliselere adam kazanmak için şefkat ve merhametle insanları karşılıyor. Bizde Kuran kursundan yetişme, insan ilişkileri kötü bir hoca, Sultanahmet Camii gibi turistlerin akınına uğrayan camilerde yanlış tavırlar içine girebiliyor. Din adamının amacı İslamiyeti sevdirmektir." 
     
Gericiler örgütlenmiş’      Bıçaklı saldırıya uğrayan Dekan Prof. Dr. Zekeriya Beyaz’ın "İlahiyat Fakültesi’nde bir grup militan var" sözlerine de katıldığını belirten Işık, gericilerin fakülteyi ele geçirmeye çalıştığını belirterek, "Bütün bu savaşın körükleyicileri onlar. Tahminim, öğrencilerimizin arasına karışmış, örgütlenmiş 30 kadar gerici adam var. İşte, bu bir grup adam, buradaki iki bin kişiyi esir almaya yetiyor" diye konuştu. 
     
İslamı değiştirmeyin’      İslamın ilk emrinin "Oku" olduğuna dikkat çeken Işık, konuşmasını şöyle sürdürdü 
     "Başörtüsü Hz. Muhammed’e 22 yıl sonra gelmiş bir emirdir. Biz geliş sürecini, eğitim sisteminde temel kabul edeceğiz. Peygamberimiz, nereden nasıl başlamış ve hangi aşamalardan geçmişse, o programa uyacağız. İslamın önemli ilkelerini bir kenara bırakıp diğerlerine ağırlık verirseniz, İslamiyeti ters yüz etmiş olursunuz. Eğer, türbanlı okula girilemiyorsa, şekilcilikten çıkıp ilim irfan için uğraşın." 
     
"Papazlar dini sevdirmeyi biliyor"      Marmara Üniversitesi’nden Doç. Dr. Emin Işık, Vatikan’daki kurs önerisini şu sözlerle açıklıyor "Orada papazlar dini sevdirmeyi biliyor. Kendilerine gelen insanlara sevgi ve merhamet gösteriyor. Türkiye’de ise Kuran kursundan çıkan hocalar insanlarla diyalog bile kuramıyor, yanlış tavırlar içine girebiliyor. 
     


 GÜNCEL 
















</TEXT>
</DOC>
