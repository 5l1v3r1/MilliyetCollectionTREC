<DOC>
<DOCNO> 24486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/son/soneko06.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine bugün Ziraat ve Halk Bankası'na toplam 247.9 trilyon ödedi 
</HEADLINE>
<TEXT>

     Hazine Müsteşarlığı, bugün, Ziraat Bankası'na 202.9 trilyon lira, Halk Bankası'na 45 trilyon lira olmak üzere toplam 247.9 trilyon liralık ödeme yapıldığını bildirdi. 
     Hazine Müsteşarlığı'ndan yapılan açıklamada, karşılaşılan krizler nedeni ile bu krizlerden en fazla etkilenen kesimlerin kayıplarının giderilmesinin de uygulanmakta olan ekonomik programın başarısı için bir gereklilik olarak ortaya çıktığı belirtildi. 
     Bu çerçevede, bütçe kanunu ile kamu bankalarının mali durumlarını olumsuz yönde etkilemeyecek şekilde, kaynağı önceden temi edilmek sureti ile krizden etkilenen kesimlerin kayıplarının giderilmesi amacıyla 400 trilyon lira tutarında bir imkan yaratıldığı kaydedilen açıklamada, şöyle denildi 
     ''Kararname ile Ziraat Bankası'nca ekonomik faaliyetleri münhasıran küçük ve orta boy tarımsal işletmelerinden işletilmesinden ibaret olan üreticilere doğrudan ve veya tarım kredi kooperatifleri aracılığıyla kullandırılmış olan tarımsal krediler ile Halk Bankası'nca esnaf ve sanatkara, genç ve kadın girişimcilere açılmış kredilerin faiz oranlarının, 2001 yılı sonuna kadar geçerli olmak koşulu ile yüzde 55 seviyesine indirilmesi hükme bağlandı. Bu çerçevede, oluşacak gelir kayıplarının her iki banka için toplam 400 trilyon lira'sını geçmemek kaydıyla bütçeden avans ödeneceği hükme bağlanmıştır.'' 
     Açıklamada, bugün Ziraat ve Halk Bankası'na yapılan toplam 247.9 trilyon liralık ödemenin, bu kapsamda yapıldığı belirtildi. 
     
     






</TEXT>
</DOC>
