<DOC>
<DOCNO> 47665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/yasam/yas04.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İki tokat’la doğmamış çocuğunu da öldürdü 
</HEADLINE>
<TEXT>

Hamile eşini tokatlayarak öldürmekten yargılanan koca kendini savundu 'Sadece iki tokat attım. O kalpten öldü' 
     BAHAR KAYMAKÇI İzmit DHA 

     İzmit Mehmetali Paşa Mahallesi'nde üç ay önce meydana gelen olayda, 8 aylık hamile eşi Meral Dilbaz 25 ile tartışan Yalçın Dilbaz 29 , tartışmanın büyümesi üzerine eşini tokatladı ve hırsla evden çıkıp işe gitti. 
     Eşinin evden ayrılmasından sonra fenalaşan Meral Dilbaz, komşularının yardımıyla İzmit Devlet Hastanesi'ne kaldırılarak bebeği sezaryenle alındı. Talihsiz kadın yapılan tüm müdahalelere karşın kurtarılamazken, bebeği de bir süre sonra öldü. 
     
     'Kalbi varmış, bilemedim...' 
     Eşinin ölümüne neden olduğu iddiasıyla 24 yıl hapis cezası istemiyle yargılanan Yalçın Dilbaz, kendini şöyle savundu "Ona sadece iki tokat attım. Evden ayrıldıktan sonra da fenalaşmış. Kalp krizi geçirdiği için de ölmüş. Eşimi ben öldürmedim." 
     Duruşmayı izlerken damadının bu ifadelerine sinirlenen Sadettin Güneş, "Kızımı sen öldürdün. Hamile kadına el kalkar mı " diye bağırdı. 
     Yalçın Dilbaz'ın avukatı Hüseyin Acurman, otopsi sonucu verilen raporlarda ölümün tokatla bir ilgisinin olmadığını, Meral Dilbaz'ın kalp krizi geçirerek öldüğünü söyledi. 
     Mahkeme ölüm olayının tokatla bir ilgisinin olup olmadığının belirlenmesi için raporların Adli Tıp'a gönderilmesini kararlaştırarak duruşmayı erteledi. 
     



 YAŞAM 



















</TEXT>
</DOC>
