<DOC>
<DOCNO> 11621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/16/spor/spo07.html </URL>
<DATE> 2001/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
"Yüreğinizle oynayın" 
</HEADLINE>
<TEXT>

Bursaspor’un hocası Bijedic, İstanbulspor maçı öncesi futbolcularına uyarılar yağdırdı 
     HAKAN KARABAY DHA 

     BURSASPOR, deplasmandaki İstanbulspor maçının hazırlıklarını dün yaptığı çalışmayla sürdürdü. Saha ortasında futbolcularıyla toplantı yapan Teknik Direktör Nejat Biyedic, İstanbulspor karşılaşmasında oyuncularının yüreklerini ortaya koymalarını istedi. Boşnak hoca, "Formanızın hakkını verin. Başarıya giden yolda savaşmak ve mücadele etmek ilk şarttır" diyerek, uyarılarda bulundu. BİJEDİC, futbolculardan İstanbul maçında galibiyet beklediğini de vurgulayıp, "Bu karşılaşmadan üç puan çıkarırsak, orta sıralara doğru ilerleriz. Formanızın hakkını verin" yorumunu yaptı. Yeşil - Beyazlı ekipte sakatlıkları süren Erkan ile Mustafa Er’in yanı sıra adalesinde çekme oluşan Hakan Demir’in katılmadığı çift kalede Mehmet Al atttığı gollerle dikkat çekti. 
     


 SPOR 


























</TEXT>
</DOC>
