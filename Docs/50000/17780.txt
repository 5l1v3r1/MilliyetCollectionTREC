<DOC>
<DOCNO> 17780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/24/yasam/yas01.html </URL>
<DATE> 2001/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyah zeytine dikkat edin 
</HEADLINE>
<TEXT>

Dışı, içi ve çekirdeği siyah zeytinden uzak durun.. Çünkü bu zeytinler, sağlığa son derece zararlı, kalıcı arazlara yol açan kumaş boyası ve demiroksit ile 'karartılıyor' 
     MERT İLKUTLUĞ DHA 

     Sabah kahvaltılarının ve fakir sofralarının vazgeçilmezi 'siyah zeytinle' ilgili ürkütücü bir uyarı geldi. 
     Uyarıya göre, 'Gıda Üretim İzni' kararnamesinin siyasi baskılar nedeniyle bir türlü uygulanamaması, onbinlerce sofrada 'sağlığa zararlı' zeytinlerin yenmesine yol açıyor. Uyarıyı yapan ise, Ege Bölgesi Sanayi Odası Meclisi ve Ege Zeytin İhracatçıları Birliği Yönetim Kurulu üyesi Gürkan Renklidağ. 
     
     'Siyaset kararttı' 
     Renklidağ, gıda kodeksine uygun olarak zeytin karartan firmaların, bunu oksijen ve standarta uygun boyalarla yaptıklarını söylüyor. 
     Tehlike de, gıda kodeksine uymayan firmalardan geliyor. 
     Bu firmalar, zeytinlerini karartmak için, sağlığa son derece zararlı kumaş boyası ve demiroksit kullanıyor. Bu iki yöntemle karartılan zeytinler, dışları, içleri ve hatta çekirdeklerinin 'simsiyah' olması ise tanınabiliyor. Kumaş boyalarının kısa sürede kalıcı hastalıklara yol açtığını söyleyen Renklidağ, sözlerini şöyle tamamlıyor 
     "Bunu engellemenin tek yolu, geçen yıl yürürlüğe giren gıda üretim izni kararnamesi. Ama buna karşı firmalar bakanlığa yüklenince,tarım müdürlükleri devreye sokuldu. Bu noktada siyasiler araya girdi, 'Şu firmaya izin verler' başladı. Sonuçta uygun olmayan firmalara izin verildi. Kısacası zeytini siyaset kararttı." 
     
     



 YAŞAM 






















</TEXT>
</DOC>
