<DOC>
<DOCNO> 42806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/son/sondun27.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız basını "Bush batının şerifi gibi" 
</HEADLINE>
<TEXT>

     Fransız siyasi gazeteleri, ABD Başkanı George Bush'un, ''Bin Ladin'i ölü ya da diri istiyorum'' açıklamasına bugün birinci sayfalarında geniş yer verdi. Gazeteler, Bush'un bu sözleriyle adeta ''batının şerifi gibi davrandığı'' yorumunu yaptılar. 
     Le Figaro gazetesi, Afganistan'a komşu ülkelerinin giderek Taliban rejimi ile aralarına mesafe koyduğunu belirtti. Gazetenin haberinde, Afganistan ve Pakistan sınırında gerginliğin giderek yükseldiği kaydedildi. Fransız gazetesi, New York borsasının tekrar açılmasına ve faizlerin Avrupa'da ve ABD'de düşmesine geniş yer verdi. 
     Liberatıon gazetesi, New York borsasının tekrar açılması ile ilgili gelişmeleri ön plana çıkartırken, borsanın ilk gün yüzde 7.13 oranında değer kaybetttiğini bildirdi. Terörist saldırılardan sonra borsanın çökme beklentisi içine girdiği hatırlatılan haberde, ekonominin olumsuz yönde etkilenmesine rağmen korkulanın olmadığı ve borsadaki düşüşün sınırlı kaldığı ifade edildi. Liberation gazetesinin haberinde, Fransa Cumhurbaşkanı Jacques Chirac'ın Washington'a bugün yapacağı ziyarete geniş yer verildi. France Soir gazetesi ise ABD Başkanı'nın bin Ladin ile ilgili yaptığı açıklamayı ön plana çıkartı. Gazetenin haberinde, Fransız turistlerin, ABD, Ortadoğu ve Kuzey Afrika'ya planladıkları tatilleri iptal ettikleri kaydedildi. 







</TEXT>
</DOC>
