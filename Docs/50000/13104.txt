<DOC>
<DOCNO> 13104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/26/yasam/yas02.html </URL>
<DATE> 2001/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayasofya ilk üçe giremedi 
</HEADLINE>
<TEXT>

Dünyanın Yeni 7 Harikası’ oylamasında Meksikalılar, baskın çıktı. İnka temsilcisi Chitchen Itza Piramidi birinci, Tac Mahal ikinci, Çin Seddi ise üçüncü sırada.... 
     DÜNYANIN "Yeni 7 Harikası"nı belirlemek amacıyla düzenlenen yarışmada, oylamaya en fazla ilgi gösteren ülkeler arasında Türkiye ikinci sırada yer alırken "Ayasofya" ilk üçe giremedi. Oyların yüzde 30’unu yollayan Meksikalılar, "İnka" uygarlığının temsilcisi Chitchen Itza piramidini birinci sıraya oturtmayı başardı. İkinci sırada "Tac Mahal", üçüncü sırada ise "Çin Seddi" var. Yarışma büyük ilgi görünce oy verme süresi 30 Haziran’a kadar uzatıldı. 
     YENİ 7 Harika’ya aday eserler arasında Tibet’in Lasa kentindeki "Potala Sarayı", Yemen’deki eski "Sana kenti", Timbuktu, "Kremlin Sarayı" ve "Kızıl Meydan", Roma’daki "Colloseum", eğri "Pisa Kulesi", Venedik’teki "Doge Sarayı", "Aachen Katedrali", Paris’teki "Eyfel Kulesi", "Versailles Sarayı", İspanya’daki "Elhamra Sarayı", New York’taki "Özgürlük Anıtı" ve Paskalya adasındaki dev heykeller yer alıyor. 
     


 YAŞAM 





















</TEXT>
</DOC>
