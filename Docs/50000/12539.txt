<DOC>
<DOCNO> 12539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/son/sondun19.html </URL>
<DATE> 2001/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Saray "Rus diplomatlar ülkeyi terketsin" 
</HEADLINE>
<TEXT>

     Beyaz Saray, ''ABD'nin, belirli sayıda Rus diplomattan ülkeyi terk etmelerini istediğini'' bildirdi. 
     Beyaz Saray sözcüsü Ari Fleischer, ''birkaç yıldır ABD'deki istihbarat memurlarının varlıkları ve seviyeleriyle ilgili endişe doğduğunu'' söyledi. 
     Sözcü, Dışişleri Bakanlığı'nın, dün ''istenmeyen kişi'' ilan ettiği belirli sayıdaki Rus diplomattan ülkeyi terk etmelerini istediğini kaydetti. 
     Beyaz Saray sözcüsü, sınırdışı kararının, Federal Soruşturma Bürosu FBI ajanı Robert Hanssen'in casusluk davasıyla ilgili olduğunu söyledi. Amerikan CBS televizyonu, ABD Dışişleri Bakanı Colin Powell'ın, Rusya'nın Washington Büyükelçisi Yuri Uşakov'u dün bakanlığa davet ederek, 50 Rus diplomatın, uygun bir sürede ABD'yi terk etmelerini istediğini duyurmuştu. ABD, geçen ay FBI'ın karşı casusluk uzmanı ve üst düzey yetkililerinden Robert Hanssen'in 15 yıldır Rusya hesabına casusluk yaptığının ortaya çıkmasıyla sarsılmıştı. 




</TEXT>
</DOC>
