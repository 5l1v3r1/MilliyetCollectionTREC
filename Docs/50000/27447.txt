<DOC>
<DOCNO> 27447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/yazar/sazak.html </URL>
<DATE> 2001/06/18/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Sivil anayasaya doğru 
</HEADLINE>
<TEXT>

     TBMM'deki siyasi parti temsilcilerinden oluşan Uzlaşma Komisyonu'nun hazırladığı 37 maddelik Anayasa değişikliği paketi tatilden önce yasalaşabilecek mi 
     Askeri dönemin ürünü 1982 Anayasası'na göre temel hak ve özgürlükleri genişleten parti kapatmayı zorlaştıran, MGK, Kürtçe yayın ve idam gibi konularda daha esnek hükümler getiren taslak, "sivil anayasa"ya doğru atılmış önemli bir adım sayılıyor. Komisyon, adı üzerinde "uzlaşma" temelinde oluşturulduğu için MHP çekinceleri nedeniyle duyarlı pek çok maddede mevcut kısıtlamaların aşılamadığı görülüyor. Ölüm cezasının, savaş ve terör suçları bağlamında korunmuş olması bu dengelerin sonucudur. 
     Anayasa paketi Meclis'te görüşülürken, daha demokratik bir çizgiye gelinecek mi, göreceğiz. 
     Zamanlama da içerik kadar önemlidir. 
     İsveç'teki AB zirvesi gösterdi ki genişleme süreci Türkiye'nin bu hızla yetişemeyeceği bir takvime bağlandı. Zirvede, "2002 yılı sonunda ilk grup aday üyelerle yapılan görüşmelerin tamamlanacağı ve bu durumda 1 Ocak 2004'te üye olabilecekler" belirtildi. 
     AB'ye alınacak ilk grupta Güney Kıbrıs, Slovenya, Macaristan, Estonya ve Malta yer alıyor. 
     AB'de kritik takvim 2002 sonu. O tarihte Kıbrıslı Rumlara AB yolu açılacak. Türkiye ise 2004'teki genişleme öncesinde üyelik müzakerelerine başlamayı hedefliyor. 
     Başbakan Ecevit, Göteborg zirvesinde bu beklentiyi "genişleme sürecinin dışında tutmamak amacıyla Türkiye'ye daha ileri siyasi perspektif verilmeli" diyerek AB liderlerine aktardı. 
     Ankara'nın Ulusal Program'ı ilan etmesi, Anayasa reformuna hazırlanması elbette önemli ama bu hızla AB trenine yetişmek mümkün mü Başbakan, Ankara'ya olumlu izlenimlerle döndü. Ancak zirvenin sonuç bildirgesinde Türkiye'ye tek paragrafla değinildi, o da uyarı niteliğindeydi 
     "Katılım ortaklığının önceliklerini bir an önce yaşama geçirin." 
     AB, Türkiye'den insan hakları sicilini düzelterek, demokratikleşme konusunda somut önlemler almasını bekliyor. NATO'da sorun yaratan Avrupa Güvenlik ve Savunma Kimliği de Ankara'yı sıkıştırıyor. 
     Meclis'teki "Anayasa reformu" tarihi bir fırsat. 
     Uzlaşma Komisyonu'nun taslağına liderler ve parlamentodaki partiler sahip çıkarsa, TBMM tatile girmeden değişiklik gerçekleşebilir. 
     Temmuzda 15 günlük "yaz mesaisi" sivil anayasanın yolunu açar. Derviş yasalarına gösterilen ilginin Anayasa'dan esirgenmeyeceğini umuyoruz. AB üyeliği, IMF'ye verilen sözlerden daha az önemli sayılmaz 
     
     







Anayasa hukuku 


Milliyet... 


Dinlemek isterdim 


Türkiye'nin tedirgin takipçileri 


IMF’den uyarılar sert geldi 


Sadettin Tantan'ın yolu 


Şimdi tasa, Anayasa... 


Sivil anayasaya doğru 


Evliliğin bekası küsenlerin elindedir 


Dornbusch mu haklı, Demirel mi 


Saraylar köşkler vekillerin emrinde 


</TEXT>
</DOC>
