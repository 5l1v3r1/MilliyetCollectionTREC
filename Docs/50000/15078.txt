<DOC>
<DOCNO> 15078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/spor/spo03.html </URL>
<DATE> 2001/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Emre müjdesi 
</HEADLINE>
<TEXT>

Galatasaray’ın genç yıldızı, iki hafta sonra dün ilk kez takımla çalıştı, çiftkalede attığı nefis gollerle alkışlandı 
     ERHAN TELLİ 

     Mükemmel oynadı 
     SARI-KIRMIZILI takımda bir süredir sakat olan Emre’nin iyileşmesi ve çiftkalede mükemmel oynaması sevinç yarattı. İki hafta sonra ilk kez takımla birlikte çalışan Emre’nin formda olduğu gözlendi. Birbirinden güzel golleri alkışlanan Emre’nin Yozgat maçında oynayıp oynamaması konusunda Teknik Direktör Lucescu’nun kararsız olduğu belirtildi. 
     
     Okan şüpheli 
     RUMEN teknik adam, Emre ile ilgili son kararı bugün vereceğini söyledi. Çalışmaya, sakatlıkları süren Capone, Okan ve Bülent Akın katılmadı. Capone’nin Yozgat maçında oynayamayacağı kesinleşirken Okan’ın da karın zarındaki sakatlığı sebebiyle durumunun şüpheli olduğu açıklandı. Hasan Şaş ve Jardel düz koş yapmakla yetindi. 
     
     Lucescu haklı’ 
     HALİL ÖZER 

     G.SARAYLI yöneticiler, "1 Temmuz’dan bu yana para alamadım" diyen Teknik Direktör Lucescu’nun haklı olduğunu söylediler. Yöneticiler, "Hocamızın ve teknik heyetimizin maaşlarını veriyoruz. Ama transfer taksitlerinde alacakları var. Bu doğru. Ancak Lucescu, bunu kötü niyetle söylemedi" diye konuştular. Bu arada UEFA Kupası Fatih Terim tarafından finalin oynanacağı Dortmund kentinin belediye başkanına teslim edilecek. 
     
     Hagi’ye jest 
     GALATASARAY’IN yıldızı, 24 Nisan’da ülkesinde yapacağı jübilesi için futbolcu arkadaşlarına Milli Takım Teknik Direktörü Şenol Güneş’ten izin aldı. Romanya Futbol Federasyonu aracılığı ile Türk Futbol Federasyonu’na başvuran Hagi, takımını tam kadro halinde jübilesinde görmek istediğini, 25 Nisan’daki özel milli maça Sarı - Kırmızılı futbolcuların alınmamasını istedi. Şenol Güneş de buna olumlu yanıt verdi. 
     
     


 SPOR 




















</TEXT>
</DOC>
