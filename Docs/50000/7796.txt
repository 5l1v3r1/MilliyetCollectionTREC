<DOC>
<DOCNO> 7796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/19/spor/spo01.html </URL>
<DATE> 2001/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Nouma’dan son bomba 
</HEADLINE>
<TEXT>

Kampta Scala ile tartıştı, telefonunu yere fırlattı 
     BİLAL MEŞE 

     BEŞİKTAŞ’ın Fransız futbolcusu son olayını kampta yaptı, Teknik Direktör Scala ile sert bir şekilde tartıştı. Kamptan ayrılmak isteyen Nouma, "Cezalıyım. Beni neden burada tutuyorsunuz Evime gideceğim" dedi. Scala ise, "Bizimle birlikte kalacaksın. Hiçbir yere gidemezsin" karşılığını verdi. 
     NOUMA’nın bunun üzerine bağırdığı, "Bırakın beni. Gitmek istiyorum" dediği, cep telefonunu da yere fırlattığı öğrenildi. Geceyi takımla birlikte kampta geçiren Fransız futbolcunun sabah ise yaptıklarından pişmanlık duyduğu ve Scala’ya "Hatalıyım. Sizden özür diliyorum" dediği ifade edildi. 
     
Ali Eren cezalı      BEŞİKTAŞ’ta Adanaspor maçında başarılı futboluyla dikkat çeken Ali Eren, Rizespor’dan sonra Adana karşısında da sarı kart görünce cezalı duruma düştü. Ali Eren, önümüzdeki hafta oynanacak Fenerbahçe derbisinde forma giyemeyecek. 
     
Temel atıyoruz’      BEŞİKTAŞ Teknik Direktörü Scala, "Büyük zorluklar altındaydık. Herşeye rağmen çok zor geçen bu maçı kazandığımız için mutluyum. Önümüzde sakin bir hafta var. Fenerbahçe maçına çok iyi hazırlanacağız" dedi. Scala, "Eğer şampiyonluğu yakalayamazsak, kimse neden bu takım şampiyon olmadı diye sorma hakkına sahip değil. Çünkü Beşiktaş’ın geleceğinin temellerini atıyoruz" diye konuştu. 
     


 SPOR 

































</TEXT>
</DOC>
