<DOC>
<DOCNO> 25647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/son/sontur35.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da memurları polis copla dağıttı 
</HEADLINE>
<TEXT>

     TBMM Genel Kurulu'nda bugün görüşülmeye başlayan Kamu Çalışanları Yasa Tasarısı'nı protesto etmek amacıyla 6 saattir Kızılay'da eylem yapan memurlara polis müdahale etti. 
     Kızılay Ziya Gökalp Caddesi'ni trafiğe kapatarak 6 saattir eylem yapan memurlara güvenlik güçleri müdahale etti. Saat 18.00'da polis barikatını aşarak Kızılay Meydanı'na girmek isteyen yaklaşık bin 500 kişilik gruba polis gaz bombası atarak müdahale etti. İlk ara sokaklara kaçışan memurların yeniden Eğitim-Sen'in önünde toplanmalarının ardından güvenlik güçleri gruba ikinci kez müdahele etti. Daha sonra panzerler ve Çevik Kuvvet polisleriyle Kızılay'da ara sokaklara dağılan eylemciler arasında kovalamaca başladı. 
     Kamu çalışanlarının eylemine polisin müdahalesi sırasında çok sayıda memur yaralanırken, pek çok kişide gözaltına alındı. Güvenlik güçlerinin müdahalesi sırasında kullandıkları biber gazı ve göz yaşartısı bombalardan çok sayıda vatandaş da etkilendi. 







</TEXT>
</DOC>
