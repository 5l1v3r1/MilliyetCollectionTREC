<DOC>
<DOCNO> 34685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/spor/spo08.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Ulusoy davası yeniden 
</HEADLINE>
<TEXT>

     NEZİH GÜROL 

     AZERBAYCAN maçında, İstiklal Marşı’nı protokol yerine, kendilerine okutturan Futbol Federasyonu Başkanı Haluk Ulusoy hakkında dava açıldı. 21 Haziran’da İstanbul Cumhuriyet Savcılığı’nca yürütülen, ancak takipsizlikle sonuçlanan soruşturma, Genel Müdür Kemal Mutlu’nun itirazı ile Beyoğlu 1. Ağır Ceza Mahkemesi’nce incelemeye alındı. Mahkemenin 6 Temmuz’daki kararı ile 3.Sulh Ceza Mahkemesi’nde, Ulusoy için 3 aydan 6 aya kadar hapis istemiyle dava açıldı. 
     ULUSOY hakkında yapılan incelemede, organizasyonun FIFA ve UEFA’nın yetkisinde olduğu bildirilmesine rağmen, mahkeme heyeti kanun uyarınca protokol ve diğer organizasyonların İl Müdürlüğü tarafından yapıldığını belirledi. Ayrıca protokol kurallarını ihlal ettiği öne sürülen Ulusoy iddianamede, seremonide futbolcu, bando ve yetkililerin sırtlarını şeref tribününe dönmesine neden olmakla suçlandı. Davaya önümüzdeki aylarda başlanacak. 
     



 SPOR 






















</TEXT>
</DOC>
