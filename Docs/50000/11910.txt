<DOC>
<DOCNO> 11910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/18/spor/spo03.html </URL>
<DATE> 2001/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
MİLLİYET, Cim-Bom’un rakibi Real Madrid’in kampına girdi 
</HEADLINE>
<TEXT>
Aynı Senaryo 
İspanyol ekibi de, her Avrupalı’nın yaptığı gibi Galatasaray’ı göklere çıkardı, çeyrek final için konstrasyonunu bozmaya çalıştı 
     ÖZEL HABER 

     MİLLİYET, Galatasaray’ın, Şampiyonlar Ligi çeyrek finalindeki rakibi ve Dünya futbolunun süper kulübü Real Madrid’in kampına girdi, nabzını tuttu. İspanyol ekibinin gerek teknik direktör, gerek yönetici, gerekse futbolcuları kuradan memnun olmadıklarını söylediler, "Galatasaray’ı bu turda beklemiyorduk" dediler. Futbolun gerçek yıldızları, her Avrupalı’nın yaptığı gibi, Cim - Bom’u göklere çıkararak, konsantrasyonunu bozmaya çalıştılar. 
     İNGİLİZ Steve McManaman, "Keşke ilk grup maçlarında karşılaşmış olsaydık" dedi. Ünlü yıldız "Teoride her büyük çoğunluk bizi favori gösterse de, Galatasaray’ın bizi eleme şansının olduğunu düşünüyorum. İnanılmaz pres uyguluyorlar. Bana göre düğüm, sahamızda çözülür" diye konuştu. Roberto Carlos da, "Sezon başında Süper Kupa’yı bizden çaldılar. Bunu unutmadık. Eğer bizi çeyrek finalde elerlerse, kupanın sahibi olurlar" ifadesini kullandı. 
     GENÇLERBİRLİĞİ’NDEN, Real Madrid’e giden Geremi de, "Kendimi ne kadar Türk gibi hissediyorsam da, Galatasaray’ın işinin zor olduğu bilincindeyim" yorumunu yaptı. Ünlü futbolcu, "Ancak Galatasaray, Real Madrid’i elerse size söz veriyorum, Galatasaray bayrağı ile tur atacağım" diye konuştu. Aguilera, "Ali Sami Yen’den, Real Madrid’in galibiyetle çıkacağına inanmıyorum. Bana sorarsanız G.Saray, Türkiye’de değil İspanya Ligi’nde oynamalı" diye konuştu. 
     
Büyük saygı duyuyorum’      REAL Madrid Teknik Direktörü Vicente Del Bosque, Galatasaray’a büyük saygı duyduğunu ifade etti. Bosque, "Bundan sonra her takımın kaderi iki maçta belli olacak. Ancak ikinci maçı evimizde oynamamız büyük avantaj. Hesaplarımı Ali Sami Yen’de alacağımız sonuca değil, Bernabeu Stadı’ndaki farklı galibiyete göre yapıyorum" dedi. 
     GENEL Direktör Jorge Valdano da "Galatasaray’ın, Real Madrid’i nasıl yendiğinin örnekleri var. Eğer bizi Süper Kupa’da yenip alt edebiliyorlarsa, yarı finale çıkmamızı da engelleyebilirler" diye konuştu. Valdano, "Galatasaray, kesinlikle hafife alınacak rakip değil. Bu yüzden ciddiye almalıyız" ifadesini kullandı. 
     
Parasız ama tehlikeli’      İSPANYOL basını, dünkü sayılarında Galatasaray’da yaşanan para krizini "Parasız şampiyonluğa giden takım" manşetleriyle duyurdu. Sarı - Kırmızılı kulüpte kronikleşen mali sıkıntıya rağmen futbolcuların büyük özveriyle ter akıttığına değinen El Mundo Deportivo, El Pais, AS ve Marca "Galatasaray, para sıkıntısını hiç sorun etmeden Şampiyonlar Ligi’nde emin adımlarla ilerlemeye devam ediyor" diye yazdılar. 
     
Raul’a ödül      REAL Madrid’in golcü futbolcusu Raul, İspanya’nın "en popüler sporcusu" unvanına layık görüldü. İspanya ulusal televizyonu TVE’nin, on milyonun üzerinde izleyicisi arasında yaptığı ankette Raul birinciliği alırken, eski hentbolcu Inaki Urdangarin ikinci, yine eski 500cc motorsiklet şampiyonu Alex Criville de üçüncü sırayı aldılar. 
     
HAGI ALARMILigde altı hafta forma giyemeyecek olan Rumen futbolcu için özel idman programı hazırlandı 
     ERHAN TELLİ 

     GALATASARAY’da, Gençlerbirliği maçında çıkardığı olaylar ve gördüğü kırmızı kart nedeniyle, altı hafta ceza alan Rumen yıldız Gheorghe Hagi için özel bir program hazırlandı. Sarı - Kırmızılı ekibin Teknik Direktörü Mircea Lucescu tarafından hazırlanan bu programla, Hagi’nin oluşacak maç eksiğinin kapatılmaya çalışılacağı öğrenildi. 
     LUCESCU, ilk etapta bozulan moralinin düzelmesi için Hagi’ye dört gün izin verdi. Rumen hoca, yıldız oyuncuyla, bu izin nedeniyle ülkesine gitmeden önce yaptığı konuşmada, "Ailenle birlikte iyice dinlen ve üzerindeki stresi at. Sana çeyrek finalde çok ihtiyacım var. 3 Nisan’da oynayacağımız Real Madrid maçına kadar seni hazır tutmalıyız" dedi. 
     HAGİ’NIN çarşamba günü takımla birlikte antrenmanlara başlayacağı ve özel olarak hazırlanan bir program sonucu yedek oyuncularla sıkı şekilde çalıştırılacağı bildirildi. Rumen yıldızın, kondisyon açısından geri kalmaması için de Galatasaray’ın ligde oynayacağı maç günlerinde, Florya’da tek başına hazırlanacağı belirtildi. 
     
Real seferberliği      Sarı - Kırmızılılar’da, Real Madrid için seferberlik ilan edildi. Teknik Direktör Lucescu, yardımcısı Balint’i sadece İspanyol ekibini takip ve analiz etmesi için görevlendirirken, kendisi de detaylı çalışmalara başladı. Lucescu öncelikle, İspanyol ekibinin Şampiyonlar Ligi’nde daha önce oynamış olduğu tüm maçların kasetlerini toplattı. Bu arada Siirt maçı için dün İzmir’e giden Galatasaray’da Hagi ile Popescu forma giyemeyecek. 
     
Mallorca Real Madrid      GALATASARAY’IN Şampiyonlar Ligi çeyrek finalindeki rakibi Real Madrid, İspanya Ligi’nde bu akşam Real Mallorca ile deplasmanda karşılaşacak. Mallorca’nın Son Moix Stadı’ndaki maç TSİ 18.00’de başlayacak. 
     
Gori’den suçlama      FİORENTİNA Başkanı Cecchi Gori, Fatih Terim’in İtalyan menajeri Roggi vasıtasıyla Milan 2. Başkanı Adriano Galliani ile anlaşmaya vardığını söyledi. Bu sözleri, Milan Başkanı Berlusconi’den duyduğunu ifade eden Gori, "Berlusconi de bunu bilmiyordu. Çünkü proje Rui Costa’yı Milan’a götürmekti. Terim, Milan’ın artık kendisini almayacağı korkusundan istifa etti" dedi. 
     
Siirt Jetpa-G.Saray      STAT İzmir Atatürk 
     SAAT 17.00 
     HAKEM Cem Tosyalı 
     SİİRT JETPASPOR Metin - Sedat, Çağlayan, Atilla, Hamza - Serdal, Gürçay, Okan, Ceyhun - Alp, Ersen Martin 
     GALATASARAY Taffarel - Capone, B.Emre, B.Bülent, Ergün - Okan, Ümit, Suat, Emre - Hasan Şaş, Jardel 
     SAKAT Hakan, Popescu, Vedat G.Saray 
     CEZALI Hagi G.Saray 
     TV DigiTürk Canlı 
     


 SPOR 

























</TEXT>
</DOC>
