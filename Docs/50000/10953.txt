<DOC>
<DOCNO> 10953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/12/yasam/ayas.html </URL>
<DATE> 2001/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Vicdansız Prens 
</HEADLINE>
<TEXT>

Şap salgını yetmedi İngiliz köylüsüne bir tekme de prensleri vurdu. Charles, beş kuruşsuz kalan köylülere, Kirayı ödemeyen araziyi hemen boşaltsın’ diye buyurdu 
     LONDRA Milliyet 

     İngiltere Prensi Charles, Cornwall bölgesinde kendisine ait arazide kiracı olan 240 çiftçiden kira parasını toplamak isteyince çiftçileri kızdırdı. 
     Prens Charles, ülkedeki şap salgını yüzünden büyük ekonomik sıkıntıya düşen çiftçilerden 2 milyon sterlin kirayı toplamakta ısrarlı. 
     
Geri sayım başladı      Charles’ın bu tutumu karşısında dehşete düşen çiftçiler ise ne yapacaklarını bilemez durumdalar. 
     Çiftçilere 18 gün içinde kiraları ödemedikleri takdirde araziden çıkartılacakları bildirildi. Prensin ofisinden yetkililerin "Olağandışı bir durum yok, kiraların ödenmesi gerekir" şeklindeki ifadeleri ise Çiftçiler Derneği’ni telaşlandırdı. 
     
İntihar ediyorlar      Geçtiğimiz günlerde iflas eden iki çiftçinin intihar ettiğini hatırlatan dernek yetkilisi Noel Cartwright durumun çok vahim olduğunu kayderek "Çiftçileri şu anda ekonomik bakımdan sıkıştırmak çok yanlış. İntihar olaylarının artmasından endişeleniyoruz" dedi. 
     Çiftçilerden Andy Bradford ise, "Nasıl işler normal diyorlar. 80 hamile ineğimin öldürülmesini bekliyorum. Bunun nesi olağandışı değil" dedi. 
     


 YAŞAM 

























</TEXT>
</DOC>
