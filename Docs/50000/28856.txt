<DOC>
<DOCNO> 28856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/yasam/yas01.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Gasp aracı Kremalı bisküvi 
</HEADLINE>
<TEXT>

     ÇAĞLAR ÇAĞATAY İstanbul 

     İstanbul'da son derece ilginç bir gasp davasının duruşması dün görüldü. Beyoğlu 2. Ağır Ceza Mahkemesi'nde görülen duruşmada, iddia makamına göre bu ilginç gasp olayı şöyle yaşandı Huri Yılmaz adlı kadın zanlı, 22 Nisan gecesi Taksim'deki bir parkta yanına gelen Erol Kırbaç'a, içine uyuşturucu konulmuş kremalı bisküvi ikram etti. Bisküviyi yedikten bir süre Kırbaç kendinden geçti. Huri adlı kadın, Serkan Üre ve Mehmet Sırrı Yeyitoğlu adlı iki erkek arkadaşını çağırdı. Bu iki kişi, bıçak çekerek yarı baygın Kırbaç'ı gasp etti. Uyandığında 800 doları, cep telefonu ve 75 milyon Türk Lirası'nın alındığını anlayan Kırbaç, olayı polise bildirdi. 
     
     Zanlı hayat kadını çıktı 
     Yakalanan Huri Yılmaz ile Üre ve Seyitoğlu hakkında 20 yıla kadar hapis istemiyle dava açıldı. Zanlılar ise suçlamaları reddetti. Huri Yılmaz, hayat kadını olduğunu söyleyip "Fiyat yüzünden kavga çıktı" dedi. Üre ve Seyitoğlu da, sadece kavgayı ayırmaya çalıştıklarını iddia etti. 
     



 YAŞAM 
























</TEXT>
</DOC>
