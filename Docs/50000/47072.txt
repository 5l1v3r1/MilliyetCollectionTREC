<DOC>
<DOCNO> 47072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/guncel/gun08.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş başarılı mı 
</HEADLINE>
<TEXT>

ÇAPRAZ ATEŞ 
     EKONOMİ SERVİSİ 

     Şubat krizi sonrası, büyük umutlarla ABD’deki Dünya Bankası Başkan Yardımcılığı görevini bırakarak Türkiye’ye gelmesi istenen Kemal Derviş, aradan geçen süre içinde, ekonomide beklenen iyileşmenin görülmemesi üzerine sorgulanmaya başlandı. Kimi kesimler Derviş’in başarısız olduğunu savunurken, kimi kesimler de Derviş’in elinden geleni yaptığını, başarı ya da başarısızlığın hükümet uygulamalarında aranması gerektiğini savundu. 
     
     Tuğrul Belli Turkish Bank Genel Sekreteri 
Olanakları bu kadar      Başarısız olduğunu düşünmüyorum. Elindeki olanaklar bu kadar. Başta borçlar olmak üzere 10 yıl ve daha fazla dönemin biriktirdiği problemler var. Diğer opsiyonlar denendi, başarılı olamadı. Sabırlı olmak gerekiyor. Üçlü bir koalisyon hükümeti, medya ve ağlayan birçok sektörün olduğu bir ortamda kim olsa yıpranır. Zordaki sektörlerin sorunu şubat krizine değil, 5 - 10 yıla dayanan sorunların birikimi. Aşırı borçlanma nedeniyle oluşan köpüğün temizlenmesi gerekiyor. Çünkü dış borç alıp da sürdürülebilir bir büyüme sağladığımız söylenemez. Bu nedenle başarısız denilemez. Başarısız bulanlar için hodri meydan diyorum. Tek hatasını siyasete soyunma olarak görüyorum. Ancak Derviş bu hatasından çabuk döndü. 
     
     Can Paker -Türk Henkel TÜSİAD Haysiyet Divanı Başkanı 
Siyasi angajman önemli      Devlet Bakanı Kemal Derviş’in programı ve uygulaması diye bir şey söz konusu değil. Hükümet uygulaması diye bir şey düşünülebilir. Derviş’in yaptıkları ekonominin kuraları içinde doğrudur. Önemli olan hükümetin siyasi angajmanıdır. 
     
     Hüsamettin Kavi İstanbul Sanayi Odası Başkanı 
Elinden geleni yapıyor      Kemal Bey, önceden bilgi sahibi olduğu Türkiye ile görev aldığı Türkiye arasında fark olduğunu gördü. Hükümet içinde üç partinin yanında başka bir tavır sergiliyor ve hükümet üyelerinden ne kadar destek gördüğü de tartışılır. Ayrıca hükümetin kasım ve şubat krizlerinde kaybettiği prestij onun hanesine yazıldı. Dolayısıyla ekonomik kriterlerin yanında, siyasi kriterler de Derviş’in performansında etkili. Ancak bütçe çerçevesinde ABD’de yaptığı görüşmelerin etkili olduğu da gözleniyor. Bunları bir araya koyduğumuzda tam başarıyı yakalayamasa da elinden geleni yapıyor. 
     
     Doç. Dr. Hayri Kozanoğlu Marmara Üniversitesi 
Başarılı olamadı      Bence başarılı olamadı. Ancak bu başarısızlık, başarı elde edilebilecek bir konjonktürde gelip de başarılı olamadı anlamına gelmiyor. Derviş’in hatalarından biri, hakem olarak IMF, Dünya Bankası gibi uluslararası kuruluşları görmesiydi. Bu manevra alanını daralttı. Sonuçta, ilk geldiğinde çok güçlü olan Derviş, bu gücünü yitirmeye başladı. Bence Derviş’in inişi Telekom kriziyle başladı. Çünkü Derviş, IMF’ye, kamuoyuna ve ekonomi çevrelerine hükümeti şik yet etti. İnişinin bir diğer nedeni, işveren kesimi de dahil, sürekli sabır telkin etmesine karşın kimseyi memnun edememesi oldu. Bürokrasiyle de iyi ilişkiler kuramadı. Ayrıca tecrübesizliğinin kurbanı oldu. Tespiti doğru olmasına karşın "Krizlerin sorumlusu sıcak paradır" deyip gereğini yerine getirememesi, konsolidasyona gitmeyi düşünüyorduk ancak vazgeçtik’ şeklindeki açıklaması, tecrübesizlik göstergeleri olarak algılandı. Derviş kendi moralsizliğini yansıtmaya başladı. Bu da son haftalarda tartışılmasının nedenlerinden biri olduğunu düşünüyorum. Kısacası Derviş’in büyük ölçüde gücünü yitirmeye başladığını düşünüyorum. Ayrıca insanların aklında kalacak olan, "şunu istiyordu ama yaptırmadılar" denilecek bir mesaj vermeyi de başaramadı. 
     
     Rona Yırcalı TÜSİAD Yüksek İstişare Konseyi 
Programını anlayamadım      Ülke ekonomisi her geçen gün daha kötüye gidiyor. Aylar geçti ama Sayın Derviş’in programının ne olduğunu anlamış değilim. Ekonomik sıkıntıların sona erdirilmesi için alınan tedbirlerin bir işe yaramaması sonucu, toplumun her kesimi günlük yaşamaya başladı. Dalgalı kur politikasına geçiş, hesapları altüst etti. Üretim ayağı olmayan bir programın başarıya ulaşması imk nsızdır. Ayrıca, fiziki yapısını bu kadar yitirmiş bir başbakan ile daha iyi bir yönetim bekleyemezsiniz. 
     



 GÜNCEL 

















</TEXT>
</DOC>
