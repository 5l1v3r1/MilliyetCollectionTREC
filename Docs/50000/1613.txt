<DOC>
<DOCNO> 1613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/siyaset/siy01.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bunlar da sahte oruç 
</HEADLINE>
<TEXT>

Erbakan’ın bitmeyen’ iftarlarına katılan bir milletvekilden samimi itiraf Oruç tutmuyoruz ama mecburen tutuyor gözüküyoruz’ 
     ABDULLAH KARAKUŞ Ankara 

     Siyasi yasaklı Necmettin Erbakan, Ramazan ayı bitmesine rağmen oruç tutmaya devam ediyor. Umreden döndüğü günden itibaren her gün iftar yemeği veren Erbakan, FP’lilerce espiri konusu oldu. Erbakan’ın iftarına katılan bir milletvekili "Oruç tutmuyoruz ama mecburen tutuyor gözüküyoruz" dedi. 
     Gelenekçilerle yenilikçilerin tartışmalarının arttığı bugünlerde Erbakan, FP’lileri birlik ve beraberlik içinde tutabilmek için iftar yemekleri vermeye başladı. Bu yemeklerde dini öğeleri öne çıkaran Erbakan, Mekke ve Medine’deki hatıralarını anlatıyor. Bu hatıralar arasında da özellikle Erbakan’ın birlik ve beraberlik içinde olunmasına dair şu örneği dikkat çekiyor 
     "Orada iftar zamanı herkes gelip yanyana sofrasını kuruyor. Sonrada hep beraber yemek yeniyor. Birlik, bereberlik ve kavga etmeden herkes mutlu yaşıyor." 
     Erbakan’ın iftarına katılan bir milletvekili de "Hocamız Ramazan ayından sonra gelen Şeval ayında da 6 gün oruç tutuyor. Ancak bu sünnet. Ramazanla birlikte 36 gün oruç tutan 1 yıl tutmuş gibi oluyor. Ama biz tutamıyoruz. İftarlarında da mecburen tutuyor gözüküyoruz" dedi. 
     
FP’lilere kendini övüyor      Erbakan’ın bu iftarlarda FP’lilere kendini övdüğü de öğrenildi. Umre hatıralarını anlatan Erbakan’ın, FP’lilere kendini şöyle övdüğü dile getirildi "Beni görmek için 1200 kilometreden bile gelenler var. Özellikle Malezya, Mısır, Bangladeş, İran ve Sudan gibi ülkelerden benimle görüşmeye gelen bakanlar bile var. Bana orada büyük hürmet gösterdiler. Özel yerlerde kalmamı sağladılar. Sürekli randevu isteyenler oldu. Biz de elimezden geldiğince görüşmeye çalıştık." 
     


 SİYASET 

















</TEXT>
</DOC>
