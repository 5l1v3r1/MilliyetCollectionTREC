<DOC>
<DOCNO> 25915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/09/yazar/cankat.html </URL>
<DATE> 2001/06/09/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Vart ve triandafilo 
</HEADLINE>
<TEXT>

     Gazetelerde okudum. Ermeni asıllı bir Amerikalı çift, Van’da bir otel satın almışlar. Adını Vartan olarak değiştirmişler. Ancak otelin işletme ruhsatı iptal edilmiş. Konu midemi bulandırdı. Komplo teorilerinden hazzetmem, ama Doğu bölgelerine olan ilgiden ben de işkilleniyorum. 
     Ajanslar da, gazeteler de "Oteline Zafer anlamına gelen Vartan adını verdi" diye yazdılar. Bizim çocukluğumuzda yaşadığımız mahallede, gittiğimiz okulda gayrimüslim çoktu. Rumlar’la, Ermeniler’le, Musev ler’le iç içe yaşardık. Ve adı "Vartöla başlayan arkadaşımız çoktu. Vartan, Vartanuş, Vartuhi gibi. Vart, gül demektir Ermenice’de. Ermenice’de güle vart dendiğini de, çocukluğumuzda çok dinlediğimiz bir hik yeden bilirdik 
     Hani, Rumla Ermeni sokak ortasında tartışıyormuş. Oradan geçen bir Osmanlı Türk’ü kavganın sebebini sormuş. 
     Rumca mı Ermenice mi daha güzel dildir, onun kavgasını yapıyoruz, demişler. Sen bize hakem olur musun 
     Olurum, demiş adam. Ve sormuş Türkçe’deki "gül" kelimesini bilirsiniz... Şimdi sen söyle bakalım, Rumca’da gül nasıl denir 
     Triandafilo, demiş Rum. 
     Sen de Ermenice’sini söyle bakalım 
     Vart, demiş Ermeni. 
     Tamam, demiş hakemlik eden, tartışma sona ermiştir. 
     
Vartan ne demek      Gazeteler Vartan "zafer" anlamına geliyor diye yazdılar halbuki vart gül’ demektir" dedim, ama Vartan’ın bir de "kahramanlık" anlamı varmış. Bakın anlatayım 
     Bir zamanlar Kaç Kahraman Vartan Mamigonyan adlı bir Ermeni kralı yaşamış. Hıristiyan Ermeniler, Müslüman İranlılarla savaş halindelermiş. Kral Mamigonyan yönetimindeki Ermeni ordusu, İranlılara karşı kahramanca savaşmış. Neredeyse sağ kurtulan olmamış, ama bu savaş da, "dini için savaşan" Kral Vartan da, Ermeni tarihine efsane olarak geçmiş. 
     Vartan zafer manasına gelmese de, gülden ziyade işte bu kahramanlık öyküsünü hatırlatır olmuş zamanla... 
     
Kadrolu tavuklar      Geçenlerde, TBMM’ye ait Çankaya’daki konutun kapısına bir kamyonet yanaştı. İşçiler önce büyük bir kümes indirdiler, sonra da tavukları. 
     Tam tamına 11 tavuk ve bir horoz TBMM Başkanı Ömer İzgi ve ülküdaşı ve eşi Aysel Hanım’ın yaşadığı konutun bahçesine yerleştirildi. Horoz sayısı yüzünden, TBMM Basın Danışmanı Şahap Alp’ten düzeltme yemeyiz inşallah. 
     Şimdi İzgiler sabahları horoz sesiyle uyanıp, kahvaltıda günlük yumurta yiyorlar. 
     Artık yumurtaları ucuza getirmek için bir tasarruf tedbiri midir, taze olsun diye mi tavuk aldılar, bilmem. 
     
Reklam yıldızı      Genellikle ekonomi haberlerini okumam. Ama Catherine Derviş’in koskocaman bir resmini görünce dayanamadım baktım. 7 haziran tarihli Sabah’ta. 
     Başlık Bayan Derviş’in tercihi Tariş oldu. 
     Haber Devlet Bakanı Kemal Derviş’in eşi Catherine Derviş, en az eşi kadar ilgi görüyor. Türkiye’ye geldiği günden bu yana, saçından ayakkabısına kadar her şeyinin merak edildiği Catherine Derviş’in, zeytinyağı tercihinin Tariş olduğu ortaya çıktı. Bir süre önce Tariş Genel Müdürü Ayhan Özer ve İzmir Büyükşehir Belediye Başkanı Ahmet Piriştina’nın Bakan Derviş’e gönderdikleri Tariş’in özel üretim sızma zeytinyağını çok beğenen Dervişler, Priştina’ya beğenilerini ilettiler." 
     Kimsenin günahını almak istemem ama... 
     
     







Liberal İslam 


Madalyon... 


Hırsız mı, değil mi 


Vart ve triandafilo 


Umut patlaması yapacak bir hareket... 


Şeffaf medya 


İbrahim Arıkan 


Kopya ve hortum 


Reforma devam... 


Paranın adresi... 


Blair'in zaferi 


Tasarruf sağlayıp para kazanıyorlar 


Belediye yasaları 


Sumela Manastırı 


</TEXT>
</DOC>
