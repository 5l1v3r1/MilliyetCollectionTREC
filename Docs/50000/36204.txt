<DOC>
<DOCNO> 36204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/09/yazar/okur.html </URL>
<DATE> 2001/08/09/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Hangi Fenerbahçeli 
</HEADLINE>
<TEXT>

     Sarı kanaryalar uçtu gitti Fenerbahçe - Glasgow Rangers maçı, Fenerbahçe camiası için çok önemliydi. Karşılarında güçlü bir rakip vardı. Üstelik Şampiyonlar Ligi için ilk sınav buydu. 
     Sonucu değerlendirmek ve kritik yapmak bize düşmez... 
     Ayrıca haddimiz değil... 
     Bizim derdimiz, Fenerbahçe Kulübü Başkanı Aziz Yıldırım’ın da ortak olduğu Makyol İnşaat... 
     Biliyorsunuz, Aziz Yıldırım, "Ailemin isteği üzerine görevi bırakacağım" deyince Fenerbahçeliler ayağa kalkmıştı. Yıldırım, kararından vazgeçmiş, yeniden yuvasına dönmüştü. O günlerde spor kulislerinde "Yıldırım’a dayısı Cengiz Yalçın’ın karşı çıktığı konuşuluyordu. 
     Aziz Yıldırım, Makyol’un ortaklarından. 
     Dayısı Cengiz Yalçın’la birlikte çalışıyor. Ama başkanlık yaptığı sürece işlerine ayıracak vakit bulamıyor. Ancak dayı Yalçın, dur durak bilmiyor. Ve bugünlerde bir projeyi almak üzere görüşmelerini sürdürüyor. 
     Proje, İstanbul Metrosu inşaatı. 
     Konsorsiyum Tepe - Akfen - Bayındır... 
     Ortaklık yapısı, yüzde 33 Tepe, yüzde 33 Akfen, yüzde 34 Bayındır İnşaat... 
     
Bir yılda yüzde 32 daralma      İşe, mayıs ayında başlandı. 80 milyon dolarlık bir iş. İki yıllık bir proje. 
     İstanbul Büyükşehir Belediyesi’nden sağlanan ödenekle yürütülüyor. 
     Konsorsiyum dört aydır çalışıyor ama sıkıntı da giderek büyüyor. Özellikle Bayındır Holding’in içinde bulunduğu durum nedeniyle işlerin nasıl gittiğini anlatmaya gerek var mı Bu konsorsiyum işe başlayalı dört ay olmasına rağmen işi devredecek bir başka şirket aramaya başlamış. Ve yaklaşık bir aydan bu yana Makyol ile görüşmeler sürüyor. 
     Hatırlatalım, Tepe İnşaat, İhsan Doğramacı’ya ait. Akfen’in sahibi ise Hamdi Akın. Ve Hamdi Akın aynı zamanda Fenerbahçe Yönetim Kurulu üyesi. 
     Şimdi çalışmayan bu projeyi çalıştırmanın yolu aranıyor aranmasına da taşeronlar dahil 150 kişiyi bulan çalışanların ne olacağı da ayrı bir tartışma konusu. 
     Bu yazıyı yazmamızın nedeni ise çok açık. "İnşaat sektörünün durumu." Çünkü bu sektör 202 işkolunun durumunu yansıtması açısından çok önemli bir gösterge. 
     Bir yılda yüzde 32’lik bir daralma var. Yüzde 40 oranında vasıflı işçi çıkışı söz konusu. Ve bu sektör için bütçeden ayrılan pay 2.5 milyar dolar. 
     Anlatmak istediğimiz şu 
     Sektörde kredisi onaylanmış projeler dışında hemen hemen tüm projeler durmuş vaziyette. 
     Kredisi onaylanmış Karadeniz Otoyolu ile Pozantı dışındaki projeler nasıl gidiyor diye sorduğunuzda aldığınız yanıt hemen hemen aynı "İşleri durdurduk " 
     Ödenekleri bütçeden karşılanan projeler için ne söyleyebiliriz ki 
     Hiçbir şey... 
     Fakat böylesine önemli sektörle ilgili bilgileri artarmaya devam edeceğiz. 
     
     







Ulusal güvenlik sendromu 


Özgüven... 


Yılmaz "Hedefim partilerdi" 


Genelkurmay parti gibi hareket ederse... 


Kesmece karpuzun macerası .. 


Cevap veriyoruz "Saddam'ın yolu " 


Görüşler farklı ama... 


Hangi Fenerbahçeli 


1 milyar dolar kaç ihale eder, ya da mızrak çuvala sığar mı 


Koy gitsin rahvan 


Ulusal güvenlik krizi 


Muhatap Cumhurbaşkanı değil, kulunuz 


Sözleşmenin feshi şarta bağlı 


Merkez Bankası ’bostan korkuluğu’ mu 


HSBC’nin 7 Aralık’ta işi neydi 


</TEXT>
</DOC>
