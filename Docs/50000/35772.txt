<DOC>
<DOCNO> 35772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/ekonomi/eko06a.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
800 trilyonluk oyun bozuldu 
</HEADLINE>
<TEXT>

Bankaların, k rları yükseltmek için şişirdikleri tahvil fiyatları SPK tarafından düşürülünce 824 trilyon liraya varan bilanço oyunu bozguna uğradı 
     TARIK YILMAZ 

     Sermaye Piyasası Kurulu SPK , Bankacılık Düzenleme ve Denetleme Kurumu’nun BDDK bankaların k rlarını yükseltmek için tahvillerin borsa fiyatını şişirmesi konusundaki uyarısının ardından harekete geçerek dört bonoda geçerli olacak fiyatı belirledi. Bir büyük bankanın şikayeti üzerine harekete geçen BDDK ve SPK’nın şişirilmiş fiyatları düşürmesiyle 800 trilyonu aşan bilanço oyunu bozuldu. 
     
     SPK fiyatları aşağı çekti 
     SPK, Borsaya 3 Ağustos’ta bir yazı yollayarak dört bononun fiyatlarını yüzde 5 ile 10 arasında aşağıya çekti. Bir bankanın fiyatların şişirildiğine ilişkin şikayeti üzerine yapılan incelemede, özellikle borç takasıyla bankalara verilen tahvillerin fiyatlarının sadece birkaç işlem yapılarak yükseltildiği gözledi. 
     BDDK ve SPK, bankaların ellerindeki tahvilleri 18 - 29 Haziran tarihleri arasında İMKB Kesin Alım Satım Pazarındaki oluşan fiyattan borsa rayici değerlendirmesi gerekirken dört tahvil için bunun geçerli olmayacağını duyurdu. Bu değerlendirme sonucu dört bononun bilançolarda yapacağı 824 trilyonluk fiktif artışı indirecek. 
     
Dört tahvilde indirim yapıldı      SPK yaptığı hesaplama sonucu, 29 Haziran’da oluşan fiyatların yüzde 5 ile 10 altında yeni fiyatlar belirledi. Böylece 29 Haziran’daki şişirilmiş fiyatlarla SPK’nın belirlediği fiyatlar arasındaki 824 trilyon liralık fark bilançolardan düşülecek. Dört tahvilden üç tanesi borç takasıyla satılan tahviller olurken bilançoları en fazla 2006 vadeli tahvil oldu. Söz konusu ayarlamayla 16 Haziran 2004 vadeli tahvilden 188.6 trilyon, 14 Haziran 2006 vadeli tahvilden 329.6 trilyon, 19 Haziran 2002 vadeli tahvilden 171.1 trilyon, 15 Mayıs 2002 vadeli tahvilden ise 134.9 trilyon liralık indirim yapılacak. 
     
En yüksek fark beş yıllık tahvilde Bononun tanımı Nom. satış Şişirilen fiyat SPK'nın fiyatı Fiyat farkı Hayali kar trilyon TL 16 Haziran 2004 3.699.6 92.692 87.595 5.097 188.6 14 Haz 2006 4.040.7 88.226 80.068 8.158 329.6 19 Haz 2002 1.895.5 107.286 98.257 9.029 171.1 15 Haziran 2002 2.089.5 109.000 102.543 6.457 134.9 Toplam oyun     824.2      
     



 EKONOMİ 





















</TEXT>
</DOC>
