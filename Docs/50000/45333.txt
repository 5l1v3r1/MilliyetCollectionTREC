<DOC>
<DOCNO> 45333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/06/ekonomi/eko08.html </URL>
<DATE> 2001/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ertuna, son yolculuğuna uğurlandı 
</HEADLINE>
<TEXT>

Caner Ertuna’nın cenazesine ailesi ve yakınlarının yanı sıra çalışma arkadaşları da katıldı 
     EKONOMİ SERVİSİ 

     Sermaye Piyasası Kurulu SPK eski Başkan Yardımcısı Caner Ertuna, Bebek Camii’nde kılınan öğlen namazından sonra Aşiyan Mezarlığı’nda toprağa verildi. Cenaze törenine Ertuna’nın ailesi ve yakınlarının yanı sıra İstanbul Altın Borsası İAB Başkanı Serdar Çıtak, İAB Genel Sekreteri Mehmet Uğurlu, SPK eski Başkanı Ali İhsan Karacan, Deniz Gökçe ve Finansal Forum gazetesi çalışanları katıldı. 
     Evli ve bir çocuk babası olan Ertuna, 1992 yılında SPK Başkan Yardımcılığı görevine getirilmişti. 
     
     YEK üyeliği yapmıştı 
     Caner Ertuna, Hazine, Merkez Bankası, Devlet Planlama Teşkilatı ve Ziraat Bankası üst düzey yöneticilerinden oluşan Yüksek Ekonomi Kurulu YEK üyeliği de yapmıştı. Kendi danışmanlık şirketini kuran Ertuna, beş yıldan bu yana Finansal Forum Gazetesi’nde yayın danışmanlığı ve köşe yazarlığı görevini sürdürüyordu. 
     



 EKONOMİ 



























</TEXT>
</DOC>
