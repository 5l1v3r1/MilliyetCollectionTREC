<DOC>
<DOCNO> 18928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/spor/spo07.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortadoğu ringi vurdu 
</HEADLINE>
<TEXT>

Suriye, İsrail'in de katılması nedeniyle Ahmet Cömert Turnuvası'ndan çekildi. Tunus, Mısır, Cezayir gibi ülkeler de organizasyonu tehdit etti 
     FUAT ERCAN 

     ARAP ülkeleriyle İsrail arasında ısınmaya başlayan Ortadoğu Krizi, Ahmet Cömert Boks Turnuvası'nda "ringe" çıktı. Suriye, İsrail'in de turnuvaya davet edildiğini bahane ederek müsabakalardan çekildi. Rekor katılımın gerçekleştiği ve ülkelerin Dünya Şampiyonası öncesinde en ciddi prova olarak niteledikleri turnuvanın ilk günü spordan çok siyasi kavgalara sahne oldu. 
     SURİYE'NİN dönüş yolculuğuna çıktığı saatlerde ikinci kriz kurada patladı. Tunus, Mısır ve Cezayir, İsrailli sporcularla eşleşmeleri halinde hangi turda olursa olsun maça çıkmayacaklarını açıkladılar. Organizasyon Komitesi üç ülkenin bu ciddi ultimatomu karşısında şaşkına döndüler. Federasyonu Başkanı Caner Doğaneli, "Spor kardeşliktir. Yaşananlar üzücü" dedi. 
     
Vasat start      ULUSLARARASI Ahmet Cömert Boks Turnuvası'na vasat bir başlangıç yapan sporcularımız öğle seansında yaptıkları 6 karşılaşmadan 3 galibiyet, 3 mağlubiyetle ayrıldı. 48 kiloda Recep Pembegül Moldovalı, 54 kilo Nurullah Oğuz Tacik ve 91 kilo Mehmet Handem Mısırlı rakiplerini yenip tur atlarken, 48 kiloda Altan Uyanık ve Abdülkadir Koçak, 60 kiloda Tayfun Tiryaki rakiplerine yenilerek turnuvaya veda ettiler. 
     



 SPOR 



























</TEXT>
</DOC>
