<DOC>
<DOCNO> 49052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/spor/spo04.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekelioğlu oylama istedi 
</HEADLINE>
<TEXT>

     ZİRVE yarışında varolabilmek için Galatasaray maçına tarihi fırsat gözüyle bakan Trabzonspor, galibiyet parolasıyla İstanbul’a giderken Teknik Direktör Sadi Tekelioğlu ilginç açıklamalar yaptı. Tecrübeli hoca, kaybedilen her puandan sonra ilk olarak kendi adının gündeme geldiğini, bütün eleştirilerin üzerinde yoğunlaştığını hatırlatarak "Eğer Galatasaray’ı yenersek Sadi Tekelioğlu’nu yönetimde bu kez kendi isteğimle oylattıracağım" dedi. 
     TEKELİOĞLU, ellerinde 8-9 aydır para almadan çalışan, çabalayan pırıl pırıl oyuncular olduğunu da kaydetti ve, "Ben de aylardır para istemedim. Türkiye liglerinde bizden başka transfer peşinatı almayan, neredeyse bir sene para istemeden böyle canla başla çalışan takım var mı Bu, göz yaşartan bir tablo. Ama biz kaybedersek başımıza neler geleceğinden de haberdarız" diye konuştu. Bordo - Mavili oyuncular ise galibiyete yakın olduklarını iddia ettiler. 
     
     Kaderimiz belli olacak’ 
     TRABZONSPOR Başkanı Özkan Sümer, iyi futbol oynayıp, galip gelmeyi arzuladıklarını söyledi. Sümer, "Ligde her takımın iniş, çıkış göstermesi doğaldır. Bazı maçlar vardır ki, takımların kaderini belirler. Galatasaray maçının da Trabzonspor açısından çok önemli olduğunu unutmamak gerekiyor. Skor, kulübümüzün nefes almasına veya daha zor günler yaşamasına da zemin hazırlayacak" diye konuştu. 
     
     Yıldızlara özel önlem 
     TEKNİK Direktör Sadi Tekelioğlu, Galatasaray’ın en etkili isimleri olarak ön plana çıkan Sergen, Hasan ve Ümit Karan’a özel önlemler alacak. Sergen’e Jarro ile kilit vurmayı planlayan Tekelioğlu, Hasan’ı Osman ile durdurmaya çalışacak, Ümit Karan’ı ise Cem veya Macit’den biriyle kontrol ettirecek. Tekelioğlu, hücumda da hızlı forvet oyuncularıyla Galatasaray’ın ağır savunmasını aşmanın hesaplarını yapıyor. 
     



 SPOR 

























</TEXT>
</DOC>
