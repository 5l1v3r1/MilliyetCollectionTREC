<DOC>
<DOCNO> 44029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/28/guncel/gun05.html </URL>
<DATE> 2001/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Metroda panik 
</HEADLINE>
<TEXT>

Metroda 20 yolcu aynı anda rahatsızlanınca yetkililer herkesi tahliye edip seferleri durdurdu 
     ABD’nin Los Angeles kenti metrosunda dün büyük panik yaşandı. Ana metro hattında hareket eden metro treninin bir vagonunda, yolculardan 20’si baş dönmesi ve göz kızarması şikayetiyle görevlilere başvurunca, hattaki tüm metro seferleri iptal edildi, 15 istasyonda bekleyen yolcular metrodan çıkartıldı. Rahatsız yolcular tıp merkezlerinde gözlem altına alınırken durumlarının ciddi olmadığı açıklandı. İstasyonlarda devriye gezen iki polisin ise durumlarının kötüleşmesi üzerine hastaneye kaldırıldığı bildirildi. 
     
     Havalandırma arızası 
     Metronun taranması sonucu herhangi bir zehirli gaza rastlanılmadığını söyleyen yetkililer bir saldırı olmadığını, yolcuların hava temizleme ünitelerinin iyi çalışmaması yüzünden rahatsızlanmış olabileceklerini açıkladı. 
     



 GÜNCEL 
























</TEXT>
</DOC>
