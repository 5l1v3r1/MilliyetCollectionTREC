<DOC>
<DOCNO> 36043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/son/sondun17.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da başörtüsü takmak isteyen kadına mahkemeden red 
</HEADLINE>
<TEXT>

     Almanya'nın Frankfurt kentindeki Hessen Eyaleti İş Mahkemesi, çalıştığı mağazada başörtüsü takmak için bir Türk kadının yaptığı başvuruyu, bu konuda ''Kuranıkerim'in farklı şekilde yorumlandığını ve başörtü taşınması konusunda tereddütler bulunduğunu'' gerekçe göstererek reddetti. 
     Mahkeme kararında ayrıca, mağazalarda çalışan kişilerin dış görünümleri itibarıyla mağaza yönetiminin talimatlarına bağlı oldukları kaydedildi. 
     Mağaza yönetimi, söz konusu kadının, daha önce yıllarca başörtüsü takmadığını, bir tatil dönüşü başörtüsü takmak istediğini, mağazada ''yazılı olmayan bir kurala göre personelden hiç kimsenin dikkati çekecek kıyafetler giyemeyeceğini'' belirtmişti. 







</TEXT>
</DOC>
