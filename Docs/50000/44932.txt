<DOC>
<DOCNO> 44932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/son/sontur13.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin Varyag için tarih belirledi... 
</HEADLINE>
<TEXT>

     Çin hükümeti, Ukrayna'dan satın aldığı ve eğlence gemisi yapacağını açıkladığı Varyag'ı 5-15 Ekim tarihleri arasında Türk boğazlarından geçirme isteğini Devlet Bakanı Şükrü Sina Gürel'e bir yazı ile bildirdi. 
     Çin tarafı Devlet Bakanı Şükrü Sina Gürel'e bir yazı göndererek, Çin hükümetinin geçiş için Türkiye'nin istediği devlet garantisini verdiğini ifade etti. Yazıda, Gürel'den Varyag'ın 5-15 Ekim tarihleri arasında Türk boğazlarından geçirilmesi istendi. 
     Devlet Bakanı Gürel de, Denizcilik Müsteşarlığı'na bir yazı göndererek, Çin'in Türkiye'ye Varyag için devlet garantisi verdiğini belirterek, ''Geçişin 5-15 Ekim tarihleri arasında gerçekleşmesinin uygun olacağını'' bildirdi. 
     Denizcilik Müsteşarlığı yetkilileri ise Devlet Bakanı Gürel ile bir görüşme yaparak, konuyla ilgili mevcut durum hakkında bilgi verecek. Yetkililer, Çin'in Türkiye'nin istediği teknik şartları henüz yerine getirmediğine dikkat çekerek, ''Geçiş için Başbakanlığın talimatı olması gerekir'' diye konuştular. 
     






</TEXT>
</DOC>
