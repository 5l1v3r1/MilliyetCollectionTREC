<DOC>
<DOCNO> 27231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/17/astro/index.html </URL>
<DATE> 2001/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Tutulma ve burcunuz 
</HEADLINE>
<TEXT>

Güneş tutulması 21 Haziran’da Yengeç burcunun ilk derecesinde gerçekleşecek. Hiç şüphe yok ki tutulmanın kişisel etkilerinden söz edebilmemiz için haritanızı incelememiz gerekir. Burada genel bilgiler vermeye çalışacağım. Tutulmalar sürpriz doğuran, olayların akışını aniden değiştiren özellikler getirirler. Aşağıdaki satırlarda burcunuza göre genel değerlendirmeler yer alıyor. Yükselen burcunuzu biliyorsanız onu okumanız daha bilgi verici olabilir. 
KOÇ Eğer tutulma, haritanızda önemli bir noktada gerçekleşiyorsa, ev ortamı ya da güvenliğinizi ilgilendiren konularda yeni gelişmelere hazırlıklı olmak gerekebilir. Süregelen bir projede hiç de hesapta olmayan ve sizi caydırabilecek bazı olaylar meydana gelebilir. 
BOĞA Eğitim hayatınızda ya da zihninizi sürekli meşgul eden konularda değişiklikler, rutinden sıyrılabileceğiniz, belki de rastlantı yoluyla tanıyabileceğiniz kişiler hayatınıza renk katabilir. 
İKİZLER Size güven sağlayan ve değer verdiğiniz konularda bazı değişiklikler olabilir. Farketmediğiniz ve aslında sizin için değer taşıyan yeni şeyler kazanabilir ya da geliştirebilirsiniz. Parasal konularda olayları akışına bırakmanız gerekiyor olabilir. 
YENGEÇ Burcunuzda gerçekleşen tutulma size kişisel bazda değişiklikler getirebilir. Örneğin imajınızı, ilişkilerinizi değiştirme yoluna gidebilirsiniz. Değişime güvenmeli ve sürekli yaşadığınız muhafazakarlıktan kaçınmalısınız. Bu tutulma kişisel konularda ve projelerde sizi fazlasıyla meşgul kılabilir. 
ASLAN Geçmişe ait konular hiç de beklemediğiniz biçimde kapınızı çalabilir. Bu yıllar öncesinden gelen biri ya da bir ilişkinin yeniden ortaya çıkması şeklinde de olabilir. Sezgileriniz ya da rüyalarınızın yol gösterici olması da mümkün. 
BAŞAK Bu dönemde ileriye yönelik hedeflerinizde ani değişiklikler yaşayabilirsiniz. Bunun bir nedeni de yakın çevrenizdeki değişiklikler, yeni arkadaşlar ya da sosyal konular olabilir. Tutulma size olaylara daha tarafsız bakabilmeniz için fırsatlar tanımakta. 
TERAZİ Bu dönemde meslek hayatınızda çok hızlı değişiklikler, çalışmalar ve yepyeni sorumluluklar getirebilir. Tutulma ailenizi de yakından ilgilendirebilir. Görev ve sorumlulukların ön plana geldiği ama aynı zaman daha fazla dikkat çekeceğiniz bir dönemdesiniz. 
AKREP Tutulma size yepyeni ufuklar, şimdiye kadar öğrenmediğiniz konularda olanaklar getirebilir. Bu dönemde hayatınıza girebilecek yeni kişiler hem birer heyecan kaynağı hem de biraz sizi kararsız bırakabilecek tipte kişiler de olabilirler. 
YAY Bu dönemde önemli duygusal değişimler, yakın ilişkilerin getirdiği yoğunluk ve paylaşımlar ön plana gelebilir. Parasal ortaklık içinde olanlar yeni kararlar ya da şartlar nedeniyle ortaklıklarını bitirmek isteyebilirler. 
OĞLAK Yengeç sizin karşıt burcunuz olduğu için bu dönemde yakın ilişkiler, ortaklıklar ve evlilikler akla gelebilir. Bu arada yeni bir ilişki ya da ortaklık da birden gündeme gelebilir. Daha esnek olmalı ve tepkilerinizi kontrol edebilmelisiniz. 
KOVA Bu dönemde detay gerektiren çalışmalar çok daha fazla vaktinizi alabilir. Günlük işlerinizdeki beklenmedik gelişmeler ya da sizi uğraştıracak yeni projeler söz konusu olabilir. Sağlığınıza daha fazla önem vermelisiniz. 
BALIK Hayattan zevk alacağınız konular çok daha fazla ön plana gelmekte. Bu belki yeni bir hobi olabileceği gibi doğrudan yaratıcılığınızı anlatan bir konu da olabilir. Aşk hayatınızdaki gelişmeler de dikkat çekebilir. 

            Faks 287 74 37 
      








BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
