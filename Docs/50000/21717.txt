<DOC>
<DOCNO> 21717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/yazar/asik.html </URL>
<DATE> 2001/05/17/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Yürüyor gençler 
</HEADLINE>
<TEXT>

     Ankara'dan, Samsun'dan, Sivas'tan, Erzurum'dan, Konya'dan, Kastamonu'dan, İzmir'den, Gaziantep'ten, Zonguldak'tan...Kısacası Türkiye'nin dört bir yanından yüzlerce üniversite öğrencisi, dün akşam otobüslerle, trenlerle yola çıktılar ve bu sabah Beyazıt Meydanı'nda buluşuyorlar. Düzenleyecekleri basın toplantısının ardından tekrar yola koyulacaklar, İzmit, Bursa ve Eskişehir'de çeşitli etkinlikler yaptıktan sonra 19 Mayıs günü Ankara'da olacaklar. Ata' nın huzuruna çıkıp, "Gençlik ölmedi, gençlik yanınızda, yolunuzda, izinizde..." diyecekler. 
     "Ulusal Gençlik Birliği" adı altında örgütlenmiş, "Tam Bağımsız Türkiye" ülküsüne gönül vermiş Atatürkçü gençler bunlar... Yürüyüşlerinin adı Anadolu'ya Geçiyoruz. 
     Hazırladıkları kitapta, çalışmalarına destek verenleri sıralamışlar. Kimler mi destekliyormuş Eskişehir 1. Taktik Hava Komutanı Korgeneral İbrahim Fırtına, 1. Ordu Komutanlığı'ndan Tuğgeneral Nejat Müldür, Eskişehir Valisi Sami Sönmez, 68'liler Vakfı, DİSK, USİAD, Sendikalar, Profesörler, sanatçılar, yazarlar... Buraya sığdırılması zor sayıda isim... 
     Yolunuz açık olsun, "bir destek de bizden" diyoruz gençler. 
     
     Dış yardım geliyor diye havalara sıçrayanlar, deprem sonrası gelen dış yardımları ne yaptığımızı bir hatırlasınlar ..Cihan Demirci 
     
     
Yeni bir Türkiye      Sabah gazetesinin dünkü manşeti 
     "Müjde Yeni bir Türkiye doğuyor..." 
     Cumhuriyet Gazetesinde ise önümüzdeki üç yılın hedefleri 
     - Derviş'in programı zam yağmuru, ücretlerde gerileme, tarım desteklerine sınırlama, sağlık primlerine artış öngörüyor... 
     Bir başka haber 
     "Akaryakıt fiyatlarına üç ayda yüzde 66 zam geldi" 
     Yeni Türkiye Eskisini aratacağa benziyor. Aklımızı başımıza toplayalım. Şu son gelecek parayı idareli harcayalım... 
     
     Günün SözüMesut Yılmaz "Polis devleti" yaygarasıyla "Hırsız devleti" kurmak istiyor... Doğu Perinçek 
     
     
İyi ki satmamışız      Telekom'u 5 yıl önce satsaymışız 20 milyar dolar edermiş. 
     Şimdi ise artık kimse almazmış. 
     Üzüldünüz mü 
     Hiiiiç üzülmeyin. Sevinin... 
     Eğer 5 yıl önce satsaydık hem o 20 milyar doları yiyip bitirirdik hem Telekom elimizden giderdi. Şimdi en azından Telekom'un kendisi var elimizde 
     
Bar sohbeti      Çiçek Bar pazartesi gecesi yine ünlülerle tıklım tıklımdı. Bir ara Savaş Ay, İsmet Ay'ın yanına gidip hal hatır sordu. Nevzat Şenol, Hüseyin Baş'a döndü 
     - Savaş Ay'la İsmet Ay yanyana gelince ne olur 
     Baba espriyi patlattı 
     - Dolunay... 
     
Soru yorum      Ercan Akyol dün sabah durup dururken sordu 
     - Yani şimdi biz İtalya'dan daha mı demokratiğiz.. 
     - Neden bu soru 
     - E orada yolsuzlak yapan medya patronu Başbakan oldu, bizdekiler ise hapiste... 
     
Suçlular savcı      Yargıtay Ceza Genel Kurulu, Kenan Evren hakkında idam istemiyle iddianame hazırlayan Adana eski Cumhuriyet Savcısı Sacit Kayasu hakkında verilen kararı bozdu. Savcı Kayasu TCK'nin 159. Maddesinden 1 yıldan 6 yıla kadar ağır hapis cezası istemiyle yeniden yargılanacak. 
     Ceza Muhakemeleri Usulü Kanunu'na göre savcılar suç işlendiği kuşkusu üzerine iddianame hazırlar... İddiaların haklılığı haksızlığı mahkemede sonuçlandırılır. SavcıSacit Kayasu da görevini yapmış, aydınların ve Fikri Sağlar gibi siyasetçilerin açıklamalarını ihbar kabul ederek Kenan Evren hakkında iddianame hazırlamıştı. Sen misin hazırlayan... İddianame gündeme alınmadan takipsiz kararı verilmiş, Savcı Kayasu hakkında ise soruşturma başlatılmıştı. 
     Öte yanda Talat Şalk ve Nuh Mete Yüksel'in başına gelenleri hergün gazetelerin birinci sayfalarında izliyoruz. 
     Savcıların suçlu, suçluların savcı oldukları bir dönemi yaşıyor Türkiye. 
     Tabii ki, "Bize de mi lolo" öyküsünü unutan savcılardır sözkonusu olan... 
     Avukat sanığa tembihlemiş... Yargıç ne derse "Lo lo" diyeceksin. Sanık denileni yapmış. Beraat etmiş. Avukat doğal olarak dava bitiminde ücretini istemiş. Sanıktan yanıt "Lo lo"... Avukatın o andaki "Bize de mi lolo " sorusu malum yazılı ve sözlü edebiyatımızda kendine yer bulmuştur. 
     Ezcümle Kenan Evren ile Mesut Yılmaz'a da mı lolo 
     Yahu burası hukuk devleti mi 
     
     







Tarafsız yargı 


Yürüyor gençler 


Ecevit "Öncelik ücretlerde" 


Kardeşinin ne üstüne vazife 


Geri dönüşü olmayan yol... 


Acem kılıcı gibi siyasetçiler .. 


Pusula ayarı 


Farklıya tahammül yeteneği 


Yol kavşağı... 


Yabancılar, "riski" değerlendiriyor... 


Birileri bizimle oynuyor... 


Savcılar 


Şirket gibi 


Tüketici Fonu, Rekabet Kurumu'na 


Sözleşmeyi kiracı yapar 


Merhaba "enflasyon" 


</TEXT>
</DOC>
