<DOC>
<DOCNO> 43254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/son/sonspo17.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Dostuz ama derbiyi ayrı izleyelim 
</HEADLINE>
<TEXT>

     Fenerbahçe Futbol Vakfı, Galatasaraylı Sporcular Derneği'nin 2 gün sonra Galatasaray ile Fenerbahçe arasında yapılacak derbi maçı beraber izleme önerisini kabul etmedi. 
     Fenerbahçe Futbol Vakfı Genel Müdürü Tuncay Becedek, Galatasaraylı Sporcular Derneği'nin 4 Eylül 2001'de kendilerine gönderdikleri yazıda, ''Fair play gereği derbi maçta Ali Sami Yen Stadımızda sembolik de olsa 11 Fenerbahçeli sporcu kardeşimizle birlikte olmak istiyoruz'' şeklinde bir taleplerinin olduğunu, ancak kendilerinin bugün bu daveti kabul etmediklerini bildirdiklerini belirtti. 
     Vakfın, Galatasaraylı Sporcular Derneği'ne gönderdiği cevap yazısında, dostluğun devam edeceği belirtilerek, ''Ancak, Ali Sami Yen Stadı'ndaki Fenerbahçe taraftarlarına ayrılan tel örgülü yerin camiamıza uygun olmadığı gerekçesiyle nazik davetinize katılamıyoruz'' denildi. 







</TEXT>
</DOC>
