<DOC>
<DOCNO> 18432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/son/sontur22.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜBİTAK "Çamur yağmurları bereketlidir" 
</HEADLINE>
<TEXT>

     TÜBİTAK Başkan Yardımcısı Prof. Dr. Cemal Saydam, çamur yağmurlarının toprak için bereketli olduğunu bildirdi. 
     Çanakkale Onsekiz Mart Üniversitesi Süleyman Demirel Konferans Salonu'nda, ''Çamur Yağmurları'' konulu konferans veren Prof. Saydam, ''Geçtiğimiz haftalarda bilhassa Ege ve Marmara Bölgesi'nde daha etkili olan çamur yağmurları, keşke yurdun diğer yerlerinde de etkili olsaydı'' dedi. 
     Çamur yağmurlarının toprak için bereketli olduğunu belirten Saydam, Sahra Çölü'nden gelen toz bulutlarının yağmurla toprağa karışması sonucunda, doğal olarak fenni gübre oluşturduğunu söyledi. Prof. Dr. Saydam, şunları kaydetti 
     ''Geçtiğimiz haftalarda etkili olan çamur yağmurları sonucu, ülkemize 30-40 bin ton dolayında bedava tabii gübre geldi. Çamur yağmurları bereket demektir. Sahra'dan kalkan toz eğer gündüz yağmurla birlikte toprağa karışırsa etkili olur. Tozlu ortamdaki ürünle, tozsuz ortamdaki ürün arasında verim farkı olduğunu, biz bilimsel çalışmalarla kanıtladık. Tozsuz bir ortamda yetiştirdiğimiz ürünle, çamur yağmurunun etkili olduğu bir ortamda yetiştirdiğimiz ürün arasındaki kalite farkını gördük.'' 
     
     
     







</TEXT>
</DOC>
