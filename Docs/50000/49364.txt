<DOC>
<DOCNO> 49364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/29/yasam/yas01.html </URL>
<DATE> 2001/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kez karşısında bürokrasi var 
</HEADLINE>
<TEXT>
Rekorları tehlikede 
Rekorlarıyla Türkiye’nin gururu olan Yasemin Dalkılıç’a, Sualtı Sporları, Cankurtarma, Sukayağı ve Paletli Yüzme Federasyonu Başkanı Harun Sevinç’ten sert uyarı geldi 
     YAŞAR ANTER Bodrum DHA 

     YASEMİN Dalkılıç, kırdığı dalış rekorlarıyla Türkiye’nin gurur kaynağı. Ancak Dalkılıç’ın bağlı olduğu Sualtı Sporları, Cankurtarma, Sukayağı ve Paletli Yüzme Federasyonu Başkanı Harun Sevinç, şimdiye kadar kırdığı rekorların hiçbirinin rekor sayılamayacağını öne sürüyor. Sevinç, "Rekorları yoğurt yeme yarışı gibi düzenlenen özel rekorlardan farklı değil" diyor. 
     
     Doping kontrolü yapılmadı 
     YASEMİN’İ, kendi başına hareket ettiği için Beden Terbiyesi Genel Müdürlüğü Ceza Kurulu’na sevk ettiklerini açıklayan Sevinç şunları söylüyor "Yasemin’in rekorlarının geçerli sayılabilmesi için federasyonumuzun yanı sıra Dünya Sualtı Aktiviteleri Konfederasyonu CMAS ve Akdeniz Ülkeleri Birliği Federasyonu’nun UFMAS da tescil etmesi gerekirdi. Denemeden hemen sonra doping kontrolü için idrar tahlili yapılması gerekiyordu. Bunlar da olmadı." 
     
     Türkiye’de böyle 250 şirket var 
     REKORLARI kabul eden tek kuruluşun, Yasemin’in Kübalı antrenörü Rudi Castineyra tarafından iki yıl önce alelacele kurulan FREE isimli dalış okulu olduğunu söyleyen Sevinç, "FREE gibi özel şirketlerden Türkiye’de 250 tane, dünyada ise on binlerce var. Şirketin rekor kırdık’ demesi ciddiye alınacak bir durum değil" diyor. 
     
     Hayatını tehlikeye atıyor 
     Federasyon Başkanı Harun Sevinç, "Yasemin’in hayatı, antrenörü tarafından tehlikeye atılıyor. İki gün arka arkaya rekor denemesi olmaz. Aradan en az üç ay geçmesi gerekir" dedi. 
     



 YAŞAM 


















</TEXT>
</DOC>
