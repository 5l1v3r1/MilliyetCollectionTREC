<DOC>
<DOCNO> 33563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/24/siyaset/siy05.html </URL>
<DATE> 2001/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
BOTAŞ Genel Müdürü Gökhan Yardım, Enerji Bakanı tarafından görevinden alındı 
</HEADLINE>
<TEXT>
DGM zorladı, oldu 
Yardım’ın görevden alınmasında Mavi Akım soruşturmasını yürüten Ankara DGM Başsavcılığı etkili oldu. Savcılığın BOTAŞ’a baskın düzenlemesiyle ilk adım atılmıştı 
     ANKARA Milliyet 

     Mavi Akım Projesi’ndeki iddialar nedeniyle hakkında yurt dışına çıkış yasağı konulan ve itirazına karşın bu yasağı kaldırılmayan BOTAŞ Genel Müdürü Gökhan Yardım, Enerji Bakanı Zeki Çakan tarafından görevinden alındı. Yönetim Kurulu üyesi ve Genel Müdür Yardımcısı Nadir Bıyıkoğlu’nun görevine de son verildi. Çakan, Genel Müdürlüğe vek leten Müsteşar Yardımcısı Kenan Veziroğlu’nu atadı. Çakan, Yardım’ın görevden alınması için, "Söz konusu soruşturmanın seyrinin netlik kazanmaması nedeniyle ve Botaş’ın sürdürdüğü uluslararası proje ve ilişkilerinde olası bir aksamaya mahal verilmemesi için görevden alınmıştır" dedi. 
     Kulislere yansıyan bilgileri göre Yardım’ın yerine mevcut genel müdür yardımcılarından Gökhan Bildacı’nın getirilmesine ilişkin kararname hazırlandı. Nadir Bıyıkoğlu’nun yerine ise yine genel müdür yardımcılarından Hüseyin Kılavuz’un getirileceği öğrenildi. 
     
     Yurtdışı yasağı vardı 
     Yardım’ın görevden alınmasında Mavi Akım soruşturmasını yürüten Ankara DGM Başsavcılığı etkili oldu. Soruşturmanın başlamasının ardından Savcı Cengiz Köksal, BOTAŞ’a baskın düzenledi. Arkasından da soruşturmayı daha sağlıklı yürütebilmek için Yardım’ın görevden alınmasını bekledi. Bu gerçekleşmeyince savcılık yeniden harekete geçti ve Yardım’ın yurtdışına çıkışının yasaklanmasını istedi. DGM H kimliği, yurtdışına çıkış yasağını koydu. Böylece projelerinin büyük çoğunluğu uluslararası nitelikte olan BOTAŞ’ın Genel Müdürü’nün yurtdışına çıkışı engellenerek, etkisiz hale getirilmiş oldu. Yardım tüm itirazlarına rağmen bu kararı kaldırtamayınca görevinden alınmasına neden olan süreç başladı. 
     



 SİYASET 












</TEXT>
</DOC>
