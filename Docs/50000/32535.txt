<DOC>
<DOCNO> 32535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/son/soneko30.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 2. seans böyle geçti.. 
</HEADLINE>
<TEXT>

     İMKB Ulusal-100 Endeksi, 1. seansa göre 128.66 puan kayıpla 2. seansı 8,688.59 puandan tamamladı. 
     Hisse senetleri ortalama yüzde 1.46 oranında değer yitirdi. Hazine'nin 7 ay vadeli bono ihalesine bileşik yüzde 104.89 faizle borçlanmasının yanı sıra serbest piyasa ve bankalararası döviz piyasasında doların 1 milyon 500 bin lirayı aşması Borsa'da moralleri iyice bozdu. 8,714 puan seviyesinde açılan 2. seansta Endeks, en düşük 8,510 puan seviyesini gördü. Ancak, piyasa bu seviyede tutunmayı başardı. İlk bir saat 8,672 puanla geçildi. Dövizdeki hızlı artışla Endeks'in 6 cent seviyesinin de altına gerilemesi satışların sınırlı kalmasında etkili oldu. Döviz bazında zaten gerileyen piyasa, yatay seyri tercih etti. İkinci yarıda durgun bir seyir izleyen Ulusal-100 Endeks, günü 8,688.59 puandan tamamladı. Hisse senetleri günün tamamında da yüzde 4.31 oranında değer yitirdi. Kapanışta mali endeks 217.24 puanlık kayıpla 11,983.82 puana, sınai endeksi 13.00 puanlık kayıpla 7,432.37 puana, hizmet endeksi de 196.84 puanlık kayıpla 4,768.50 puana geriledi. 
     Böylece ilk seansa göre mali grup hisseler ortalama yüzde 1.78, sınai grubu hisseler yüzde 0.17, hizmet grubu hisseler de yüzde 3.96 oranında değer yitirdi. 2. seansta işlem gören toplam 291 hisse senedinden 203'ü değer yitirdi. 38 hisse senedi değer kazanırken, 50 hissenin fiyatında ise değişiklik olmadı. Seansta, 143 trilyon 54 milyar 952 milyon liralık işlem hacmi oluştu. İki seansın işlem hacmi toplamı da, 231 trilyon 647.2 milyar lira olarak gerçekleşti. 2. seansta, Yapı Kredi Bankası, Garanti Bankası, Sabancı Holding, Akbank ve Koç Holding en yoğun işlem gören hisseler oldular. 







</TEXT>
</DOC>
