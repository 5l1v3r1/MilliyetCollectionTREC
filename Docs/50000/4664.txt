<DOC>
<DOCNO> 4664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/son/sonspo07.html </URL>
<DATE> 2001/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe, çalıştı 
</HEADLINE>
<TEXT>

     Türkiye Kupası'nda Perşembe günü Ankaragücü ile karşılaşacak olan Fenerbahçe, Ankara'ya geldi. 
     Karayoluyla Ankara'ya gelen ve Bilkent Otel'de kampa giren sarı-lacivertliler, akşam saatlerinde bir de antrenman yaptılar. Teknik Direktör Mustafa Denizli yönetiminde yaklaşık bir saat çalışan sarı-lacivertliler, yaklaşık 20 dakikalık düz koşunun ardından, antrenmanı yarım sahada çifk kale maç ile tamamladılar. 
     Sakatlıklarına rağmen kafile ile birlikte Yusuf ve Celil de Ankara'ya getirildi. Yusuf, akşam çalışmasında düz koşu yaptı. Bu arada, Uche ve Johnson'un bu akşam kampa katılması bekleniyor. Öte yandan, Fenerbahçe dernekleri yarın Ankara'da biraraya gelecek. Başkent Fenerbahçeliler Evi'nde yapılacak toplantıya, Kulüp Başkanı Aziz Yıldırım ve yönetim kurulu üyelerinin de katılması bekleniyor. 




</TEXT>
</DOC>
