<DOC>
<DOCNO> 13937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/31/yazar/pulur.html </URL>
<DATE> 2001/03/31/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Batırmaya az kaldı... 
</HEADLINE>
<TEXT>

     FATİH Erkoç'un bir zamanlar çok meşhur olan bir şarkısı vardı, "Oynatmaya az kaldı..." diye... 
     Bugüne, en uygun şarkılardan biri bu olmalı. 
     Bugün devleti, milleti yönetmeye soyunanlar da bu şarkıyı değiştirip söyleyebilirler 
     "Batırmaya az kaldı." 
     Neyi mi batıracaklar 
     Memleketi 
     Hala sen, ben kavgası, hala siyasi kıskançlık, hala belden aşağı vurup, arkadan çelme takmak... 
     
     ADAMI Amerika'ya "para bulmaya" göndermişsin, parayı verecek olan, senin kara kaşına, kara gözüne bu parayı vermez ki, istedikleri var, duyar duymaz küplere biniyorsun "15 günde bu kadar yasa çıkmaz " 
     Kifayetsiz muhterisin, şaibeli maşası utanmadan "Ne lüzumu vardı, bu adamı Amerika'dan getirmeye..." 
     Birtakım iktisat allameleri hala ahkam kesiyor, "şöyle olursa, böyle olur..." 
     Muhalefet partileri, sanki bugüne gelişte kendilerinin hiç suçu yokmuş gibi, 1994 krizini yaratmamış gibi, "Bu hükümet gitsin de nasıl ve ne pahasına giderse gitsin " 
     İşadamları "Aman bankalar faizleri ertelesin " 
     Yeni getirecekleri vergileri gördünüz, adı lüks vergisi... 
     Peki, çamaşır makinesi lüks mü 
     Bu ülkenin kadınının, maltızda su ısıtıp, leğende çamaşır yıkaması kaderi midir 
     
     HANİ, kadın uzun bir geziden dönen dostuna olup bitenleri anlatıyormuş 
     "Adamın biri peşime takıldı, otobüse bindim peşimde, indim peşimde, bizim sokağa geldim peşimde, apartmana girdim peşimde, asansörü açtım peşimde, soyundum dökündüm peşimde, geceliğimi giydim, lambayı söndürdüm, yatağa girdim, peşimde..." 
     Adam her "peşimde" lafından sonra "Dur bakalım ne olacak " der dururmuş... 
     Kadın son "peşimde"den sonra dayanamamış 
     "Ulan sersem herif, dur bakalım ne olacağı var mı Olanlar oldu..." 
     Şimdi bizim halimiz de sersem kocaya döndü, her gün "Dur bakalım n'olacak " deyip duruyoruz... 
     Sonunda, herhalde, ne olacağını anlayacağız ama, çok geç 
     
     AÇIKLAMA Geçenlerde Abdullah Çağlayan'ın "Salla başını, al maaşını" taşlamasının Şair Eşref'e yakıştırıldığını yazmıştık. Yazı Nebi Ceylan'a aitti, biz adını belirtmemiştik. Kendisi, gönderdiği açıklamada, bu şiirin Şair Eşref'e ait olduğunu gösteren kaynağı açıklıyor 
     "Türk Edebiyatı Tarihi Seyit Kemal Karaalioğlu, 2. Cilt, İnkılap ve Aka, 2. basım 1982, sayfa 343 - 348" 
     Nebi Ceylan kaynağı açıkladıktan sonra da şöyle diyor 
     "Yazınızın girişinde dile getirdiğiniz yakıştırmacılık, benim de yakındığım ve kınadığım bir tutumdur. Yazık ki bu dizeleri Eşref'e ait gösteren Karaalioğlu'na, A. Çağlayan, bu dizeler yüzünden 1943'te soruşturma geçirmiş. Siz 35 yıl sonra bu dizeleri Eşref'e mal ederek eserinize alırken, hangi kaynaktan yararlandınız diye soramıyor ve sitem edemiyorum. Çünkü, 1995'te vefat etmiş... 
     Demek ki her yazılı kaynak da güvenilir değil. Bizi aydınlattınız, sağ olun." 
     
     





Hukuk ve şeriat 


Ah Paraoğlan 


Bir gelir kaynağı da işgalciler 


Diyarbakır’ı sarsan yazı 


Washington para konusunda niye ağırdan alıyor 


Çemberler 


Düğün ve cenaze 


Boşuna konuşmak 


Muayenehane 


"Öteki" sorunlar... 


"Birliğe sınav davetiyesi..." 


Batırmaya az kaldı... 


Yine mi vergi 


Unilever'e göre artık Afrikalıyız 


Bu işin sonunda "ölüm yok" Sadece "fakirlik" var... 


</TEXT>
</DOC>
