<DOC>
<DOCNO> 22683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/guncel/agun.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş Anadolu’ya adım attı 
</HEADLINE>
<TEXT>

Siyasete ısınan Kemal Derviş Gaziantep’te lider gibi ağırlandı. Bakan’ın lütfen hiçbir hediye hazırlığı yapmayın’ ricasına uyuldu 
     Devlet Bakanı Kemal Derviş, "siyasete ve liderliğe hazırlandığının işareti" olarak değerlendirilen Anadolu gezisini dün akşam Gaziantep’ten başlattı. Derviş ile ABD’li eşi Catherine Stachniak, Gaziantep’te muhteşem bir programla karşılandılar. 
     Program için işadamlarının temsilcileriyle Derviş’in Ankara’daki kurmayları arasında yoğun bir telefon trafiği yaşandı. Görüşmelerde Derviş’e yemeğin tenise olan tutkusu nedeniyle Tenis ve Atıcılık Kulübü’nde ikram edilmesi bu sabahki kahvaltının da, açık hava yürüyüşleri yaptığı için bir "doğa cenneti" olarak bilinen Hayvanat Bahçesi’nde verilmesi kararlaştırıldı. 
     
Yuvarlama, küşneme      Derviş çiftine verilen akşam yemeğini, birçok ünlüye yemek yapan aşçı Mehmet Demir hazırladı. Mehmet Usta, Derviş’e, kuzu etinin belindeki "küşneme" diye tabir edilen etten yemekler için erken saatlerde hazırlığa başladı. Ana mönüsü "Antep yuvarlaması" olan yemekte patlıcan, yenidünya, simit kebapları, kuşbaşı, tavuk dolma ve Alinazik de ikram edildi. Pirpirim ve Çingene salataları ile nar ekşili çoban salata ve zeytin piyazı da sofrayı süsledi. Yemekte çerez olarak suda ıslatılmış buz üstünde ceviz ve fıstık sunuldu. Yemeğin "tadımlıkları" çiğ köfte ve fındık lahmacun, tatlıbı da meyvenin yanı sıra "havuç dilimi" oldu. 
     
Cathy’ye özel ekip      Yakınlarının "Cathy" dediği Bayan Derviş eşiyle birlikte bu sabah Hayvanat Bahçesi’ndeki kahvaltıya katıldıktan sonra Zeugma’dan çıkarılan eserleri görecek, Sokak Çocukları Derneği ile Kız Meslek Lisesi’ne gidecek. Bayan Derviş’e Bakırcılar Çarşısı’nda, içinde Antep işi örtüler, yazmalar, çıra, seccade ve altın telli örtülerin bulunduğu sedef işlemeli bir sandık armağan edilecek. Eşi gibi armağan kabul edip etmeyeceği merak konusu olan Catherine Derviş’in gezisi, Hasan Sözer Etnoğrafya Müzesi ile sürecek. 
     
Derviş’e mesaj Sanayici için sıcak banyo      Gaziantep’in krizin yanı sıra Irak ambargosu nedeniyle kötü günler geçirdiğini anlatan Ticaret Odası Başkanı Mehmet Aslan da, şu yorumu yaptı 
     "Kendisinden alınan bazı kararların realiteye çevrilmesini isteyeceğiz. Ayrıca, siyasi reformla ilgili beklentilerimizi de dile getireceğiz. Sayın Bakan, bundan sonraki gezileri için Gaziantep’ten yönlendirilmiş olacak. Bakan Bey, parmağını taşın altına sokan insanlarla görüşüp dertlerini kendi ağızlarından duyacak. Bu kadar soğuk duştan sonra Bakan Bey’in gezisine Gaziantep’ten başlaması sanayicimiz için sıcak bir banyo olacak." 
     
Başkan’a rica Lütfen hediye hazırlamayın’      Gaziantep programının faksı gezinin başlamasından 4 saat önce valiliğe fakslanması, kentte "Dervişin Amerikanvari tarzı" olarak yorumlandı. Programda tasarrufa özen gösterildi. Sanayi ve Ticaret odalarının evsahipliğinde kente giden, havaalanında kendisini yalnız Vali ve Belediye Başkanı’nın karşılamasını isteyen Derviş, "Lütfen bana hediye hazırlamayın" mesajı da gönderdi. Büyükşehir Belediye Başkanı Celal Doğan’ın konuklarına armağan etmeyi planladığı hediyelerden vazgeçildi. 
     
Adana’ya mesaj Bürokrasi bilmeyiz’      Derviş’in karayoluyla geçeceği, gezinin ikinci durağı Adana’da da hazırlıklar sürüyor. Vali Vekili Muzaffer Güzelant, reel sektör temsilcileri ve il yöneticilerinin bulunacağı 15 kişiyle sınırlı bir toplantı istendiğini söyledi. 
     Güzelant, program için faks emri istemelerine rağmen, Derviş’in danışmanının kendisine, "Biz bürokrasiden fazla anlamayız, Sayın Bakan da bürokrasiyi sevmiyor. Nasıl yapması gerekiyorsa programı kendisi çiziyor, kendisi yürütüyor" diyerek programı şifahi olarak kendilerine bildirdiğini ifade etti. 
     
Catherine Derviş Milliyet’i atlatamadı      Türkiye’ye adımını attığı andan itibaren medyanın ilgi odağı olan Catherine Derviş dün ilk kez basın mensuplarını atlatmayı başardı. Bir aile dostlarını ziyarete giden Derviş’i, konuk olduğu sitenin kapısında bekleyen basın mensupları Bayan Catherine’in evden ayrıldığı haberini alınca şoke oldular. Medya ordusu olmadan dışarıya çıkma fırsatını ilk kez yakalayan Bayan Derviş, Hoşdere Caddesi’nde yürüdü. UNICEF Satış Mağazası’nda alış veriş yaptı. Bayan Derviş’in "atlatmalı" alışverişini sadece Milliyet görüntüledi. n Ümit Bektaş 
     
Kebap ustasından küşneme      Kemal Derviş’in Tenis Binicilik Kulübü’ndeki akşam yemeğini kebap ustası Mehmet Demir hazırladı. 
     Mönüdeki ana yemek kuzu etinden yapılan küşneme’ydi. Gaziantep’e özgü yemeklerle süslü masada tatlı olarak havuç dilimi vardı. 
     



 GÜNCEL 

















</TEXT>
</DOC>
