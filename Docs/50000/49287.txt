<DOC>
<DOCNO> 49287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/son/sonspo06.html </URL>
<DATE> 2001/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor -0 Gaziantepspor-0 ilk yarı 
</HEADLINE>
<TEXT>

     Birinci Süper Futbol Ligi 10. hafta maçında İstanbulspor ile Gaziantepspor ilk yarıyı 0-0 eşitlikle kapadılar. 
     9. dakikada Mehmet'in soldan kullandığı serbest atışa ceza 
     alanında Hasan Özer'in yaptığı vuruşta top yandan auta çıktı. 
     10. dakikada ceza alanında Hasan Özer topu Romashenko'nun önüne 
     bıraktı. Bu futbolcunun sert şutunda, meşin yuvarlak üstten auta gitti. 18. dakikada Zubanoviç'in pasında Bushaj topla buluştu. Bu futbolcunun sert şutunda, meşin yuvarlak kaleci Hasan Gültang'da kaldı. 19. dakikada Petkov'un soldan kullandığı köşe atışına ceza alanında uçarak Saidou'nun kafa vuruşunda, top üstten auta çıktı. 24. dakikada Bushaj, ceza alanında topla buluştu. Bu futbolcunun şutunda, top kaleci Hasan Gültang'a çarparak Saidou'nun önüne düştü. Saidou'nun sert şutunda da Hasan Yiğit boş kaleye giden topu uzaklaştırarak takımını mutlak bir golden kurtardı. 25. dakikada Petkov'un soldan yaptığı ortada ceza alanında Bushaj topla buluştu. Bu oyuncunun sert şutunda, meşin yuvarlak direğin dibinden auta çıktı. 36. dakikada Bushaj'ın soldan yaptığı ortada topla buluşan Murat topa sert vurdu. Hasan Yiğit, yatarak tehlikeyi uzaklaştırdı. Kalan dakikalar 2 takıma da gol getirmedi ve ilk yarı 0-0'lık skorla tamamlandı. 
     






</TEXT>
</DOC>
