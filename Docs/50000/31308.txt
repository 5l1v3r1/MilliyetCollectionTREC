<DOC>
<DOCNO> 31308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/son/sondun18.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'den üye olmayan ülkelerin vatandaşlarına vize kolaylığı.. 
</HEADLINE>
<TEXT>

     AB Komisyonu, AB üyesi olmayan ülkelerin vatandaşlarının vizeli veya izinli ''dolaşım özgürlüğünü'' 3 aydan 6 aya çıkardı. 
     İngiltere ve İrlanda hariç tüm AB ülkeleri ile Norveç ve İzlanda'dan oluşan ''serbest dolaşım alanı'', AB dışından gelen yabancılara 3 ay açık tutuluyordu. Komisyon kararına göre, vize veya oturma müsaadesi gibi ihtiyaçları karşılayan ve geçimlerini sağlayacaklarını kanıtlayan yabancılar, serbest dolaşım alanında 6 aya kadar kalabilecek. Bu yabancıların, herhangi bir AB ülkesi tarafından, kamu güvenliğine tehdit oluşturmak gerekçesiyle fişlenmemiş olmaları da önkoşul olarak gösteriliyor. Bu durumda, göç amacı taşımayan şahıslar, turistler, AB'deki aile fertlerini ziyaret edenler, sağlık nedeniyle AB'ye gelenler ve sanatçılar 6 aylık vize alabilecek. 







</TEXT>
</DOC>
