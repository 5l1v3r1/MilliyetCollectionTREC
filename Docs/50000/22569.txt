<DOC>
<DOCNO> 22569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/son/sondun13.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Demir Leydi'den itiraf "Çok kültürlü toplum lafından nefret ediyorum" 
</HEADLINE>
<TEXT>

     Eski İngiliz başbakanlarından Margaret Thatcher, ''çok kültürlü toplum'' kavramından nefret ettiğini söyledi. 
     Bir İngiliz gazetesine demeç veren 76 yaşındaki eski başbakan, ''Şu çok kültürlü toplum lafından nefret ediyorum. Kültürden daha önemli bir şey var, o da özgürlük inancı. Çok kültürlü toplum, asla birleşik bir toplum olamaz'' dedi. 
     ''Demir Leydi'' lakaplı Thatcher, ABD'nin İspanyolca'yı ikinci resmi dil kabul ettiğini anımsatarak, ''Birleşik Devletler, böyle yapmakla ulusal birliğinin baltalanması tehlikesini göze almış oldu'' diye konuştu. 
     Avrupa konusundaki görüşlerini de dile getiren Thatcher, İşçi Partisi'nin bu konuda izlediği politikayı ''yıkıcı'' bulduğunu söyledi. Eski başbakan, ''Bizim bütün sorunlarımız kıta Avrupası'ndan geliyor. Hayatım boyunca, özgürlüğü İngilizce konuşan insanların savunduğunu gördüm. Avrupa bünyesinde eriyip yok olma fikrini çok alçaltıcı ve mide bulandırıcı buluyorum. Son nefesime kadar bununla savaşacağım'' dedi. 






</TEXT>
</DOC>
