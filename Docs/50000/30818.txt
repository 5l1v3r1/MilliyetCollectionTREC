<DOC>
<DOCNO> 30818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/yasam/yas00.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Aldatmanın en temiz adresi İnternet 
</HEADLINE>
<TEXT>

Her şey bir slm’ mesajı ile başlıyor, samimiyet hızla gelişiyor... Ve en son aşamada siber lemde seks devreye giriyor... Gerçek’ten dokunmaya karar verildiğinde ise aldatmanın somut’ boyutu başlıyor.... 
     Peki ama neden aldatıyorlar - 2 
ASLI ÖKTENER 

     İnternet aracılığı ile biriyle tanıştığı güne lanet edenler, sevgilisini aldatıp sabah su yerine votka içenler, tutku ve adrenalin ararken aldatanlar, aldatılanlar, sanal seks yüzünden başının dertte olduğunu itiraf edenler... Aldatan ile aldatılanların hik yesinde tek ortak nokta, eylem sırasında değil, iş işten geçtikten sonra oturup ne yaptıklarını düşünmeleri... Aldatmanın tadını sadece an’ında çıkartmaları... Aldatmanın en yeni ve en temiz’ adresi internet’... Her şey bir slm’ mesajı ile başlıyor. Ve samimiyet siber lemde hızla gelişiyor... Gerçekten dokunmaya karar vermek ise zaman alıyor. Belki de gerçek ilişki yaşamanın zorluğu insanları siber leme sürüklüyor... Bugün aldatanlar anlatıyor... 
     
Önce sanal, sonra gerçek seks yapıyorum      D.A. anlatıyor 27 yaşında, kadın, evli 
     "Eşim askerde olduğu dönemde ikinci bir ilişkiye başladım. Bu beraberliği 6 yıl sürdürdüm. İnternet yoluyla da aldattım. Bu yolla 20’den fazla erkekle tanıştım. Yaklaşık 5’iyle de sanal seks yaptım. Bugüne kadar 6 kişi ile yüz yüze görüştüm. Onları tanımak istedim. Önce yemeğe çıkıyor, sohbet ediyoruz. İstersek birlikte oluyoruz. Sonra da bitiyor zaten. Tutku, heyecan, adrenalin arıyordum. Bazen yaptıklarımdan pişmanlık duyuyorum ancak birlikte olduğum kişilerden çok şey öğreniyorum. Benimkisi duygusal açlıktan kaynaklanıyor. Bu nedenle psikoloğa gittim. Erken yaşta evlendim ve bunları yaşamam gerektiğine inanıyorum. Bu aldatma değil, belki bir ihtiyaç ya da başka bir şey. Kendime h kim olamıyorum ancak artık eskisi kadar da cazip gelmiyor. Bir sonu yok bunun. İnternette tanıştığınız kişinin nasıl biri olduğunu düşünürken fantezilerinizi geliştiriyorsunuz." 
     
İnternette prensti, gerçekte kurbağa      A.K. 36 yaşında, kadın, evli, araştırma firması sahibi 
     "ICQ ile arkadaşlarım aracılığı ile tanıştım. Geceleri daha fazla mesaiye kaldığım için evde sorunlar çıkmaya başladı. Bunu çözmek için eve iş götürmeye başladım. Eşim televizyon seyrederken odadaki bilgisayarın başında çalışıyordum. Derken bir gün sanal seks yapmak ister misin ’ diye bir mesaj aldım. Hemen sildim. Ancak bu tür mesajlar ara ara yine geliyordu... Aklıma bir soru işareti takılmıştı. Acaba nasıl bir şeydi Sonunda dayanamadım birine evet’ dedim. Karşımda dünyanın en yakışıklı prensi vardı ve öylesine ateşliydi ki, bütün vücudumu tutuşturmuştu. Eşim olmasa zevk naraları atacaktım. Bir gün onun evinde randevulaştık, bütün hayallerim suya düştü. Hayal ettiğim kişinin yerine çok farklı birini buldum. Ama artık geri dönüş yoktu, o gün birlikte olduk. Sonra pişmanlık ve suçluluk hissettim. ICQ’yla tanıştığım güne lanet ediyordum ama iş işten geçmişti." 
     
Kendimi ispatlamak için başkasıyla oldum’      "Birini çok severken onu aldattım. 4 yıllık, çok yoğun bir ilişkiydi. Onu çok seviyor, aynı zamanda nefret ediyordum. Birlikte oturuyorduk. İtalya’ya okumaya gitti. Kendimi o yokken yalnız hissediyordum. Yoğun bir şey yaşadığımız için kolum bacağım gitmiş gibi hissediyordum... Aynaya baktığımda kendi suratımın yanında onunkini görmek istiyordum. Dişimi fırçalarken yanımda beni iten biri yoktu artık. Ve onu aldattım... 
     
     Her iki cins de yapıyor 
     Aldatmak, senin tek başına karar verebileceğin bir şey değil. Beraber olduğun insanı aldatırken kendini, kendine ispat etmeye çalışıyorsun. Birini çok severek aldattıktan sonra bugün anlıyorum ki, kendimi de aldatmışım. Çünkü kız arkadaşımın yokluğunun getirdiği yoksunluk yüzünden, kendi kendimi, kendime göstermek için yaptım bunu. Varım demek için. Aldattığım kendimdi. Bunu ona asla itiraf etmedim. Niye Çünkü kendi kendimi aldatmış ve kendi canımı acıtmıştım. Bu benim sorunumdu ve onu ilgilendirmezdi... Bugün artık aldatmadan da bu işi çözmek taraftarıyım. Kendi gerçeğini anlatabildiğin ya da seni gerçekten anlayabilecek biriyle olduğun zaman onu da kendini de aldatmazsın. 
     Suçluluk duyacak bir şey yok. Çünkü o an gerçek. Ben aldatıldım da... Bir erkek ne kadar hayvanlaşabilirse, bir kadın da o kadar hayvanlaşabilir. Aldatmada erkek- kadın ayrımına karşıyım." 
     
O gerçek’ten aldattı      Göçmen, sevgilisini sevmediği için değil, kendini çok sevdiği için aldatmış Kendi varlığını kendine kanıtlamış... Şimdi sorunları aldatmadan çözme taraftarı’... 
     
Sanal ilişkiler fiziksel ve ruhsal sorunlar yaratıyor’      "İnternette ilişki çok yaygın mı , "Sanal ortamda başlayan ilişkiler ne gibi sorunlar yaratıyor " gibi soruları işin uzmanına yönelttik... Psikiyatrik Eğitim Danışma Araştırma ve Tedavi Merkezi’nden Dr. Mustafa Güveli, bu eğilimleri şöyle yorumladı 
     "İnternetin Türkiye’de yaygınlaşmasıyla birlikte sanal seks yapanların sayısı hızla arttı. Bu yolla insanlar gerçek kimliklerini saklamaya ve sorumluluktan kurtularak çok daha kolay ilişkiye girmeye başladı. Artık cinsellik önce sanal, ardından da gerçek ortamda paylaşılıyor. Ama bu durum da sorun yaratıyor 15 kişi yardım istedi bizden. 
     Bir şirketin üst düzey yöneticisi geldi. Sertleşme sorunu vardı. Nedeni ise seksi sanal ortamda yaşamayı alışkanlık haline getirmesiydi. Eşinin internet yoluyla aldattığını öğrenen ve depresyona giren kadınlar da geldi. Gerçek ortamda yapmayacağınız şeyi asla sanal ortamda yapmaya kalkışmayın." 
     
     YARIN 

</TEXT>
</DOC>
