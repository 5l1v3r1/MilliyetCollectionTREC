<DOC>
<DOCNO> 16276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/son/soneko17.html </URL>
<DATE> 2001/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş "Az gol yiyip çok gol atacağız" 
</HEADLINE>
<TEXT>

     Devlet Bakanı Kemal Derviş, yeni ekonomik program uygulanırken, gol yememeyi sigorta etmenin o kadar kolay olmağını ifade ederken, ''ama biz daha çok gol atacağız sanıyorum, çok az gol yiyeceğiz'' dedi. 
     Bakan Deviş, açıklamalarının ardından soruları yanıtlarken, bir gazetecinin ''yeni ekonomik program uygulanırken gol yememeyi nasıl sigorta ediyorsunuz'' sorusu üzerine, ''gol yememeyi sigorta etmek o kadar kolay değil. Ama biz daha çok gol atacağız sanıyorum, çok az golyiyeceğiz. Bence, en önemli goller turizm ve ihracatla olacak'' şeklinde konuştu. 
     Aynı soruyu yanıtlayan Dış Ticaret Müsteşarı Kürşad Tüzmen de, program çerçevesinde, Türkiye'nin kendine olan güveni tekrar kazanması gerektiğini belirtti. 
     Tüzmen, yurt dışına yaptıkları ticaret heyetleri programlarındaki gözlemlerine göre, yurt dışından Türkiye'nin çok daha istikrarlı ve çok daha güvenli gözüktüğünü söyledi. 
     ''Dış ülkeler de bunu böyle kabul ediyorlar'' diyen Tüzmen, Türk Lirası'nın şu anda Lira-Dolar paritesine göre düşük kalmasının bir avans sağladığını, bu avansın da en kısa zamanda en güzel şekilde değerlendirmeye çalıştıklarını ifade etti. 
     Uyguladıkları strateji çerçevesinde, ticaret heyeti programlarının aynen devam ettiğini kaydeden Tüzmen, şu ana kadar ihracatçı birlikleri kayıtlarını göre 1 Ocak-11 Nisan 2001 aralığında Türkiye'nin ihracatının geçen yılın aynı dönemine göre yüzde 10 oranında arttığını söyledi. 
     Tüzmen, bunun güzel bir avantaj olduğunu vurgularken, Mayıs sonuna kadar bu şekilde götürülmesi durumunda ve gelecek turizm gelirleriyle birlikte, gereken döviz girdisinin sağlanacağını söyledi. Tüzmen bu arada, özelleştirme ve yabancı sermaye girişlerinin de bunun üstüne eklenmesiyle güzel bir tablo oluşacağını kaydetti. 
     




</TEXT>
</DOC>
