<DOC>
<DOCNO> 23400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/son/sonspo31.html </URL>
<DATE> 2001/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Mustafa Denizli'li Fenerbahçe tarihe geçti 
</HEADLINE>
<TEXT>

     Fenerbahçe, Birinci Futbol Ligi'nde 2000-2001 sezonunu şampiyon olarak kapatırken, teknik direktör Mustafa Denizli de sarı-lacivertli kulübün tarihine geçti. 
     Sarı-lacivertli takımın başındaki ilk sezonunda lig şampiyonluğuna ulaşan Mustafa Denizli, Fenerbahçe'de bir ilki gerçekleştirdi. 
     Fenerbahçe'nin, lig tarihinde bundan önce elde ettiği 13 şampiyonlukta da yabancı teknik adamların imzası bulunuyordu. Denizli,Samsun'da gelen şampiyonlukla, bu geleneği bozdu. 
     
     EN FAZLA ŞAMPİYONLUK YUGOSLAVLARLA 
     Fenerbahçe'nin bundan önceki 13 lig şampiyonluğunda 5 Yugoslav, 3'er Macar ve Brezilyalı ile 1'er de İngiliz ve Rumen teknik adamlarınadı bulunuyordu. 
     Macar Molnar, Yugoslav Veselinoviç ve geçtiğimiz günlerde vefat eden Brezilyalı Didi, sarı-lacivertli takımın başında 2'şer kez lig şampiyonluğu gören teknik adamlar olarak tarihe geçtiler. 
     Fenerbahçe'nin başında Birinci Futbol Ligi'nde şampiyonluk yaşayan teknik adamlar şöyle 
     
Şampiyonluk yaşayan teknik direktörler Sezon Teknik Direktör Ülkesi 1959 Ignace Molnar Macaristan 1960-61 Laszlo Szekelly Macaristan 1963-64 Miroslav Kokotoviç Yugoslavya 1964-65 Oscar Hold İngiltere 1967-68 Ignace Molnar Macaristan 1969-70 Trian Ionescu Romanya 1973-74 Walderia Parreira Didi Brezilya 1974-75 Walderia Parreira Didi Brezilya 1977-78 Toma Kaleperoviç Yugoslavya 1982-83 Branko Stankoviç Yugoslavya 1984-85 Todor Veselinoviç Yugoslavya 1988-89 Todor Veselinoviç Yugoslavya 1995-96 Carlos Alberto Parreira Brezilya 2000-01 Mustafa Denizli Türkiye      







</TEXT>
</DOC>
