<DOC>
<DOCNO> 47487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/yazar/okur.html </URL>
<DATE> 2001/10/18/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
İstanbul Yaklaşımı’nın detayları 
</HEADLINE>
<TEXT>

     Ne konu ama... Yaz yaz, tartış tartış bitmiyor... Pazartesi günü İstanbul’da Bankalar Birliği’nde, dün Ankara’da yine bu konu gündemdeydi... 
     Adına ister "İstanbul", ister "Londra" deyin ne fark eder, önemli olan yaklaşımında hangi konular üzerinde anlaşmaya varıldığı değil mi Biz de bu detayları önce size aktaralım, arkasından sistemin nasıl çalışacağını anlatalım istedik. Çünkü binlerce şirket şimdiden acaba ne yapsam diye beklemiyor mu Gerçi biz farklıyız, her çalışmada fırsat kollar, olayı işimize geldiği gibi yorumlarız. Eminiz ki binlerce şirket bu detayı bekliyor, şimdiden söyleyelim, çoğuna programda yer yok. Ama biz detayları bir bir aktaralım. İşte detaylar 
     1- Karşılıkla Yönetmeliği’nde değişiklik yapılması, 
     2- Aktif pasif vade uyumsuzluğu ve faiz risklerinin giderilmesi için reeskont imkanı, 
     3- Alacakların hukuki takip sürecinin hızlandırılmasına yönelik tedbirler, 
     4- Uygulama kapsamında düzenlenecek tüm kağıtlar, kıymetli evrak, sözleşmeler, alınan teminatlara ilişkin işlemlerin vergi, resim, harç ve fonlardan istisna tutulması, 
     5- Süreç içinde firma veya şahısların tasfiye etmesi öngörülen tüm değerlerinin satışı sırasında oluşabilecek karların vergi, resim, harç ve fondan muaf tutulması, 
     6- Kamu alacaklarında öncelik ve ayrıcalıkların yaratacağı açmazların giderilmesi, 
     7- Yabancı para cinsinden ipotek ile ilgili düzenlemelerin gerçekleştirilmesi, 
     8- Bankaların "Finansal Yeniden Yapılandırma" uygulamalarıyla üstlendikleri yükümlülüklerin ek sermaye yükümlülüğü doğurmaması ile ilgili düzenlemeler, 
     9- Program kapsamındaki firmaların ihracat taahhüt açıkları bulunması halinde uygulanacak müeyyidenin protokol sonuna kadar ertelenebilmesi, 
     10- Tasarruf Mevduatı Sigorta Fonu ile bu Fon’a bağlı bankaların bu sözleşmeyi imzalaması, 
     11- Emlak Bankası alacaklarının bu sözleşme kapsamında Ziraat Bankası’na devri. 
     Hani sır gibi sakladıkları ve 15 gün içinde düzenlemeleri yapıp Meclis’e göndereceğiz dedikleri olayın özü işte bu... Bu toplantıda TÜSİAD’ın dile getirdiği önemli bir nokta 1 ile 10 milyon dolar arasındaki sorunlu kredilerin de ele alınması olayı. 
     
TOBB’un bakışı      Ancak biz bu konuda TÜSİAD yerine daha aktif olarak TOBB’u görmek istediğimizi yazıyoruz. Sonuçta TÜSİAD’ın üyesi olan çoğu holding sahibi zaten banka patronu değil mi Sorun, iş verimliliğini yükseltmek, istihdamı artırmak olduğuna göre çoğunluğu temsil eden kesim ana regülatör olma hakkına sahip olmayacak mı 
     TOBB’un tavrını merak ediyoruz, hatta onları eleştiriyoruz. Öğrendiğimize göre, TOBB, bu programda iki ana konu üzerinde duruyor. Birincisi, temerrüt faizi uygulamasından vazgeçilmesi kararı. İkinci aşamada da İcra İflas Yasası’ndaki değişiklik. TOBB, İstanbul yaklaşımına bundan dolayı sıcak bakıyormuş. Ancak TOBB görüşünü haftaya pazartesi günü öğreneceğiz. 
     
     







Üç formül 


Köprü senedi 


Eğrisi, doğrusu... 


11 Eylül gözleri açtı mı Özellikle Avrupa'da 


Başbakan asla yuhalatılamaz .. 


Akşamın ufkunda 


İmama kızıp oruç bozmak 


Pakistan'ın zor tercihi 


Azıcık şarbon iyi gelir 


İstanbul Yaklaşımı’nın detayları 


Bir katilin donundaki para 


Kore'ye asker gönderildiği günler 


Sezer'e restorasyon görevi 


Gökkafes'e adımımı atmayacağım 


Devlet yerine "hizmetler"i küçülüyor 


Biz kandık çocuklar kurtulsun’ 


</TEXT>
</DOC>
