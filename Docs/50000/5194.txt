<DOC>
<DOCNO> 5194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/son/sonspo08.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Erzurum'a 4 eksikle gitti 
</HEADLINE>
<TEXT>

     Galatasaray, Erzurumspor ile yarın oynayacağı lig maçı için Erzurum'a gitti. Sarı-kırmızılı ekipte, 4 futbolcu Erzurum'a götürülmedi. 
     Belinde ağrıları olan Suat, sakatlığı süren Capone, hasta olan Ahmet ve maç kadrosuna alınmayan Marcio, Erzurum kafilesinde yer almadı. Bugün hastalanan Ahmet, yoğun tedavi uygulanmasına rağmen iyileşme görülmemesi üzerine kafileye dahil edilmedi. 
     Sarı-kırmızılılar, Erzurumspor maçı hazırlıklarını basına kapalı yaptığı idmanla tamamlarken, çalışmaya sakatlığı bulunan kaleci Mehmet ve Suat'ın katılmadığı öğrenildi. Capone ile hafif sakatlığı olan Ergün'ün koşu yapmakları bildirildi. Erzurum Cemal Gürsel Stadı'nda yarın saat 17.00'de başlayacak ve hakem Sebahattin Bitirim'in yöneteceği maça Galatasaray'ın, Taffarel, Fatih, Popescu, Bülent Korkmaz, Hakan, Okan, Emre Belözoğlu, Hagi, Ergün, Hasan ve Jardel onbiriyle çıkması bekleniyor. 




</TEXT>
</DOC>
