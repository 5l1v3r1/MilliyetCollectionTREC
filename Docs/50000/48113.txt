<DOC>
<DOCNO> 48113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/magazin/amag.html </URL>
<DATE> 2001/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sol sosyetenin marangozu 
</HEADLINE>
<TEXT>

Felsefi, derinlikli, zevkli ve yetenekli... Son dönemde kültürel birikimi yüksek sosyete çevrelerinin’ gözdesi Tardu Kuman, bildik marangoz’ imajından taşıyor 
     BULUŞMALAR AHMET TULGAR 

     Tardu Kuman aslen felsefeci... Ama marangozluk yapıyor. Yaptığı tahta, deri ve metalden mobilyaların alıcıları ise entelektüeller ve kendi deyimiyle "kültürlü ve background’u olan sosyete"... Biz buna bir de kendi deneyimlerimizden yola çıkarak sol sosyete’yi katalım. 
     Ürünlerini Stoa’ adlı dükk nında satan Kuman’ın kişiliğine birçok mecazi anlam verilebilir. En önemli yapıtlarından Alman İdeolojisi’nde Karl Marx, komünist insanı tarif ederken, bu insan tipinin hem felsefe ile uğraşacağından hem de ormanda odun keseceğinden, yani yeni bir yaşam üslubundan söz eder. 
     Tardu Kuman krizlerle sarsılan bir çağda bu yeni yaşam üslubunun bir örneği mi, yoksa piyasayı iyi koklayan bir ticaret erbabı mı, bakalım... 
     
     Oyun ve iş... 
Bu marangozluk işi nasıl başladı 
     İhtiyacım olan bazı eşyaları kendim yapıyordum çok uzun süredir. Sonra bir Yunanlıyla evlendim ve bir dönem Yunanistan’da yaşadım. Orada eşyalarımızı hep kendimiz imal ettik. Sonra Panayotis Kanelakis adında bir başka amatör marangozla tanıştım. O da marangoz değil. Ünlü bir avukat. Birlikte yaptıklarımızı galerilerde satmaya başladık. 
     
Neden hazır almayıp kendiniz üretiyordunuz eşyalarınızı Parasızlıktan mı 
     Çocukken de tahta ile oynamayı çok seviyordum. Bu brikolaj’ denilen hik ye böyle çocukluk döneminden beri süren bir şey bende. İş yanında bir de oyun benim için. 
     
Yaptıklarınızı sanat eseri olarak mı görüyorsunuz, işlevsel bir şey gibi mi 
     İkisinin arası diyelim. Çünkü yaptıklarım işlevi olan şeyler, bir masa mesela. Kavramsal bir şey değil yani. Ama aynı zamanda da ev eşyasının sınırını zorlayan şeyler. Bir masa yapıyorum kullanılması için ama çok fazla da öyle bildik masalar gibi olmuyor. 
     
     Felsefeden kaçış mı 
Eğitiminiz nedir 
     Felsefe okudum ben. İstanbul Üniversitesi Felsefe mezunuyum. 
     
Markanızın adı da Stoa. Neden Stoa Felsefede Stoacılara mı yakın hissediyorsunuz kendinizi Ya da Stoacıların maddeye olan ilgilerinden ötürü mü Çünkü Stoacılar tarihin ilk materyalistleri olarak görülüyorlar, değil mi 
     Stoacıları bir felsefe ekolü olarak seviyorum, evet. Bir de mimari bir kavram Stoa aynı zamanda. Adı bilinmeyen bir mimarın yaptığı binalar bu akım içinde değerlendiriliyor. Ses olarak da kulağa güzel geliyor Stoa’ sözcüğü. 
     
Bir felsefeci olarak Yunanistan’da heyecanlanmışsınızdır... 
     Evet. Nasıl bizim Ege’de insan adımını attığı yerde o felsefe duygusunu hissediyorsa, orada daha da fazla bu. 
     
Felsefenin kavramsal yapısından kaçmak için mi tahta gibi sert bir malzemeyle ve kol gücünüzü de kullanarak çalışmayı tercih ettiniz 
     Felsefe de kavramlarla bir şey inşa etmektir. 
     
Bu eğilim kimler arasında yaygın 
     Kültürlü insanlar artık para da kazanan insanlar oldular. Ve bu insanlar herkeste olan, birbirine benzeyen eşyalar istemiyorlar. Bir de masif eşyanın bir başka avantajı, kullandıkça bir şekilde eskise de kullanan kişiyle beraber onun da bir tarihi oluşmasıdır. Kaplama mobilyalarsa eskiyince atılırlar. Kültürlü insanlar tarihi oluşan eşyaları seviyorlar. İnsanlar dekorasyon için ciddi paralar harcıyorlar. Ve bu parayı daha fazla kendilerinin olacak bir şeye harcamak istiyorlar. 
     
Bu tutuma bir ad verebilir miyiz 
     Daha entelektüel bir tarz diyelim. 
     
Entelektüel ve para kazanan çevreden çıkıp sosyete diyebileceğimiz kesimde de tanınmanız nasıl oldu 
     Sosyetenin ilgisini benim yaptığım tarz ürünler yükselen bir değer olarak çekti. Bu kesim, yükselen değerlerle hep ilgilidir. Bir de sosyete ile kültürlü kesimi birbirinden çok ayırmamak lazım. Sosyete gibi yaşayıp kültürlü olan bir sürü insan da bulunuyor artık. 
     
İnsanlar artık eşyalarını kendi elleriyle üretmeye, daha doğal bir yaşam tarzına yönelecekler gibi görünmüyor mu 
     Evet. Ayrıca çok da keyifli. İnsanlar bu keyfi bir tatsalar. Bu bir üslup meselesi. İnsanın bu tür bir hayat üslubunu seçmesi için ise hayatla bir meselesi olması lazım tabii. 
     
Çocuklar tahta ata bayıldılar’ Mobilyacılığa başlarken bu kadar tutulacağınızı tahmin ettiniz mi 
     Bilemezdim. Ama şimdi Türkiye’de de o doğal malzemeden, günün modasıyla direkt teması olmayan, daha kalıcı, yapımında sanayi ürünü kullanılmayan eşyalara yönelme eğilimi başladı. 
     
Tahtayı işlerken neye dikkat ediyorsunuz 
     Mesela tahtadan teması kesmemek için kalın kalın cila sürmüyoruz. Cilayı püskürtmüyoruz. Her şey elle yapılıyor. Cilalamada da sentetik ürünler yerine yağ ve benzeri maddeler kullanıyoruz. 
     
Şu tahta at ne 
     Bir arkadaşımın oğluna doğum gününde yapmıştım bir tane. Babası ona çocukluğundaki gibi bir oyuncak almak istemiş. Her gören çocuk aynısından isteyince üretime geçtik. 
     
Fiyatlar nasıl 
     Çok pahalı bir şey için de, çok ucuz bir şey için de sokağa çıkan bizde bir şey bulamıyor. Bizim hoşumuza giden insanlar satın alıyor bizden yani. 
     



 MAGAZİN 












</TEXT>
</DOC>
