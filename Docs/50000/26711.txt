<DOC>
<DOCNO> 26711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/astro/index.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşırı hareketli bir gün 
</HEADLINE>
<TEXT>

Bugün gökyüzünde trafik o kadar fazla ki ancak en dikkat çekici olanlarından söz edebiliriz. Çok fazla sayıda açı daha karmaşık ve dinamik, pek çok potansiyele sahip bir günde olduğumuzu gösteriyor. Sabah saatlerinde gerçekleşen son dördün öncelikle bizi hedefimize yaklaştıran, iş hayatında kullanabileceğimiz yüksek motivasyona dikkat çekmekte. Balık burcundaki Ay akşam 20 00’ye kadar huzursuz, sınırlardan kurtulmak isteyen, duygusal açıdan hassas bir atmosfere işaret ediyor. Duygusal hayatımızda hızlı dalgalanmaların, yaratıcılığın yüksek seyredeceği bir gündeyiz. Venüs ve Mars arasındaki açı da ilişkilere elektriklenme, coşku ama aynı zamanda bol tartışma getirebilir. Yaratıcı çalışmalar yine bu etki altında daha tutkulu, ifadeci ve renkli bir görünüm almakta. Kuşkusuz dünden artarak süregelen Güneş - Jüpiter birleşmesi ve Mars’ın bu birleşme ile açısı da gün içinde aşırı risk almak, otorite ve hukuk figürleri ile çatışma, aşırı iyimserliğin ya da girişkenliğin ortaya koyabileceği çatışmaları anlatmakta. Bugün ufuklarımızı genişletmek için düşünce ve inançlarımızı savunmak için ateşli, hatta biraz fazla abartılı bir tutum izleyebiliriz. Yeni girişimlerde büyük riskler olduğunu görmemezlik etmemeliyiz. Gökyüzündeki bu hareketli tablonun ülkemize de bugünlerde yansıması beklenebilir. 

            Faks 287 74 37 
      








BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
