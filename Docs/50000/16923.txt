<DOC>
<DOCNO> 16923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/son/sontur16.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Adalet Bakanı "Çağlar'ın iadesiyle ilgili bir engel yok" 
</HEADLINE>
<TEXT>

     Adalet Bakanı Hikmet Sami Türk, Türkiye ile ABD arasında suçluların iadesi konusuda özel bir anlaşma bulunduğuun belirerek, ''Çağlar'ın iadesi için bir engel görmüyorum, Çünkü konunun siyasi bir yönü yok'' dedi. 
     Türk, TBMM'de gazetecilerin sorularını yanıtlarken, işadamı Cavit Çağlar'ın daha önce İnterpol tarafından arandığını hatırlatarak, ancak iadenin ayrı bir işlem olduğunu söyledi. İstanbul DGM'nin Çağlar hakkında tutuklama kararı verdiğini kaydeden Çağlar, iade istemiyle ilgili çalışmanın Adalet Bakanlığı tarafından sürdürüldüğünü, çalışmaların 1 hafta içinde tamamlanarak, Çağlar'ın ABD'den isteneceğini söyledi. 
     İadenin bir süreç olduğunu anlatan Türk, ABD ile Türkiye arasında suçluların iadesi hakkında özel bir anlaşma bulunduğunu söyledi. Avrupa'da suçluların iadesi için ''Avrupa Sözleşmesi''nin geçerli olduğuna işaret eden Türk, şöyle konuştu 
     'ABD ile Türkiye arasında özel bir anlaşma var. Bu anlaşma çerçevesinde, Adalet Bakanlığı'nda iade ile ilgili hazırlıklara başlanmışır. Bunları bir hafta içinde tamamlayarak, Cavit Çağlar'ın iadesi istenecek. Ama ABD kendi iç hukukuna göre gerekli işlemleri yapacak. Orada mahkemede bu konu incelenecek.'' 
     Türk, iade kousunda izlenen yöntem hakkında da bilgi verirken, konunun önce mahkeme tarafından incelendiğini, daha sonra idari makamların karar vereceğini anlattı. 
     Türk, ''Çağlar'ın iadesi için bir engel yok mu '' sorusuna karşılık, ''Hayır görmüyorum. Çünkü konunun siyasi bir yönü yok. Şimdiye kadar bazı ülkeler bakımından iade engeli olarak öngörülen bir ceza da sözkonusu değil. Bu konuda bir sorun çıkmayacağını tahmin ediyorum'' dedi. 
     Tük, Çağlar'ın ne kadar sürede Türkiye'ye iade edilebeliceği yönündeki soruya karşılık, konuyla ilgil olarak kesin bir süre vermenin olanaksız olduğunu belirterek, Türkiye'nin istemi üzerine ABD iç hukukunda başlayacak sürenin kestirilemiyeceğini söyledi. Türk, mahkeme kararına karşı itiraz olanağı olduğunu da vurguladı. Bakan Türk, ''Bir süre söylemek olanaksız. Bu 6 ay da olabilir, 1 yılı da bulabilir'' diye konuştu. 




</TEXT>
</DOC>
