<DOC>
<DOCNO> 22333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/21/spor/spo01.html </URL>
<DATE> 2001/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Karhan Wolsburg’da 
</HEADLINE>
<TEXT>

Daum’un gözden çıkardığı Slovak futbolcu Alman kulübü ile anlaştı. 
     KARTAL YİĞİT 

     BEŞİKTAŞ’TA Karhan’ın, Almanya’nın Wolsburg takımı ile anlaştığı belirtildi. Slovak futbolcu son detayları görüşmek için dün Almanya’ya giderken, yönetimin 3.5 milyon dolar bonservis parası istediği ifade edildi. Başkan Bilgili, Siirt maçından önce Karhan’a, "Burada oynaman imkansız. Senin için gitmek daha yararlı olur" dedi. 
     YÖNETİM İspanyol Oviedo ile görüşen Nouma’dan da 4 milyon dolar bekliyor. Daum’un gözden çıkardığı Münch’ün ise Moenchengladbach ile temasta olduğu bu transferden de 500 bin dolar geleceği kaydedildi. Kaleci Fevzi’nin yakın çevresine "Seneye oynamam zor" dediği öğrenilirken, Nouma tesislerde eşyalarını topladı. 
     
Mehmet’ten örnek davranış      BEŞİKTAŞ’TA toplam 14 yıl forma giyen ve 28 Temmuz’da yapacağı jübile ile futbola veda edecek olan Mehmet bir ilke imza atacak. Dünya Karması ile muhteşem bir vedaya hazırlanan yıldız futbolcu, tüm gelirleri Türk Eğitim Gönüllüleri Vakfı’na bağışlayacak. Mehmet, "Türkiye’nin en büyük sorunu eğitimdir. Buna bir katkım olursa ne mutlu bana" dedi. Jübileden bir trilyon lira gelir bekleniyor. 
     



 SPOR 

























</TEXT>
</DOC>
