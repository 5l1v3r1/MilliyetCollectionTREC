<DOC>
<DOCNO> 32727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/18/son/sontur06.html </URL>
<DATE> 2001/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrenciler dikkat.. ÖSS sonuçları Cuma günü açıklanacak 
</HEADLINE>
<TEXT>

     Öğrenci Seçme Sınavı ÖSS sonuçları, 20 Temmuz 2001 Cuma günü açıklanacak. 
     Öğrenci Seçme ve Yerleştirme Merkezi'nden yapılan açıklamada, ÖSS ve Yabancı Dil Sınavı sonuçlarının 20 Temmuz Cuma günü saat 10.00'dan itibaren açıklanacağı bildirildi. 
     Unutmayın, sınav sonuçlarını Milliyet İnternet Sitesi üzerinden de öğrenebilirsiniz. 
     Üniversite adayları, Öğrenci Seçme Sınavı ÖSS ve Yabancı Dil Sınavı YDS sonuçlarını, 20 Temmuz Cuma günü saat 10.00'dan itibaren internet ve 900'lü telefon hatlarından öğrenebilecekler. 
     Öğrenci Seçme ve Yerleştirme Merkezi ÖSYM Başkanı Dr. Fethi Toker imzasıyla yapılan yazılı açıklamada, 17 Haziran Pazar günü yapılan 2001-ÖSS ile 24 Haziran Pazar günü gerçekleştirilen YDS sonuçlarının, 20 Temmuz Cuma gününden itibaren adaylara duyurulacağı bildirildi. 
     Açıklamada, ÖSS sonuçları ile ilgili bilgilerin cuma günü saat 10.00'da yapılacak basın toplantısıyla kamuoyuna duyurulacağı kaydedildi. 
     Açıklamaya göre, adaylar, 2001-ÖSS'de aldıkları ÖSS puanları ile bu puanlara ağırlıklı orta"ğretim başarı puanlarının katılmasıyla hesaplanmış ve yükseköğretim programlarına yerleştirmede kullanılacak olan Y-ÖSS puanlarını cuma günü saat 10.00'dan itibaren internetten, 900'lü telefon hatlarından ve WAP uyumlu cep telefonlarından öğrenebilecekler. Adresler şöyle 
     İNTERNET ADRESLERİ 
     http oss.osym.gov.tr 
     http oss2001.osym.gov.tr 
     900'LÜ TELEFON HATLARI 
     0 900 309 1900 
     0 900 309 1920 
     0 900 310 1401 
     0 900 310 1402 
     WAP UYUMLU CEP TELEFONLARI 
     http wap.osym.gov.tr 
     Açıklamada, adayların söz konusu adreslere ilk birkaç saat içinde yoğun talep nedeniyle ulaşmakta zorluk çekebileceklerine işaret edilerek, ''Adayların ilk birkaç saatten sonra bu adreslere kolaylıkla erişebilecekleri tahmin edilmektedir'' denildi. 
     
     






</TEXT>
</DOC>
