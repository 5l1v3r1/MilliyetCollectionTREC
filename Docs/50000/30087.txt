<DOC>
<DOCNO> 30087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/son/sondun03.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
5 yaşındaki çocuğun kafasına kurşun sıkarak öldürdüler 
</HEADLINE>
<TEXT>

     İngiltere'nin başkenti Londra'nın batısında, 5 yaşındaki bir çocuk evinde başına kurşun sıkılarak öldürüldü. 
     Scotland Yard'dan yapılan açıklamada, Pazar gecesi Perry Flower'ın evinden evde itiş kakış olduğuna dair ihbar alındığı, olay yerine intikal eden polisin 5 yaşındaki çocuğu kafasından vurulmuş, ağır yaralı olarak bulduğu, hastaneye kaldırılan çocuğun birkaç saat sonra öldüğü belirtildi. Açıklamada, evde çocukla birlikte bulunan annenin hafif yaralı olarak hastaneye kaldırıldığı, olayın ardından başlatılan soruşturma kapsamında, annenin arkadaşı olduğu belirtilen 30 yaşlarında bir kişinin gözaltına alındığı kaydedildi. Genç kadının evinde yapılan araştırmada bir ateşli silah bulunduğu belirtildi. 







</TEXT>
</DOC>
