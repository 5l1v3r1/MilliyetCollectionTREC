<DOC>
<DOCNO> 2694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/guncel/gun08a.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İlanla redde ilanla teşekkür 
</HEADLINE>
<TEXT>

     HABER MERKEZİ 

     KKTC’de bir baba, kızıyla birlikte verdiği gazete ilanıyla, oğlunu ve gelinini reddettiğini açıkladı. Reddedilen çift ise, aynı yöntemi kullanarak, "isabetli karar için" babaya teşekkür etti. 
     12 Eylül tarihli Kıbrıs gazetesine ilan veren Ömer Diker, oğlu ve gelinini reddettiğini belirterek şöyle dedi "Oğlum Cüneyt Diker’i, karısı Mine Diker’i, evlatlıktan ve gelinim olmasını aileme ve bana olan saygısızlıktan dolayı reddediyorum." 
     Ömer Diker’in kızı Canan Yavuz da, aynı gazeteye Cüneyt Diker’le ilgili olarak "Kardeşlikten ret" başlıklı ilan verdi. 
     Mine - Cüneyt Diker çifti de, bu ilanlar üzerine gazetelere verdikleri duyurularında şöyle dedi "12.9.2000 tarihinde, Kıbrıs gazetesinde yayımlanmış, Ömer Diker ve Canan Yavuz’un, Cüneyt ve Mine Diker çiftini evlatlıktan ve kardeşlikten ret duyurusu tarafımızca memnuniyetle karşılanmıştır. Vermiş oldukları isabetli karardan dolayı, Ömer Diker ve Canan Yavuz’a teşekkürü borç biliriz." 
     


 GÜNCEL 















</TEXT>
</DOC>
