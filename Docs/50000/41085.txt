<DOC>
<DOCNO> 41085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/spor/spo01.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Nouma’nın yerine Cyrille Pouget 
</HEADLINE>
<TEXT>

Beşiktaş Teknik Direktörü Daum, Marsilya’nın üç kez milli olan forvet oyuncusunu istedi 
     BİLAL MEŞE 

     Transfer bitiyor 
     SİYAH - Beyazlı takımda Teknik Direktör Daum’un, Marsilya’nın 28 yaşındaki forvet oyuncularından Cyrille Pouget’i alacağı belirtildi. Alman hocanın Fransız kulübüne verilen Nouma’nın yerine önerilen isimlerden Pouget’i tercih ettiği kaydedildi. Yöneticilerin, önümüzdeki hafta Marsilya Kulübü ile görüşeceği ve bu transferi bitireceği öğrenildi. 
     
     Nihat pazarlığı 
     REAL Sociedad Teknik Direktörü Benjamin Toshack’ın istediği Nihat ile ilgili pazarlıklar da sürüyor. Genç yıldızın transferinde tek pürüzün parasal konularda olduğu belirtilirken, Başkan Serdar Bilgili’nin, 5 milyon dolar istediği öğrenildi. İspanyol kulübünün 3.5 milyon dolar ve bir futbolcu önerisine Siyah - Beyazlı yönetim sıcak bakmadı. 
     
Kjaer sevinci      BULGARİSTAN ile yapılan maçta sağ el parmağı çatlayan Danimarkalı kaleci Peter Kjaer’in Samsunspor maçında forma giyebileceği açıklandı. Kulüp doktorları, Kjaer’in oynamasında sakınca olmadığını, Teknik Direktör Daum’un onay vermesi halinde Danimarkalı file bekçisinin özel bandajla maça çıkabileceğini belirttiler. 
     
Veteranlar’ın çilesi      ESKİ futbolculardan kurulu Beşiktaş Veteranlar Takımı’nın otobüsü çalındı. Önceki gün Sofya’da Levski veteranları ile yapılan dostluk maçından sonra toplu olarak yemeğe giden Beşiktaş takımı çıkışta otobüsünü bulamadı. Bulgar polisi tarafından özel bir araçla sınıra gelen kafile Kapıkule’yi yürüyerek geçti. 
     



 SPOR 






















</TEXT>
</DOC>
