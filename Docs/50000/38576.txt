<DOC>
<DOCNO> 38576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/yazar/cetiner.html </URL>
<DATE> 2001/08/23/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Mutat zevatsız bir düğün .. 
</HEADLINE>
<TEXT>

     Brezilya'dan Cleveland'a oradan Bağdat'a kadar uzanan çizgi İstanbul'da Çırağan Sarayı'nda noktalandı Ortam muhteşemdi, çevremiz sıcak samimi, protokol dışı insanlarla doluydu, tam bir aile düğünüydü, İpek Cem ile İbrahim Taha'nın düğünü. 
     İki hafta önce oğlu ile Brezilyalı gelinini evlendiren Dışişleri Bakanımız İsmail Cem ve eşi Elçin Cem yağmur nedeniyle bahçede değil içeride ağırladılar misafirlerini, Bağdatlı doktor dünürleriyle. 
     Düğünün ilginç yanı, bu gibi törenlerin baş konukları "mutat zevat" yoktu ortada, çağırılmamışlardı Gelin ve damadın aileleri, aile yakınları, dostları, arkadaşları vardı işte o kadar Halbuki Dışişleri Bakanı'nın kızı evlenir de devrin büyükleri, devlet adamları çağırılmaz olur mu Oldu işte. İsmail Cem ve eşi fevkalade isabetli davrandılar, tevazu içinde debdebeye, alayişe önem vermediler. Üstelik ne İsa'yı ne Musa'yı memnun edemeyeceklerdi belki de 
     
Aile ve dostlar bir arada      İsmail Cem Amerikan Koleji mezunu, eşi Elçin de öyle. Okul arkadaşları hazırdılar düğünde ve tabii Lozan'da üniversitede onlarla beraber olanlar. 
     Ee tabii, yaklaşık 35 yıldır Babıali'de pardon İkitelli'de İsmail Cem. Şu an Dışişleri Bakanı ama eski dostlarını unutmadı mutlu gününde 
     Gelelim diğer misafirlere. Cleveland'dan Amerikalı doktor eşleri ve orada Türklere büyük yardımları olan Handan Yağan'ı karşımızda bulmaz mıyız Zaman çabuk geçiyor kızı kalp uzmanı doktor olmuş, o da Amerika'da. Bu saydıklarımın hepsi damat tarafı bizler ise ayrıca meslektaşımız olarak İpek tarafıyız... 
     Eğlenceye gelince. Gençler öyle eğlendiler ki, biz de seyrederek mutlu olduk. Türk, Arap ve Amerikan melodileriyle pop ama müthiş kıvrak, oynak bir pop müziği. Şimdi bütün dünya aynı kıvrak oynak nağmelerle çalkalanmıyor mu 
     
Dışişleri Bakanı'nın kızı olunca...      Hariciye Vekili Dr. Tevfik Rüştü Aras'ın kerimeleri, Emel Hanım ile genç hariciyecilerimizden Fatin Rüştü Zorlu Atatürk'ün huzurlarında, Ankara Palas salonlarında verilen muhteşem bir düğün ile evlendiler. Başvekil İsmet Paşa hazretleri, Dışişleri Bakanı, Şükrü Kaya, Nafia Vekili Ali Çetinkaya... Kılıç Ali, Salih Bozok, Kazım Paşa... 
     1930'ların Atatürk dönemi düğünüydü bu. "Mutat zevat" mutlaka hazır bulunurdu. Hatırlayacaksınız, genç damat Fatin Rüştü Zorlu yıllar sonra Demokrat Parti hükümetinde Hariciye Vekili oldu. 
     Arkadan, Bayar - Menderes, Demokrat Parti dönemi. Dışişleri Bakanı ve partinin kurucularından Prof. Fuat Köprülü. Bir de kızı var evlenecek. Damat, genç hariciyecilerden dostumuz yazar, Büyükelçi Coşkun Kırca. Onların düğünleri de "mutat zevatı" ayağa kaldırdı. Tesadüfe bakın, yıllar sonra Coşkun Kırca da Dışişleri Bakanı olmaz mı 
     Mutat zevat Alışılmış kişiler 
     







Hukuk ve şeriat 


Fındık nakit dolar demek 


Mutat zevatsız bir düğün .. 


Sütten kesmek 


Erdoğan'ın yeni kasedi çıktı 


Sınıfta kalanlara gecikmeli müjde 


Burada varsa yoksa fındık 


Türkler için de daha iyi... 


Para tünele kaçtı, tüneli inek içti, yandı bitti kül oldu 


Politikacı ayrı millettir 


Filistin soruşturması askıda 


Depremzedelerle paylaşabileceğiniz çok şey var hala 


Aganigi taarruzunda insan kuraklığı... 


Gürültü yasaklanmıştır 


Brezilya’nın 42 ile yaptığını biz 55’le bitiremedik 


Gözler patronlara çevrildi 


</TEXT>
</DOC>
