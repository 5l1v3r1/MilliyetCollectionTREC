<DOC>
<DOCNO> 4789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/yazar/okur.html </URL>
<DATE> 2001/01/31/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Aman Eti’ Holding, yaman Challenger’ faciası 
</HEADLINE>
<TEXT>

     Tam 15 yıl önce, tarih 28 Ocak 1986 yılını gösteriyor. Haber, Milliyet gazetesinde yayımlanmış "Uzaya gönderilirken düşüp parçalanan, teknik harikası bir roketle ilgili..." Anlayacağınız ABD’yi mateme boğan Challenger faciasından söz ediliyor. Konumuz, Eti Holding. Ve bor madenlerinin özelleştirilmesi... 
     Ama öncelikle bu habere bakalım. 
     Bize mail gönderen okurumuz diyor ki 
     "Her tarafı paramparça olan uzay aracı Challenger faciası ile o yıllarda adı Etibank olan Eti Holding arasında bir bağlantı olabilir mi " 
     Elbette önemli bir bağlantı var. Çünkü uzay aracı Challenger’ın parçalanmayan tek bölümü kabini... Ve bu kabin, Türk boraksı kullanılarak yapılmış. 
     ABD zengin bor yataklarına sahip bir ülke. Üretim yüksek düzeyde. Fakat gelgelelim ABD "bor"unun tenoru, bizim Eskişehir ve Balıkesir borları kadar zengin değil... 
     Bildiğiniz gibi Türkiye, rezerv bakımından dünyada bor tuzu madeninde birinci. Sizin anlayacağınız sahip olduğu rezervlerin yüzde 63’ü Türkiye’de. Toplam rezerv 2 milyar 73 bin ton. Rezervin ömrü 413 yıl. ABD’de ise 600 milyon tonluk bir toplam rezerv var. Ömrü 76 yıl. Türkiye ve ABD, dünya bor üretiminin yüzde 87’sini elinde tutuyor ve fiyatları da belirliyor... Ve biz ülke olarak daha çok hammadde satıyoruz ve bu işin ticaretinden aldığımız pay yüzde 41. 
     Tabii bir de Rusya’ya bakın. 390 milyon tonluk bir rezerv var ve rezervin ömrü 78 yıl. Sakın ha Bor deyip geçmeyin, kullanıldığı alanlara bakın bir kez. 
     Cam sanayii, seramik, sabun ve deterjan, tarım, döküm kalıpları, uçak ve askeri araçlar, nükleer santral, metalurji, elektronik endüstrisi ve plastik sektörü. Ayrıca ilaç yapımı, patlayıcılar ve antifrizde kullanılıyor. Tabii burada küçük bir not daha. Ruslar, uzay aracı Sputnik 1’in katı yakıt bileşiminde de bor tuzu kullanmışlar... Anlatmak istediğimiz şu 
     Bor türevleri son derece stratejik bir öneme sahip. 
     Gelin görün ki Türkiye, bor minerallerini doğru dürüst işletemiyor, kullanamıyor. 100 yıla yakın bir süre yabancıların işlettiği bu rezervler, nihayet 1978 yılında devletleştiriliyor. Ve 660 milyon ton olan bor rezervimiz 2 milyar tonun üzerine çıkıyor. Bor üretimindeki payımız da yüzde 11’den yüzde 31’e çıkıyor. 1978’de 83 milyon dolar olan bor ihracatı, 1999 yılında İstanbul Sanayi Odası İSO verilerine göre, 253 milyon dolara ulaşıyor. Ve Türkiye’nin elinde petrol kadar önemli stratejik bir maden olan boratın değeri Ankara Ticaret Odası ATO kayıtlarına göre 750 milyar doları buluyor. Peki, bu kadar yazıyı niye yazdık biz 
     Eti Holding, Özelleştirme Yüksek Kurulu kararıyla özelleştirilecek ya 
     İşe bakın siz... 
     Devlet Bakanı Şükrü Sina Gürel’in kısmetine de bir tek Eti Holding düştü... 
     Tam bakan konuşacak, konuşamadı, yazılı açıklama yaptı. 
     Yahu ne oluyor diye anlamaya çalışırken öğrendik ki, bugünlerde Eti Holding koridorlarında hem ABD’li, hem İngiliz danışmanlar dolaşıyor. 
     Dolaşsınlar, bir sakıncası yok da, bir zamanlar Eti Holding’le ilgilenen "Morgan Guaranty" ile bugün ilgilenen "US Borax" şirketinin stratejisi ne Bir de onu anlatsalar. Biliyorsunuz, US Borax, bir dünya devi olan İngiliz Rio Tinco Zinc Corporation’ın RTZ bir yan kuruluşu. 
     Şimdi biz soruyoruz 
     Bir kamu kuruluşu olan Eti Holding’in elinde bulunan en değerli madeni, yerli - yabancı şirketlere, neden satma ihtiyacını duyuyoruz Birileri gelip, bize anlatsa da anlayabilsek. Sakın ola özelleştirme karşıtı olduğumuzu düşünmeyin. Ama öncelik, doğru karar almada. Öyle ya ne demişler "Zarfa değil, mazrufa bakmak lazım..." 
     
     





Yüzleşelim 


Deniz bitti 


Hepsine PKK'lı DENEMEZ 


Haydi Süleyman Bey 


Türkiye'nin AB ile bilek güreşi... 


Mayın coğrafyası 


Fedailer'den Fazilet'e 


Postmodern yazı 


Nasıl üniversite 


Fransa ipleri kopardı... 


Misilleme ile bitmez... 


Dövüş Sanatları’ 


Aman Eti’ Holding, yaman Challenger’ faciası 


"Nisan Devrimi" 


Sosyal travma 


Bazen jandarma, bazen mafya 


İsimler makro, krediler mikro 


Ortaklığınız sürüyor 


Bir Forumda, Türkiye 


Boğaz'da inşaat başladı 


100 milyon markı dolaba koydular 


</TEXT>
</DOC>
