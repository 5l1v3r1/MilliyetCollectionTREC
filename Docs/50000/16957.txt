<DOC>
<DOCNO> 16957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/guncel/gun01.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İlaçta k r düşünce zam yüzde 7.75 oldu 
</HEADLINE>
<TEXT>

Dalgalı kurla birlikte ithal ilaç fiyatlarını aşırı derecede yükselmesini önlemek için satıştaki kar oranı aşağıya çekildi ve zam oranı yüzde 7.75 olarak belirlendi... 
     AYŞEGÜL AYDOĞAN İstanbul 

     Sağlık Bakanlığı İlaç Ezacılık Genel Müdürü Orhan Canbolat, ithal ilaçta dalgalı kura geçilmesinin ilaç fiyatlarına sanıldığı gibi yüzde 50 değil, yüzde 7.75'luk zam olarak yansıyacağını açıkladı. Firmaların da bu oranı benimsediğini söyleyen Canbolat, ithal ilaçların satış fiyatındaki kar oranının ithalat masrafı, firma, depocu ve eczacı karı eski uygulamada yüzde 87'yi bulduğunu, şimdi bu oranların aşağıya çekilerek yüzde 30'luk bir fark yaratıldığını söyledi. 
     
     Yurtdışıyla eşitlenecek 
     İlaç fiyatlarının yurtdışıyla aynı olacağını kaydeden Canbolat, sözlerine şöyle devam etti "Bakanlık olarak firmadan ilacın yurtdışındaki satış fiyatıyla ilgili bir belge istiyoruz. Bizde fiyat dışarıyı geçemez. Bir ilaç 50 dolara alınıyorsa üzerine kar koyduktan sonra bizde de 50 doların Türk lirası karşılığından fazla olmayacak" diye konuştu. Canbolat, dolar kurunun aşağıya inmesi halinde ilaç fiyatlarının Türkiye'de ilk kez ucuzlayacağını da sözlerine ekledi. 
     
     'Bağ - Kur geç ödüyor' 
     İlaç depolarının ve ithalatçı firmaların SSK ve Bağ - Kur'a ilaç vermek istemediklerini kaydeden Canbolat, topu Maliye ve Çalışma ve Sosyal Güvenlik Bakanlığı'na attı. Canpolat, "Sanayici, 'Bağ - Kur kısa sürede ödemiyor, ben bunu bu şekilde veremem' diyor. Bağ - Kur ve SSK'nın geri ödemesi 90 günü buluyor. Artık sorumluluk Maliye ve Çalışma Bakanlığı'nındır. Geri ödeme vadeleri kısaltılmalıdır" dedi. İstanbul Eczacı Odası Başkanı Erkan Önsel ise "Bu koşullarda Bağ - Kur'lu insanlara ithal ilaç veremez noktaya geleceğiz" diye konuştu. 
     
Eski ve yeni kar oranları  ESKİ YENİ İt. masrafı Yüzde 20 Yüzde 6 Firma karı Yüzde 14 Yüzde 10 Depocu karı Yüzde 9 Yüzde 7 Eczacı karı Yüzde 25 Yüzde 20      
     
İşte 7.75'lik zammın etkileri  ESKİ YENİ Factor 8 kan ürünü 741 milyon 798 milyon 427 bin Anzatac kanser ilacı 759 milyon 817 milyon 822 bin Taxotere kanser ilacı 568 milyon 612 milyon Factor LFB kan ürünü 1 milyar 130 milyon 1 milyar 217 milyon Actilyse set kalp ilacı 1 milyar 1 milyar 77 milyon Neo recorman diyaliz 452 milyon 487 milyon      
     


 GÜNCEL 




















</TEXT>
</DOC>
