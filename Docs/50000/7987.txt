<DOC>
<DOCNO> 7987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/yazar/okur.html </URL>
<DATE> 2001/02/20/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Krizin adını IMF koyacak 
</HEADLINE>
<TEXT>

     Ne atak ama Adını siz koyun, olur mu 
     İşi bilenlere göre değerlendirmelerden bir demet 
     Bunun adı "currency attack". Yani dövize olan talep... 
     Eh, bankalardan gelen 5 milyar dolarlık döviz talebi az mı Görülmüş şey mi 
     Yok, yok, kimine göre bunun adı "siyasi atak..." Sorarız size, bu ülkede siyasetçiler biz kendimizi bildiğimizden beri başka ne yapıyor ki 
     Aynen böyle sert, sıkı çıkışlar oluyor zaten... Adına popülizm deyin, adına sinirlenme deyin, fark etmez. Ama Enis Berberoğlu’na göre dün yaşanan 4 saatlik krizin adı 
     Yakalananlar iyi bilir, "panik atak..." 
     Sakın ha 
     Panik atak deyip geçmeyin. 
     Bakın, tam dört saatte neler oldu neler... 
     Milli Güvenlik Kurulu toplantısı 9.45’te başladı. 10.00’da bitiverdi. Mini MGK toplantısında elbette Avrupa Birliği ile uyum sürecinde "Ulusal Program" tartışılacaktı. 
     Ancak tartışma, hafta sonu başlayan "denetimin denetimi olmaz" açıklamasıyla gündeme geldi, ilk sıraya oturdu. Kısacası, Tasarruf Mevdutı Sigorta Fonu’na devredilen bankalarla ilgili Cumhurbaşkanı Devlet Denetleme Kurumu’nu devreye sokup, "10 yıllık hesaplar incelenecek" dememiş miydi 
     Tartışmanın özü bu. 
     Söylenenlere bakılırsa, Cumhurbaşkanı Ahmet Necdet Sezer, "yolsuzluklara karşı hükümet pasif kalıyor, denetim engelleniyor, hukuka saygısızlık" yapıyor deyince de Başbakan Bülent Ecevit toplantıdan çıkmıştı. 
     Panik atağa yakalananlar iyi bilir 
     Nedeni stres... 
     Başbakan Ecevit strese yakalandı ama piyasa Başbakan Ecevit’in stresini aynen şöyle atlattı ABD piyasası tatildi ama bankalar 5 milyar dolarlık bugün vadeli döviz alımı yaptılar. Borsada İMKB 100 Endeksi yüzde 14.62 oranında değer kaybetti. Repoda oranlar yüzde 760’ları görüp ortalama yüzde 317’lere ulaştı. Ve bono faizleri bileşik yüzde 108’leri deneyip yüzde 97’den günü kapattı. Faiz 35 puan yükseldi. 
     Hayırlı olsun 
     
İhaleler tedirginlik yarattı      Bugün biri 7, diğeri 12 aylık iki ihale var. Yarın 3.9 katrilyonluk rekor itfa yani ödeme yapılacak. Ve dün akşamdan bu yana Ankara’da bürokratlarla siyasetçiler IMF heyeti ile görüşüp bugün ne yapacaklarına karar verecekler. 
     Söylemek istediğimiz şu iç borçlanmada iki ihale vade yapıları nedeniyle zaten tedirginlik yaratıyordu. Rekor itfa ve 20 Kasım krizinden kurtulmaya çalışan piyasalar... 
     İşte dünün bugüne yansıması, tam anlamıyla "düğümlenme". İşler arapsaçına döndü. 
     Ancak şunu belirtmeliyiz ki 
     Banka operasyonlarından yansıyanlar ve Cumhurbaşkanı’nın söyledikleri yanlış mı 
     Bize göre doğru söze ne denir, elbette doğru söyleyen dokuz köyden kovulur. 
     Başbakan Bülent Ecevit, gün ortasında durumu "kriz" diye özetledi. Elbette devletin tepesindeki kapışma önemli. Öyle ya piyasa oyuncuları "bir hükümet krizi çıkar mı " kaygısıyla hareket etti. Bu çok normal değil mi 
     Biz, bir vatandaş olarak biliyoruz ki banka soruşturmalarını yürüten nice hukukçu "siyasetçi engeline takılıyoruz" diye işini bırakmadı mı 
     Şimdi sizlere soruyoruz 
     Etibank’ı inceleyen iki cengaver banka murakıbının raporları iki aydır beklemiyor muydu Yaşarbank dosyası bugüne kadar açıklandı mı 
     Siyasetçi - bürokrat - ticaret cephesinde siyasetçi - bürokrat ayağına kimse dokunabildi mi 
     Kamu bankalarına kimse yaklaşabiliyor mu 
     O halde kim kime kızıyor Allah aşkına Biz, aydınlık Türkiye’ye inanıyoruz. 
     Ve diyoruz ki 
     IMF heyeti "aman bir kriz çıkmasın" diye gelmişti. Oysa krizin ortasında buldu kendini. 
     Eh, IMF’nin efsane kıdemli Başkan Yardımcısı Stanley Fischer ile IMF’nin Avrupa Direktörü Michael Deppler Ankara’da. 
     Krizin adını da onlar koyacak... 
     Biz bekliyoruz. 
     
     





Kriz .. 


Güven Nil 


Huysuz ihtiyar... 


Şahısta hata 


"Anne yaa, abim..." 


Türkiye'ye haksızlık 


Bağdat, bombalar ve simge şehirler 


Yolsuzluk krizi 


Ankara'da kim kimden yana 


Halkın sırtında bilek güreşi 


Bir kriz daha... 


Krizin adını IMF koyacak 


Sezer'in hatası 


Seçim temizler 


Dürüstlük tekeli yıkılırken 


Af artçıları 


5 milyar dolar geri gelir mi 


Halk devamlı "kriz" faturası ödüyor 


</TEXT>
</DOC>
