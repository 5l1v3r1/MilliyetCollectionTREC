<DOC>
<DOCNO> 17037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/yazar/sazak.html </URL>
<DATE> 2001/04/19/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
JFK operasyonu 
</HEADLINE>
<TEXT>

     Çankaya'yı terk etmek Baba'ya iyi gelmedi. 
     "Aile fotoğrafı"nın üyeleri sırayla cezaevine girdikçe Baba'nın başı dertten kurtulmuyor Yahya Murat Demirel'den sonra, Demirel'in yasaklı dönemindeki "dava arkadaşı" Cavit Çağlar da New York'un JFK Havaalanı'nda FBI ajanlarının operasyonuyla yakalandı. 
     Kader ağlarını örüyor 
     Baba, uzun bir suskunluk döneminin ardından Derviş'in programından duyduğu alınganlığı "Faturayı bize kesmeyin" diye dışa vurmakla mayına basmış olmalı ki, aylardır İnterpol'ün "kırmızı bülten" takibinde olan Cavit Çağlar, ABD'nin en ünlü havaalanının garajında ele geçirildi. 
     Rastlantı işte, aynı günün sabahında siyasetin yeni aktörü Kemal Derviş, Washington sokaklarında dolaşır gibi şortuyla, Demirel'in ikametgahı Güniz Sokak'tan geçiyordu. 
     Türkiye'de son haftalarda olup biteni anlamaya siyasetin olağan araçları yetmiyor. Örneğin, vatandaş Ahmet Bey'in kucağındaki yazarkasayla "halk otobüsü" durağında bekler gibi, TV kameralarının önünde "Sayın Başbakanım" diye seslenip Ecevit'e yönelik eylemde bulunması, esnaf mitinglerinin "işaret fişeği" değilse, neydi Ne oldu da, "bıçak gibi" kesildi gösteriler 
     Derviş, programı açıkladı ama ABD hala "bekle - gör" politikası uyguluyor. IMF de başkentte kalma süresini uzatmış. 
     ABD'nin eski Ankara Büyükelçi Mark Parris, Derviş'e arka çıkarken, reform paketinin Meclis'ten çıkarılacak yasalarla uygulamaya konulmazsa Türkiye'nin daha ağır bedel ödeyeceğini söylüyor. 
     Parris'in mesajı ekonomik içerikli olsa da satır aralarındaki "siyasi" ifadeleri iyi okumak gerekiyor. Washington'da oturan eski Büyükelçi, son krizden IMF ya da hayali dış düşmanları sorumlu tutmanın yanlışlığını vurgulayarak, "Milliyetçilik kartını oynamak kısa dönemde partizan kar sağlayabilir ancak Türkiye'nin ekonomik iyileşmesi için Derviş'in programının mümkün olduğu kadar çabuk uygulamaya konulmasına ihtiyaç var" diyor. 
     Amerikalı diplomat, hükümeti "güven" ve "şeffaflık" konusunda da uyarıyor. 
     Washington kaynaklı bir başka olgu da, Beyaz Saray'ın Ulusal Güvenlik Dairesi'nin ekonomik kriz nedeniyle Türkiye gündemli toplantılara hız vermesidir. Bush yönetimi, ekonomik krize giderek "güvenlik" sorunu olarak bakarken para musluklarını bir türlü açmıyor. Derviş'in önünün açılmasını bekliyor. 
     Eski - yeni çatışmasında sembol isimlerden Çağlar'ın JFK de yakalanması da ilginç değil mi 
     FBI'nın operasyon yeri garajmış 
     Bu ayrıntı Oscar'lı "Trafik" filmini akla getiriyor. Türkiye'de vizyona konulanları anlamaya çalışanlara önerilir. 
     
     





MHP ve hükümet 


Lalesiz devir... 


İşçiden fedakarlık 


Milletvekili giremez 


Çanlar, Galatasaray için çalıyormuş 


"İsterseniz hilafeti bile getirebilirsiniz .." 


Iskalanan artılar 


Önce insan 


KKTC’de aynı dert 


"Bankacılık sırrı " 


Ucuz popülizmin miras yedileri 


Aslolan hayattır 2 


JFK operasyonu 


Artık 3 Türkiye var 


Davanızı takip edin 


Morali bozulan köylü "Sana" bile almaz oldu 


</TEXT>
</DOC>
