<DOC>
<DOCNO> 13514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/son/sontur22.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ömercik'e dolandırıcılıktan gözaltı 
</HEADLINE>
<TEXT>

     Türk sinemasının çocuk karakterlerinden ''Ömercik'' adıyla tanınan Ömer Dönmez, gözündeki rahatsızlığın tedavisi için gece düzenleyecekleri vaadiyle izinsiz para toplayan 6 kişi ile gözlem altına alındı. 
     İstanbul Güvenlik Şube Müdürlüğü'ne başvuran Burhan Faik Onarır ve Saliha Salar, gözündeki sorun nedeniyle ameliyat olması gereken ''Ömercik'' adıyla tanınan Ömer Dönmez için gece düzenleyeceklerini bildirdiler. 
     Başvuruda herhangi bir paradan bahsedilmemesine rağmen, tanesi 40 ile 50 milyon liradan bilet satışı yapan ve sahte makbuzlarla bağış toplayan Onarır ve Salar elebaşılığındaki 6 kişilik şebeke, elde edilen paranın bir kısmını Dönmez'e verdikten sonra kalan miktarı da aralarında bölüştü. Geceyi düzenlemekten de vazgeçen 6 kişi ile Dönmez, durumu takip eden İstanbul Güvenlik Şube Müdürlüğü ekiplerince gözlem altına alındı. Şubede sorgularına başlanan bu kişilerin, daha önce de aynı suçtan dolayı 6 kez gözlem altına alındıkları belirlendi. 




</TEXT>
</DOC>
