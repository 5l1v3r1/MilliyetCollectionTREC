<DOC>
<DOCNO> 9244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/son/sontur07.html </URL>
<DATE> 2001/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP lideri "Ekonomi yara aldı ama Türkiye yerli yerinde" 
</HEADLINE>
<TEXT>

     MHP Genel Başkanı, Devlet Bakanı ve Başbakan Yardımcısı Devlet Bahçeli, yaşanan bütün olumsuzluklara karşın ''Türkiye'nin yerli yerinde ve ekonomideki yaralarını saracak güçte olduğunu'' bildirdi. 
     Bahçeli, partisinin grup toplantısının açılışında yaptığı konuşmada, iktidar ve muhalefette yer alan ve ülke siyasetinde söz sahibi olanların, sorumluluklarının gereği olarak üsluplarına çok dikkat etmesi gerektiğinin bir kez daha anlaşıldığını ifade etti. Gelişmelerden ekonominin ciddi bir yara aldığı, halkın karamsarlığa sürüklendiğinin doğru olduğunu kaydeden Bahçeli, şunları söyledi 
     ''Ama, Türkiye yerli yerindedir, ekonomimizde yaralarını saracak güce sahiptir. Hiç kimsenin kriz çığırtkanlığı yaparak ülkemizin geleceğini karartmaya hakkı yoktur. Hükümeti eleştirmek ile Türkiye'nin çöküşüne zemin hazırlamak ya da yangına körükle gitmek arasındaki hayati ayrıma özen göstermeyenler, bilerek veya bilmeyerek bu ülkeye kötülük edenlerden başkaları değildir." 
     




</TEXT>
</DOC>
