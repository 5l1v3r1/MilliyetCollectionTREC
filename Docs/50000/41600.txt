<DOC>
<DOCNO> 41600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/son/soneko16.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 1. seans böyle geçti... 
</HEADLINE>
<TEXT>

     İMKB Ulusal-100 Endeksi dünkü kapanışa göre 62.44 puan artarak, 1. seansı 9,580.36 puandan tamamladı. 
     Hisse senetleri ortalama yüzde 0.66 oranında değer kazandı. Borsa'da, 9,512.11 puanla önceki kapanış seviyesinin biraz altında açılan endeks seansın ilk yarısını 9,581.24 puandan geçti. Seans içinde en düşük 9,446.21, en yüksek kapanıştaki 9,638.99 puan seviyesi görüldü. 
     Kapanışta mali endeks 139.47 puan artışla 13,056.13 puana, hizmet endeksi 43.18 puan artışla 5,233.05 puana ve sınai endeks de 14.22 puan artışla 8,440.51 puana yükseldi. Önceki kapanışa göre mali grup hisseler ortalama yüzde 1.08, hizmet grubu hisseler yüzde 0.83, sınai grubu hisseler de yüzde 0.17 oranında değer kazandı. 1. seansta işlem gören toplam 281 hisse senedinden 155'i değer kazandı. 39 hisse senedi değer yitirdi, 87 hissenin fiyatında ise değişiklik olmadı. Seansta, 95 trilyon 521 milyar 39 milyon liralık işlem hacmi oluştu. 1. seansta, Garanti Bankası, Yapı Kredi Bankası, Sabancı Holding, Akbank ve İş Bankası C en yoğun işlem gören hisseler oldular. 







</TEXT>
</DOC>
