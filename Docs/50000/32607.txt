<DOC>
<DOCNO> 32607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/18/siyaset/siy04.html </URL>
<DATE> 2001/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Köylüler tazminat istiyor... 
</HEADLINE>
<TEXT>
Binlerce Liceli nereye koşuyor 
246 Licelinin AİHM’de devlet aleyhine açtığı davada yaklaşık 5 trilyon tazminat kazanması üzerine binlerce kişi avukatlık bürolarına akın etti 
     Namık DURUKAN Diyarbakır DHA 

     Diyarbakır'ın Lice ilçesinde 22 Ekim 1993'te PKK'lı teröristlerle güvenlik kuvvetleri arasındaki çatışmalarda ev ve işyeri zarar gören 246 kişinin, devlet aleyhine Avrupa İnsan Hakları Mahkemesi'nde AİHM açtığı davayı kazanıp 2 milyon 500 bin İngiliz sterlini yaklaşık 4.8 trilyon lira kazanması, bölgedeki çok sayıda kişiyi harekete geçirdi. 
     Büyük bölümü Lice'den olmak üzere köylerini terk etmek zorunda kalan binlerce kişi, Türkiye aleyhine AİHM'de dava açmak üzere avukatlık bürolarına akın etti. 
     Çağdaş Hukukçular Derneği Diyarbakır Şube Başkanı Mehmet Kaya, Lice davasının sonuçlanmasından sonra köyleri boşaltılan insanların AİHM'ye olan ilgilerinin arttığını, bunun sonucu olarak kendilerine her gün yüzlerce kişinin müracaat ettiğini söyledi. 
     Lice davasının sonuçlanmasından sonra Diyarbakır ve ilçelerinden, kendilerine bin 500 kişinin başvurduğunu, bu sayının önümüzdeki ay 5 bine çıkacağını anlatan Kaya, bölge genelinde yıl sonuna kadar AİHM'ye başvuranların toplam sayısının on binlerle ifade edileceğini anlattı. Kaya, "Şu anda Lice'nin 15 köyü ile ilgili AİHM'ye başvuracağız. Diğer yandan gözaltında kaybolmalarla ilgili mevcut açılmış olan davaları AİHM'ye götüreceğiz. Başvurular için 30 arkadaşımızı görevlendirdik. Ancak yoğun başvuru nedeniyle bu sayıyı önümüzdeki günlerde 50'ye çıkaracağız" diye konuştu. 
     
     Köylüler ne diyor 
     Sait Doğan Lice Bayırlı köyü muhtarı Köye geri dönmek için AİHM'ye dava açamaya geldim. İlhami Kızılboğa Güldiken köyü Köyümüzde evler eşyayla birlikte yakıldı. O zaman baskı olduğu için başvuru yapmaya çekindik. 
     
TÜRKİYE mahk m oldu      GÜVEN ÖZALP Brüksel 

     Avrupa İnsan Hakları Mahkemesi, kapatılan DEP'e mensup 4 eski milletvekilinin adil yargılanmadıkları iddiasını, "DGM'de görev alan askeri yargıç" nedeniyle yerinde bulurken, ifade ve örgütlenme özgürlüğünün ihlal edildiği savlarını reddetti. 
     1994’te 15'er yıl hapis cezasına çarptırılan Leyla Zana, Selim Sadak, Hatip Dicle ve Orhan Doğan, açtıkları davada Türkiye'nin Avrupa İnsan Hakları Sözleşmesi'nin adil yargılanma, ifade ve örgütlenme özgürlüğüne ilişkin ve ayrımcılığı yasaklayan maddesini ihlal ettiğini öne sürmüşlerdi. Mahkeme standartlarına göre askeri yargıç bağımsız yargılamayı olanaksız kıldığı için Türkiye mahk m edildi. Karar uyarınca, Türkiye dört eski milletvekiline kişi başına 25'er bin dolar ve mahkeme masrafları için de 10 bin dolar ödeyecek. 
     



 SİYASET 
















</TEXT>
</DOC>
