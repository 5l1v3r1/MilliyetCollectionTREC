<DOC>
<DOCNO> 26139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/ekonomi/eko03.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk telefon başarı temennisi 
</HEADLINE>
<TEXT>

     EVRİM ERGİN 

     Stanley Fischer’ın ayrılmasıyla boşalacak olan Uluslararası Para Fonu IMF Birinci Başkan Yardımcılığı’na atanması kesinleşen Anne Krueger, Devlet Bakanı Kemal Derviş’le bir telefon görüşmesi yaparak başarı temennisinde’ bulundu. 
     Fischer’la da yakın dost olan ve sık sık telefonla görüşen Bakan Derviş, halefi Krueger’den de önceki gün telefon aldı. Görüşmede Derviş ve Krueger karşılıklı olarak birbirlerine başarılar diledi ve yeniden birlikte çalışmaktan duyacakları memnuniyeti dile getirdi. 
     Türk dostu’ olarak tanınan ve 30 yıl boyunca sık sık Türkiye’ye gelen Krueger’le Derviş’in diyaloğu Dünya Bankası’ndan kaynaklanıyor. Krueger’in Dünya Bankası Baş Ekonomisti ve Ekonomik Araştırmalardan Sorumlu Başkan Yardımcısı olduğu 1980’li yıllarda Derviş de Orta Avrupa Bölüm Başkanı’ydı. 
     



 EKONOMİ 

























</TEXT>
</DOC>
