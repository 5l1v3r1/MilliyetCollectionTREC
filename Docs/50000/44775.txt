<DOC>
<DOCNO> 44775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/ekonomi/eko11.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Gelişen ülkeler için 2002 yılı kayıp 
</HEADLINE>
<TEXT>

     ANKARA Milliyet 

     Dünya Bankası, ABD’de yaşanan terörist saldırı nedeniyle gelişmekte olan ülkelerin GOÜ büyüme oranınlarında büyük düşüşler olacağını açıkladı. 
     Bankadan yapılan açıklamada, gelişmekte olan ülkelerin büyüme oranının 2002’de yüzde 3.65 ile 3.75 arasında değişeceği tahimininde bulunuldu. Bankanın terör eylemlerinden önce gelişmekte olan ülkelerin büyüme oranlarının ABD, Japonya ve Avrupa ekonomilerindeki durgunluk nedeniyle 2001’de yüzde 2.9, 2002’de ekonomilerin atağa kalkmasıyla beraber yüzde 4.3 olacağını tahmin ediyordu. Ancak, eylemlerin ekonomilere etkisi nedeniyle büyümeler yüzde 0.5 - 0.75 küçülmeye çevrildi. ABD ve OECD ülkelerinin 2001’de yüzde 1.1, 2002’de yüzde 2.2 büyüyeceğini tahmin eden banka, OECD ülkelerinde büyümenin 2002’de yüzde 0.75 ile yüzde 1.25 arasında düşeceği tahmininde bulundu. 
     
     10 milyon yeni fakir katılacak’ 
     Dünya Bankası Başkanı James Wolfensohn, ABD’deki terör eyleminin gelişmekte olan ülkelerin ekonomilerine zarar vereceğini belirterek, "Yaklaşık 10 milyon insan daha 2001 ve 2002’de fakirlik sınırının altında yaşayacak" dedi. 
     



 EKONOMİ 



















</TEXT>
</DOC>
