<DOC>
<DOCNO> 3871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/yazar/sazak.html </URL>
<DATE> 2001/01/25/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
69 çözümü 
</HEADLINE>
<TEXT>

     Hükümetin 69'uncu madde nedeniyle düştüğü durum üçüncü denemesinde de "sıfır" çeken halterciye benzedi. 
     İlk bakışta sorun, "parti kapatmaya karşı anayasal güvenceler geliştirerek demokrasinin önünü açma çabasındaki siyasi iktidarın asker - sivil güç odaklarınca çelmelenmesi" gibi görülse de Anayasa Mahkemesi'nin çıkışından sonra "yasama tekniği"ni siyasi pazarlıklara kurban eden "Başbakanlık mutfağı"nın rolünün de tartışılması gerekiyor. 
     TBMM'de kilit görevde olan bir siyasetçi Türkiye'nin son çeyrek yüzyıldaki çalkantılarına tanıklık etmiş olmanın birikimiyle dün şunu söylüyordu 
     "İster postmodern muhtıra deyin, ister bildiri yüksek mahkemenin uyarısını da anlamıyorlarsa bundan sonra antetlisi gelir " 
     Yazık. Biraz özen gösterilse yapılmayacak hatalar yüzünden demokrasi güç kaybediyor. 
     Prof. Mümtaz Soysal bu durumu "çoğunluk sarhoşluğu" diye tanımlamış. Son dönemde Meclis'te hiçbir iktidar 350 sandalyeli bir üstünlüğe sahip olmamıştı. Ancak bu sayısal güç zamanla öylesine işlerde "harcanmaya" başladı ki, normal zamanlarda sorun olmayacak düzenlemeler bile içinden çıkılamaz hale getirildi. 
     Son örnek, Fazilet'i kurtarmaya dönük Anayasa değişikliğidir. 
     Hükümet bunu önce Demirel paketinin içine koydu, "5 artı 5" Meclis'ten geçmeyince af nedeniyle yeniden ısıttı ve nihayet Sezer'in görev süresini kısaltmaya dönük "intikam" yasasına FP desteği sağlayabilmek için 69'u yeniden piyasaya sürdü. 
     Oysa 69'uncu madde tek başına gündeme getirilse, şansı bugünkünden çok daha fazla olacaktı. 
     Koalisyonun kaygısı FP'nin kapatılması sonucu bir seçime sürüklenmek değilse nasıl oluyor da Türkiye'nin sözde istikrarı, kişisel hesaplara kurban ediliyor 
     Demokrasinin bu yüzden gölgelenmesi en başta iktidarın kusuru değil mi Özal döneminde bile Yasama Meclisi "parmak hesabı"yla bugünkü kadar yıpratılmamıştı. Başbakan "sağ kolu"na aşırı yüklenmenin yorgunluğunu "sol yanı"na alacağı hukukçularla gidermeyi hala niye düşünmüyor 
     Anayasa Mahkemesi, "demokratik Cumhuriyet'i korumasız bırakmayalım" diye çağrıda bulunuyor ama tartışma halen "üçte iki mi olsun, beşte üç mü " türünden hesaplarla sürdürülüyor. 
     Sayısal değerlendirmeler, yargıçların kararlarını niye etkilesin Fazilet'in kapatılmayacak olması da ihtimal dahilinde değil mi Anayasa'nın 149 ve 68 4'üncü maddelerini 69'uncu maddeyle yürürlükten kaldırma girişimi, davanın seyrini değiştirmeye ve "kuvvetler ayrılığı" ilkesini zedelemeye dönük sonuç doğurmaz mı 
     TBMM Anayasa alt komisyonunda Işın Çelebi, "Anayasa Mahkemesi'ni işlemez hale getirmeyelim" diye uyardığında Mustafa Bumin henüz Başbakan'ı ziyaret etmemişti. 
     Tasarılar Başbakanlık mutfağı yerine Meclis'te pişirilse Ecevit her defasında "sakınca doğurabilecek sonuçlardan" en son haberdar olan kişi durumuna düşürülmez. Rejim olmayacak risklerin hedefi haline getirilmez. 
     69'da uzlaşmaya dayalı çözüm demokrasinin hayrına olacaktır. 
     YÜCELEN VE AA Devlet Bakanı Rüştü Kazım Yücelen arayarak, Anadolu Ajansı'ndaki ön inceleme isteminin, DGM Savcısı'nın soruşturma açtığı bir konuda "kamu görevlisi" statüsündeki genel müdürü "koruma" duygusundan kaynaklandığını, editoryal bağımsızlığa müdahale niyeti taşımadığını anlattı. 
     
     





Hukuk... 


Parti kapatma 


Küçük Amerika... 


Gensoru... 


Düğmeye asıl şimdi basılacak 


Terörü lanetlemekten başka ne denebilir ki .. 


Soykırım 


Abdülmecid'in şikayeti 


Zor günler... 


Fransız firmaları imza peşinde 


Vizontele 


Karambol 


Yolsuzluk, tam yol 


İşin doğrusu "Profesyonelleşme..." 


Şimdiye dek neredeydiniz 


Savunma hakkı, ama... 


69 çözümü 


Altınları alamayan RTÜK'ün kapısında 


Sakın eve girmeyin 


Süt üreticisi "ağlıyor" 


</TEXT>
</DOC>
