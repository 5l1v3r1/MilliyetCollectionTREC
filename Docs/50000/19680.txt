<DOC>
<DOCNO> 19680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/yazar/akyol.html </URL>
<DATE> 2001/05/05/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Tarafsız yargı 
</HEADLINE>
<TEXT>

     28 ŞUBAT döneminde, gazeteciler Başbakan Mesut Yılmaz'a soruyor 
     - Hanefi Avcı'nın tutuklanmasında askerlerin rolünün olduğu söyleniyor 
     Başbakan'ın cevabı 
     - Olduysa benim haberim yok... Hürriyet, 4 Mart 1998 
     Halbuki, olgunlaşmış bir hukuk devletinde kimsenin aklına böyle bir soru gelmez, gelse kimse susmaz. 
     Hasan Cemal Brüksel'den yazıyor 
     "Avrupa Komisyonu yetkilisi, TCK 312 ile ilgili davaların açılmasında Genelkurmay'ın etkili olduğunu belirtti..." Milliyet, 8 Kasım 2000 
     Askeri müdahalelerin yargı üzerindeki etkisine ilişkin akademik araştırmalar da vardır. Prof. Zafer Üskül, Asker ve Siyaset, sf. 44 vd. 
     Her şeyin arkasında asker aramak elbette mutlak yanlıştır. Ama askerin şu veya bu dava üzerinde etkisinin olduğu kuşkuları, kökleri Yassıada'ya kadar giden, bu tür görüntülerden kaynaklanıyor. 
     
     GÖRÜLMEKTE olan bir dava hakkında Genelkurmay Başkanı konuşuyor, "irticanın yargıya sızdığını" söylüyor. Amacı yargıyı etkilemek değildir ama Türkiye'nin en güçlü kurumu böyle konuşunca hakimler 'ilgili' davalarda töhmet altında kalmadan, rahat karar verebilirler mi 
     Adalet Bakanı Prof. Hikmet Sami Türk, bu sakıncaya karşı bir açıklama yapma gereğini duyuyor 
     "Hakimler hiçbir töhmet altında kalmadan görevlerini yapmalıdır. Anayasa'ya göre, hiçbir organ, makam, merci veya kişi yargı yetkisinin kullanılmasında mahkemelere ve hakimlere emir ve talimat veremez, genelge gönderemez, tavsiye ve telkinde bulunamaz..." Milliyet, 1 Eylül 2000 
     Yargının bağımsız ve tarafsız olması konusunda ideolojik sorunlar da var. İşte Ecevit'in 1970'lerdeki satırları 
     "Yargı organları büyük ölçüde devrimci ilerici unsurların elindedir..." Atatürk ve Devrimcilik, sf. 106 
     Ve işte, Yekta Güngör Özden'in, kendi sübjektif terimleriyle söyledikleri 
     "Gerici bir insan dava açmışsa, savcı da o eğilimdeyse, gerici bir bilirkişi bulur, dava açılmasın diye. Kimi savcı da ilerici eğilimdeyse, ilerici bir bilirkişi buluyor, suç olmasın diye. Ya da tersi..." Milliyet, 17 Şubat 1998 
     
     BEYAZ Enerji soruşturması ile yargıya siyasi amaçlı müdahale tartışmaları yeniden gündeme geldi. Yılmaz'ın, soruşturmanın kendisine doğru uzanmasından korktuğu için tepki gösterdiği söyleniyor. Ama yukarıdaki tabloyu ve yaşananları dikkate aldığımızda, "yargının siyasallaştırılması" konusunda Yılmaz'ın söylediklerini yabana atmak mümkün mü 
     Çıkar ihtilafı bulunan ve hükümet politikalarını "vahşi liberalizasyon" diye niteleyerek siyasi pozisyon alan bir kişi neden "bilirkişi" yapılır . 
     Siyasi boyutları olan Mavi Akım soruşturması neden Nuh Mete Yüksel gibi politize olmuş ve Cumhurbaşkanı tarafından bile eleştirilmiş bir savcıya verilir ve hemen sonra neden geri alınır 
     Yargının bağımsızlığı ve tarafsızlığını bu sütunda yıllardan beri savunuyorum. İstikrar ve barışın da, 'temiz toplum' ülküsünün de temelinde yargının bağımsız ve tarafsızlığına duyulan güven vardır. 
     Yargıya kimse karışmamalı, yönlendirmeye kalkmamalı, her bir yargı görevlisi de her zaman sadece çağımızın hukuk ve adalet düşüncesiyle hareket etmelidir. 
     
     







Tarafsız yargı 


Eller doğru yere 


Derviş'i görebilsem sorun çözülecek 
ama... 


Katarakt ameliyatı ve kadınlara etkisi 


Kemal Derviş'in eğilimi DSP ama... 


Medya ve siyasetçi 


Özgürlük gününden notlar 


ÖSS maratonu 


Çorum Bildirgesi 


Hep aynı mesaj... 


Yapılacak iş belli 


Bu ne şiddet, bu ne hiddet, bu ne telaş .. 


Kulis yasağı 


Bozdur bozdur harca 


İşin gerçeği şu 


ABD'de 200 bin "okumuş" gencimiz çalışıyor 


</TEXT>
</DOC>
