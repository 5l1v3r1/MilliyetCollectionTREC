<DOC>
<DOCNO> 42643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/son/sonspo04.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Cim Bom'un deplasman kabusu 
</HEADLINE>
<TEXT>

     Avrupa Şampiyonlar Ligi'nde teknik direktör Mircea Lucescu'nun yönetimindeki Galatasaray, deplasman maçlarında adeta kabus yaşıyor. 
     Ligde geçen sezon deplasmanda tam 7 maç oynayan sarı-kırmızılılar, bunlardan hiçbirini kazanamadı. ''Cim Bom'' bu maçlardan 5'inde sahadan boynu bükük ayrılırken, 2 maçta ise berabere kalabildi. 
     Galatasaray, kendi sahasında farklı skorla yendiği rakipler karşısında dahi deplasmanda fazla varlık gösteremezken, sarı-kırmızılılar, PSV Eindhoven maçı öncesi de bu özellikleriyle alarm veriyor. 
     
     4 gol attılar 
     Geçen sezon Avrupa Şampiyonlar Ligi'nde deplasmanda yaptığı 7 maçta tam 16 gol yiyen Galatasaray, rakip fileleri yalnızca 4 kez havalandırabildi. 
     Sarı-kırmızılılar, bu karşılaşmalardan sadece Glasgow Rangers maçında gol yememe başarısını gösterdi. 
     
     Aslan evinde kral 
     Galatasaray, kendi sahasında aldığı başarıları rakip sahalarda gösteremiyor. 
     Rakip sahalarda hiç galibiyet alamayan ''Aslan'', Ali Sami Yen Stadı'nda yaptığı Avrupa Şampiyonlar Ligi maçlarında ise geçen sezon 6 galibiyet, 1 de beraberlik elde etti. 
     
     Deplasman maçları 
     Galatasaray'ın geçen sezon Avrupa Şampiyonlar Ligi'nde yaptığı deplasman maçlarında aldığı sonuçlar şöyle 
     
Deplasman maçları Rakip Sonuç SK Sturm Graz 3-0 Glasgow Rangers 0-0 AS Monaco 4-2 AC Milan 2-2 Deportivo La Coruna 2-0 Paris Saint Germain 2-0 Real Madrid CF 3-0      







</TEXT>
</DOC>
