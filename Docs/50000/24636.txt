<DOC>
<DOCNO> 24636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/yasam/yas13.html </URL>
<DATE> 2001/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ali Bey yerine Aliye Hanım’ı vurdu 
</HEADLINE>
<TEXT>

Kavga ettiği komşusu Ali Bey’i vurmak isteyen bir kişi, dairelerin kapı numaralarını şaşırınca, bir kadını vurdu 
     Antalya’nın Güvenlik Mahallesi’nde Yüceoğlu - 2 apartmanında, soyadı tespit edilemeyen Murat isimli apartman sakini, asansör meselesi yüzünden kavga ettiği binanın eski yöneticisi Ali Dizlek’i vurmak istedi. 
     Apartmanın 39 numaralı dairesinde oturan Dizlek’i vurmak için 8’inci kata çıkan Murat, daire numaralarını karıştırınca, Antalya Bölge Trafik Şubesi’nde görevli polis memuru Niyazi Yakar’a ait 38 numaralı evin kapısını çaldı. Kapının açılmasıyla birlikte evin içine mermi yağdıran şahıs, vurduğu kişinin Aliye Yakar 43 olduğunu görünce olay yerinden kaçtı. Beyin Cerrahi Servisi’nde ameliyata alınan Yakar’ın sağlık durumunun ciddiyetini koruduğu öğrenildi. 
     Olaydan sonra firar eden şahsın yakalanması için Antalya Emniyeti’nin operasyon başlattığı öğrenildi. 
     



 YAŞAM 



















</TEXT>
</DOC>
