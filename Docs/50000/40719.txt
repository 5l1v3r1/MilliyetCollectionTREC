<DOC>
<DOCNO> 40719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/guncel/gun07.html </URL>
<DATE> 2001/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
130 milyon çocuk okula gidemiyor 
</HEADLINE>
<TEXT>

     ANKARA ANKA 

     Dünyada 130 milyon çocuk eğitim hakkından hiç yararlanmıyor. Okula gitmeyen 130 milyon çocuğun 78 milyonunu kız çocuklar oluşturuyor. Birleşmiş Milletler Uluslararası Çocuklara Acil Yardım Fonu’nun UNICEF , "Dünya Çocuklarının Durumu 2000" başlıklı raporuna göre, çocukların önemli bir kısmı temel eğitim hakkını kullanamıyor. Kız çocukları evle ilgili işleri üstlendikleri için okula gidemezken, bazı bölgelerde geleneksel tutumlar kızların okula gitmesine engel oluyor. Bazı çocuklar ise gidip gelmenin sağlık ve güvenlik riskleri bulunduğu gerekçesi ile okula gidemiyor. 
     Raporda, 1990 - 1996 arasında ilköğretim okullaşma oranının kadınlarda yüzde 94, erkeklerde yüzde 98 olduğu belirtildi. 1990 - 1998 arasında ilköğretime devamlılık oranın kadınlarda yüzde 71, erkeklerde yüzde 74 olduğu kaydedildi. 1990 - 1996 arası ortaöğretim okullaşma oranına bakıldığında ise erkeklerin yüzde 67’si, kadınların yüzde 45’nin okula gittiği ortaya çıktı. 
     Dünya ortalamasına göre 1990 - 1996 arasında erkeklerde ilköğretim okullaşma oranının yüzde 88, kadınlarda yüzde 84 olduğu bildirildi. 1990 - 1998 arasında ilköğretime devamlılık oranı erkeklerde yüzde 81, kadınlarda yüzde 75 olduğu kaydedildi. 1990 - 1998 arasında orta öğretimde okullaşma oranının ise erkeklerde yüzde 61, kadınlarda yüzde 54 olduğu kaydedildi. 
     



 GÜNCEL 























</TEXT>
</DOC>
