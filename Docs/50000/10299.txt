<DOC>
<DOCNO> 10299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/07/spor/spo04.html </URL>
<DATE> 2001/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’da Mart sancısı 
</HEADLINE>
<TEXT>

Bordo - Mavili takım, bu ay içinde 2.5 milyon dolar ödeyecek 
     Kritik viraj 
     TRABZONSPOR Kulübü Başkanı Özkan Sümer, mali açıdan mart ayının çok zor geçeceğini söyledi. Kritik bir dönemece girdiklerini belirten Sümer, "Önemli olaylar yaşayacağız. Hedefimiz bu dönemden kulübün en karlı şekilde çıkmasını sağlamak" dedi. Bordo - Mavililer’in futbolculara iki milyon dolar, piyasa ve personele de 500 bin dolar ödeme yapması gerekiyor. 
     
     Para arayışı 
     GELİRLERİNİN yüzde 90’ına temlik konulan Trabzonspor’da yönetim para arayışına girişti. Başkan Özkan Sümer, "Ekonomik sıkıntılar yaşanıyor ama, altından kalkabiliriz. Tüm güçlüklere rağmen futbolcularımıza ödemelerimizi yapıyoruz. Yine aksama olmayacağını düşünüyorum" diye konuştu. Bu arada FIFA’da bekleyen dosyaların sonuçlanması halinde kulübün rahatlayacağı belirtildi. 
     
     Yanchev şaşkınlığı 
     SADİ Tekelioğlu’nun gelecek sezon tutmayı planladığı tek yabancı olan Bulgar Yanchev ile yapılan sözleşme şaşkınlığa yol açtı. Yanchev, eski yönetimin anlaşmasına göre kiralık olarak alındı. Trabzonspor tarafından beğenilmesi halinde ise Levski Sofya’ya 2.5 milyon dolar bonservis bedeli ödenmesi karara bağlandı. Yöneticiler, "Çok daha ucuza bir anlaşma yapılabilir veya transferin ekonomik boyutu sezon sonuna bırakılabilirdi" dediler. 
     


 SPOR 
























</TEXT>
</DOC>
