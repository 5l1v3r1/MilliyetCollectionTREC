<DOC>
<DOCNO> 15186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/08/magazin/amag.html </URL>
<DATE> 2001/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Millet sokakta hovarda barda 
</HEADLINE>
<TEXT>

Abartılı, avam ve garip’ eğlence biçimleri kriz tanımıyor. Tekstilci Ender Koç, aşık olduğu şarkıcıyı 50 şişe şampanya ile yıkattı... 
     YAŞAR ÇAKMAK 

     Ekonomik kriz nedeniyle esnafın sokaklara döküldüğü, insanların aşevleri önünde uzun kuyruklar oluşturduğu Türkiye’den bir başka manzara... Son günlerin tablosuna tezat bir görüntü... İstanbul Nişantaşı’ndaki Denio Bar’da eski manken, yeni şarkıcı Duygu Öcal sahneye çıkıyor... Ve tekstilci Ender Koç, hayran olduğu şarkıcı için 50 şişe şampanya açtırıyor. Koç "100 şişe daha bulsaydık, 150 şişe açtırırdık" diyor. İşte ilginç gecenin öyküsü... 
     
Garsonlar şaşırdı...      Denio Bar’da ön saflarda yerini alan Koç, garsonlara hemen 100 şişe şampanya getirilmesi talimatını verdi. Ancak bu krizde talebe’ hazırlıksız yakalanan çalışanlar 50 şişe temin edebildi. Şampanyalar birer birer genç şarkıcının önüne dizildi. Sonra da birbiri ardından patlatılarak Duygu Öcal’ın başından aşağı döküldü. 
     Eline bir kadeh şampanya alan Öcal, yanındaki 2 genç kadınla rakı içen Koç’la kadeh tokuşturdu. Koç da şarkıcının ayakkabısına döktüğü şampanyayı içti. 
     
Aşk kriz dinlemez’      Tanesi 50 milyon lira olan şampanyalara 2.5 milyar lira hesap ödeyen Ender Koç şöyle konuştu "Barda 100 tane şampanya olsa onu da açtıracaktım. Biliyorum, ekonomik kriz var. Ama aşk kriz dinlemiyor. Bu kız için her şeyi yaparım." 
     Duygu Öcal ise "Bu kriz döneminde böyle müşteri zor bulunur" diye konuştu. 
     
Ayağından zehir olsa içerim      Ender Koç, "Ben bu kadına aşığım, ayakkabısından şampanya bile içerim" diyordu. Ancak kendisini ne gibi tehlikelerin beklediğinden habersizdi. Levent Cerrahi Hastanesi Başhekimi Doç. Dr. Serdar Dağ ise, giyilen ayakabbıdan içilen sıvının bir çok hastalığa yol açabileceğini belirterek şöyle konuştu "Kullanılmış ayakkabıdan içilen şampanya mantar yapar, mide bulantısı ve bağırsak enfeksiyonlarına yol açar. Oksijenli ve oksijensiz ortamlarda yaşayan mikro organizmalar da pek çok hastalığa neden olur". 
     


 MAGAZİN 











</TEXT>
</DOC>
