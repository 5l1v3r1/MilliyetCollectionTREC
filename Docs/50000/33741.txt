<DOC>
<DOCNO> 33741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/25/spor/spo07.html </URL>
<DATE> 2001/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Korsan antrenöre son 
</HEADLINE>
<TEXT>

Futbol Federasyonu eksik belgelerle sahaya çıkan teknik direktörlerin önünü kesmeye hazırlanıyor 
     CEMAL ERSEN 

     SON yıllarda oturma izni alamadığı, yeterli çalışma belgesi bulunmadığı gibi gerekçelerle sahaya idareci ya da menajer sıfatlarıyla çıkan teknik direktörlere önlem geliyor. Federasyon yaşanan büyük sıkıntılar üzerine bu girişimlerin önünü kesmeye hazırlanıyor. 
     TÜRKİYE Antrenörler Derneği Genel Başkanı ve Futbol Federasyonu yönetim kurulu üyesi İsmail Dilber’in önerisi ile FİFA ve UEFA talimatlarının ülkemize uyarlanması kararlaştırıldı. Bu doğrultuda söz konusu teknik adamlara hiçbir şekilde izin verilmemesi gündeme geldi. 
     FEDERASYON yönetim kurulunda onaylandıktan sonra yürürlüğe girecek talimata göre, sahaya değişik sıfatlarla çıkan teknik adamlara ağır yaptırımlar gelecek. İzinsiz antrenörler Türkiye’de üç yıl boyunca hiçbir takımda görev yapmama cezası alacak. 
     



 SPOR 






















</TEXT>
</DOC>
