<DOC>
<DOCNO> 47953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/21/ekonomi/eko05.html </URL>
<DATE> 2001/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Krizi es geçen hisseler 
</HEADLINE>
<TEXT>

Borsa ek kaynak ve referandum konusundaki belirsizlikler nedeniyle temkinli davranıyor 
     AYFER YILDIZ 

     IMF ve Dünya Bankası'ndan gelecek ek kaynak ve referandum konusundaki belirsizlikler nedeniyle temkinli hareket eden borsada endeks yılbaşından bu yana yüzde 6.51 oranında değer kaybetse de uzmanlar, borsanın orta ve uzun vadeli yatırım için cazip olduğunu belirtiyor. Ancak yatırımcıların hisse alırken sektörden çok hisse bazındaki beklentiler doğrultusunda sağlam hisseleri tercih etmeleri gerekiyor. 
     
     Bilançoya bakın 
     İhracat bağlantıları olan ve likiditesi yüksek hisselerde alım öneren uzmanlar, son dönemde spekülatif yükseliş gösteren hisselere dikkat edilmesi gerektiğini hatırlatıyorlar. 
     Yılbaşından bu yana yüksek prim yapan kağıtlara bakıldığında spekülatif hisselerin ilk sıralarda yer aldığı görülüyor. 
     
     Hızlı yükseldiler 
     İyi bilanço açıklamış, mali yapısı güçlü ve yabancı ortaklıkları gündemine almış şirketlerin ise sıralamada daha alt sıralarda yer aldığı görülüyor. Tuborg, Çimentaş, Kent Gıda, Konfrut Gıda, Lüks Kadife ve Gözaltı Pazarı'nda işlem gören Camiş Lojistik'in 2001 yılı 6 aylık bilançoda zarar açıklamasına karşın yılbaşından bu yana rekor yükseliş kaydettiği görülüyor. Öte yandan, satışlarını artıran ve iyi bilanço açıklamış kağıtların bu hisseler kadar prim yapmadığı dikkat çekiyor. 
     
     TOFAŞ OTO FABRİKA Satışlarını bir önceki altı aylık döneme göre yüzde 142 oranında arttırarak 203,4 trilyon liradan, 492,5 trilyona yükseltti. 
     ÇELEBİ Geçen yılın 6 aylık döneminde 5,2 trilyon olan özsermayesi, yüzde 229.13 oranında artarak, 2001 6 aylıkta 17,4 trilyona yükseldi. Şirketin özsermayesindeki artış oranının yüksek olması olumlu bir gösterge olarak kabul edilebilir. 
     PETROL OFİSİ Şirket yüzde 6.51 oranında bir k r marjı ile çalışıyor. Geçen yılın 6 aylık döneminde yüzde 2.54 olan net k r marjının 2001 6 aylıkta, yüzde 6.51 seviyesine yükselmesi olumlu bir gelişme olarak göze çarpıyor. 
     ANADOLU EFES Satışlarını yüzde 225.57 oranında arttırarak 31,2 trilyon liradan 101,6 trilyon liraya yükseltti. Satışların maliyetinin yüzde 137.45 artması brüt satış k rını olumlu etkiledi. 
     USAŞ Yüzde 32.89 oranında bir k r marjı ile çalışıyor. Geçtiğimiz altı aylık dönemde yüzde 11.65 olan net k r marjının 2001 6 aylıkta yüzde 32.89 seviyesine yükselmesi olumlu. 
     ALARKO GYO Esas faaliyet k r marjı 2001 6 aylıkta, geçen yılın aynı dönemine göre yüzde 234.23 oranında arttı. Esas faaliyet k r marjının artış eğilimi göstermesi olumlu bir gelişme. 
     AKSA Geçen yılın 6 aylık dönemde yüzde 19.19 olan özsermaye k rlılığı, 2001 6 aylıkta yüzde 27.43 seviyesine yükselmesi olumlu bir gelişme olarak değerlendirilebilir. 
     MARDİN ÇİMENTO Yüzde 61.02 oranında bir k r marjı ile çalışıyor. Geçtiğimiz yılın 6 aylık döneminde yüzde 35.41 olan net k r marjının 2001 6 aylıkta yüzde 61.02 seviyesine yükselmesi olumlu bir gelişme olarak göze çarpıyor. 
     SODA SANAYİ Geçen yılın 6 aylık döneminde özsermaye k rlılığı yüzde 1.11 iken, 2001 6 aylıkta yüzde 13.91 seviyesine yükselmesi olumlu bir gelişme olarak değerlendirilebilir. 
     ADANA ÇİMENTO Geçen yılın 6 aylık döneminde yüzde 5.41 olan aktif k rlılığının, 2001 6 aylıkta yüzde 9.49 seviyesine yükselmesi pozitif. 
     



 EKONOMİ 
















</TEXT>
</DOC>
