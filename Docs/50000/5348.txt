<DOC>
<DOCNO> 5348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/son/sonspo05.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe, kampa girdi 
</HEADLINE>
<TEXT>

     Fenerbahçe, İstanbulspor ile yarın yapacağı lig maçı öncesinde kendi tesislerinde kampa girdi. 
     Türkiye Kupası'nda Ankaragücü'nü uzatma dakikaları sonunda 3-1'lik skorla eleyerek yarı finale yükselen sarı-lacivertlilerde hedef, İstanbulspor'u da yenerek, ligin ikinci bölüm maçlarına iyi bir başlangıç yapmak. 
     Fenerbahçe, bu maçın hazırlıklarını akşam saatlerinde yapacağı basına ve taraftara kapalı idmanla tamamlayacak. 
     Sakatlıkları süren Andersson ve Serkan'dan yoksun sarı-lacivertli takımın İstanbulspor maçına, Rüştü, Zoran Mirkoviç, Misko Mirkoviç, Mustafa Doğan, Lazetiç, Ogün Ali Güneş , Johnson, Revivo, Abdullah, Rapaiç, Baliç Serhat muhtemel 11'iyle çıkması bekleniyor. 
     Ali Sami Yen Stadı'nda saat 19.00'da başlayacak maçı, hakem İsmet Cengiz yönetecek. 




</TEXT>
</DOC>
