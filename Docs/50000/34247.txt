<DOC>
<DOCNO> 34247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/28/spor/spo07.html </URL>
<DATE> 2001/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan’dan çifte dava 
</HEADLINE>
<TEXT>

Genç futbolcu Gaziantepspor ve Futbol Federasyonu’nu mahkemeye verecek 
     POLONYA’NIN Pogon takımı ile antrenmanlara çıkan Hakan Bayraktar lisansını vermeyen Futbol Federasyonu ile kendisi hakkında yürütmeyi durdurma kararı alan Gaziantepspor’u mahkemeye vermeye hazırlanıyor. Hakan’ı renklerine katmak için uğraş veren Pogon ise üçüncü kez Türkiye Futbol Federasyonu’ndan bu oyuncunun bonservisini istedi. 
     POGON’UN federasyondan gelecek son yanıta göre hareket edeceği ve FIFA’ya belgeleriyle başvurup bu oyuncuya geçici lisans almaya çalışacağı belirtildi. Fenerbahçe yönetimi ise pazartesi günü çıkacağı FIFA turunda Hakan’ın durumunu yetkililerle bir kez daha görüşecek. Yöneticiler ayrıca Murat Yakın olayını da çözmeye çalışacak. 
     
     Batista’nın inadı 
     BREZİLYALI futbolcu Gaziantepspor ile yaptığı iddia edilen sözleşmesinin kendisine ait olmadığını ispat etmeye çalışıyor. Kırmızı - Siyahlı kulüpte oynamak istemediğini belirten Batista, sahte imza ile kendisi adına sözleşme imzalandığı için mahkemelerde hakkını arıyor. Fenerbahçe ise bu oyuncunun durumu açıklığa kavuşursa harekete geçecek. 
     



 SPOR 




















</TEXT>
</DOC>
