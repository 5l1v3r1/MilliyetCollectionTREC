<DOC>
<DOCNO> 8895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/25/son/sonspo19.html </URL>
<DATE> 2001/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray yoğun tempo kurbanı 
</HEADLINE>
<TEXT>

     Galatasaray, Kocaelispor karşısında da puan kaybetti. Galatasaray'ın son iki haftada kaybettiği 5 puanın tek sorumlusu 4 yıldır artarak süren yoğun maç temposu. Bu yoğun maç temposunun sonucunda sakatlıklar, oyuncularda başgösteren motivasyon sorunu Galatasaray'ın ligde liderlik yarışında yara almasına neden oldu. Cimbom, bu maçta tüm bu sakatlıklar ve yoğun maç programının yanı sıra defansın hataları ve sol kanatta verilen büyük açıkların da kurbanı oldu. Kocaelispor'da Galatasaray karşısında oldukça iyi bir performans sergiledi ve hakettiği 3 puana ulaştı. Karşılaşmada her iki takımın kaçırdığı golleri ise anlamak mümkün değil. 
     Bu karşılaşmada Galatasaray'ın kaybettiği 3 puanın Kocaelispor'dan çok lider Fenerbahçe'ye yaradığı da büyük bir gerçek. 



</TEXT>
</DOC>
