<DOC>
<DOCNO> 30885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/son/sonspo14.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol Federasyonu Başkanı Demirel FIBA yönetim kuruluna seçildi 
</HEADLINE>
<TEXT>

     Basketbolda FIBA Olağanüstü Genel Kurulu'nda yapılan seçim sonucunda 40 oy alan federasyon başkanı Turgay Demirel, yeniden yönetim kuruluna seçildi. 
     Basketbol Federasyonu'ndan yapılan açıklamada, Almanya'nın Münih kentinde gerçekleştirilen olağanüstü genel kurulda Avrupa başkanlığı ve boşalan yönetim kurulu üyelikleri için seçim yapıldığı bildirildi. 
     Açıklamada, Turgay Demirel'in en çok oyu alarak yönetim kuruluna seçildiği kaydedildi. 
     Yunan G. Vassilakoupoulos'un başkanlığındaki FIBA Yönetim Kurulu'nda L. Wallin, F. Maifredi, J. Zednicek, W. Kaselik ve P. Klingbiel de diğer üyeler oldular. 
     FIBA genel kurulunun, yönetim kurulu tarafından alınan ULEB ile birleşme kararını onaylamaması sonucu, Turgay Demirel'in de aralarında bulunduğu bazı üyeler istifa etmişti. 
     Bu arada FIBA Hukuk Kurulu başkanlığına M. Paulus ve Avrupa Müsabakalar Komisyonu başkanlığına da D. Kesten seçildi. 







</TEXT>
</DOC>
