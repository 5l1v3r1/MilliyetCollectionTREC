<DOC>
<DOCNO> 42751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/yasam/ayas.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ay manzaralı otel 
</HEADLINE>
<TEXT>

Amerikalı milyarder Dennis Tito’ya 20 milyon dolar karşılığı uzay tatili yaptıran Ruslar, üç yıl içinde ilk uzay otelini hizmete açmayı planlıyor 
     DIŞ HABERLER 

     ÖNÜMÜZDEKİ üç yıl içinde "Ay ve dünya manzaralı otel" ilanlarına rastlarsanız şaşırmayın. Amerikalı milyarder Dennis Tito’yu 20 milyon dolar karşılığı, yapımı süren Uluslararası Uzay İstasyonu’na taşıyarak bir hafta tatil yapmasını sağlayan Ruslar, üç yıl içinde ilk uzay otelini hizmete sokarak turizmden milyonlarca dolar kazanmayı hedefliyor. 
     
Bedeli 650 bin sterlin      RUS Uzay Ajansı ve Dennis Tito’yu uzaya taşıyan özel şirket MirCorp ortaklığıyla inşa edilecek uzay oteli en geç 2004’te dünya yörüngesine yerleştirilecek. "Mini İstasyon 1" adını taşıyacak olan uzay otelinde kişi başı bir gecelik konaklama bedeliyse sadece 650 bin sterlin olacak. 68 milyon sterline mal olacağı hesaplanan uzay oteline 15 yıllık bir ömür biçiliyor. 
     

</TEXT>
</DOC>
