<DOC>
<DOCNO> 20476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/yasam/yas05.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Nesneye hayat veren tiyatro 
</HEADLINE>
<TEXT>

     ELİF KORAP İstanbul 

     İstanbul yeni bir festivale ev sahipliği yapıyor. 4. Uluslararası İstanbul Kukla Festivali. Festival, Avusturyalı Christian Suchy'nin Kenter Tiyatrosu'nda sunduğu 'UnsTable' adlı sözsüz oyunuyla İstanbullulara 'merhaba' dedi. 
     Obje - nesne tiyatrosu olarak adlandırılan gösteride Suchy, gündelik yaşamda kullandığımız nesnelerle iç içe geçmiş küçük öyküler sundu izleyenlere. Oyuncu, portakaldan, küçük toplardan, sıcak su torbalarına kadar bir çok nesneye 'hayat verdiği' gösterisinde izleyenleri gülmekten kırıp geçirdi. 
     Açılış töreninde, Şehir Tiyatroları'na, sponsorlar Ülker, Milliyet, Radikal ve Hürriyet gazetelerinin temsilcilerine de plaket verildi. 10 yabancı, dört yerli grubun yer alacağı festival, 16 Mayıs'a kadar Kenter Tiyatrosu, Atatürk Kültür Merkezi, Şehir Tiyatroları ve Babylon'da izlenebilecek. 
     



 YAŞAM 























</TEXT>
</DOC>
