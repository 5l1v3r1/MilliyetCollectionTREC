<DOC>
<DOCNO> 48556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/son/sondun06.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Cheney "Bazı muhtemel terör saldırılarını engelledik" 
</HEADLINE>
<TEXT>

     ABD Başkan Yardımcısı Dick Cheney, Usame Bin Ladin'e bağlı terör ağının gayretlerini boşa çıkardıklarını ve bazı muhtemel saldırıları da önlediklerini söyledi. 
     Uluslararası Cumhuriyetçi Enstitüsü'nün düzenlediği akşam yemeğine katılan Cheney, burada yaptığı konuşmada, yine de dikkatli olunması gerektiğini belirterek, ''Daha başka saldırıların olacağını varsaymak zorundayız. Bu bizim ilerlemek için tek güvenli yolumuz'' dedi. 
     ABD ve İngiltere tarafından yürütülen hava harekatının, özel operasyon birliklerinin kara saldırıları düzenlemesine olanak tanıdığını ifade eden Cheney, ''Teröristler ve destekçileri ilk kez kendi hayatlarından kaygı duymaya başladılar'' dedi. 
     Yürütülen askeri harekatta sivillere zarar verilmemesi için azami dikkatin gösterildiğini belirten Cheney, ''Teröristlerin aksine biz insan hayatına değer veriyoruz ve sivilleri hedef almıyoruz'' diye konuştu. 
     ABD'deki Cumhuriyetçi Parti'den bağımsız faaliyet gösteren söz konusu enstitü, 30'u aşkın ülkede demokrasi konulu eğitim programları yürütüyor. 
     






</TEXT>
</DOC>
