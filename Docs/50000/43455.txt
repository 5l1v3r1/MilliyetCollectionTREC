<DOC>
<DOCNO> 43455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/son/sonspo11.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ligde Andersson 23, Serhat ise 17 haftadır gol atamıyor 
</HEADLINE>
<TEXT>

     Galatasaray ile Fenerbahçe arasında yarın yapılacak derbi maç öncesi sarı-lacivertli camia, ''suskun'' golcülerinden gol bekliyor. 
     Attıkları gollerle geçen sezon Fenerbahçe'nin şampiyonluğunda büyük rol oynayan Andersson ve Serhat, ligde uzun süredir gol yollarında başarılı olamazken, sezon başında takıma katılan Oktay da Fenerbahçe formasıyla resmi maçlarda henüz golle tanışamadı. 
     
     Andersson suskun 
     Sarı-lacivertli takımın 2000-2001 sezonunda İtalya'nın FC Bologna takımdan transfer ettiği Andersson, ligde 23 maçtır sesizliğini koruyor. 
     İsveçli futbolcu, Fenerbahçe formasıyla ligde en son geçen sezon 16. haftada deplasmanda yapılan ve 2-2 biten Bursaspor maçında 2 gol atmıştı. 
     2000-2001 sezonun ilk yarısının son maçında 18. haftadaki Kocaelispor karşılaşmasında sakatlanarak oyundan çıkan ve uzun süren sakatlık döneminden sonra 24. hafta yapılan Antalyaspor maçıyla sahalara dönen Andersson, hala gol yollarındaki sesizliğini korumayı sürdürüyor. 
     Andersson'un, 2000-2001 sezonunda Fenerbahçe forması altında gol attığı maçlar şöyle 
     
Andersson'un golleri Hafta Maç Gol Skor 1. Hafta Kocaelispor-Fenerbahçe 1 gol 0-4 4. Hafta Fenerbahçe-Siirt Jet-Pa Spor 1 gol 4-2 6. Hafta Fenerbahçe-Yimpaş Yozgatspor 1 gol 3-1 10. Hafta Fenerbahçe-Denizlispor 1 gol 5-2 11. Hafta Fenerbahçe-Ankaragücü 1 gol 5-1 13. Hafta Fenerbahçe-Trabzonspor 2 gol 5-2 15. Hafta Fenerbahçe-Erzurumspor 1 gol 4-2 16. Hafta Bursaspor-Fenerbahçe 2 gol 2-2      
     
     Serhat 17 haftadır suskun 
     Genç oyuncu Serhat Akın ise ligde 17 maçtır gol bulamıyor. 
     Lig maçlarında son golünü geçen sezon 22. haftada Beşiktaş'a kaydeden gurbetçi futbolcu, daha sonra takımının oynadığı 17 lig maçında da suskun kaldı. 
     Serhat'ın Fenerbahçe formasıyla gol attığı lig maçları şöyle 
     
Serhat'ın golleri Hafta Maç Gol Skor 6. Hafta Fenerbahçe-Yimpaş Yozgatspor 1 gol 3-1 10. Hafta Fenerbahçe-Denizlispor 1 gol 5-2 12. Hafta Gaziantepspor-Fenerbahçe 1 gol 2-1 18. Hafta Fenerbahçe-Kocaelispor 1 gol 4-0 19. Hafta İstanbulspor-Fenerbahçe 2 gol 1-2 21. Hafta Siirt Jet-Pa Spor-Fenerbahçe 2 gol 0-4 22. Hafta Fenerbahçe-Beşiktaş 1 gol 3-1      
     
     Oktay'ın siftahı yok 
     Fenerbahçe'nin bu sezon renklerine kattığı Oktay Derelioğlu ise sarı-lacivertli takımda henüz resmi maçlarda golle tanışmadı. 
     Milli futbolcu, ligde son golünü ise geçen sezonun 33. haftasında Trabzonspor formasıyla Denizlispor kalesine gönderdi. 







</TEXT>
</DOC>
