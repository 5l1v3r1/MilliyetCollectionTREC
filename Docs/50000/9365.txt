<DOC>
<DOCNO> 9365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/son/soneko02.html </URL>
<DATE> 2001/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ulusal Bank'a da el konuldu 
</HEADLINE>
<TEXT>

     Bankacılık Düzenleme ve Denetleme Kurulu BDDK , Ulusal Bank T.A.Ş.'nin yönetim ve denetiminin Tasarruf Mevduatı Sigorta Fonu'na devredilmesini kararlaştırdı. 
     Bankacılık Düzenleme ve Denetleme Kurumu'nun konuya ilişkin kararı Resmi Gazete'nin mükerrer sayısında yayınlandı. Kararda, Kurul Başkanlığı'nın 28.01.2001 tarihli yazısı ekinde alınan, Bankacılık Düzenleme ve Denetleme Kurumu'nun 27.01.2001 tarih ve BDDK.DEG 67.2 1567 sayılı yazısı ve eklerinin değerlendirildiği bildirildi. 
     Kararda, şöyle denildi 
     "Zararı özkaynaklarını aşan, yükümlülüklerini yerine getirmeyen, faaliyetine devamı mali sistemin güven ve istikrarını tehlikeye düşüren Ulusal Bank T.A.Ş.'nin, temettü hariç ortaklık hakları ile yönetim ve denetiminin 4389 sayılı Bankalar Kanunu'nun 14. maddesinin 3 numaralı fıkrasına istinaden Tasarruf Mevduatı Sigorta Fonu'na devredilmesine karar verilmiştir.'' 




</TEXT>
</DOC>
