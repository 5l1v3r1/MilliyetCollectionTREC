<DOC>
<DOCNO> 2906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/spor/spo05.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Dijitale izin yok 
</HEADLINE>
<TEXT>
Futbolda ihale günü 
     TÜRKİYE Birinci Ligi maçlarının naklen yayın ihalesi bugün yapılacak. 3.5 yıllık dönemi kapsayacak olan ihale, Futbol Federasyonu’nun Ulus’taki merkezinde yapılacak. Başlangıç fiyatı 465 milyon dolar olan ihale için 14 yayın kuruluşunun şartname aldığı, kesin yanıtlarını bugün saat 15.00’e kadar verecekleri belirtildi. 
     SPORDAN Sorumlu Devlet Bakanı Fikret Ünlü, şartname ve taslak sözleşmede bazı sakıncalar bulunduğunu belirtip, Futbol Federasyonu’nu bir yazı ile uyardı. Yazıda, sakıncalar tek tek anlatılırken, "Bu şekilde ihale yapılması halinde bunun kamu yararına gerçekleşmeyeceği ve kamu vicdanının rahatsız olacağı sonucuna ulaşılmıştır" denildi. 
     İHALE öncesi son dakika gelişmesi yaşandı ve dijital kanallara tedbir kondu. Cine 5 Filmcilik ve Yapımcılık A.Ş.’nin İstanbul 11. Asliye Hukuk Mahkemesi’ne açtığı ve sayısal uydu platformu işletmecisi şirketlerin ihaleye katılmaması için talep ettiği tedbir istemi kabul edildi. Mahkeme, ülkemizde dijital platformlara henüz izin alınmadığına dikkat çekti. 
     
Şartname alanlar      CNN Türk, Cumhuriyet TV, Star, ATV, TRT, Sakarya Kent TV, TV S Spor Danışmanlık A.Ş., Cine 5, Show TV, Kanal D, BRT, NTV, Boyut Prodüksiyon A.Ş., Güncel İletişim, filmcilik ve yayıncılık A.Ş., Prime prodüksiyon hizmetleri A.Ş., Merkez Sistem ve filmcilik A.Ş., Işık TV. 
     


 SPOR 
































</TEXT>
</DOC>
