<DOC>
<DOCNO> 34700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/yasam/yas09.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Budist turisti camide soydular 
</HEADLINE>
<TEXT>

Şöhretini duyduğu camiyi ziyarete gelen turisti ilaçlı çayla uyutup neyi var neyi yoksa aldılar... 
     YÜksel EKER ADANA,DHA 

     Geçen hafta arkadaşları ile birlikte Türkiye'ye gelen Belçikalı üniversite öğrencisi 25 yaşındaki Jeroen Wils, önce İstanbul'u gezip ardından da Kuzey Kıbrıs Türk Cumhuriyeti'ne geçti. 
     Arkadaşları İstanbul'a döndü ama Wils daha önce methini duyduğu Sabancı Merkez Camii'ni görebilmek için Adana'ya geldi. Geldi gelmeseni de başına gelmedik kalmadı. Wils, başından geçenleri şöyle anlattı 
     "Bende Budizm aşkı var. Ancak İslam dinini de merak ediyorum. Adana'ya da 6 minareli Merkez Camii'yi gezmeye geldim. Caminin her tarafını gezdim, sonra da bahçesindeki bankta oturdum. Camiyi seyrederken yanıma gelen iki kişi bana çay ikram etti. Çayı içince bayıldım. ayıldığımda pasaportum, kimliğim, cüzdanım, paralarım ve kredi kartlarım alınmıştı." 
     
     Yine de Türkiye’yi seviyorum’ 
     Bu olaya rağmen Türk konukseverliğinden memnun olduğunu anlatan Belçikalı Jeroen Wils, "Yine de Türkiye'yi ve Türkleri seviyorum. Birkaç insanın kendini bilmez davranışını herkese mal etmek yanlış" dedi. 
     



 YAŞAM 
























</TEXT>
</DOC>
