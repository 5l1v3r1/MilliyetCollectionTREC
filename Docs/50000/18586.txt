<DOC>
<DOCNO> 18586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/29/ekonomi/eko04.html </URL>
<DATE> 2001/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Prim indirimi iki bakanı bekliyor 
</HEADLINE>
<TEXT>

Çalışma Bakanı Yaşar Okuyan, SSK prim tabanının yüzde 40 oranında artırılmasını öngören kararnamenin imzalanmasında iki bakanın imzasının beklendiğini söyledi 
     ATİLLA ÖZSEVER 

     İşci ve işverenlerin tepkilerine yol açan SSK prim artışı, yine sorun oldu. Çalışma Bakanı Yaşar Okuyan, SSK prim tabanının yüzde 40 oranında artırılmasını öngören kararnamede iki bakanın imzasının eksik olduğunu bildirdi. 
     Bakan Okuyan, imzaların tamamlanmasından sonra kararnamenin en geç 30 Nisan tarihi itibariyle yürürlüğe gireceğini bildirdi. 
     SSK prim tabanı, sosyal güvenlik yasası gereğince nisan ayı içinde bir önceki yılın anflasyon oranı ve büyüme hızı kadar artırılıyor. 
     Bu oran yüzde 48.7 olarak belirlendi. İşverenlerin yoğun itirazı sonucu Bakanlar Kurulu bu oranı yüzde 40’a indirdi. Bu durumda halen brüt 150 milyon lira olan SSK prim tabanı yüzde 40 artışla 210 milyon liraya çıkacak. 
     Dün başlayan MESS Genel Kurulu’na katılan Bakan Okuyan, SSK prim tavanının, yani üst sınırının beş kat artırılmasının öngörüldüğünü belirtti. Bu durumda SSK primindeki üst sınır 1 milyar 50 milyona yükselmiş olacak. 
     Bakan Okuyan, iş güvencesiyle kıdem tazminatı fonunun ayrı ayrı yasalar halinde meclise sunulacağını bu konunun pazartesi günü netleşeceğini bildirdi. 
     
TİSK İşçi çıkarmayalım      MESS Genel Kurulu’nda konuşan TİSK Başkanı Refik Baydur işverenlerin kriz nedeniyle işten çıkarmaya en son başvurmaları gerektiğini çünkü işten çıkarmaların aile birliğini de bozabileceğini söyledi. 
     



 EKONOMİ 

















</TEXT>
</DOC>
