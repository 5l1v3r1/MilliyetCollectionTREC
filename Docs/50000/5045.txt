<DOC>
<DOCNO> 5045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/dunya/dun03.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Korsanlıkta Ortaçağ’a döndük 
</HEADLINE>
<TEXT>

     Yüzyıllar öncesinde kaldığı sanılan ve ancak tarihi filmlerde gördüğümüz deniz korsanlığı yeniden hortladı. Dünya denizlerindeki korsanlık olaylarının geçen yıl 469 yeni saldırıyla rekor oranda arttığı saptanırken korsan saldırılarının, güç geçtikçe daha öldürücü olduğuna dikkat çekiliyor. 
     Uluslararası Denizcilik Bürosu’nun IMB raporuna göre, önceki yıl 300, 1991’de ise 107 korsan saldırısı meydana geldi. Ancak bu rakamların gerçekte daha fazla olduğu, çünkü birçok saldırının kayda geçirilemediği belirtiliyor. 
     
72 denizci öldü      Rapora göre, geçen yıl 72 denizcinin ölümü, 99 denizcinin yaralanmasıyla sonuçlanan korsan saldırılarında 26 denizci de kayboldu. 
     Korsan saldırıları açısından en tehlikeli sular şöyle 
     Endonezya açıkları, 119 saldırı yaşandı. 
     Malezya’nın batısı ile Endonezya’nın Sumatra adası arasındaki Malakka Boğazı, Japonya’ya giden gemilere 75 saldırı düzenlendi. 
     Bangladeş açıkları, 55 saldırı rapor edildi. 
     Ayrıca Hindistan, Ekvador, Kızıldeniz’in güney kesimi ticari gemiler için çok tehlikeli. 
     


 DÜNYA 














</TEXT>
</DOC>
