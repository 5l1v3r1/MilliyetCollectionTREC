<DOC>
<DOCNO> 1236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/son/sontur11.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yenibinyıl Gazetesi kapandı 
</HEADLINE>
<TEXT>

     Yenibinyıl Gazetesi, bugün çıkan son sayısı ile kapandı. 
     Etibank'ın Tasarruf Mevduatı Sigorta Fonu'na devredilmesinin ardından sahibi olduğu yayın kuruluşlarını devreden Dinç Bilgin'in önceki gün yönetimini yeniden devraldığı Bilgin Grubu'nda küçülme yoluna gidilmesi hedefleniyor. 
     Bilgin Grubu Yönetim Kurulu Başkanı Dinç Bilgin'in, grup borçlarının tasfiyesi amacıyla kendisinin de içinde bulunduğu yeni bir yapılanmaya gittiği ve Yenibinyıl Gazetesi'nden sonra gruba bağlı ekler ve bazı dergilerin de kapatılabileceği belirtildi. Yayın hayatı sona eren Yenibinyıl Gazetesi'nin Yazıişleri Müdürü İsmail Yuvacan, kararın kendilerine dün geceyarısı bildirildiğini kaydetti. 
     Kendilerine, gazete çalışanlarının büyük kısmının Sabah Gazetesi'ne geçeceğinin söylendiğini anlatan Yuvacan, ''Bize, Sabah Gazetesi'ne ağırlık verileceği söylendi. Grubun krizden çıkabilmesi için Sabah Gazetesi'nin ekleri ile bazı dergilerin de kapatılabileceği bildirildi'' dedi. 




</TEXT>
</DOC>
