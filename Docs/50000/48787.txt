<DOC>
<DOCNO> 48787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/son/soneko20.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti... 
</HEADLINE>
<TEXT>

     İMKB Ulusal-100 Endeksi, teknik arıza nedeniyle saat 10.14'te ara verilen ve arıza giderilemeyince de seansın bitiş saatinde ara verildiği değerlerden sonlanan 1. Seansta dünkü kapanışa göre 134.00 puan düşüşle 9,444.17 puana geriledi. 
     Hisse senetleri ortalama yüzde 1.40 oranında değer yitirdi. 
     Borsa'da, günün ilk seansı 20.90 puanlık düşüşle 9,557.27 puandan açıldı. 
     Gelen satışlarla düşüşler yaşandı. Endeks yaklaşık 225 puanlık bir bantta iniş çıkışlı bir seyir izlerken saat 10.14'te teknik bir arıza nedeniyle işlemlere ara verildi. Arıza seansın bitiş saatine kadar giderilemeyince, teknik arızanın başladığı sıradaki değerler 1. 
     Seansın kapanış değeri olarak kabul edildi. 
     Arıza başlangıcındaki değerlere göre endeks 134.00 puan düşerek, 9,444.17 puanrdan kapandı. Endeks işlem yapılan süre içinde en düşük 
     9,350.11, en yüksek de 9,578.17 puan görüldü. 
     Kapanışta mali endeks 156.64 puanlık düşüşle 11,981.13 puana, sınai endeks 110.72 puan düşüşle 8,701.66 puana, hizmetler endeksi de 87.10 puanlık düşüşle 6,040.23 puana geriledi. 
     Önceki kapanışa göre mali grup hisseler ortalama yüzde 1.29 oranında, sınai grubu hisseler yüzde 1.26 oranında ve hizmet grubu hisseler yüzde 1.42 oranında değer yitirdi. 
     İşlem hacmi 49 trilyon 354 milyar 940 milyon lira olarak gerçekleşti. 
     1. seansın işlem yapılan bölümünde, Yapı ve Kredi Bankası, Garanti 
     Bankası, Akbank, Goldaş Kuyumculuk ve Tüpraş en yoğun işlem gören hisseler oldular. 
     






</TEXT>
</DOC>
