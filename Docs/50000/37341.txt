<DOC>
<DOCNO> 37341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/siyaset/siy05.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Köşkten raket sesleri geliyor 
</HEADLINE>
<TEXT>

Cumhurbaşkanı tenis dersleri almaya başladı. Tenis hocası, Sezer için "Çok dikkatli, hırslı ve iddialı" diyor 
     ANKARA Milliyet 

     ABD'den Türkiye'ye geldikten sonra alışkanlık haline getirdiği tenis maçları ile bu sporun siyasiler arasındaki popülaritesini artıran Devlet Bakanı Kemal Derviş'in ardından Cumhurbaşkanı Ahmet Necdet Sezer de, tenise merak sardı. 
     Tanınmış politikacıların tenis hocalığını da yapan Asur Bayram'dan ders almaya başlayan Sezer'in Köşk'ün bahçesindeki kortlarda haftada üç gün tenis oynadığı belirtildi. 
     
     Doktor tavsiyesiyle... 
     Sezer'in Anayasa Mahkemesi Başkanı iken bypass olmasının ardından doktor tavsiyesi üzerine spora başladığı öğrenildi. Başkent'te birçok ünlü siyasiye tenis dersi veren Asur Bayram, Cumhurbaşkanı'nın henüz tenise yeni başladığını onun için "tenisi nasıl oynadığı konusunda yorum yapmanın erken olduğunu" belirtti. Bayram, "Ancak Sayın Cumhurbaşkanımızın teniste hırslı ve iddialı olduğunu görüyorum" diye konuştu. 
     
     Şimdilik çabuk yoruluyor 
     Bayram, Köşk'teki tenis dersleri hakkında şu bilgileri verdi "Sayın Sezer'in nasıl olduğunu ilerde göreceğiz. Çok çabuk yoruluyor. 20 dakika sonra mola vermek istiyor. Normalde çok ciddi duran bir yapısı var ama tenis oynarken sık sık kendi haline gülüyor. Onu bu kadar çok gülerken görmek zordur sanırım." 
     
Cumhurbaşkanı disiplinli öğrenci’      Sezer'in tenis dersini Genel Sekreter Kemal Nehrozoğlu'nun izlediğini anlatan Asur Bayram, yanda sözlerini şöyle sürdürdü "Geçtiğimiz günlerde maçtan sonra Kemal Nehrozoğlu ile beraber bana bardak hediye etti. Daha yeni olmamıza rağmen aramızda mesafeli ve güzel bir öğrenci öğretmen ilişkisi var. Daha önce hiç tenis bilmeyen biri için gayet iyi, çok dikkatli, disiplinli ve dakik biri. Kendisinden ücret almıyorum." 
     



 SİYASET 

















</TEXT>
</DOC>
