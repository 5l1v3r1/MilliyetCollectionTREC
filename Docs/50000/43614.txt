<DOC>
<DOCNO> 43614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/23/siyaset/siy02.html </URL>
<DATE> 2001/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit Afgan halkının acılarını dindirmeliyiz 
</HEADLINE>
<TEXT>

Bush’a mektup önceki gece gitti 
     ANKARA Milliyet 

     ABD yönetiminin Afganistan’a karşı başlatmaya hazırlandığı harek ta Türkiye, Başbakan Bülent Ecevit imzasıyla gönderdiği mektupla destek verdi. Günlerdir tartışılan mektup önceki gece ABD Başkanı George Bush’a gönderildi. Türkiye’nin "hava sahasının" ABD nakliye uçaklarına açık olduğunun taahhüt edildiği mektupta Ankara’nın "Afgan halkının çektiği acıların dindirilmesi için katkıda bulunacağının" vurgulanması dikkat çekti. 
     Önceki gün toplanan güvenlik zirvesinin ardından hazırlanan mektubun içeriğine ilişkin açıklama dün sabah Başbakanlık’tan yazılı olarak yapıldı. 
     Dün sabah saatlerinde Başbakan Bülent Ecevit ile Dışişleri Bakanlığı Müsteşarı Uğur Ziyal bir araya gelerek mektuba ilişkin yapılacak açıklamaya son şeklini verdiler. Açıklamada şöyle denildi 
     
     Terörden çok acı çektik 
     Başbakan Bülent Ecevit, ABD Başkanı Bush’a 21 Eylül tarihli bir mektup göndererek Türkiye ile ABD arasındaki stratejik ortaklığın önemini vurgulamış ve bu ortaklığın bugüne değin her iki ülkeye de yarar sağladığını kaydetmiştir. Başbakan ayrıca dış bağlantılı uluslararası terörist saldırılarla ülkemizin uzun yıllar mücadele verdiğini ve terör eylemlerinden Türk halkının çok acı çektiğini hatırlatarak, ABD’de meydana gelen son terörist saldırılar bağlamında Türk halkının Amerikan halkıyla ve terörle mücadelede uluslararası işbirliğine Türkiye’nin tam destek verdiğini bir kez daha belirtmiştir. 
     



 SİYASET 














</TEXT>
</DOC>
