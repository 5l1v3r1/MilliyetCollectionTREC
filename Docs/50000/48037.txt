<DOC>
<DOCNO> 48037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/21/son/sondun09.html </URL>
<DATE> 2001/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Eroin ucuzladı..Afgan halkının sorunlarına bir yenisi daha eklendi 
</HEADLINE>
<TEXT>

     Afganistan'da Taliban'ın stokları eritmek için eroin fiyatlarını büyük oranda azaltması aşırı dozdan ölümleri artırdı. 
     Afganistan'dan hammadde olarak Pakistan'ın kuzeyindeki Aşiretler bölgesine ulaşan haşhaş, Landi Kotal, Paracınar ve Varsak kentlerindeki fabrikalarda eroin haline getiriliyor. 
     Dünyanın bir numaralı haşhaş üreticisi olan Afganistan, dünya haşhaş stoklarının yüzde 75'ine sahip. Uyuşturucu, Pakistan ve İran üzerinden dünya pazarlarına ulaştırılıyor. 
     New York ve Washington'da 11 Eylül'de yapılan terörist saldırılardan önce buradan dünya pazarına açılan eroin, şimdi sadece iç piyasada tüketiliyor. ABD, dünya uyuşturucu piyasasının hakimi Taliban'ın dünyaya açılmasını engellerken, bu Pakistan'da yeni bir dramın başlangıcı oluyor. 
     ABD ve İngiltere'nin Afganistan'ı bombalamasının ardından Taliban, elindeki uyuşturucuyu silaha çevirebilmek için tüm stoklarını eritmeye başladı. Bu da eroinin fiyatının 300-350 rupiden 10 milyon lira 30 rupiye 850 bin lira düşmesine neden oldu. 
     Eroinin fiyatının bu hızlı düşüşü, eroine talebi bir anda arttırdı. Sivil toplum örgütlerinin yaptığı açıklamalara göre, son bir hafta içinde fazla dozdan 16 kişi hayatını kaybetti. 
     






</TEXT>
</DOC>
