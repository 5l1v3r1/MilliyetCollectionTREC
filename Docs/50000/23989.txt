<DOC>
<DOCNO> 23989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/siyaset/asiy.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Ecevit’i taşıyan Ata uçağı Esenboğa üstünde büyük tehlike atlattı 
</HEADLINE>
<TEXT>
NEFES KESEN DAKİKALAR .. 
Erzurum yolculuğu dönüşü pilotların korkulu rüyası windshear’e rüzg r kesiği yakalanan uçakta endişeli bir bekleyiş vardı. Alanı pas geçen pilot faciayı önledi 
     AYHAN AYDEMİR Ankara 

     Başbakan Bülent Ecevit'in Erzurum gezisi dönüşünde yolculuk ettiği Başbakanlığa ait "Gulfstream" tipi "ATA" adlı uçağının Esenboğa'ya inişi sırasında büyük tehlike atlattığı ortaya çıktı. Başbakan Ecevit, eşi Rahşan Ecevit, Basın Müşaviri Cem Avcı, iki koruma görevlisi ve bir grup gazeteci geçen pazar günü Erzurum'a gitti. Akşam saatlerinde Erzurum'daki kötü hava koşulları nedeniyle yolculuğu riske etmeyen pilotlar, ATA uçağını gecikmeli olarak uçurdular. 
     
Tüm koşullar olumsuzdu      Ancak Ankara Esenboğa Havaalanı'na yaklaşıldığında da hava koşullarının kötü olduğu ve sağanak yağış gözlendi. Uçak alçalmaya başlarken pilotlar hostesler aracılığı ile sarsılmalar olabileceği uyarısında bulundu. Uçak pisti gördüğünde sarsılmalar daha da arttı ve alana yaklaşıldığı sırada uçağın burnu tekrar gökyüzüne yöneldi. Uçak, pisti pas geçerek tekrar havalandı. Bu sırada uçaktakiler ne olduğunun farkına varamazken, gelişmeleri Esenboğa Havaalanı kule görevlileri şöyle anlattı 
     
'Oraj'a dalmak üzereydi      "Erzurum'dan, ATA'nın gecikmeli olarak havalandığı kuleye bildirildi. Saat 20.12'yi gösterdiğinde ATA, Esenboğa'ya yaklaşmıştı. O arada pilotlar kendilerine verilen koordinatlarda uçarken oraj bulutlarının elektrik yüklü tehlike arz eden bulutlar olduğunu uçağın radar göstergesinden fark ettiler. Pilotlar kuleye oraj bulutlarını bildirerek kaçmak istediler. O arada kontrolör pilotları orajdan kaçırdı. Rüzg r ve sağanak yağış vardı. Bu kez de rüzg r uçağı önüne almıştı. Rüzg r değişkenlik gösteriyordu. Bu da uçaklar için tehlike arz eder. Çünkü uçak iniş yaparken rüzg rı karşısına almak durumundadır. 
     
Silecekler bile yetmedi      İniş sırasında koordinatlar ve iniş yönü bildirildi. Tekerler açıldı, tam iniş anında kule, sağanak yağmurlu havada rüzg rın değişimini fark etti. Aynı anda da uçaktaki windshear sistemi pilotu uyardı ve alan pas geçildi. Uçağı yan yatıran pilot, pistin yanından 3-4 kilometre devam etti. İnişte silecekler sağanak yağmura yetişmedi ve uçak sert bir iniş yaptı. Uçak indikten sonra derin bir nefes aldık." 
     
Şimdi sırası değil, sarsılıyoruz’      ATA uçağı sarsılmaya başladığı sırada gazeteciler Başbakan'a CASA uçaklarının düşmesine ilişkin sorular yöneltmişti. ATA uçağında sarsılmalar sürerken Ecevit, "Şimdi sırası değil, sarsılıyoruz. Güzel şeylerden konuşalım" diyerek kötü hava koşullarında uçmak endişesini dile getirdi. Uçağın sert inişinden sonra arkada oturan gazeteciler inişi alkışlarla kutladı. Uçağın merdivenlerinden inerken lastik yanığını andıran ağır bir koku hissedildi. 
     
     Havacıların iki belalısı 
     ORAJ BULUTU thunder cloud Kümülünümbüs ve iyi gelişmiş kümülüs bulutları yerine ve onlarla eşanlamlı kullanılan terim. Dikine gelişimli buluttur. Gök gürültüsü, şimşek, hamleli yer rüzg rı, türbülans, kuvvetli yağmur sağanağı yapan bulutlardır. Elektrik ve yoğun yağış içerdiğinden uçaklar için son derece tehlikelidir. Lokal fırtınalara yol açar. Uçağın radarında görülür. 15-20 dakika sonra dağılır. Oraj bulutuyla karşılaşan pilot, tehlikeden kaçmak için dışından dolaşır. Meydan üzerinde bu tür bulut bulunması halinde, eğer uçakta yeterli yakıt varsa, iniş yapma izni verilmez ve bulutun dağılması beklenir. 
     
     RüZG R KESİĞİ windshear 
     Dikey rüzg r değişimi, yükseklikle rüzg rın değişim oranı. Rüzg r, genelde yatay gelir. Ancak oraj bulutu altında ve çevresinde dikey rüzg r oluşur. Yer seviyesi ile 3 bin feet arasında en tehlikelidir. Dikey olarak uçağın uçuş yolunu etkilediği için, uçak izdüşüme çöküşle beraber düşer. Uçaktaki windshear sistemi algıladığında pilotun tek şansı, inişten ve yaklaşmaktan pas geçmektir. Bu olay nedeniyle çok sayıda uçak kazası meydana gelmiştir. 
     



 SİYASET 















</TEXT>
</DOC>
