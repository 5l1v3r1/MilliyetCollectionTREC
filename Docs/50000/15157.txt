<DOC>
<DOCNO> 15157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/08/dunya/dun01.html </URL>
<DATE> 2001/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus medyası sokağa indi 
</HEADLINE>
<TEXT>

     MOSKOVA Milliyet 

     Kremlin’in, ülkenin en etkili özel kanalı olan NTV’yi ele geçirmek için başlattığı operasyonu protesto eden binlerce kişi sokağa dökülerek "bağımsız medya"ya sahip çıktı. 
     Rusya Gazeteciler Birliği’nin NTV binası önünde düzenlediği gösteri sanatçılardan politikacılara, yazarlardan gazetecilere büyük bir kalabalığı buluşturdu. 
     NTV’nin 20 - 30 bin kişinin katıldığını açıkladığı protesto, medya bağımsızlığı ve söz özgürlüğü için Rusya’da şimdiye kadar düzenlenen belki de en büyük gösteri oldu. 
     
KGB’ye hayır’      Göstericiler, "Seni seviyoruz NTV" ve "NTV’ye evet, KGB’ye hayır" yazılı pankartlar taşıdı. Genel Yayın Yönetmeni Yevgani Kiselyov, kalabalığa, "Sizi hiçbir zaman yarı yolda bırakmayacağız. Asıl işimiz gazetecilik. Ama bizi gösteri yapmak zorunda bıraktılar" dedi. 
     NTV hisselerinden yüzde 46’sını elinde bulunduran Gazprom, hafta içinde yeni bir yönetim atamış, ancak NTV çalışanları bu kararı tanımamıştı. 
     


 DÜNYA 













</TEXT>
</DOC>
