<DOC>
<DOCNO> 47541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/son/soneko20.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Tanrıkulu konuştu, döviz yükseldi, Derviş sakinleştirdi 
</HEADLINE>
<TEXT>

     Sanayi Bakanı Ahmet Kenan Tanrıkulu'nun "iç borçların yeniden yapılandırılması"na yönelik sözlerinin "iç borç konsolidasyonu" şeklinde algılanıp piyasalarda yarattığı tedirginlik üzerine Devlet Bakanı Kemal Derviş, borç yönetim politikasında herhangi bir değişikliğin sözkonusu olmadığını açıkladı. 
     Derviş, Sanayi ve Ticaret Bakanı Ahmet Kenan Tanrıkulu'nun "iç borçların yeniden yapılandırılmasıyla" ilgili sözleri üzerine yaptığı açıklamada, Hazine'nin piyasaya olan borçlarıyla ilgili borç yönetimi politikasının, piyasa koşullarında ve gönüllülük esasına göre sürdürüleceğini belirtti. Derviş, "Bu prensipler dışında borç yönetimi politikasında herhangi bir değişiklik yapılması sözkonusu dahi değildir" dedi. 
     Tanrıkulu'nun bugün yaptığı konuşmanın hemen ardından döviz fiyatları ve bono faizleri hızla yükselmişti. 
     






</TEXT>
</DOC>
