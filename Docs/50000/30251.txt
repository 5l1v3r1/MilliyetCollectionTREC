<DOC>
<DOCNO> 30251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/yazar/bila.html </URL>
<DATE> 2001/07/04/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Zirve ve IMF 
</HEADLINE>
<TEXT>

     IMF'nin, 1.5 milyar dolarlık dilimi karara bağlayacağı toplantıyı ertelemesi ve gerekçe olarak, Telekom'la ilgili tartışmaları ve Emlakbank Yasası'nın geç onaylanmasını göstermesi, Ankara'da nasıl karşılandı 
     Ankara'da zirvenin, IMF'nin erteleme kararını ve gerekçelerini "abartılı" bulduğunu söyleyebiliriz. 
     Önce Çankaya'daki havayı yansıtalım. 
     Cumhurbaşkanı Ahmet Necdet Sezer, ekonomik programı olumsuz etkileyecek bir işlemde bulunmaktan özenle kaçınıyor. Mümkün olduğunca programa yardımcı olacak yönde hareket etmeye çalışıyor. Ancak gösterdiği bu özene karşın IMF'nin anayasal süreçleri de hiçe sayan bir tutum almasından rahatsız. Yasayı inceleme süresine müdahale anlamına gelen IMF baskısına tepkili. 
     Sezer, ekonomik durumla ve IMF'yle hiç ilgilenmedi mi 
     Elbette ilgilendi, ancak, tek faktör olarak ele almadı. 
     Yakın çevresinin deyimiyle, "ilgilendi ama etkilenmedi." 
     Sonuçta, ilk kez IMF mesajıyla karşılaşan Sezer, bu dayatmacı görüntüden çok rahatsız oldu. 
     Koalisyon liderlerine gelince... 
     Başbakan Ecevit, bu konuda yorum yapmaktan kaçınmakla birlikte, IMF'nin aldığı kararı ve gerekçeleri yerinde görmüyor. Türkiye'nin üzerine düşenleri hızla yerine getirdiğini, taahhütlerine bağlı kaldığını, bunlar yapılırken çıkan tartışmaların ise doğal karşılanması gerektiğini düşünüyor. Yasal ve anayasal süreçlerin, prosedürün uygulanmasının IMF istiyor diye askıya alınamayacağı görüşünde. Ecevit, IMF'nin son kararının büyük bir sorun yaratmayacağı ve kısa sürede aşılacağı kanısında. 
     MHP lideri Bahçeli ve MHP'nin yaklaşımına gelince... 
     Koalisyonun MHP kanadında da IMF'nin aşırı hassasiyet ve müdahale anlayışı içinde olduğu görüşü hakim. Telekom'un yönetiminin oluşumuyla IMF'nin bu kadar yakından ilgilenmesi, hatta isim isim değerlendirme içine girmesi yadırganıyor. Telekom'un yeni yönetiminin Derviş ve Öksüz'ün uzlaşması sonucunda ortaya çıktığına ve iki bakanın da memnuniyet belirttiğine dikkat çekilerek, IMF'nin bu aşamadan sonra Telekom yönetimini konu etmesinin abesle iştigal olduğu dile getiriliyor. 
     ANAP lideri Yılmaz ve ANAP'ın yaklaşımı da iki koalisyon ortağından farklı değil. IMF'nin erteleme kararı ve gerekçeleri konusunda tatmin olmuş değiller. 
     Ankara'da zirvenin IMF'ye ve son kararına bakışları böyle özetlenebilir. 
     
     







Kahrolsun IMF 


Özal'a gönderi 


Zirve ve IMF 


Dalkavuk tarifesi 


IMF ile de ip, inceldiği yerden kopsun mu .. 


Sürdürülebilir siyaset 


Kriz kolejleri de vurdu 


Kim suçlu 


"Akıllı politika" zamanı 


Sultans of the Diplomasi... 


Yönetim krizi... 


Kamu bankaları nasıl bitirildi 


Parti kapatmak insan yakmak 


Gümrüklerde ilk kez yap - işlet - devret 


Kardeşiniz malları istiyor 


CHP "ötekiler" gibi değildir 


Köşeye sıkışmış durumdayız 


</TEXT>
</DOC>
