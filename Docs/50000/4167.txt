<DOC>
<DOCNO> 4167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/siyaset/siy05.html </URL>
<DATE> 2001/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
FP’den Tayyip’in üyeliğine ret... 
</HEADLINE>
<TEXT>

Erdoğan’ı "siyaset yasağı sürüyor" diye üyeliğe kabul etmeyen FP yönetimi, Erbakan’a "açık kapı" bıraktı 
     ANKARA ANKA 

     Şartla Salıverilme Yasası’ndan yararlandığını belirterek, artık FP ya da başka bir partiye üye olabileceğini savunan Tayyip Erdoğan’a ilk karşı çıkan eski partisi FP oldu Üyeliği kabul edilmez. 
     Affın 312. maddeyi de kapsadığı ve yasadan yararlanabileceği bilgisi verilen Erdoğan, "Yasağım kalktı. FP ya da başka bir partiye üye olabilirim" açıklamasını yaptı. Parti hukukçularının FP lideri Recai Kutan’a Erdoğan’la ilgili hazırladığı raporda şöyle denildi "Yasadan yararlanabilmek için üç koşul gerekiyor Soruşturma, hüküm ve infaz aşaması. Yani fiili açısından yargılaması bu üç aşamada olan birisi yasadan yararlanıyor. Durumu bunlara uymayan Erdoğan, cezasını çekti. Yasadan yararlanamaz, siyaset yasağı devam eder." 
     "Erdoğan’ın FP’ye üyeliği, siyaset yasağı devam ettiği için kabul edilemez" diyen hukukçular, Erbakan’ın yasadan yararlanabileceğini belirtti. Hukukçularca Kutan’a "Yasa Erbakan’ı kurtarır. Erbakan, yasada istenen üç halden birine uyuyor. Yani Erbakan’ın cezası infaz aşamasındayken yasa çıktığı için, 312’den kaynaklanan siyaset yasağı kalkıyor" bilgisi verildi. 
     


 SİYASET 














</TEXT>
</DOC>
