<DOC>
<DOCNO> 25174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/son/soneko18.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
AB müdahalesi gelmeyince, Euro düşüş rekoru kırdı 
</HEADLINE>
<TEXT>

     Avrupa Birliği AB yetkililerinden Euro'nun değer kaybına müdahale yolunda karar çıkmaması üzerine, euro bugün yüzde 25'den fazla değer kaybederek son altı ayın en düşük düzeyine indi. 
     Londra borsasında sabah seansında Euro, 84.20 sente ve 100.38 yene kadar indi. Euro'nun değer kaybından en çok yararlanan dolar da, yen karşısında yüzde 25 kadar değer kazandı. 
     Belçika Maliye Bakanı ve Eurogroup Başkanı Didier Reynders, Euro'nun mevcut değerinin endişe yaratmadığını, esasen euro'nun dahili, iç değeriyle ilgilendiklerini söyledi. 
     Avusturya Maliye Bakanı Karl-Heinz Grasser ise Euro'nun şimdi desteklenmesi için piyasalara müdahaleye pek gerek görmediğini bildirdi. 
     Londra'daki Nomura International'ın kıdemli stratejisti Nick Stamenkoviç'e göre, bu konudaki yorumlar, euro'ya müdahalenin hemen olmayacağını gösteriyor ve bu nedenle, piyasalarda euro elden çıkarılıyor, süpriz müdahale olmazsa, euro'nun şimdiye kadarki en düşük değerine inmesi riski söz konusu. 
     Japonya Maliye Bakanlığı Kambiyo Bölümü Şefi Haruhiko Kuroda ise euro'nun düşüşünün temel göstergelerle alakası olmadığını söyledi. 
     Tokyo'daki bir Japon tröst bankasının yetkilisine göre, euro en düşük değeri olan 82.25 sente ininceye kadar piyasalar tatmin olmayacak. 
     ABD'nin ünlü yatırım bankası Morgan Stanley'in global portföyünde Avrupa Hazine tahvil ve bonolarının ağırlıklı oranını yüzde 41'den yüzde 33'e indirme tavsiyesi de, uluslararası yatırımcıları Euro'dan uzaklaştırdı. 
     İsviçreli bir bankanın euro satıp karşılığında İsviçre frangı İF almasıyla da, Euro'nun İF karşısındaki değerinin son beş ayın en düşük düzeyine 1.5114 franka indiği söyleniyor. 






</TEXT>
</DOC>
