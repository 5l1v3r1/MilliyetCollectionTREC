<DOC>
<DOCNO> 22693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/magazin/amag.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
BASIN YOKSA ben de yokum’ 
</HEADLINE>
<TEXT>

Modacı Vural Gökçaylı, defilesine basın mensubu almayan Londra Külçe Altın Piyasası Birliği’nin temsilcilerine rest çekti 
     SERDAR BENLİ 

     LONDRA Külçe Altın Piyasası Birliği’nin Çırağan Sarayı’ndaki gala yemeğinde, modacı Vural Gökçaylı ile birliğin temsilcileri arasında medya krizi’ yaşandı. Birlik temsilcileri, yemek sırasında düzenlenecek defileye basın mensuplarının alınmayacağını, sonra da sadece 5 kişinin alınabileceğini açıkladı. Vural Gökçaylı ise "Basın içeri alınmazsa ben de defilemi geri çekiyorum" sözleriyle tavrını ortaya koydu. 
     
     Baktılar, onsuz olmuyor... 
     35 ülkeden 400 firma temsilcisinin katıldığı yemekli defilenin renksiz geçeceğini anlayan birlik yöneticileri, modacının kararlı tutumu üzerine kapılarını medyaya açtı. Koreografisini Uğurkan Erez’in üstlendiği defilede, Yüksel Ak, Yeşim Palandüz, Ceylan Saner, Burcu Kutluk ve Pınar Tezcan gibi ünlü mankenler Helenistik Bizantin’ adlı koleksiyonla izleyenleri büyüledi. 
     



 MAGAZİN 












</TEXT>
</DOC>
