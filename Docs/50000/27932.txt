<DOC>
<DOCNO> 27932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/son/sontur16.html </URL>
<DATE> 2001/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbullular dikkat...Bugün trafik arapsaçına döndü... 
</HEADLINE>
<TEXT>

     Bugün İstanbul'da birkaç ana alterde birden yol bakım çalışmaları yeniden başladı. Saatlerce yollarda 30 derece sıcağın altında beklemek zorunda kalan sürücüler çileden çıktı. 
     Unkapanı Atatürk Köprüsü'nü 20 gün süreyle trafiğe kapanması Taksim istikametine gidiş ve geliş yoların tıkanmasına neden oldu. 
     Fatih Sultan Mehmet Köprüsü'nde Mahmutbey gişelerine doğru gidiş yönünde Gaziosmanpaşa Viyadüğü üzerindeki yol bakım çalışmaları nedeniyle araç konvoyu kilometrelerce uzadı. Dört şeritli yol, bakım çalışmaları nedeniyle iki şeride düşürüldü. 
     TEM otabanındaki yoğun trafikten kaçan sürücüler ile Mecidiyeköy, Taksim istikametinden Sirkeci, Aksaray yönüne giden sürücüler Unkapanı Köprüsü onarımı nedeniyle Haliç E-5 köprüsüne yönelince trafik burada da tıkandı. 
     Unkapanı Köprüsü'nün onarımı nedeniyle Sirkeci'de de trafik felç oldu. Köprünün Taksim yönüne gidiş istikametinde araçlarla adım adım ilerlerken, özellikle toplu taşım araçlarındaki vatandaşlar isyan etti. 






</TEXT>
</DOC>
