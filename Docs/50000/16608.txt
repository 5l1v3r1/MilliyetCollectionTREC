<DOC>
<DOCNO> 16608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/16/son/sontur22.html </URL>
<DATE> 2001/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlık'ta bir kişi daha gözaltına alındı 
</HEADLINE>
<TEXT>

     Başbakanlık'ın arka kapısında şüpheli bir kişi gözaltına alındı. 
     Yetkililerden alınan bilgiye göre, Başbakanlık'ın arka kapısında durumu şüpheli görülerek gözaltına alınan kişinin adının Refik Özcan olduğu belirlendi. 
     Çankaya Merkez Karakolu'na götürülen Özcan'ın ifadesinin alındığı kaydedildi. Bu arada, Başbakanlık girişinde yapılan aramada yakalanan Sezer Öztürk'ün Başbakanlık'a protesto için geldiği belirtildi. Öztürk'ün üzerinde bulunan tabancanın oyuncak tabanca olduğunu ifade eden yetkililer, Öztürk'ün işsiz olduğunu ve İstanbul'da yaşadığını kaydettiler. Yetkililer, yaptıkları araştırmada Öztürk'ün gerçekleştirmeyi düşündüğü olayda henüz örgüt bağlantısına rastlanmadığını bildirdiler. 




</TEXT>
</DOC>
