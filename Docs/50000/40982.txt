<DOC>
<DOCNO> 40982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/son/soneko27.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada 2.seans böyle geçti 
</HEADLINE>
<TEXT>

     İMKB Ulusal-100 Endeksi 1. seansa göre 272.14 puan düşerek, 2. seansı 9,628.06 puandan tamamladı. 
     Borsa'da ilk seansta gerçekleşen 94.45 puanlık yükselişin ardından, 2. seansta endeks 9,903.40 puan seviyesinden açıldı. Seansın ilk yarısını 9,763.26 puandan geçen endeks, seans sonlarına doğru gelen kar satışlarıyla 1. seansa göre 272.14 puan geriledi. Endeks günün tamamında 177.69 puan düşerken, hisse senetlerinin günlük değer kaybı yüzde 1.81 oldu. Kapanışta mali endeks 405.47 puanlık düşüşle 12,984.53 puana, sınai endeksi 193.90 puanlık düşüşle 8,568.45 puana, hizmet endeksi de 116.42 puanlık düşüşle 5,311.68 puana geriledi. 
     Böylece ilk seansa göre mali grup hisseler ortalama yüzde 3.03, sınai grubu hisseler yüzde 2.21, hizmet grubu hisseler de yüzde 2.14 oranında değer yitirdi. 2. seansta işlem gören toplam 290 hisse senedinden 226'sı değer yitirdi. Toplam 22 hisse senedi değer kazanırken, 42 hissenin fiyatında ise değişiklik olmadı. Seansta, 172 trilyon 976 milyar 713 milyon liralık işlem hacmi oluştu. İki seansın işlem hacmi toplamı da 254 trilyon 906 milyar 406 milyon lira olarak gerçekleşti. 2. seansta Garanti Bankası, Yapı Kredi Bankası, Sabancı Holding, Akbank ve Turkcell, en yoğun işlem gören hisse senetleri oldu. 






</TEXT>
</DOC>
