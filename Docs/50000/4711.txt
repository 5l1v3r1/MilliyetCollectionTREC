<DOC>
<DOCNO> 4711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/ekonomi/eko12.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Dış ticarette rekor açık 
</HEADLINE>
<TEXT>

     MİLLİYET Ankara 

     Türkiye’de geçen yıl yaşanan ithalat patlaması, dış ticarette rekor açık yarattı. Açık yüzde 109.9’luk bir artışla 25 milyar dolara ulaştı. İhracatın ithalatı karşılama oranı yüzde 41.8’e kadar düştü. 
     Devlet İstatistik Enstitüsü DİE , 2000 yılı Kasım ayı dış ticaret verilerini açıkladı. Buna göre, 11 aylık dış ticaret açığı tüm zamanların rekorunu kırdı. 1999’un 11 aylık döneminde 11 milyar 896 milyar dolar olan açık, bu yılın aynı döneminde 24 milyar 965 milyon dolara yükseldi. Böylece bir önceki yıl yüzde 67.2 olan ihracatın ithalatı karşılama oranı yüzde 49.7’e geriledi. Açığın temel nedeni, özellikle otomobilde yaşanan ithalat patlaması ve Euro’nun değer kaybı olarak öne çıktı. 
     
     Tüketim öne çıktı 
     11 aylık ithalatta oransal olarak en yüksek artış tüketim mallarında görüldü. Tüketim malları ithalatı yüzde 48.8 artarak 6.6 milyar dolara yükseldi. Üretimde kullanılan ara malların ithalatı yüzde 36.9’luk artış gösterdi. 
     Kasımdaki dış ticaret açığı yüzde 121.4’lük bir artışla 1.4 milyar dolardan 3.1 milyar dolara çıkarken, ihracatın ithalatı karşılıma orana yüzde 63.6’dan 41.8’e geriledi. 
     11 ayda ihracat 24.7 milyar dolara, ithalat da 49 milyar 672 milyon dolara ulaştı. 
     


 EKONOMİ 


















</TEXT>
</DOC>
