<DOC>
<DOCNO> 2763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/yazar/cemal.html </URL>
<DATE> 2001/01/18/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Yoksulluğa talim etmek istemiyorsak... 
</HEADLINE>
<TEXT>

     Yabancı sermaye Türkiye'yi unutmuş durumda. Özellikle 1994 ekonomik krizinden beri elini ayağını çekti ülkemizden. Yeni yatırımlar yedi yıldır bıçak gibi kesildi. 
     Oysa, daha önceki yıllarda durum biraz daha farklıydı. Örneğin, 1990'da yarısı yeni olmak üzere 1 milyar dolarlık doğrudan yabancı yatırımı gerçekleşmişti ülkemizde. 
     Aynı yıl Çin'deki yabancı sermaye yatırımı 3.5 milyar dolar, Brezilya'da 900 milyon dolardı. 
     Bir de geçen yıla bakın 
     Çin 48 milyar dolar. 
     Brezilya 32.5 milyar dolar. 
     Arjantin 23.5 milyar dolar. 
     Türkiye Gerçekleşen yeni yatırım yok gibi. Çoğunluğunu mevcut yabancı sermaye kuruluşlarının yaptığı 1 milyar dolar civarında yabancı sermaye yatırımı... 
     Oysa, Türkiye bu ülkelerle birlikte dünyada yükselen 10 büyük ekonomi arasında ilan edilmişti. Çin'le birlikte en fazla yabancı sermaye çekmeye aday iki ülkeden biri olarak gösterilmişti. 
     Ama biz gereğini yapamadık. 
     O yüzden yabancı sermaye alanında nal toplayan ülkeler arasında başı çeker hale geldik. 
     Birleşmiş Milletler Ticaret ve Kalkınma Örgütü UNCTAD'ın 2000 yılı raporuna göre, 1999'da bütün dünyada toplam 865 milyar dolarlık doğrudan yabancı sermaye yatırımı yapılmış. Türkiye'nin bu pastadan almış olduğu paya gelince 
     Sadece 783 milyon dolar. 
     Yani binde 1 bile değil. 
     Aynı rapora göre, Türkiye'nin kendisi gibi 'gelişme yolundaki ülkelere' 1999 yılında gitmiş olan 207 milyar dolarlık yabancı sermaye yatırımındaki payı da içler acısı 
     Yalnızca yüzde 4. 
     Bütün dünyada bugüne kadarki doğrudan yabancı sermaye yatırımlarının toplamı 4.8 katrilyon dolar. Ülkemizin bu pastadan koparabildiği pay ne yazık ki devede kulak 
     8.3 milyar dolar. 
     Yani binde 1.5 
     Türkiye'nin bugüne kadar çektiği 8.3 milyar dolar doğrudan yabancı sermaye yatırımının milli gelir içindeki payı ise yüzde 3.8 civarında. 
     Bir de şu örneklere bakın 
     Portekiz'le Yunanistan'da bu oran yüzde 20. Sıkı durun, Vietnam'da yüzde 54. Mısır'da yüzde 20, Şili'de yüzde 40, Çek Cumhuriyeti'yle Polonya'da yüzde 25... 
     Niçin nal topluyoruz 
     Üç temel nedeni var 
     Siyasal istikrarsızlık... 
     Ekonomik istikrarsızlık... 
     Ve hukuksuzluk... 
     Nedir siyasal istikrarsızlık Yıllar yılı iş yapamayan güçsüz hükümetler... Çözüm üretemeyen, sorun yaratıp biriktiren siyaset kurumu... Asker - sivil itişmesi... 
     Nedir ekonomik istikrarsızlık Yirmi yıllık yüksek enflasyon - yüksek faiz sarmalı... 
     Nedir hukuksuzluk 
     Bir türlü çıkmayan yasalar... Çıkıp da doğru dürüst uygulanmayan yasalar... Uygulansa bile gecikmeli uygulanan, fazla bir caydırıcılığı olmayan yasalar... Geriye doğru yürüyen yasalar... Geçici diye çıkarılıp kalıcı hale getirilen uygulamalar... Ve son derece ağır işleyen, hiç güven telkin etmeyen yargı mekanizması... 
     Gerçek bu olunca, Türkiye'nin resmi bu olunca, yabancı sermaye niye gelsin ki Önünü doğru dürüst göremediği için gelmedi bugüne kadar. 
     Bugün de gelmiyor. 
     Hala bekliyor. 
     
Kafayı değiştirmek      Ecevit hükümeti döneminde ekonomik istikrar alanında olumlu bazı adımlar atılmaya başlamasına rağmen yabancı sermaye hala bekle - gör havasında. 
     Kuşkuları var. 
     Avrupa Birliği'yle, asker - sivil ilişkileriyle ilgili tartışmaları izliyor. Hükümetin geleceğini kestirmeye çalışıyor. Avrupa Birliği'ne dönük olarak esen tatsız rüzgarların yol açabileceği iklimi öngörmeye çalışıyor. 
     Ama şurası da bir gerçek 
     Türkiye'nin kalkınmasında, ekonomik büyüme ve zenginleşmesinde yabancı sermayeye kesin ihtiyacı var. Kaynak açığa 10 milyar dolar civarında olan ülkemizin aş ve iş sorununu çözebilmesi için bu açığı dışarıdan kapatmaktan başka çaresi yok. 
     Kafayı değiştirmezsek, tapon bir Ortadoğu ülkesi haline gelir, yoksulluğa talim etmeye devam ederiz. 
     
     





AB böler mi 


Batı'daki çatlak 


Nasıl dostluk 


Köşk'ten izlenimler 


İki bakan daha öldü öldü dirildi 


Yoksulluğa talim etmek istemiyorsak... 


MGK, monarşilerden miras... 


400 bin kaçak yabancı 


Davetin ardından 


Bataklık... Alın, başınıza çalın .. 


Taktik savaşı 


Sözler güzel ya uygulama 


Gecikme değil de nedir 


"Bir de yüzer gezer santrallara bakalım..." 


Ruhi Su’yu anarken... 


62 yıl önce ve sonra... 


AB türküsü 


Kiracı mı kapıcı mı 


Zenginler cemaati yoksullar cemaati 


</TEXT>
</DOC>
