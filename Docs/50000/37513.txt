<DOC>
<DOCNO> 37513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/guncel/gun02.html </URL>
<DATE> 2001/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ampul’un ışığı onları çekemedi 
</HEADLINE>
<TEXT>

Recep Tayyip Erdoğan’ı, dergah yıkan adam olarak hafızalarına kazıyan Aleviler, ampul’un ışığına sırtlarını dönmüş durumda... 
     RUŞEN ÇAKIR İHSAN YILMAZ YOLUNU ARAYAN ALEViLiK - 2 

     Milliyet’te 1995’te yayınlanan "Alevi Hareketi" başlıklı dizide RP’li istanbul Büyükşehir Belediye Başkanı Recep Tayyip Erdoğan’ın sık sık tekrarladığı "Alevilik Hz. Ali’yi sevmekse ben de Aleviyim" sözünün Alevi kimliğinin en veciz ifadesi olduğunu yazmıştık. Erdoğan da bizi "kötü niyetlilikle" suçlamıştı. Aradan 6 yıl geçti. Erdoğan "Türkiye’yi kucaklama" iddiasıyla yeni parti kurdu. İçinde Aleviler yoktu. Halbuki bazı Alevilerin adı geçmişti. Örneğin Alevi dedesi Muharrem Naci Orhan. 
     
     LAİKLİĞİ ZORLUYORLAR’ 
     Katıldığı Abant Toplantısı’nda Erdoğancı milletvekilleriyle görüşen Orhan şöyle anlatıyor "Abant’ta Bülent Arınç benden Alevilik hakkında bilgi aldı. Konuşmasında Muharrem Dede, Peygamberimiz soyundan gelmesi nedeniyle hepimizin dedesidir’ diyerek bana saygı gösterdi. Ama ben politikayla uğraşmıyorum. Zaten onların şimdiye kadar hayra kalem çaldığını görmedim. Bana öyle geliyor ki takiyye yapıyorlar. Hala laikliği zorluyorlar." Orhan "Yenilikçilere katılan Alevi olur mu " sorumuzu şöyle yanıtladı 
     
     HEPSİNDEN TEKLİF GELDİ’ 
     "Belli olmaz. Geçen seçimlerde FP bana teklif getirmişti. Bana sorsalar girin’ derim. Böyle bir yakınlık olmaz, şu anki stres devam ederse kötü şeyler olabilir. Alevi - Sünni kavgasına meydan vermemek için Sünni İslam’ın, devletin Aleviliği kabul etmesi lazım." Erdoğan’ın partisine girebilecek isimlerden biri olarak kabul edilen Dünya Ehli Beyt Vakfı Başkanı Fermani Altun da "Hepsinden teklif geldi, ama siyaset dışında kalmak istiyoruz" dedi. 
     
     AKŞENER BOŞUNA UĞRAŞTI 
     Fakat bunlardan daha önemli bir girişim Erdoğan hareketine katılan eski DYP’li Meral Akşener tarafından yapılmıştı. Önemli bir Alevi şahsiyetle yemek yiyen Akşener, onu Erdoğan’la görüşmeye ikna etti. Erdoğan da bir yemek ayarlamasını Akşener’den rica etti. Ne var ki öngörülen tarihte Trakya’da bir sünnet törenine gitmeyi tercih etti. 
     
Erdoğan hakkında ne düşünüyorlar      Reha Çamuroğlu Araştırmacı 
     Türkiye partisi olamaz 
     Geçmişte RP de Alevileri vitrine koymak istedi. Bunun için külli bir değişiklik gerekiyor. Türkiye partisi olacaklarını söylüyorlar, ama hareketin tek kaynaktan çıktığı belli. 
     
     Attila Erden Hacı Bektaş Veli Kültür ve Tanıtma Dernekleri Genel Başkanı 
     Takiyeyle oy avı yapıyor 
     Sağ tandanslı grupların Alevilere yakıştırdıkları iftiraların çirkinlikleri ve yalanları açığa çıktıkça sağ partiler Alevilerin de oylarına gereksinim duymakta, Biz de Hz. Ali’yi severiz, Hacı Bektaş’ı severiz’ takiyeleriyle onlardan oy almaya çalışmaktalar. 
     
     Cemal Şener Araştırmacı 
     Olumlu referans değil 
     Alevi toplumu açısından Erdoğan adı olumlu bir referans sayılamaz. Onun adı, Karacaahmet Sultan Dergahı’nın buldozerlerle Alevilerin başına yıkılması olayı ile özdeştir. Bunun tamiri biraz zordur. 
     
     Muharrem Ercan Karacaahmet Sultan Derneği Başkanı 
     Bize yaklaşmış değiller 
     Yenilikçiyim’ diyor ama bence bu takiye. Alevilerden de destek almak için aday aradığını duyduk. Bize yaklaşmış değiller. Tabandan destek bulamazlar. Belki Fermani Altun gibi üç beş arkadaşımız gidebilir. Ama toplum onları dışlar. 
     
     Turgut Öker Almanya Alevi Birlikleri Federasyonu Başkanı 
     Desteklemek ihanet 
     Irkçı - şeriatçı partilere Alevilerin yönelmesi tek tek kişilerin tercihi olur. Ana gövdenin tercihi, çağdaş değerleri benimseyen partilerdir. Sivas’ın katillerinin yer aldığı partilerin desteklenmesi kendimize ihanet olur. 
     
     Ali Balkız Pir Sultan Abdal Kültür Derneği Başkanı 
     Hiç şansları yok 
     Aleviler onu Karacaahmet Dergahı’na sürdüğü dozer kepçeleriyle anımsayacaklar. Ve Aleviler onun, Alevilik Ali’yi sevmekse...’ diye başlayan demogojik yaklaşımının gerçek anlamını pek iyi biliyorlar Sünnileşirseniz bizdensiniz. 
     
     İzzettin Doğan Cem Vakfı Başkanı 
     Kement sallıyorlar 
     Yenilikçiler Alevilere de kement sallıyor. Tayyip Bey’den bana davet geleceğini zannetmiyorum, çünkü tavrım açık. Benimle konuşabilmesi için Atatürkçü cumhuriyetin gelişmesinden yanayım’ demeli. 
     
Bazı Sünniler vardır ki...      Tabuların yıkılmak için olduğunu gösteren örneklerden biri de Nesrin Kelleci ile Atilla Aydoğdu’nun düğünü. Gelin Nesrin Gaziantepli bir sünni. Damat Atilla ise Tuncelili bir Alevi. Çağlayan’da düğünlerine konuk olduğumuz genç çift, Alevi - Sünni ayrımının kendileri için hiçbir anlamı olmadığını söylüyor. 
     
     Ayrımın anlamı yok’ 
     Gelin Nesrin, "Ayrım yapmanın anlamı yok. Ben kendi inancıma göre yaşayacağım, eşim de kendi inancına göre" diyor. Damat Atilla ise şöyle konuşuyor "Nesrin benim Alevi olduğumu öğrenince babasının sorun yapacağını düşündü. Ancak ailesi beni tanıdıktan sonra çok iyi anlaştık." 
     
     Bize söz düşmez’ 
     Damadın babası Faik Aydoğdu ise noktayı koyuyor "Çocuklar birbirini sevmişler. Bize söyleyecek söz yok. Sünni benim gözümde daha iyi. Yaklaşımı iyi olmuş, gerisi önemli değil. İkiliğin içinde ezilmişiz. Bazı sünni dostlarım var ki, bana ailemden daha yakın olmuş. Ben böyle insana niye kız alıp vermeyeyim Sevgi, saygı olduktan sonra her şey erir gider." 
     
     Bize Sünni’nin aydını makb l 
     Alevi - Sünni evliliklerine sık sık rastlanıyor ancak yine de pek sıcak bakılmıyor. Kağıthane’de kızını evlendirdiği gece konuştuğumuz Fevzi Demir, "Damat Alevi olmazsa kız vermeyiz. Aydın, ilerici, demokratsa durum değişir. Yobaz kesime kız vermeyiz de almayız da" diyor. "Ya birbirlerini severlerse " sorusunu şöyle cevaplıyor "Kendisinin aydın olması yetmez. Ailesi de laik, Atatürkçü olmalı." 
     
     Yarın 

</TEXT>
</DOC>
