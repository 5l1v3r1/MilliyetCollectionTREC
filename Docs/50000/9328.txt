<DOC>
<DOCNO> 9328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/yazar/akyol.html </URL>
<DATE> 2001/02/28/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Devletçilik... 
</HEADLINE>
<TEXT>

     ULUÇ Gürkan telefonda diyor ki 
     - Menderes, Demirel, Özal dönemlerini eleştirdim ama bu devletçiliğe dönüş çağrısı değildi piyasanın reddi ve devletçiliğe övgü değildi. 
     Konu dünkü yazım. Gürkan, devam diyor 
     - 1950'den beri liberalleşme adı altında kamu kaynaklarının yağmalanmış olmasını eleştiriyorum. 
     Gürkan, "piyasa ekonomisinin, piyasa toplumuna dönüştürülmesi"ne karşı çıktığını söylüyor. Batı'da da bir kısım sosyal demokratlarla bir kısım muhafazakarlar liberalizme aynı eleştiriyi yöneltiyor 'dayanışmacılık' adına... 
     Gürkan, çağdaş sosyal demokraside de piyasa ekonomisinin benimsendiğine dikkat çekiyor 
     - Ben bir sosyal demokrat olarak devletin işlevinin yeniden tarif edilmesi gereğine inanıyorum. Eğitim, sağlık, adalet, çevre, kadın hakları, bölgesel kalkınma gibi işlevler devletin görevidir. Ama devlet ekonomik işletmecilik yapmamalıdır. 
     
     ASIRLIK tecrübeler göstermiştir ki, devletçilik, geçmiş bir dönemin yanılgısıdır. Gürkan da "Devletin kamudaki varlığı özel çıkar yaratıyor" diyor ve ekliyor 
     - Özelleştirme, yağmaya dönüşmemek kaydıyla, desteklenmelidir 
     Bu verimlilik için, hem siyasetin çıkar kapısı olmaması için gereklidir. İsmet Paşa'nın "aferistler" diye yönelttiği eleştirilerden ve Ahmet Ağaoğlu'nun Atatürk'e verdiği rapordan anlıyoruz ki, o zaman da "devletin kamudaki varlığı özel çıkar yaratmış." 
     Onun için, "1950'den sonra..." diye sınırlamamak lazım. Ayrıca, kalkınmanın gereği ve eseri olan "kıymetlenme" ve "sermaye birikimi" ile, bir ahlaksızlık ve verimsizlik örneği olan "yağma" birbirine karıştırılmamalıdır. 
     Gürkan'ın dediği "yağmaya dönüşmeyen bir özelleştirme" hem toplumsal ahlakın gereğidir, hem verimliliğin... Bu konuda bir sosyal demokratla bir liberal ve muhafazakar arasında görüş farklı olamaz. 
     Şunu da ben belirteyim İktisadi ömrünü tamamlamış bir devlet işletmesi, sürekli zarar edeceğine, arsa bedeline satılması bile "kamu yararı"nın gereğidir. 
     
     ULUÇ Gürkan, yaşadığı tecrübelerle de, entelektüel kapasitesiyle de önemli bir aydındır. Onun solda yaşadığı "devletçi devrimci" tecrübeleri, aynı kuşağın sağcıları da sağda yaşadı Benim de gözümde devlet adeta doğa üstü bir varlıktı, "doğru ellere geçerse " mucizeler yaratırdı 
     "Doğru el" sola göre "devrimciler"di, bize göre "milliyetçiler" 
     Görüşler böyle keskin ve idealize edilmiş olduğu için kavga da çok keskin olmuştu 
     Bugün, kentleşme, eğitim, ekonomi pratiğinin topluma yayılması, dünyaya açılma gibi etkenlerle artık görülüyor ki, "devlet" ve "toplum" kavramları bu kadar yalın değil. 
     Onun için dünün kavramları eskiyor, yeni kavramlar gerekiyor. Gürkan elbette bugün de solcu ama artık devletçilikten bahsetmiyor, "piyasa ekonomisi" ve "kamu yararı" kavramlarını kullanıyor. 
     
     





Devletçilik... 


İktisat sınavı 


'Verilen kredilerin benimle ilgisi yok' 


Ecevit’in sohbetine de doyum olmaz 


Eğer hükümet yangını söndürmek istiyorsa... 


Omlet ve cesaret 


IMF'nin "bankacılık heyeti" de geldi 


Kosova'da gerginlik 


Hayattan kopuk eğitim 


Sümenaltı eden kim .. 


Vadesi bize kalmış... 


Biri bizi gözetliyor .. 


Buraya nasıl geldik 


Jandarmaya yeni düzen 


"28 Şubat" 


Yolsuzluğun anatomisi 


Başarılar dilerim 


Kişi başına GSMH 2000 doların altına 


Ne zaman uyanacağız 


Özelleştirdikçe, devletleşiyoruz... 


Şimdi zaman "zam" zamanıdır 


Sağtürk’ten Baykal’a sanatçı eleştirisi 


</TEXT>
</DOC>
