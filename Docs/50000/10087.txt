<DOC>
<DOCNO> 10087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/05/son/sondun03.html </URL>
<DATE> 2001/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Portekiz'de köprü çöktü, 70 kişinin öldüğü sanılıyor 
</HEADLINE>
<TEXT>

     Portekiz'in kuzeyinde bir köprünün çökmesi sonucu, bir yolcu otobüsü ile iki otomobilin nehre uçtukları, 70 dolayında kişinin ölmüş olabileceği bildirildi. 
     Douro ırmağının üzerinde bulunan köprününün bir otobüs ile iki otomobilin geçtiği sırada çöktüğü ve otobüsün 67 yolcusu ve otomobillerin de içinde bulunanlarla birlikte nehre uçtukları haber verildi. TSF radyosundan verilen haberde, köprünün dün akşam çöktüğü, yardım ekiplerinin kurtarma çalışmalarına başladıkları kaydedildi. 
     Verilen ilk haberlerde, kurtarma görevlilerinin, nehre uçanların tamamının yaşamlarından endişe ettikleri belirtiliyor. Kurtarma görevlilerinin 5 motorlu tekne ve 126 kişiyle arama çalışmalarını sürdürdükleri, sisli havanın çalışmaları aksattığı belirtildi. 
     116 yıllık olduğu belirtilen köprüyü taşıyan sütunlardan birinin, bölgeyi etkisi altına alan aşırı yağış yüzünden çökmesi sonucu yaklaşık 50 metre yüksekliğindeki köprünün ırmağın üzerine yıkıldığı kaydedildi. 
     
     



</TEXT>
</DOC>
