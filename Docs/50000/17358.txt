<DOC>
<DOCNO> 17358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/21/yasam/yas05.html </URL>
<DATE> 2001/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınlar boxer giyecek 
</HEADLINE>
<TEXT>

Dantelli, satenli kadın iç çamaşırlarının yerini artık erkeklerin boxer'ları alacak 
     Dantelli çamaşırların şıklığı tartışılmaz ama bu sene firmalar erkeklerin giydiği boxer'ları kadınlara da giydirdiler. Yüzde yüz kotondan üretilen bu çamaşırlar terletmiyor ve alerji yapmıyor. Onlar sağlıklı oldukları kadar rahat, kullanışlı ve aynı zamanda çok da şıklar. İç çamaşırlarındaki erkeksi kesimler kadın vücuduna farklı bir cazibe katıyor. Sportif iç çamaşırlarında renk ve desen sınırı da yok. Çizgili, puantiyeli, çiçekli desenlerde ve akla gelebilecek her renkte üretilen bu çamaşırlar sıcak yaz günleri için ideal. 
     Dünyaca ünlü Gossard'ın Cotonella markası kadınlara iki farklı seçenek sunuyor. Normal Grup'taki külotlar boxer tarzında. Gossard'ın Kontrol Grup'taki sütyenleri ise toparlayıcı özelliğe sahip. Kontrol Grup'un külotları da düşük kalçaları daha kalkık gösteriyor. 
     
     Kuru ve serin tutuyor 
     Marks Spencer iç çamaşırlarının en önemli özelliği vücudu kuru ve serin tutması. Türkiye'nin en önemli iç çamaşır markası olan Penti de kadınlara spor iç çamaşırı seçeneği sunan markalardan biri. Penti'de satılan Fransız Dim markası esnek, estetik ve çok da şık tasarlanmış. 
     


 YAŞAM 

















</TEXT>
</DOC>
