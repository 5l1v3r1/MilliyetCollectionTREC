<DOC>
<DOCNO> 39942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/spor/yaksoy.html </URL>
<DATE> 2001/09/01/ </DATE>
<TIME>  </TIME>
<AUTHOR> FEVZİ AKSOY  </AUTHOR>
<HEADLINE>
Kemikleşme 
</HEADLINE>
<TEXT>

     Spor kulüpleri, futbol şubeleri yüzünden maddi sıkıntılara düşmektedirler. Bunun başlıca sebebi kulübün zirvedeki yerini ve itibarını korumak için pahalı, kaliteli ve şöhretli sporcuları satın almasından kaynaklanmaktadır. Esasında, şaşırtıcı olacak ama, şöhretli oyuncular takımların kemikleşmesine yol açmakta ve bir müddet sonra takımın ihtiyarlamasına ve başarısızlığına sebep vermektedirler. 
     Bu tehlikeden kaçınmanın yolu, rotasyon sistemini kullanmaktan geçmektedir. Burada, buna belki de Bayern Münih takımını misal gösterebilirsiniz. Kulübün aşağıdan gelen genç oyuncularını sık sık rotasyon sistemi ile takım içinde oynatmak ve şöhretleri geri çekmek... Ve böylece şöhretlerin takımın kemikleşmesine yol açmamasına çalışmak... Bu metod, gençlerin içinden yeni şöhretlerin çıkmasını doğuracak ve böylece ileride pahalı oyuncu satın almayı önleyecektir. Ayrıca aynı anda sahaya birkaç onbir çıkarabilme şansına sahip olunacaktır. 
     Bizce gelecekte bir futbol takımının devamlı başarısı, kulüplerin mali sağlamlığı bu rotasyon sistemi ile mümkün olacaktır. 
     



 SPOR 




























</TEXT>
</DOC>
