<DOC>
<DOCNO> 18392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/son/soneko27.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalar istifaya sevindi... 
</HEADLINE>
<TEXT>

     Hisse senetleri yüzde 12 ile en büyük artışlardan birini yaşarken, dolar 1.200'ün faiz de yüzde 100'ün altına geriledi. 
     Ekonomiden sorumlu Devlet Bakanı Kemal Derviş'in dış kredi ile ilgili ABD'den yaptığı açıklamalar ve Enerji Bakanı Cumhur Ersümer'in istifası adeta uçurdu. Ersümer'in istifası siyasi krize dönüşmeden formüle edilmesi özellikle borsada olumlu yönde değerlendirildi. Yabancı alımların yanısıra, parada bekleyen yerli yatırımcılar da borsayaadeta hücum etti. İşlem hacmi 1 milyar dolarla uzun bir süreden beri en yüksek değerine ulaştı. 
     İlk dakikada tavan 
     Borsa dün tarihi günlerinden birini daha yaşarken, hisselere gelen yoğun talep, borsayı ilk dakikalarda adeta kilitledi. Özellikle İMKB - 30 Endeksi içinde yer alan ve borsanın lokomotif hisselerindeki talep patlaması fiyatları tavana yapıştırdı. 
     Seans açılır açılmaz borsada fiyatlar tavan yaptı, işlemler kilitlendi. Endeks ilk dakikada yüzde 8'lik artışla 8.794 puana çıktı. 
     Ersümer'in istifası 
     Borsadaki yükseliş ikinci seansın açılışıyla birlikte zirveye çıktı. Açılışta endeks 12.630 puana kadar çıktı. Bu arada hisselerin değer artışı yüzde 16'ya kadar çıktı. 
     







</TEXT>
</DOC>
