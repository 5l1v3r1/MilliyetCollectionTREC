<DOC>
<DOCNO> 12427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/son/sontur14.html </URL>
<DATE> 2001/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Karakolda fenalaştı, polis otosunda öldü 
</HEADLINE>
<TEXT>

     Trabzon'da, polis tarafından gözaltına alınan bir kişi, karakolda fenalaşınca hastaneye kaldırılırken polis otosunda öldü. 
     Polis ekipleri, dün gece Çömlekçi Semti'nde bir kafe sahibinin havaya ateş ettiği ve kavga olduğu şeklinde ihbar aldılar. Olay yerine giden ekip, elinde silah olan Ceylan Kafe sahibi Asım Ceylan'ı 43 gözaltına almak istedi. Polise direnen Ceylan, güçlükle polis otosuna bindirilerek, Fatih Polis Karakolu'na getirildi. Burada, fenalaşan Asım Ceylan hastaneye kaldırılırken yolda öldü. 
     Emniyet Müdürü İsmail Güzeldemirci, yaptığı açıklamada, olayla ilgili olarak inceleme başlattıklarını belirterek, ''Olayda polisin herhangi bir darbının söz konusu olup olmadığını araştırıyoruz. Ceset üzerinde otopsi yapılıyor. Ölüm nedeni bundan sonra belli olacak. Sonucun belli olmasından sonra gerekli soruşturmaları yapacağız'' dedi. 




</TEXT>
</DOC>
