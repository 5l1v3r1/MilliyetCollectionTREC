<DOC>
<DOCNO> 12500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/yasam/yas06.html </URL>
<DATE> 2001/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bizimkiler de Deli karaca’ oldu 
</HEADLINE>
<TEXT>
Geyikler geyik olalı böyle zulüm görmedi 
Belgrad Ormanları'nda 'yetiştirilen ' karacalar ya 'akraba çiftleşmesi' ve yanlış beslenmeden ölüyor ya da vahşi köpeklerce parçalanıyor.. 
     GÜLAY FIRAT İstanbul 

     Belgrad Ormanları'ndaki Geyik Üretim İstasyonu'nda yetiştirilen 100'ün üzerindeki karaca, tam anlamıyla yaşam savaşı veriyor. 
     İstanbul Milli Parklar Av - Yaban Hayatı Başmühendisliği'nin 1959'dan beri sürdürdüğü üretim çalışmalarında bugüne kadar yüzlerce karaca üretildi. Ancak, bir dizi yanlışlık ve kontrol dışı uygulama, karacaları ya öldürdü ya ölmekten beter etti. 
     
     İnek muamelesi 
     Karacaların başına açılan ilk 'suni' felaket, bu güzelim hayvanlara reva görülen 'beslenme', daha doğrusu 'yanlış beslenme' programı. Çünkü doğal ortamlarında ot, kestane, yaban eriği, yaban armudu ve yoncayla beslenen karacalar, istasyonda 'tam bir inek muamelesi' görüyor ve hazır yemle besleniyor. Bu uygulama da, karacaları hasta’ ediyor. 
     
     Son darbe belediyelerden 
     Karacaları vuran bir yanlış da yetiştirme aşamasında yapıldı. Sürekli kendi aralarında çiftleşe çiftleşe bir süre sonra 'akrabaları' ile çiftleşmeye başlayan karacalarda gen kirliliği had safhaya ulaştı. 
     Sırf bu yüzden sadece 1997'de 20 karaca tüberküloz sonucu can verdi ve bu ölümler daha da arttı. 
     Karacaların son k busu da çevre belediyelerin sokak aralarından toplayıp ormana saldığı köpekler oldu. 
     Ormana bırakıldıktan bir süre sonra vahşileşen köpekler, karınlarını doyurmak için karacalara dadandı. 
     Vahşi köpeklerin parcalayıp yiyemediği karacalar da, kaçarken kilometrelerce koştukları için çatlayarak ölüyor. 
     
     İşte karacaları kurtarma programı 
     Milli Parklar Av Yaban Hayatı Başmühendisi Ercan Yeni, karacalardaki sağlık sorunlarını çözmek için alınan önlemleri de şöyle anlattı 
     "Tüm Türkiye'de başgösteren üretim sorunlarını çözmek için veteriner, biyolog, ormancı uzmanlardan oluşturulacak ekipler önümüzdeki aylarda istasyonları gezip kan örnekleri alacak. Bunun ardından gereken iyileştirme çalışmaları ülke genelinde başlayacak." 
     


 YAŞAM 



















</TEXT>
</DOC>
