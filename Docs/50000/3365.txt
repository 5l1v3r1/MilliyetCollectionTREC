<DOC>
<DOCNO> 3365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/son/sondun09.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Endonezya'da banliyö bombalandı 10 ölü, 50 yaralı 
</HEADLINE>
<TEXT>

     Endonezya donanmasına bağlı bir savaş gemisinin, müslümanların yoğun olarak yaşadığı bir banliyöye ateş açması sonucu ilk belirlemelere göre 10 kişi öldü, 50 kişi de yaralandı. 
     Endonezyaya bağlı Moluk adalarının başkenti Ambon kenti limanında meydana gelen olay hakkında açıklamada bulunan El Fetih Camii’nin yetkilisi Malik Selang, saldırıda yaralanan ve ölenlerin tümünün müslüman olduğunu bildirdi. 
     Bölgede durumun halen gergin olduğunu belirten Selang, zaman zaman silah ve patlama seslerinin duyulduğunu kaydetti. Selang, Müslüman milisler ile hükümet güçleri arasındaki çatışmaların geçen Cuma günü, askerlerin yerel bir milletvekiline işkence yaptığı yolundaki iddialar üzerine başladığını ifade etti. Bölgede dün de 4 Müslümanın askerlerce vurularak öldürüldüğü belirtilmişti. 
     Yerel hükümet yetkilileri ve askeri kaynaklar, olay hakkında henüz bir yorumda bulunmazken, Endonezya devlet ajansı Antara, donanmaya ait bir savaş gemisinin Ambon kentinin limanına bağlandıktan sonra ateş açtığını doğruladı 




</TEXT>
</DOC>
