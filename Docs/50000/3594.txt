<DOC>
<DOCNO> 3594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/ekonomi/eko04.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya'da rüşvet alan newline BAKAN İSTİFA ETTİ 
</HEADLINE>
<TEXT>

Japonya ekonomi bakanı Fukushiro Nukaga, bir sigorta şirketinden rüşvet aldığı ispatlanınca görevini bıraktı 
     EKONOMİ SERVİSİ 

     Japonya Ekonomi Bakanı Fukushiro Nukaga, bir sigorta şirketinden rüşvet aldığı yönündeki iddialar nedeniyle dün başbakan Yoshiro Mori'ye istifasını verdi, başbakan da istifayı kabul ettiğini açıkladı. 
     İstifa eden bakanın yerine ekonomik planlama ajansı eski genel direktörü Taro Aso getirildi. 15 milyon yen yani yaklaşık 128 bin 700 doları sigortacılık şirketinden aldığı belirlenen bakanın karşılık olarak ta kimi siyasi menfaatler sağlamasının beklendiği kaydedildi. 
     
     "Sekreterime vermişler" 
     Nukaga, istifa kararını da hükümete zarar vermemek ve bu konuda kendisinin bir yanlışı bulunmadığını ispatlamak için aldığını belirtti. 
     Bakan, paranın alındığını ancak bundan kendisinin haberi olmadığını belirterek "Para sekreterime verilmişti ama öğrenince iade ettim" diyerek kendini savunmuştu. 
     Nukaga, Mori Hükümeti tarafından altı ay önce kurulan hükümette üçüncü bakan olarak gösterilmişti. Liberal Demokrat Parti'nin LDP ağır toplarından olan ve Japon Ekonomisini kötü gidişatından kurtarmak için büyük umutlar bağlanan Nukaga'nın istifası için parti içerisinden de büyük istek olduğu ve bu şekilde partiye zararını azaltmak istedikleri belirtildi. 
     
     İlk skandal değil 
     Geçen hafta savcılar, medyada bir sigorta şirketinden 92 bin 390 dolar yaklaşık 60 milyar TL rüşvet aldığı yönünde haberler çıkan Liberal Demokrat Parti milletvekili, üst Meclis üyesi Takao Koyama'yı sorguladıktan sonra tutuklanmasına karar vermiş, Koyama'nın karıştığı rüşvet skandalı nedeniyle LDP'nin üst Meclis grup başkanı Masakuni Murakami de istifa etmişti. 
     


 EKONOMİ 
























</TEXT>
</DOC>
