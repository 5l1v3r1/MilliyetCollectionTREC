<DOC>
<DOCNO> 3752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/son/sontur16.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni Asya Gazetesi'ne 1 ay kapatma cezası 
</HEADLINE>
<TEXT>

     'Siyasi deprem kapıda'' başlıklı yazıdan dolayı Yeni Asya Gazetesi'nin 1 ay kapatılmasını kararlaştıran İstanbul 1 No'lu DGM, yazıyı kaleme alan İbrahim Akgünler'e 1 yıl 8 ay ağır hapis, Yazıişleri Müdürü Mustafa Döküler'e de 1 milyar 310 milyon ira ağır para cezası verdi. 
     Yeni Asya Gazetesi'nin 7 Ekim 1999 tarihli sayısında yer alan ''Siyasi deprem kapıda'' başlıklı yazıyla ilgili açılan davayı sonuçlandıran İstanbul 1 No'lu DGM heyeti, sanık yazar İbrahim Akgünler'i, TCK'nın 312. maddesi uyarınca ''Halkı, sınıf, ırk, din, mezhep ve bölge farklılığı gözeterek kin ve düşmanlığa açıkça tahrik etmek'' suçundan 1 yıl 8 ay ağır hapis ve 100 bin lira ağır para cezasına çarptırdı. 
     Gazetenin Yazıişleri Müdürü Mustafa Döküler'e de, önce aynı suçtan dolayı 1 yıl 8 ay ağır hapis cezası veren mahkeme heyeti, Döküler'in bu cezasını daha sonra 1 milyar 310 milyon lira ağır para cezasına çevirdi. Mahkeme heyeti ayrıca, 5680 sayılı Basın Kanunu'nun 2 1. maddesi uyarınca ''Suçun milli güvenliği bozucu nitelikte görüldüğü'' kanaatine vararak, günlük Yeni Asya Gazetesi'nin 1 ay süre ile kapatılmasını kararlaştırdı. 




</TEXT>
</DOC>
