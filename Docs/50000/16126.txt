<DOC>
<DOCNO> 16126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/son/sontur09.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazi Erçel'in ortada kalan bağışına Adana'dan talip çıktı 
</HEADLINE>
<TEXT>

     Adana'da hizmet veren Doğayı ve Hayvanları Koruma ve Yaşatma Derneği DOHAYKO 2. Başkanı Armağan Arpaç, Merkez Bankası'nın eski Başkanı Gazi Erçel'in bağışlayacağını açıkladığı, banka hesabındaki parasının dövize çevrilmesi sonucu ortaya çıkan farka ''kamu yararına değerlendirmek üzere'' talip olduklarını bildirdi. 
     Armağan Arpaç, yazılı açıklamasında, Adana Büyükşehir ve merkez ilçe Seyhan belediyelerinin işbirliğiyle başlattıkları sokak hayvanlarını toplama, aşılama, kısırlaştırma ve barındırma çalışmasını aşarıyla sürdürdüklerini, ancak ekonomik sıkıntı içinde olduklarını kaydetti. 
     Çalışmalarıyla, ''hem sokaktaki hayvanlardan rahatsız olan insanları korumayı hem de tabiatın bir parçası olan hayvanları zehirleme ve vurma gibi insanlık dışı yollarla değil, üremelerini durdurup barındırarak, ahlaki ve vicdani bir biçimde sorunu çözmeyi amaçladıklarını'' belirten Arpaç, şöyle dedi 
     'Bu bağlamda, Merkez Başkanı'nın eski Başkanı Gazi Erçel'in bir derneğe bağışladığı paranın reddedildiğini öğrenince, bunun bizim kampanyalarımıza büyük katkı sağlayacağını düşündük. Tamamen çevre ve insan sağlığına katkıda bulunan bir dernek olarak, bu parayı kamu yararına değerlendirmek istiyoruz. Katkı ve destekleri bekliyoruz.'' 




</TEXT>
</DOC>
