<DOC>
<DOCNO> 19627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/guncel/gun04.html </URL>
<DATE> 2001/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Emniyet Müdürü de tutuklanır 
</HEADLINE>
<TEXT>

"Beyaz Benzin Operasyonu"nda adı geçen ve rüşvet aldığı iddia edilen eski Kocaeli Emniyet Müdürü Erdinç Sarıalp tutuklandı 
     SEMRA PELEK İstanbul 

     Beyaz Benzin Operasyonu"nda adı geçen ve rüşvet aldığı iddia edilen eski Kocaeli Emniyet Müdürü Erdinç Sarıalp tutuklandı. Benzine yasadışı katkı maddesi katarak otomobilleri mahfeden çeteye ilişkin soruşturmada, bazı Hazine ve Enerji Bakanlığı görevlileri de rüşvet karşılığında usulsüz işlemlere izin vermekle suçlanıyor. Jandarmanın akaryakıt kaçakçılığı ve usulsüz kimyevi madde ithaline yönelik soruşturması nedeniyle merkeze alınan Erdinç Sarıalp ile eski Kocaeli Emniyet Müdür Yardımcısı Engin Can, dün ifade vermek üzere İstanbul DGM’ye gittiler. 
     Can serbest bırakılırken, Sarıalp, "Cürüm işlemek amacıyla teşekkül oluşturmak" ve "rüşvet almak" suçlarından tutuklanarak cezaevine gönderildi. İstanbul DGM’nin 36 sanık için hazırladığı iddianamede, sanıklardan galerici Burhan Alemdar, ithal edilen kimyasal maddelerin sevkinde zorluk çıkartmaması için Sarıalp’e ayda 15 bin dolar olmak üzere 60 bin dolar verildiğini öne sürdü. Alemdar, daha önce Sarıalp’in adına yatırılmış olan 110 bin doların da bulunduğunu söyledi. 
     



 GÜNCEL 


















</TEXT>
</DOC>
