<DOC>
<DOCNO> 36099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/son/sontur05.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Başbakanı Şaron Ankara'da... 
</HEADLINE>
<TEXT>

     İsrail Başbakanı Ariel Şaron, günübirlik bir çalışma ziyareti için Ankara'ya geldi. 
     Şaron, Esenboğa Havaalanı'nda Ankara Valisi Yahya Gür ve Dışişleri Bakanlığı yetkilileri tarafından karşılandı. Şaron, Ankara'daki temasları çerçevesinde ilk olarak Başbakan Bülent Ecevit ile biraraya gelecek. Mısır'a giderek Arap dünyasının nabzını yoklayan Dışişleri Bakanı İsmail Cem'in de katılacağı görüşmelerin ardından, iki başbakanın ortak bir basın açıklaması yapması bekleniyor. 
     Şaron, Ecevit'in onuruna vereceği öğle yemeğinin ardından da Cumhurbaşkanı Ahmet Necdet Sezer tarafından kabul edilecek. İsrail Başbakanı, daha sonra ekonomiden sorumlu Devlet Bakanı Kemal Derviş'le biraraya gelerek, ülkesinin bir zamanlar içinde bulunduğu yüksek enflasyondan nasıl kurtulduğuna ilişkin tavsiyelerini aktaracak. Şaron'un, akşam saatlerinde Türkiye'den ayrılması öngörülüyor 







</TEXT>
</DOC>
