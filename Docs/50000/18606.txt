<DOC>
<DOCNO> 18606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/29/siyaset/siy02.html </URL>
<DATE> 2001/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Hoca cambazlık’ istedi 
</HEADLINE>
<TEXT>

Erbakan’ın Hidiv Kasrı’nda besmeleyle başlayan "brunch"ında Türkiye’nin sorunları masaya yatırıldı 
     MURAT SABUNCU 

     Kemal Derviş’in Ankara’da başlattığı brunch modasına geç kahvaltı İstanbul’da yasaklı lider Necmettin Erbakan’la devam edildi. Erbakan Oğuzhan Asiltürk, Nevzat Yalçıntaş, Sabri Tekir, Nazlı Ilıcak, Mukadder Başeğmez gibi eski ve yeni milletvekilleri ile FP İstabul İl Başkanı Numan Kurtulmuş ve kendine yakın akademisyenleri topladığı Hidiv Kasrı’nda Türkiye’nin sorunlarını masaya yatırdı. 
     Erbakan toplantıyı besmeleyle ve "Dünyanın başkenti İstanbul’dan sevgilerle" sözleriyle başlattı. Kısa bir sunuş yapan Erbakan daha sonra sözü katılımcılara bırakıp sık sık not aldı. 
     
Motorları yok bunların      Erbakan sunuşunda 24 Ocak kararlarının ardından dönemin Başbakanı Süleyman Demirel’e yönelttiği eleştirilerin bugün de geçerli olduğunu anlattı. Erbakan şöyle konuştu Bu kararların ağır olduğunu söyleyip bunun karşılığında Türkiye’ye yurtdışından sağlanan paranın azlığına dikkat çektim. O zaman bana "Hocam bu para az ama motora benzin lazım. Motor hareket etsin yeter" diyorlardı. Ben de iyi de bu arabanın motoru yok ki diye cevap veriyordum. Bu durum bugün de mevcut. Motor olmayınca ne oluyor Benzin sokağa dökülüyor. İşte bizim iyi niyetli 2 bin rantiyeci de bu benzin sokağa dökülmesin diye kendi kovalarını dolduruyor.’ 
     Erbakan konuşmasında Türkiye’nin en önemli iki sorununun insan hakları ve ekonomik kriz olduğunu da söyleyerek bu noktalarda ideloji farkı gözetilmeksizin her kesimle işbirliği yapılması gerektiğini söyledi. 
     Toplantıda söz alan Nazlı Ilıcak iki konunun altını çizdi. Birincisi Kemal Derviş’in Türkiye’nin bir gerçeği olduğunu ve ona "Mr. Derviş ya da Amerikan uşağı" gibi söylemlerle yaklaşılmaması gerektiğini söyledi. Ilıcak, 1974 yılındaki CHP - MSP koalisyonunu hatırlatarak, "Derviş ileride bir partinin başına geçebilir. Bizim de onunla ittifak yapmamız gerekebilir. Söylemlerimizde dikkatli olalım" dedi. Erbakan, Ilıcak’a genel hatlarıyla katılırken "Derviş’in hatalarını söylemekten geride durmamakda lazım. Bu ince bir çizgi. Cambaz gibi olalım" dedi. 
     Konuklardan birini Türkiye’nin Avrupa’ya girmesinin faydalı olmayacağı yolundaki söylemi de çoğunluk tarafından paylaşılmadı. Türkiye Avrupa’nın dışında kalırsa siyasi ve ekonomik olarak zorlanacağının altı çizilip Avrupa Hıristiyan Kulübü’ söyleminin bırakılması gerektiği konuşuldu. 
     
İslami brunch      Necmettin Erbakan’ın verdiği brunch’ta şunlar vardı Beyaz peynir, tulum peyniri, siyah ve yeşil zeytin, omlet, küçük pizzalar, çilek ve ballı muz. Ayrıca konuklara çay ikram edildi. Çayına sakarin atıp kepek ekmeği yiyerek rejimde görüntüsü çizen Erbakan’ın yumurta, omlet ve bol bol pizza yediği gözden kaçmadı. 
     



 SİYASET 














</TEXT>
</DOC>
