<DOC>
<DOCNO> 33427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/yasam/yas03.html </URL>
<DATE> 2001/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüyalar kişiliği ele veriyor 
</HEADLINE>
<TEXT>

Günlük yaşantımızda düşünüp söyleyemediğimiz pek çok şey, bastırılmış arzularımız, geçmişimiz... Dışa vuramadığımız her şey rüyalarımızda açığa çıkıyor... 
     Rüyanın Sırları Semra Kardeşoğlu 

     Korkudan kocaman olan gözlerini kapıya çevirdi... Birisi kapısını zorluyor, açmaya çalışıyordu. Evde tek başınaydı ve yardım isteyecek kimse yoktu. Yine de kendini zorladı ve belki duyan olur umuduyla çığlık attı. Gözlerini açtığında h l kendinde değildi. Oda boş, kapı ise kapalıydı. Yavaş yavaş kendine geldiğinde anladı gördüklerinin rüya olduğunu... 
     Hepimiz, her gece değişik dünyalarda uzun gezintilere çıkıyoruz. Elbette büyük bölümünü anımsamıyoruz ama yüzyıllardır bu rüyaların sırlarını çözmek için uğraş veriyoruz... Bilim adamları, psikologlar, psikiyatrlar, nörologlar rüyanın sırlarını çözmek için yüzlerce araştırma yaptılar, yapıyorlar da... 
     Hayatımızın yaklaşık üçte biri uykuda geçiyor. 60 sene yaşayan biri 20 yıl uyuyor, bu sürenin de 5 yılı rüyada geçiyor. Rüyaları bilimsel olarak ilk değerlendiren psikiyatr Freud’un, "Bütün rüyalar, gizli kalmış uçsuz bucaksız arzuları simgeler. Ve her rüyanın ardında cinsel sebepler gizlidir" sözleri dikkat çekiyor... 
     
Bilinçaltı ortaya çıkıyor      Peki günümüz uzmanları rüyalara nasıl yaklaşıyor Çapa Tıp Fakültesi Konsültasyon Liyezon Psikiyatrisi Bilim Dalı Başkanı Prof. Dr. Sedat Özkan sorularımızı yanıtladı... 
     
     Rüya nedir 
     Merkezi sinir sistemi ve biyolojik yapısı gelişmiş insanda yaşanan hem nörofizyolojik hem de psikolojik bir olgudur. Uykunun belli bir dönemindeki algısal yaşantı olarak da tanımlanabilir. Rüya bir sağlık işaretidir ve tüm insanlar mutlaka rüya görür. 
     
     Freud rüyaya nasıl yaklaşıyor 
     İnsan kişiliğinin gelişiminde alt yemek, içmek, sevişmek gibi içgüdüler ve üstbenliğin sosyal yaşam, toplumsal değerler, sorumluluklar çatışması söz konusudur. İçgüdüler kendini ifade etmek isterken, üst benlik onları bastırır ya da dengelemeye çalışır. Freud’a göre bastırılan duygular bilinçaltına itilir. Bu duygular, üstbenlik baskısının kalktığı uyku sırasında ortaya çıkar. Bu, rüyadır... 
     
Rüya geleceği söylemez’      Rüya geleceğin habercisi olabilir mi 
     Rüyalar, kişinin iç yaşantısı, duyguları, bilinçaltına ilişkin ipuçları verir. Ama o kişi ya da toplumun geleceğine ilişkin ipucu veremez. Bunu yapmaya çalışmak şarlatanlıktır. 
     
     Ruhsal rahatsızlıkların tespit ve tedavisinde kullanılabilir mi 
     Rüyalar bastırılmış duygular hakkında hekim ve terapistlere ipuçları verir. Rüyalar özellikle geçmişteki örseleyici yaşantıların etken olduğu rahatsızlıklar, travma sonrası streste deprem, yakınların kaybı, kaza, tecavüz tanı ve tedavide yardımcı bir yöntem olarak kullanılabilir. Rüya, başlı başına tedavi edicidir. 
     
     Psikiyatr Carl Gustav Jung, rüyalara nasıl yaklaşıyor 
     Jung’a göre, on binlerce senelik evrimimizden gelen, insana özel kolektif bilinçaltı var. Bu, rüyalara yansıyarak semboller oluşturmuş. 
     
     Atalarımızın yaşadıklarını hissedip rüyamızda mı görüyoruz 
     Hiç yılan görmemiş biri rüyasında yılan görünce korkar. Jung bunun geçmişteki korkudan kaynaklandığını söylüyor. Yüz bin sene önceki insanın yaşadığı korku, zaaf, özlem ve içgüdüler varlığını sürdürüyor. 
     
     Bebeklerin rüya görmesi bu teoriye bağlanabilir mi 
     Bizim bir sözel, bir de görsel dilimiz var. Bebek sözel dünyası gelişmediği halde rüya görür. İlk insanların gördüğü rüyalarla, bebeklerin rüyaları arasında benzerlik, bağlantı var. 
     
     Bugün Freud ve Jung’un sembollerine göre rüyaları açıklamak mümkün mü 
     Her ikisi de teorilerinde, sosyoloji ve toplumsal faktörlere yeterince yer vermemiş. Bugün milyonlarca dış uyaran var. Televizyon da rüyaları etkileyebilir. Onun için açıklayamayız. 
     
1 gecede 7 rüya      Rüya ile ilgili nörologların yaklaşımı konusundaki sorularımızı da Cerrahpaşa Tıp Fakültesi Uyku Bozuklukları Birimi sorumlusu Prof. Dr. Hakan Kaynak yanıtladı 
     
     Rüyayı uykumuzun hangi evresinde görürüz 
     Yapılan araştırmalar, uykunun sakin uyanıklık, 4 evreden oluşan NonREM ve REM dönemlerinden oluştuğunu ortaya çıkardı. Rüya dönemi de denilen REM’de hızlı göz küresi hareketleri oluşur. Rüyaların yüzde 80 - 90’ı da bu dönemde görülüyor. 
     
     Bir gecede ne kadar rüya görürüz 
     Gece boyunca uykuda 5 ila 7 kez rüya görürüz. 8 saatlik bir uykuda yaklaşık 2 saatimiz rüyayla geçer. REM döneminde uyandırılan kişilerin, rüyalarının yüzde 80’ini anlatabildiği görüldü. Derin yavaş uykuda uyandırılanların ise yüzde 17’sinin rüya gördüğü belirlendi. 
     
     Rüyalarımızı neden hatırlamayız 
     Hatırlamak için rüyada uyanmak gerekli. Uyanmadan, başka bir uyku evresine geçildiğinde görülen rüyalar hatırlanmaz. 
     
     Rüyaları hatırlamak iyi uyku belirtisi mi 
     Aksine, REM döneminde sık uyanmanın ve kötü kalitede bir uykunun belirtisi. 
     
Semboller ve anlamlarıPsikiyatr Sigmund Freud ile öğrencisi Carl Gustav Jung’a göre rüyalarda görülen semboller ve anlamları şöyle... 
     FREUD 

</TEXT>
</DOC>
