<DOC>
<DOCNO> 33382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/ekonomi/eko06.html </URL>
<DATE> 2001/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Aldılar, parasını ödemediler 
</HEADLINE>
<TEXT>

ÖİB, 100 milyon doların üzerindeki alacağını tahsil edemedi 
     HARUN GÜREK Ankara 

     Özelleştirme İdaresi Başkanlığı’nın ÖİB 100 milyon doların üzerinde alacağının sorunlu olduğu belirlendi. Satın aldıkları KİT’lerin parasını ödemeyenler arasında, Emlakbank’a olan 200 milyon dolarlık borcunu yıllardır ödemeyen armatörlerle, islami şirketlerden Kombassan da bulunuyor. 
     Devlet Bakanı Yılmaz Karakoyunlu’nun, Konya Bağımsız Milletvekili Lütfü Yalman’ın sorularına verdiği yanıtlara göre, satış bedellerinde sorunlar yaşanan KİT’ler ve bu KİT’leri ihaleyle aldıkları halde borçlarını düzenli ödemeyenlerden bazıları şöyle 
     Deniz Nakliyat’ı 59 milyon dolara alan Armatörler Denizcilik, 14.7 milyon dolarlık peşinatı ve 2000’deki ana para borcunu ödedi. Ancak geçen şubatta ÖİB’ye başvuran armatörler, 33.9 milyon dolarlık borçlarının 2006’yı kapsayacak şekilde vadelendirilmesini istedi. 
     Petlas’ı 35.7 milyon dolara alan islamcı şirketlerden Kombassan, mayısta 18.6 milyon dolarlık borcunun 2006’ya kadar taksitlendirilmesini istedi. Borçlarını düzenli ödeyemeyenler arasında Filyos Ateş Tuğlası, Konya Krom, Antalya ve Rize limanları, Turban-Abant, Elazığ ve Devrek ni Yem Fabrikaları da bulunuyor. 
     



 EKONOMİ 





















</TEXT>
</DOC>
