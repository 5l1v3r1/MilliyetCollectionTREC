<DOC>
<DOCNO> 36949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/ekonomi/eko09a.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Döviz, rotasını borsada arayacak 
</HEADLINE>
<TEXT>

     SONGÜL HATISARU 

     İ stanbul Menkul Kıymetler Borsası İMKB bünyesinde yarın faaliyete geçecek vadeli piyasanın zamanla dövizde ileriye yönelik fiyat istikrarını sağlaması bekleniyor. Gelecekte dolar yükümlülüğü veya dolar alacağı olan kişi ve kurumlar bu yükümlülük veya alacağın Türk Lirası karşılığını şimdiden bilecekler. Böylece piyasa aktörleri ileriye yönelik fikir sahibi olabilecek. Bu piyasanın dolaylı olarak TL faizlerinin de oluşumu üzerinde etkili olabileceği belirtiliyor. 
     
     Oynaklığı azaltıyor 
     Dünya uygulamalarında yüksek işlem hacminin dövizdeki oynaklığı azalttığı biliniyor. Brezilya Borsası’nda vadeli işlemlerde milyar dolar ölçeğinde işlem gerçekleşiyor. Zamanla İMKB’de de yüksek işlem hacminin oluşabileceği belirtiliyor. 
     İMKB’deki işlem hacmi dövizin spot piyasa fiyatı üzerinde etkili olabilecek. Piyasanın doğal üyesi Merkez Bankası’nın yanı sıra öteki üyeler ticari bankalar arasından seçildi. 
     
     Piyasanın işleyişi 
     Vadeli piyasada kontrat büyüklükleri 100 bin dolar olacak. 
     İlk işlem görecek sözleşme eylül vadeli kontrat olacak. 
     Piyasada üye bankalar işlem yapabilecek 
     İşlemlerde kontrat büyüklüğünün yüzde 20'si kadar teminat alınacak. 
     Fiyat adımları 1000 lira ve katları şeklinde verilecek. 
     İki seans halinde çalışacak piyasada ilk seans 10.00-12.00 saatleri arasında ikinci seans 13.00-14.00'te yapılacak 
     Piyasada fiziki dolar alışverişi olmayacak işlemler TL üzerinden gerçekleşecek. 
     İlk etapta sadece TL ABD doları kontratları işlem görecek. 
     Piyasada fiziki dolar alışverişi olmayacak işlemler TL üzerinden gerçekleşecek. Ve TL üzerinden hesaplara yansıtılıcak. 
     



 EKONOMİ 




















</TEXT>
</DOC>
