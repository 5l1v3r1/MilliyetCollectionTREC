<DOC>
<DOCNO> 24411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/siyaset/siy06.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Temsili başkan 
</HEADLINE>
<TEXT>

Ordu Dilekli ilçesinin eski Belediye Başkanı, yasal bir pürüz nedeniyle aday olamayınca eşini aday yaptı. Seçilince de onun 'danışmanı' oldu... 
     GÜNSELİ ÖNAL Ankara 

     Silah ruhsatı sorunu nedeniyle yeniden aday olamayan Ordu Dilekli ilçesi Belediye eski Başkanı Mustafa Aydın ve eşinin yerine aday olup seçilen Emine Aydın, birlikte çalışıyor. Emekli hemşire, yeni Belediye Başkanı Emine Aydın'ın eşi Mustafa Aydın'ın kimliğinin meslek bölümünde "emekli belediye başkanı" yazıyor. Mustafa Aydın'ın yeni göreviyse, eskiden başkan olduğu belediyede, eşinin, yani şimdiki başkanın danışmanlığını yapmak. 
     
'Belki rakip oluruz'      Eşi için "En büyük başkan bizim başkan" diye tezahürat yapan dört kız çocuk babası Mustafa Aydın, sözlerine şöyle konuşuyor "Emekli hemşire olan eşim, ben başkanken de hep yanımdaydı. Etraftakiler 'karını bu kadar gezdirme, aday olur' diye takılıyordu. Ama eşimi başkanlığa hazırlamış oldum, bu güzel bir şey. Bir bakarsınız, önümüzdeki seçimlerde birimiz başka partiye geçip karşılıklı aday oluruz." 
     



 SİYASET 


















</TEXT>
</DOC>
