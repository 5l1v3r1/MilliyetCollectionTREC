<DOC>
<DOCNO> 16041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/yasam/yas10.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüberküloz sürgünü 
</HEADLINE>
<TEXT>

Acet ailesinin tek suçu, 'tüberküloz' olmaktı.. Ve sırf bu yüzden, yuvalarından kovuldular’ 
     MEHMET BÜYÜKARI DHA 

     Antalya'nın Manavgat İlçesi'nde yaşayan Acet ailesinin hayatı, yakalandıkları 'tüberküloz' hastalığı sonrası 'mahvoldu'. 
     Nadir ve Nimet Acet çifti ile henüz 1 yaşındaki oğulları Umutcan, hastalık nedeniyle kiracı oldukları sitenin sakinleri tarafından dışlandı ve baskı ile evlerinden çıkarıldı. Baba Nadir Acet, kaymakamlıktan tedavi ve barınma konusunda yardım istedi. Ancak iddiasına göre kaymakamlık, 'ilçeyi terketmeleri halinde eşyalarının taşınması için para ve otobüs bileti' önerdi. 
     
     İzmir'e kaçıyorlar 
     Bunun üzerine Acet ailesi, İzmir'deki akrabalarının yanına gitmeye karar verdi. Nadir Acet, yaşadıkları dramı, "Toplum bize yaşama hakkı tanımadı. Dilerim İzmir'de yeni bir hayata başlarız" sözleriyle anlatıyor, 
     Sosyal Yardımlaşma ve Dayanışma Vakfı ise, "İlçeden ayrılmak için taşınma parası istediler. Biz de verdik" diyor. 
     


 YAŞAM 


















</TEXT>
</DOC>
