<DOC>
<DOCNO> 16724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/17/son/sondun02.html </URL>
<DATE> 2001/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail saldırısında 1 Filistinli öldü...En az 24 yaralı var 
</HEADLINE>
<TEXT>

     İsrail tanklarının dün gece Gazze Şeridi'nde, Beythanun Köyü yakınlarındaki Filistin polis karakoluna düzenlediği saldırıda bir Filistinlinin öldüğü bildirildi. 
     Filistinli hastane yetkilileri, dünkü saldırıda 24 yaşındaki bir polisin öldüğünü belirtti. 
     Yetkililer, saldırıda ilk belirlemelere göre 27 kişinin yaralandığını, ancak yolların çatışmalar nedeniyle kapalı olması yüzünden ambulansların tamamı gelemediğinden kesin rakamı bilemediklerini kaydetti. 
     İsrail ordusu, dün gece Gazze Şeridi'nde Filistinlilere karşı hem kara hem hava harekatı düzenlemişti. 
     Görgü tanıkları, Beythanun'da kara harekatı olurken, İsrail helikopterlerinin de Gazze Şeridi'nin orta kesimlerinde Filistin güvenlik birimlerine bomba yağdırdığını söylemişlerdi. 



</TEXT>
</DOC>
