<DOC>
<DOCNO> 9503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/yazar/akyol.html </URL>
<DATE> 2001/03/01/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
28 Şubat 
</HEADLINE>
<TEXT>

     'KUVVETLER ayrılığı' ilkesini ihlal ederek yargı mensuplarına bile verilen o unutulmaz "brifing"lerde, "irticanın birinci tehlike" olduğu anlatılırken, "irticanın terör tabanının bulunmadığı" da ifade ediliyordu. 
     Gazeteci Hasan Cemal'in sorusu üzerine "Genelkurmay yetkilisi"nin söylediği şuydu 
     - İran, 'Türk Hizbullahı' ve 'Türk İslami Cihadı' gibi örgütler oluşturmayı deniyor Sabah, 30 Nisan 1997 
     General Özkasnak tarafından "sabahlara kadar uykusuz çalıştığı" ilan edilen yetkisiz Batı Çalışma Gurubu BÇG Hizbullah'ın farkında değildi, "iç düşman"ı seçim sandığında, başörtüsünde, üniversitede, ekonomide arıyordu. 
     
     28 ŞUBAT'IN gerekçesi neydi 
     9 Temmuz 1997 günlü resmi basın açıklamasında, "Türkiye'de İran türü halk ayaklanmaları olacağını, buna karşı tedbir olarak BÇG'nin kurulduğu" bildiriliyordu. BÇG bünyesinde, subay eşlerine bile istihbarat yetkisi verilmişti 
     "Halk ayaklanması"ndan başka, önümüzdeki birkaç yılda "6.506.479 ilave din eğitimli seçmen" oluşacak ve "Siyasal İslam, yüzde 66.94 oyla" iktidara gelip Anayasa'yı değiştirecekti On bindelik küsuratı bile hesaplanmıştı "irtica"nın 
     "Kuran kurslarında Atatürk'e düşmanlık kusan yeminler yaptırılıyordu." Vesaire, vesaire... 
     Bunların hiçbiri gerçek değildi İran'ı da Türkiye'yi de tanımamaktan kaynaklanan vehimli kurgulardı. 
     Hele söylenen korkunç oy rakamları, istatistik ve sosyoloji bilimlerinin inkarı idi Ama kendileri de öyle inanmışlardı ki, 1999 seçimlerine giderken Çevik Bir Paşa, "Fazilet birinci parti, irtica birinci tehlike" diyordu Ecevit'ten cevabını alıyordu ama 28 Şubatçıların ne kadar ileri görüşlü oldukları da anlaşılıyordu FP üçüncü parti olacaktı. 
     
     'ANDIÇLAR' 28 Şubat'ın düşünme biçimini çok güzel ortaya koyar "Amaca göre düzenlenmiş bilgiler..." 
     Halbuki bilimsel düşünce, en azından teorik düzeyde, bilgilerin "amaca göre" değil, karmaşık "sebepler sonuçlar ilişkisine" göre düzenlenmesini gerektirir. 
     28 Şubat ise, Sayın Bir'in deyimiyle "sosyologlara ihtiyaç duymamış", sosyal bilimlere gözlerini kapatmış bir siyasi operasyondur. Sayın Özkasnak'ın deyimiyle, eleştirmenin bile "cüret edilemez" hale geldiği bir baskı rejimi kurulmuştur. 
     Turizm Bakanlığı'nın tanıtım afişlerine bile "sansür" uygulayan bir MGK egemenliği yaratılmıştır. Hürriyet 5 Aralık 1999 
     Çok şükür ki medeni dünya, "Türkiye'de İran türü halk ayaklanmaları olacak" evhamını ciddiye almamıştır yoksa ekonomi bugünkünden kötü çökerdi 
     28 Şubat'ı izleyen "1998 AB Gelişme Raporu" da "irtica" değil, "demokrasi üzerindeki askeri vesayet" Türkiye'nin Avrupa yolundaki engel olarak belirtilmiştir. 
     Erbakan kötü bir başbakandı ama rejimi değiştirecek ne kurumsal, ne politik bir gücü vardı, ne de girişimi olmuştu. 
     28 Şubat gereksiz yere toplumu kutuplaştırarak toplumsal dokumuzu tahrip etmiş, devlet kurumlarını militer denetime alarak demokratik kurumları daha da zayıflatmıştır. 
     
     





28 Şubat 


Diş işleri... 


Yeni program, yeni yönetim 


İşadamının inceliği 


Kemal Derviş'i Ankara'ya kazandırmak... 


Değişmez liderler .. 


"Prens" değil "Derviş" 


Zorla kitap 


ABD "akıl"lanıyor... 


Enflasyon hedeflemesi mi Şaşırıp kaldık... 


Yeni ekonomik program bayramdan sonra 


Aziz Nesin, ya bunları görseydi 


Derviş'e görev 


Bizim kriz, P G'nin hisselerini düşürdü 


Dövizi 800 bin TL’ye çekmeliyiz 


</TEXT>
</DOC>
