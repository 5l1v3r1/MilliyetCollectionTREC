<DOC>
<DOCNO> 29706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/ekonomi/eko11.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
INSIDER 
</HEADLINE>
<TEXT>
Sahil boylarında borsa muhabbetleri 
     Borsanın en büyük yatırımcılarının işsizlikten sıkılıp tatile çıktığı konuşuluyor. Oyuncular karışık olan siyasi ortam ve iyice cılızlaşan yabancı ordinoları yüzünden tatilde de keyifsizlermiş. Bu nedenle de borsada beklenen çıkış bir türlü gerçekleşmiyor. Yaz aylarındaki konjonktürel durgunluğa, siyasi platformdaki dalgalanmalara ekonomideki karışıklığın eklenmesiyle piyasalarda çok fazla hareket olmaması da bu tatilin uzun sürmesine neden olacak gibi gözüküyor. İki günde bir siyasi ortamda çıkan çıkar çatışmaları nedeniyle yabancı yatırımcı da uzun bir süredir yatırım yapmakta nazlanıyor. Yapısal reformlardan Telekom'da yaşanan son krizin yabancı gözünde zaten düşük olan krediyi daha da düşürdüğü konuşuluyor. Bu havada yabancı yatırımcının alıma geçmeyeceği sır değil. Piyasayı tek başına taşımakta zorlanan yerli yatırımcının tatilde olması, yabancının da borsadan uzuk durması, beklenen çıkışı erteliyor. 0.7 senttin biraz üstünden işlem gören borsada, aşağı doğru da çok fazla gidecek yer olmadığından borsacıların ayı piyasası yaratarak endeksi düşürüp para kazanma şansı da gittikçe azalıyor. Tatildeki spekülatörler, şakayla karışık, "Bizde entellektüel kesim gibi Bodrum, Göcek gibi tatil yörelerinde arsa alıp buralara yerleşelim " diyorlarmış. 
     
Link’te oyuncu değişmiş      Geçtiğimiz haftanın başından itibaren sert hareketleriyle dikkat çeken Link Bilgisayar'da daha önceden pozisyon alan oyuncu bayrak teslimi yapmış. K ğıdı 12 binlerden, 15 binlere taşıyan ve teknik takılmasıyla ünlü oyuncu, tahtayı yine borsanın ünlülerinden eski futbolcu ve geçmişte büyük operasyonlarıyla tanınan bir başka oyuncuya devretmiş. 22 Haziran'da 15.250'den kapanışını yapan Link Bilgisayar, geçen hafta 24.500'den kapanışını yaptı. 
     K ğıdın bir haftada yüzde 60'a yakın prim yaptığını unutmamakta fayda var. 
     



 EKONOMİ 






















</TEXT>
</DOC>
