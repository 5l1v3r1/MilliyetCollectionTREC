<DOC>
<DOCNO> 37340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/siyaset/siy04.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan’ın Alevi sevgisi 
</HEADLINE>
<TEXT>

Hacı Bektaş Veli Kültür Merkezi’ni açan Başbakan, il olmak istediklerini söyleyen vatandaşa, Vilayetten de büyüksünüz’ dedi 
     AYDIN HASAN Hacı Bektaş 

     Başbakan Bülent Ecevit, dün çok sayıda araçtan oluşan DSP konvoyu ile Hacı Bektaş ilçesine çıkarma yaptı. İlçenin girişine Kültür Bakanlığı tarafından yaptırılan Hacı Bektaş Anıtı’nı açan Ecevit, daha sonra üç trilyon liraya mal olan Hacı Bektaş Veli Kültür Merkezi’nin açılışını, Kültür Bakanı İstemihan Talay ile birlikte yaptı. 
     
     Demirel il sözü verdi 
     Ecevit’in konuşması sırasında salonda bulunan bir vatandaş, eski Cumhurbaşkanı Süleyman Demirel’in il sözü verdiğini hatırlatarak, il olmak istediklerini söyledi. 
     Salondan alkış alan vatandaşı alkışlayan Başbakan Ecevit, "Siz vilayetten de büyüksünüz" yanıtını verdi. Ecevit, yaptığı konuşmada Alevi - Bektaşi kültürünü överek, şunları söyledi 
     "Alevi Bektaşi kültürü, Anadolu’ya insan sevgisi ve kadına saygıyı getirmiştir. Bu kültürün ektiği tohumlar ile çağımız Türkiye’sinin İslam’ı, laiklik, çağdaşlaşma ve demokrasi ile bağdaştıran özgün yapısı doğmuştur." 
     
     Baykal bugün katılıyor 
     CHP Lideri Deniz Baykal da, bugün yapılacak törenlere katılacak. Ecevit ise törenlere katılma yerine, bir gün öncesinde Kültür Merkezi’nin açılışını yapmayı tercih etti. Bir gazetecinin sorusu içinde yer alan, "Aleviler’in asimile edildiği" sözüne sinirlenen Ecevit, "Ne demek asimilasyon, biz Türkiye’den bahsediyoruz" diye yanıt verdi. 
     



 SİYASET 

















</TEXT>
</DOC>
