<DOC>
<DOCNO> 41807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/son/sonspo10.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor, maçın ertelenmesine sevindi... 
</HEADLINE>
<TEXT>

     Hapoel Tel Aviv takımıyla UEFA Kupası 1. tur karşılaşmasını oynamak üzere İsrail'e gidecek olan Gazianttepspor, UEFA'nın, Avrupa Şampiyonlar Ligi ve UEFA Kupası'nda bugün ve yarın oynanacak maçları ertelemesi ile rahat nefes aldı. 
     Zeugma Tur'un organizasyonunda, 90 kişilik bir kafileyle bugün saat 08.00'de Gaziantep Havaalanı'ndan haraket etmesi beklenen kafile, THY'dan kiralanan uçağın gönderilmemesi üzerine beklemeye geçti. 
     THY'nin, İsrail'in hava sahasını yabancı uçaklara 24 saat kapattığını anımsatması üzerine, UEFA'nın alacağı kararı bekleyen Gaziantepspor, erteleme kararı ile birlikte tesislerine dönerek, Çaykur Rizespor ile oynayacağı Birinci Süper Lig maçının hazırlıklarına başladı. 
     Gaziantepspor Kulübü yetkilileri, bu şartlar altında maçın oynanmasının zaten zor olduğunu, alınan kararı doğru bulmakla beraber, futbolcuların konsantrasyonlarını korumalarını sağlamaya çalışacaklarını ifade ettiler. 






</TEXT>
</DOC>
