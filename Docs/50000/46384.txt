<DOC>
<DOCNO> 46384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/son/sontur12.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Soygun müze kapattırdı... 
</HEADLINE>
<TEXT>

     İzmit'te, silahlı ve maskeli kişilerce soyulan Etnoğrafya Müzesi kapatıldı. 
     Soygunun ardından, güvenlik ve personel sayısını yetersizliği gerekçesiyle 2 Temmuz 2001 tarihinde ziyaretçilere kapatılan Etnoğrafya Müzesi, bu kez Kültür Bakanlığı'nın aldığı kararla tamamen kapatıldı. 
     İzmit Müze Müdürü Avni Dilbaz, kapatılma kararını ve gerekçesini doğrulayarak, ''Biz, verilen talimatları uygulamakla yükümlüyüz'' dedi. 
     Saatçi Ali Efendi Konağı'ndaki Etnoğrafya Müzesi, 29 Haziran tarihinde silahlı ve maskeli kişiler tarafından güvenlik görevlisi Zeki Parlak etkisiz hale getirilerek soyulmuş, 1 tablo, kadın figürlü taş kabartma 2 eser, camdan hayvan figürleri ve küçük toprak heykeller çalınmıştı. 
     Olaya karıştığı belirlenen 6 kişiden 5'inin yargılanmasına, Temmuz ayında Kocaeli 1. Ağır Ceza Mahkemesi'nde başlanmıştı. 
     






</TEXT>
</DOC>
