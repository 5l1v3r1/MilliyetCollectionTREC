<DOC>
<DOCNO> 30567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/ekonomi/eko06.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirbank için görüşmeler sürüyor 
</HEADLINE>
<TEXT>

     SONGÜL HATISARU 

     Tasarruf Mevduatı Sigorta Fonu TMSF bünyesindeki Demirbank’ın satışının önümüzdeki hafta içinde sonuçlandırılması bekleniyor. Bankacılık Düzenleme ve Denetleme Kurulu BDDK , tekliflerdeki bazı noktaları açıklığa kavuşturmak için’ yabancı talipler İngiliz Bankası HSBC ve İtalyan Uni Credito ile görüşmelerini sürdürüyor. 
     BDDK, Demirbank için HSBC, İtalyan Uni Credito Bank, Aydın Doğan Konsorsiyumu ve OYAK Bank’ın tekliflerini almış ve birebir görüşme yapmıştı. Şu günlerde sürdürülen görüşmelerde de HSBC ve Uni Credito’nun verdiği teklifte, Demirbank’ın elindeki yüklü bono portföyü ile ilgili noktanın netlik kazandırılmasına çalışılıyor. 
     
     Yüksek bono portföyü 
     Demirbank elindeki yüksek bono portföyü nedeniyle zora düşmüş ve bankaya el konulmuştu. Bankanın satışı için verilen tekliflerde bu nedenle bono portföyüne ilişkin hususlar büyük önem taşıyor. 
     BDDK, iki yabancı talibin, bono portföyüyle ilgili olarak tekliflerine netlik kazandırmasından sonra kararını verecek. 
     



 EKONOMİ 























</TEXT>
</DOC>
