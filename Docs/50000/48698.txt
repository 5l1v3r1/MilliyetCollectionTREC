<DOC>
<DOCNO> 48698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/spor/bana.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın Analizi 
</HEADLINE>
<TEXT>

     Haftanın Kare Ası 
     JOHNSON FENERBAHÇE 
     Antalyaspor karşısında takımın can simidi oldu. Oyunu tek başına sırtladı, sahayı karış karış taradı. Savunmanın açıklarını kapadı, hücuma destek verdi, arkadaşlarına pozisyon hazırladı. Hem attı, hem attırdı, müthiş performansıyla alkışları topladı. 
     
     KHLETSOV BEŞİKTAŞ 
     Geldiği günden bu yana belki de en iyi maçını çıkardı. Kararlı, çalışkan, inatçı kişiliği ile ön plana çıktı. Orta alanda ne gerekiyorsa onu yaptı, savunma görevinin dışında, ofansa da katkı sağladı. Formayı bir daha bırakmayacağının sinyalini yolladı. 
     
     FLEURQUİN GALATASARAY 
     Transferi çok tartışıldı ancak Beşiktaş karşısında ortaya koyduğu futbolla tüm soru işaretlerini kaldırdı. Tatlı sert oyunu ve sorumlu kişiliği ile doksan dakika maça asıldı. Uruguaylı takımını ateşleyen golü attı, Lucescu’nun güvenini boşa çıkarmadı. 
     
     MOSHOEU BURSA 
     Güney Afrikalı futbol alanı dışında ciddi ve durgun gözükmesine rağmen saha içinde formunu ve takıma katkısını hiç kaybetmeyen gerçek bir profesyonel. Kocaelispor maçında olduğu gibi zaman zaman attığı nefis gollerle de emeğini cilalamasını çok iyi biliyor. 
     
     HAFTANIN KARMASI 

</TEXT>
</DOC>
