<DOC>
<DOCNO> 26177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/siyaset/siy10.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
HADEP turnuvasında 120 kişiye gözaltı... 
</HEADLINE>
<TEXT>

Formalarıyla emniyete götürüldüler 
     ADANA DHA 

     HADEP’in Adana’da düzenlediği futbol turnuvasında bölücülük propagandası yapıldığı gerekçesiyle 120 kişi gözaltına alındı. 
     HADEP Gençlik Kolları’nın düzenlediği ve 36 takımın katıldığı Barış ve Kardeşlik Turnuvası’nın ikinci haftasında Yüreğir ve Seyhan ilçeleri ile Küçük Dikili beldesinde dört ayrı sahada gerçekleştirilen dünkü maçlar sırasında bölücülük propagandası yapıldığı gerekçesiyle polis müdahalede bulundu. HADEP yetkilileri, gözaltına alınan 120 kişinin çoğunun futbol oynayan gençler olduğunu ve üzerlerindeki formaları ve futbol toplarıyla götürüldüklerini açıkladı. Uygulamaya anlam veremediklerini belirten HADEP yöneticileri, bugün bir basın toplantısı düzenleyecek. 
     



 SİYASET 
















</TEXT>
</DOC>
