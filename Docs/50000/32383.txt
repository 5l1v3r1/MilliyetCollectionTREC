<DOC>
<DOCNO> 32383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/son/sontur32.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Gönül Yazar savcılığa ifade verdi çıkışta ayağını kırdı 
</HEADLINE>
<TEXT>

     Sanatçı Gönül Yazar'ın, sağ ayak bileğinin kırılması nedeniyle tedavi altına alındığı bildirildi. 
     Yazar'ın tedavi altına alındığı Levent Cerrahi ve Tanı Merkezi'nden yapılan açıklamada, sanatçının bugün, Şişli Osmanbey'de caddenin karşısına geçerken ayağının burkulması sonucu dengesini kaybederek düştüğü ve sağ ayak bileğinin kırıldığı belirtildi. 
     Yazar'ın ayağındaki kırığın uzun süre yürümesine engel olabileceği ifade edilen açıklamada, sanatçının tetkiklerinin devam ettiği ve bir süre yatarak tedavi göreceği kaydedildi. 
     Ünlü sanatçının bugün, basında ''1 milyon dolarlık sünnet düğünü'' olarak yer alan Galatasaray Adası'ndaki düğüne ilişkin başlattığı vergi incelemesi kapsamında İstanbul Defterdarlığı'nda ifadesine başvurulmuştu. 
     
     







</TEXT>
</DOC>
