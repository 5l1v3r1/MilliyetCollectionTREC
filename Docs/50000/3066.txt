<DOC>
<DOCNO> 3066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/spor/spo04.html </URL>
<DATE> 2001/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
TRABZON’DA SORUŞTURMA 
</HEADLINE>
<TEXT>

Yönetim, çek krizi nedeniyle alarma geçti 
     ERGUN ATA 

     TRABZONSPOR’da, çek krizinin ortaya çıkmasından sonra yönetim detektifliğe soyundu ve yeni borçların çıkması endişesiyle hesapları araştırmaya başladı. Bu amaçla İstanbul’da Pamukbank, Kentbank ve Finansbank’ın muhtelif şubelerindeki tüm hesaplar Trabzon’a istetildi. Bu şubeler, kulübün kredili ve mevduat hesaplarını Trabzon’daki şubelerine aktardı. 
     ÇEK olayıyla ilgili suskunluğunu sürdüren Başkan Özkan Sümer’in yakın çevresine, "Çek koçanlarını Hikmet Onur ve Müjdat Aybar imzalamış. Bunu onlara sormak gerekir" dediği öğrenildi. Sümer’in de katılacağı bu akşamki toplantıda kulübün hesapları, yeminli murakıplarca incelenip, gerekirse menfi tespit davası açılması yoluna gidileceği bildirildi. 
     ASBAŞKAN Ömer Gürsoy, "Yasal bağlayıcılığı var. Fakat Yılmaz’ın olumsuz tavır takınacağını düşünmüyoruz" dedi. Gürsoy şöyle konuştu "İş çığrından çıkarsa, mahkemeye gidebiliriz. Bugüne kadar Trabzonspor nasıl yönetilmiş, ortaya dökeriz. Kulüplere geciken borçlarını ödememiş insanların, hemen kendi alacaklarını istemesi düşündürücü." 
     
FIFA’dan geri adım ZAFER ATAMER      AVRUPA Birliği AB ile futbolcu transfer sistemi üzerinde yapılan görüşmelerde UEFA’dan ayrı hareket ederek tepki çeken FIFA, sonunda geri adım attı. İsviçre’nin Zürih kentinde dün yapılan toplantıda FIFA, AB’ye 10 Ocak’ta UEFA’nın onayı olmadan gönderilen taslağın geçersiz olduğunu resmen açıklarken, bundan böyle çalışmaların yine ortak yürütüleceğini belirtti. 
     
Iwan’a formül      TRABZON, Iwan’ı göndermek için formül arıyor. Sol kulvara alınan, ancak solak olmadığı için yararlanılamayan Polonyalı futbolcunun, başka yerde kullanılmasının lüks olacağı kararına varıldı. Bu amaçla, öncelikle Iwan’ın alımında yardımda bulunan Bayındırlık ve İskan Bakanı Koray Aydın’la temasa geçilecek. 
     


 SPOR 





















</TEXT>
</DOC>
