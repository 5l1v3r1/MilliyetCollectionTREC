<DOC>
<DOCNO> 35774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/ekonomi/eko09.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Patates imha harek tı ziraatçıları şaşırttı 
</HEADLINE>
<TEXT>

     ANKARA Milliyet 

     Tarım Bakanı Hüsnü Yusuf Gökalp’ın Bolu’da yetiştirilen patateslerin, "nematod" kurtçuğu görüldüğü gerekçesiyle imha edileceği açıklaması, Türkiye Ziraat Odaları Birliği TZOB tarafından şaşkınlıkla karşılandı. TZOB Başkanı Faruk Yücel, 1996 yılında yaşanan karantinanın şimdi gündeme getirilmiş olabileceğini söyledi. 
     Kendisinin Bolu ile görüşerek bilgi aldığını ifade eden Yücel, "Orada sadece birkaç tarlada sorun yaşanıyormuş. Türkiye’nin diğer patates üretim merkezlerinde araştırma yaptırdık. Herhangi bir sorun olduğu haberi gelmedi" dedi. 
     Gökalp’in yanlış bilgilendirilmiş olabileceğini belirten Yücel, "1996 yılında bir karantina yaşandı. Sanırım bu bakanın gündemine şimdi getirildi" dedi. Yücel, patates ithalatı yapmak isteyenlerin de yaşanan olayları abartarak Gökalp’e anlatmış olabileceğini söyledi. Bu yıl Nevşehir ve Niğde’den İsrail’e 4 bin ton patates gönderildiğini hatırlatan Yücel, "Sorun olsaydı İsrail’deki analizlerde ortaya çıkardı" dedi. Yunanistan’ın iki yıl önce Türkiye’den patates ithalatını yasakladığını belirten Yücel, "Yasak kaldırıldı. Bu patateslerimizde sorun olmadığını gösterir" dedi. 
     Nematod patatese zarar veren ve toprakta yaşayan küçük bir kurtçuk. İnsan sağlığına zarar vermeyen nematod, bulunduğu bölgeden hızla yayılabilme özellliğine sahip. Tarım Bakanlığı’ndan yapılan açıklamada, Bolu’daki sorunun kapsamanın ne kadar olduğunun araştıdrıldığı. Gerekli çalışmalar tamamlanmadan bir imha hareketi yapılamayacağı kaydedildi. 
     



 EKONOMİ 





















</TEXT>
</DOC>
