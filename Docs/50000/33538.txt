<DOC>
<DOCNO> 33538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/24/guncel/gun04.html </URL>
<DATE> 2001/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkan Koral ve 13 adamı yargılanacak 
</HEADLINE>
<TEXT>
Böyle ihale olur mu 
Gaziosmanpaşa Belediyesi ihalesine katılan üç firma "belgeleri eksik" diye elenirken, ihale Albayraklar’a verildi. İçişleri Bakanlığı Belediye Başkanı hakkında soruşturma için izni verdi 
     ŞÜKRAN ÖZÇAKMAK İstanbul 

     Kapatılan FP’li belediyelerin son 7 yılda Albayrak AŞ’ye verdiği ihaleleri mercek altına alan İçişleri Bakanlığı, Gaziosmanpaşa Belediye Başkanı Recep Koral hakkında soruşturma izni verdi. 
     İhalelere eksik dosyayla katılmasına karşın Albayrak A.Ş. dışındaki firmalara yeterlilik verilmediğini tespit eden bakanlık, Koral ve beraberindeki 13 kişinin TCK’nın 240. maddesi gereği yargılanmasını istedi. Bakanlık incelemeyi DSP Milletvekili Ahmet Güzel’in TBMM gündemine getirdiği "Albayrak AŞ ile ilgili yolsuzluk iddiaları" nedeniyle başlatmıştı. 
     20 adet hizmet aracı ve 12 adet minibüs kiralama ihalesi şöyle gerçekleşti 12 Aralık 2000 tarihinde personel taşımacılığında kullanılmak üzere 12 minibüs kiralamak amacıyla yapılan ihaleye Albayrak A.Ş. dışında üç firma katıldı. 2000 yılı Devlet İhaleleri genelgesinin servis araçlarına ilişkin özel bölümünde, ticaret, sanayi odaları ile esnaf ve sanatk rlar siciline kayıtlı kişilerin ihaleye girmesine imk n tanınması, katılımı engelleyen hükümler konulmaması belirtiliyor. Ancak bu ihaleye ilişkin hazırlanan şartnameye özel hükümler konularak katılım ve rekabetin engellendiği öne sürüldü. Albayrak dışında katılan üç firma da eksik belge nedeniyle elendi. Rekabetin yeterince sağlanamadığı gerekçesiyle ihale, pazarlık usulüyle yapılmasına karar verilerek 15 gün sonraya ertelendi. Ancak iki gün sonra 14 Aralık 2000’de sadece Albayrak’ın katıldığı pazarlık usulü ihalede yüzde 10 kırım yapıldı. Yeterlilik Komisyonu başkanı olan kişinin aynı zamanda İhale Komisyonu’na da başkanlık yaptığı belirlendi. Diğer firmalar belge eksikliği nedeniyle elenirken, ihalenin Albayrak AŞ’ye vergi - SSK borcu, araç kira sözleşmesi ve araç ruhsat fotokopileri teklif dosyasında bulunmasına rağmen verildiği öne sürüldü. 
     



 GÜNCEL 



























</TEXT>
</DOC>
