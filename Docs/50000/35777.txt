<DOC>
<DOCNO> 35777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/ekonomi/eko11.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Konya’da İhlas Finans isyanı 
</HEADLINE>
<TEXT>

Beş yılda tamamlanacak tasfiye planına isyan eden mudiler zorla İhlas Finans binasına girmeye çalışınca polis tarafından dağıtıldı 
     FEVZİ KIZILKOYUN KEREM PULGAT Konya DHA 

     Tasfiye edilen İhlas Finans’a ait binayı basmak isteyen mudileri polis engelledi. İhlas Finans tarafından asılan ödeme yazısına tepki gösteren mudiler, finans binasının önünde toplanarak açıklama yapılmasını istedi. Açıklama yapılmaması üzerine, binaya girmeye çalışan kalabalığı polis engeledi. 
     
     Ödeme planına tepki 
     İhlas Finans’ın Ağustos 2001’de İstanbul’da yaptığı Olağanüstü Genel Kurulu’nda ödeme takvimi belirlendi. Beş yıl içinde yapılacak ödeme planında sırasıyla devlete olan borçlar, personel borçları, cari hesap sahiplerinin alacakları, k r ve zarara katılma hesabı sahiplerinin alacakları, kurumun sair borçları ve ortakların alacaklarının ödenmesi öngörülüyor. Konya’daki Finans Şubesi’ne ait binanın önünde toplanan 50 mudi ve yakınları, finans yetkililerinden açıklama yapmasını istedi. 
     
     Hakkımızı helal etmeyiz’ 
     Açıklama olmaması üzerine mudiler binaya girmeye çalıştı. Olay yerine gelen polis, zorla içeriye girmeye çalışan mudileri dağıttı. Mudiler, "Bunlar ne biçim Müslüman Paramızı yediler. Şimdi de Beş yıl içinde ödeyeceğiz’ diyorlar. Hakkımızı hel l etmiyoruz. Siyasiler geliyor Müslüman’ız diyor oy istiyor, finas kuruluşları geliyor Müslümanız diyerek para topluyor. Kimin Müslüman olduğuna biz de şaştık’’ diye tepki gösterdiler. 
     



 EKONOMİ 





















</TEXT>
</DOC>
