<DOC>
<DOCNO> 48514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/spor/spo04.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaylar Trabzon’dan 
</HEADLINE>
<TEXT>

     MADDİ sıkıntıdan kurtulmak için çareler arayan Trabzonspor yönetiminin bir çay fabrikasında "Trabzonspor Çay"ı üreterek piyasaya sürmeyi planladıkları öğrenildi. Yedek yöneticilerden Sebahattin Ahıskalı, "Piyasaya sunacağımız ürünümüz, kaliteli olacak. Arkadaşımızın olan bir çay fabrikasında maliyetine yaptıracağımız çayları piyasa koşullarına göre satıp, gelir temin etmek arzusundayız" dedi. 
     
İzinler bitti      İSMAİL FANDAKLI 

     BORDO - Mavililer, Galatasaray maçının hazırlıklarına başladı. Ümit milli takımda yer alan Gökdeniz dışındaki tüm futbolcular çalışmaya katılırken, kaleci Bülent, Şenol ve Güngör düz koşu yaptılar. Çalışmanın son bölümünde kasığı ağrıyan genç futbolcu Kenan, antrenmanı terketti. Bordo - Mavili takım, öğleden sonra da teknik ve taktik ağırlıklı bir çalışma daha yaptı. 
     
Paniklemezsek, zirvedeyiz’      TRABZONSPOR Teknik Direktörü Sadi Tekelioğlu, geçen hafta alınan sonuçlardan sonra ligin daha da renklendiğini ve önümüzdeki haftaların çok daha çekişmeli maçlara sahne olacağını söyledi. Tekelioğlu, "Üstümüzdeki takımların puan kaybetmesiyle aramızdaki puan farkı da azaldı. Paniklemediğimiz ve sabrettiğimiz takdirde, zirve yarışında iddialı hale geleceğiz" diye konuştu. 
     



 SPOR 























</TEXT>
</DOC>
