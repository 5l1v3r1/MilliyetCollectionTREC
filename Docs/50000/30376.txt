<DOC>
<DOCNO> 30376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/ekonomi/eko14.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
DİE, gelir dağılımı anketini durdurdu 
</HEADLINE>
<TEXT>

     ANKARA Anka 

     Devlet İstatistik Enstitüsü’nün DİE bu yıl başında başlattığı ve yıl sonuna kadar devam etmesi gereken "Hanehalkı Gelir ve Tüketim Harcamaları" anketini durdurduğu öğrenildi. 
     Yıl boyunca uygulanması gereken anketin mart ayında kesilmesinin, yaşanan ekonomik krizin gelir dağılımında yol açtığı tahmin edilen çarpıklığı gizleme kaygısından kaynaklandığı ileri sürüldü. DİE yetkilileri de anketin yarım bırakılmasını krize bağladı. 
     Ancak, DİE, en son gelir dağılımı araştırmasını da yine bir ekonomik kriz yılı olan 1994 yılında uygulamıştı. 1 Ocak 2001’den itibaren uygulamaya başlanan anket her ay dönüşümlü olarak yaklaşık 2 bin 390 aile üzerinde yapılıyordu. Türkiye genelini temsilen seçilen 220 kentsel ve kırsal yerleşim yerinde ve yılın tümünde toplam 28 bin 320 hanehalkının bilgileri toplanacaktı. 
     Anket gerçekleştirilseydi, gelir dağılımının yanı sıra tüketici fiyat endekslerinde kullanılan maddelerin temel yıl ve ağırlıkları yeniden belirlenecekti. 
     



 EKONOMİ 


































</TEXT>
</DOC>
