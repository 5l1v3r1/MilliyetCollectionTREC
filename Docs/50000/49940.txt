<DOC>
<DOCNO> 49940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/yasam/yas03.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İki can aldı üç yıl yatacak 
</HEADLINE>
<TEXT>

Bağdat Caddesi’ndeki trafik kazasında Selin ile Erdem’in ölümüne neden olan Baran, mahk m oldu 
     ÜMRAN AVCI, ÖMER ERDEM İstanbul 

     Bağdat Caddesi’ndeki kazada, Erdem Celasun ile Selin Uras’ın ölümüne neden olduğu gerekçesiyle 10 yıl hapis cezası istemiyle yargılanan Turbo’ lakaplı Baran Balcıoğlu, 6 yıl ağır hapis ve 4 milyar lira para cezasına çarptırıldı. İletişim Fakültesi son sınıf öğrencisi sanık Balcıoğlu’nun katılmadığı Kadıköy 2. Asliye Ceza’daki 15'inci duruşmada, annesi Tomris Balcıoğlu, Selin'in babası Boray Uras, annesi Işık Ünal, Erdem'in annesi Arzu ve babası Salim Celasun hazır bulundu. 
     
     Tekrar işleyebilir’ kanaati var 
     Mahkeme Başkanı Levent Ardağan, bilirkişinin 8'de 8 kusurlu bulduğu Balcıoğlu’nu, tedbirsizlik ve dikkatsizlik sonucu iki kişinin ölümüne neden olmaktan 6 yıl ağır hapis ve 4 milyar lira para cezasına çarptırdı. Ehliyetine 6 yıl süreyle el konulan Baran'ın cezasında, duruşmadaki hali, kişiliği ve eğilimlerinin, tekrar suç işleyebileceği kanaati uyandırdığı gerekçesiyle indirim de yapılmadı. 7 ay cezaevinde kaldıktan sonra, tutuksuz yargılanmak üzere tahliye edilen Balcıoğlu, cezası Yargıtay’da da onanırsa, İnfaz Yasası gereği 2 yıl 3 ay daha hapis yatacak. 
     
İlahi adalet yerini bulacak’ İndirim yapılmaması’, Baran’ın en yüksek cezayı alması bile Uras ve Celasun ailelerinin kızgınlığını yatıştıramadı... 
     Celasun ailesi ile Selin'in babası Boray Uras da, adliye çıkışı Karacaahmet Mezarlığı'na giderek Erdem Celasun'un kabrini ziyaret etti. Uras, Celasun'un mezarından kopardığı mor bir kır çiçeğini de, Zincirlikuyu'da yatan kızı Selin'in mezarına götürdü. Gözyaşlarını tutamayan Uras, cezaların teselli olmadığını belirterek şunları söyledi 
     "Verilen ceza dikkatsiz, hatalı bir sürücünün bir çocuğu öldürmesine engel olmayacak. Yeni bir trafik ölümünün olmamasını sağlayacak olan, Baran'ın cezaevine girmesi değil. Baran'ın cezaevine girmesine yol açan nedenlerin ülke genelinde ortadan kaldırılması için sosyal ve kültürel reformların yapılması şart." 
     Arzu Celasun da, evinde oğlunun köpeğine sarılarak teselli aradı. Kararı temyiz edebileceklerini söyleyen Celasun şunları kaydetti "Mevcut yasayla Adalet yerini buldu’ diyoruz. Hatta başka trafik cezalarına bakınca Allah’a şükür’ diyoruz. Ama gönlümüz öyle söylemiyor. Bize göre Baran her şeyden mahrum kalmalı. Ortada bir katil var. Üstelik kazadan sonra arabası yandığı için yardım isteyen biri. Bu kişi çıkıp geceleri uyuyamadığını söylüyor. Ne kadar kuvvetli görünmeye çalışsak da, o hepimizi mahvetti, hasta etti. Bir gün ilahi adaletin yerini bulacağını düşünüyoruz." 
     



 YAŞAM 


















</TEXT>
</DOC>
