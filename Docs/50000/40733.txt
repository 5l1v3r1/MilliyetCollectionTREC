<DOC>
<DOCNO> 40733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/spor/aspo.html </URL>
<DATE> 2001/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İşimiz daha bitmedi’ 
</HEADLINE>
<TEXT>

Basketbolcularımız, farklı geriye düştükleri maçta mucize yaratarak Avrupa Şampiyonası’nda yarı finale çıktı. 12 Dev Adam, Türkiye’yi ilk kez Dünya Kupası finallerine taşıdı 
     A Milli Basketbol Takımı coachu Aydın Örs, Dünya Şampiyonası’na gitme hakkını kazandıklarını belirterek, "Ama işimiz henüz bitmedi. Şampiyonluk için herşeyi yapacağız. Oyuncularımla gurur duyuyorum" dedi. Karşılaşma sonrası basın toplantısına Mirsad ile gelen Örs, "Yanımda maçın kahramanı oturuyor" diye konuştu. 
     TECRÜBELİ coach, "Bizim takım olmadığımız yolundaki eleştirilere de cevap verdik. İlk iki periyotta savunmada aksadık ve beklemediğimiz bir farkla karşılaştık. İkinci yarı başlarken tüm oyuncularım zor olanı başarmak için hazırdılar. Uzatmaya götürdüğümüz bu inanılmaz mücadeleyi galibiyetle noktaladık" dedi. 
     
MAÇ YAZISI      FUAT ERCAN 

     "Büyük adamlar tarihi, tarih de büyük adamların yaptığını süslemiştir" der Fransız yazar La Bruyere... 
     Bu sözden yola çıksak... 
     "12 dev adam tarihi, tarih de 12 dev adamı selamladı dün akşam" desek... 
     Ve üzerinde böyle bir kaç küçük oynama yaparak "muhteşem düne" ve günümüze uyarlasak acaba Bruyere’nin ruhu bize kızar, kemikleri sızlar mı 
     Kızıp kızmayacağı onun aziz ruhuna, bu muhteşem zaferin sevinci bize kalsın... 
     Nefes kesen temposu, enfaktüs geçirten heyecanı, dişe diş mücadelesi ve tarihe malolan skoruyla beyinlere kolay kolay unutulmayacak nefis bir basketbol şovu kazıdı Türk basketbolunun altın çocukları.. 
     Yarı finale ismini yazdırıp, Dünya Şampiyonası finallerine katılma vizesi alırken "ilkler sayfasına" çifte mühür birden vurdu. 
     
     
     13. "dev" in tribünleri tıka basa doldurduğu büyülü bir atmosferi vardı Abdi İpekçi Spor Salonu’nun.. Zafer için "yürekler" 12 devin emrine verilmiş, eller kenetlenmişti.. Ama bir tuhaf başladı maçın ilk periyodu.. Nedeni anlaşılmayan bir "tutukluk" sahaya dalmış "altın çocuklarımızı" esir almıştı. Ne atılan şutlar yerini buluyor, ne ribauntlar kapılıyor, ne de Hırvatistan’ın peş peşe gelen sayılarına karşı konuyordu.. 
     "Neler oluyor " bile demeye kalmadan 19 - 10’luk birinci periyodun ardından "çöküşü" hissederek yaşadığımız ilk yarıyı 44 - 28 gibi bir skorla mağlup kapattık. 
     "Olmak ya da olmamak" misali "yaşamak ya da ölmek" gibiydi ikinci yarı... 
     Hırvat ekibi skor rahatlığıyla bu yarıda da oyunun konrolünü elinde tutarak 19 sayılık bir farka kadar götürdü maçı. 
     Artık "maç gitti, rüya bitti" hüznü yüreklere çökerken, önce Hidayet Türkoğlu çıktı sahneye... Muhteşem üçlükleriyle aradaki farkı hızla kapatıp "umutları" aralarken, İbrahim üçüncü periyotun son saniyesinde şık bir üçlük savurdu, "hayat öpücüğü" kondurdu. 
     Nefes kesen bir tempoda 73-73’lük skorla sona eren normal süresinin uzatmalarında son sözü söyleme sırası muhteşem devlerindi. Gerçek güçleriyle Hırvatlar’a unutamayacakları bir ders verdiler ve 87-85’lik skorla tarihe altın harflerle "merhaba" dediler. 
     
İstatistik TÜRKİYE OYUNCU TS 2S 3S SA R Kerem 2 1 3 - - 2 Hidayet 16 3 9 3 6 1 1 2 Mirsad 20 4 6 3 3 3 6 14 İbrahim 16 2 4 3 9 3 4 3 Hüseyin 6 3 6 - - 5 Mehmet 16 4 7 1 2 5 5 6 Asım 2 1 2 - - 1 Harun 9 3 8 1 1 - 1 Haluk - - 0 1 - - Ömer - - 0 1 - - TOPLAM 87 21 45 11 23 12 16 34      
     
HIRVATİSTAN OYUNCU TS 2S 3S SA R Mulaomerovic 22 5 9 2 6 6 7 4 Vrankovic - - - - 1 Mrsic 8 2 7 1 6 1 2 4 Giricek 28 5 9 3 8 9 10 6 Kovacic 14 4 10 - 6 10 5 Tabak 2 1 3 - - 4 Vujcic 7 2 5 1 2 0 1 8 Sesar - - - - - Prkacin 2 1 3 - - 6 Krstic 2 - 0 1 2 2 - TOPLAM 85 20 47 7 23 24 32 38      
     

</TEXT>
</DOC>
