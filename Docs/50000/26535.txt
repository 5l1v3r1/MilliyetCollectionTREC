<DOC>
<DOCNO> 26535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/guncel/agun.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika’dan utanılacak yanıt 
</HEADLINE>
<TEXT>
FEHRİYE isterse kaçar 
Belçika gazeteleri, DHKP-C’li terörist Erdal’ın kaçtığını öne sürdü. Ülkede heyecan yaratan haberlere, hükümetten yalanlama geldi 
     GÜVEN ÖZALP Brüksel 

     NATO zirvesi öncesinde olası suikast girişimlerine karşı fişlenmiş teröristleri kontrol eden Belçika polisinin, Sabancı Center cinayetleri faillerinden Fehriye Erdal'ı "ev hapsinde" tuttuğu yerde bulamadığı haberleri heyecan yarattı. Hükümet, haberleri yalanlarken, Belçika İçişleri Bakanı, "Erdal'ın niyeti kaçmaksa, bunu önlemek imk nsız" dedi. 
     Belçika'nın Flaman gazeteleri, dünkü baskılarında, DHKP - C'li terörist Erdal'ın kayıp olduğunu ve öldürülmüş olabileceğini ileri sürdüler. Flaman Het Nieus Bllad, De Standaart ve De Gentenaar gazeteleri, NATO zirvesi için Belçika'ya giden ABD Başkanı George W. Bush ve Başbakan Ecevit'e yönelik terörist tehditler olduğunu dile getirdiler. Tehditler nedeniyle, ülkedeki terör örgütü yandaşlarının yakın takibe alındığını, ancak Erdal'ın "ev hapsinde" tutulduğu yerde uzun süre görülmediğinin önceki gece "fark edildiğini" yazdılar. Gazeteler, "hayatta olup olmadığının bilinmediğini" vurguladıkları Erdal'ı polis ve istihbarat servisinin birkaç haftadan beri aradığını yazdılar. 
     
     İçişleri Bakanı Kaçabilir 
     Sabancı ailesinin Belçikalı avukatı Fernand Schmitz de, iddiaların kendisine de yansıtıldığını ve "endişelerini İçişleri'ne bildirdiğini" söyledi. 
     İçişleri Bakanı Antoine Duquesne'in, kendisine verdiği yazılı yanıtta, "ev hapsi uygulamasına güvenilemeyeceğinin" belirtildiğini kaydeden Schmitz, bakanın, "Erdal'ın niyeti kaçmak ise, bunu önlemek imk nsız. Çok yakın takip ve kontrol olanağı yok" dediğini açıkladı. 
     
     Avukatından açıklama geldi 
     Belçika basınında yer alan iddialar üzerine dün akşam saatlerinde İçişleri Bakanlığı'ndan yapılan açıklamada, Erdal'la temasın kaybedilmediği ve kendisine konulan şartlara uyduğu ifade edildi. Erdal'ın avukatlarından Paul Bekaert de, müvekkilinin belirlenen yerde bulunduğunu ve şu ana kadar hiç aranmadığını bildirdi. 
     
     Ev hapsi’ kararı Fehriye’ye yaradı 
     Uzun süre arandıktan sonra Eylül 1999'da Belçika'nın Knokke Heist semtinde tesadüfen "Neşe Yıldırım" sahte kimliğiyle ele geçirildi. 
     Üç kişiyle yakalanan Erdal hakkında "silah bulundurmak, sahte pasaportla ülkeye girmek ve suç örgütü oluşturmak" nedeniyle dava açıldı. 
     Yakalandıktan sonra Bruges Hapishanesi'nde tutukluyken, Türkiye Belçika'ya başvurarak TCK'nın 146. maddesi çerçevesinde Erdal'ın iade edilmesini istedi. 
     Belçika, iadenin mümkün olmadığını bildirdi. 
     Erdal'ın sığınma talebini reddeden Belçika, "kamu düzeni açısından tehlike teşkil edebileceği" gerekçesiyle tutuksuz yargılanma istemini de kabul etmedi. 
     Erdal bir yıl kadar tutuklu kaldıktan sonra "gizli ev hapsi" kararıyla Bruges Hapishanesi'nden çıkarıldı. Yerleştirildiği ilk ev deşifre olunca ikinci bir ev bulundu. 
     
     Cesetlere DNA testi bile yapıldı 
     Belçika’da üç gazetenin Fehriye Erdal’ın öldürülmüş olabileceği haberleri, ortalığı karıştırdı. Gazetelerin haberlerinde, yetkililerin, Belçika'daki kimliği meçhul bütün kadın cesetleri üzerinde DNA testi yaptırmaya başladıkları, son olarak Liege kentindeki La Meuse Nehri’nde bulunan bir cesette yapılan testin sonucunun "negatif" çıktığı belirtildi. Belçika'da "izinsiz silah bulundurmak, sahte pasaport ve evrak taşımaktan" tutuklandıktan sonra yılbaşında tahliye edilerek "gizli ev hapsine" alınan Erdal'ın, İçişleri Bakanlığı'nın sorumluluğunda ve kontrolünde olması gerekiyor. 
     



 GÜNCEL 












ağır tahrik’ mi 








</TEXT>
</DOC>
