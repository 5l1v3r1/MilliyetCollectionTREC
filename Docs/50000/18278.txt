<DOC>
<DOCNO> 18278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/guncel/gun11.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
SATIRBAŞI 
</HEADLINE>
<TEXT>

     İşadamı Çörtük’e haciz 
     D Factoring A.Ş., Bayındır Holding’in sahibi Kamuran Çörtük ve şirketlerinden aldığı iki çekin karşılıksız çıkması üzerine İstanbul 4. Asliye Ticaret Mahkemesi’ne başvurdu. Alacaklarının haciz yoluyla tahsilini isteyen D Factoring’in talebini yerinde bulan mahkeme, Çörtük aleyhine 2 trilyon 163 milyar 229 milyon lira tutarında haciz kararı aldı. 
     
     Oğul Göçer tutuklandı 
     Yalova’da yaptığı yazlık konutların Marmara depreminde yıkılmasıyla yüzlerce kişinin ölümüne sebep olmakla suçlanan ve bir süre önce cezaevinden tahliye edilen Veli Göçer’in oğlu Can Göçer tutuklandı. Tedbirsizlik ve dikkatsizlik sonucu ölüme sebebiyet vermek’ suçundan babasıyla birlikte yargılanan Can Göçer, Kadıköy’deki saklandığı bir evde yakalandı. Hakkındaki gıyabi tutuklama kararı vicahiye çevrilen Göçer, cezaevine gönderildi. 
     
     Ankara’da gösteri serbest 
     Ankara Valisi Yahya Gür, il genelinde toplantı ve gösteri yürüyüşleri için konulan yasağın kalktığını bildirdi. 11 Nisan’da Tandoğan’da gerçekleşen esnaf eylemindeki olaylardan sonra toplantı ve gösteri yürüyüşlerinin bir ay yasaklandığını anımsatan Gür, "Konuyu yeniden değerlendiren valiliğimiz, yasağın 27 Nisan’dan itibaren kaldırılmasına karar vermiştir" dedi. 
     
     Jet’ beraat 
     İşadamı Ahmet Batu ve üç adamı tarafından zorla kaçırıldığını öne süren İlker Alkan 24 , şik yetinden vazgeçince sanıklar beraat etti. Kadıköy 2. Ağır Ceza’da 20 yıla kadar hapis istemiyle açılan davada dün ilk duruşmaya çıkan sanıklar, suçlamaları reddetti. Kendisine zorla senet imzalatıldığını iddia eden İlker Alkan da Batu ve adamlarından şik yetçi olmadı. Mahkeme, suç işlediklerine dair delil bulunmadığından sanıkların beraatine karar verdi. 
     
     Prof. İhsanoğlu ödüle doymuyor 
     Türk Tarih Kurumu’nun 70. kuruluş yıldönümü münasebetiyle, İslam Tarih, Sanat ve Kültür Araştırma Merkezi Başkanı ve Türk Bilim Tarihi Kurumu Kurucu Başkanı Prof. Ekmeleddin İhsanoğlu’nun editörlüğünü yaptığı, Osmanlı Matematik Literatürü Tarihi ve Osmanlı Coğrafya Literatürü Tarihi adlı eserlere ikincilik ödülü verildi. İhsanoğlu’na, daha önce de Sofya Üniversitesi ve Azerbaycan İlimler Akademisi tarafından ödül verilmişti. 
     
     Işık öğrencileri Ankara yolcusu 
     115 yıllık Feyziye Mektepleri Vakfı okullarından Özel Ayazağa Işık İlköğretim Okulu’nun 5. sınıf öğrencileri, Sosyal Bilgiler dersinin konuları arasında yer alan "Cumhuriyet’e nasıl kavuştuk " ünitesini işlerken, gezi, gözlem ve inceleme amacıyla bugün Ankara’ya gidiyor. 29 Nisan’a kadar sürecek gezide ögrenciler TBMM’yi, Ankara Kalesi’ni, Atatürk Orman Çiftliği’ni ve Anıtkabir’i ziyaret edecek. 
     



 GÜNCEL 

















</TEXT>
</DOC>
