<DOC>
<DOCNO> 21002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/13/son/sondun04.html </URL>
<DATE> 2001/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da genel seçimler yapılıyor 
</HEADLINE>
<TEXT>

     İtalyan seçmenler, genel seçimler için bu sabah yerel saatle 06.30'dan TSİ 07.30 itibaren sandık başına gitmeye başladı. 
     Ülke genelinde açılan yaklaşık 60 bin sadıkta 49 milyondan fazla kayıtlı seçmenin oy kullanacağı ve 174 parti, liste ve grubun katılacağı seçimlerde, merkez sağ partilerin ittifakı ''Özgürlükler Evi''nin lideri Silvio Berlusconi ile merkez sol partilerin ittifakı ''Zeytin Dalı''nın lideri Francesco Rutelli'nin adı öne çıkıyor. 
     Seçim kampanyası boyunca kamuoyu önünde biraraya gelerek programlarını tartışmayan iki liderden Berlusconi önde gözükürken, bazı yorumlarda solun da sürpriz yapabileceği belirtiliyor. Ülkedeki seçim sistemine göre, Meclis 630 milletvekili ve Senato 315 senatör yüzde 75 çoğunluk, yüzde 25 de nispi sistemle belirleniyor. Partilerin çoğunluk sistemine göre parlamantoya girebilmeleri için yüzde 4'lük barajı aşmaları gerekiyor. Roma, Torino, Milano ve Napoli gibi büyük kenlerin de aralarında bulunduğu 1400 yerleşim biriminin yerel yöneticileri ve Sicilya'da Bölge Konseyi temsilcileri de bu seçimlerde belirlenecek. Seçim sandıkları yerel saatle 22.00'de TSİ 23.00 kapanacak. 







</TEXT>
</DOC>
