<DOC>
<DOCNO> 49601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/son/sondun32.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Wall Street Journal ''Almanya Kaplancıları bitirmeye hazırlanıyor'' 
</HEADLINE>
<TEXT>

     Amerikan finans çevrelerinin gazetesi Wall Street Journal, Almanya'nın yasalarda değişiklik yaparak, bu ülkedeki ''Kaplancıların faaliyetine son vermeyi amaçladığını'' yazdı. 
     Gazete, ''Kara ses'' olarak bilinen Cemalettin oğlu Metin Kaplan'ın ''sağ kolu'' olduğu belirtilen Harun Aydın'ın patlayıcı yapımında kullanılan malzeme dolu bir valizle Frankfurt Havaalanı'nda yakalanmasından sonra, İçişleri Bakanı Otto Schilly'nin bu örgütü yasaklama yönünde yasaları değiştirmeyi kararlaştırdığını yazdı. 
     Schilly'nin söz konusu örgütün Musevi aleyhtarı olduğu, anti demokratik amaçlar peşinde koştuğu ve Türkiye'deki terörist faaliyetlere destek verdiği gerekçeleriyle kapatılması için harekete geçtiğini kaydeden gazete, Schilly'nin Milli Görüş teşkilatını da inceleme kapsamına aldığına dikkat çekti. 
     Alman Bakan'ın dinsel örgüt kisvesi altında terörist faaliyetlerde bulunan örgütlerin yasaklanması için Alman yasalarında değişiklik yapma yoluna gideceğini yazan gazete, ''Yasalardaki değişikliğin yıl sonuna kadar beklendiğini, örgütlere yönelik faaliyetin de bundan sonra başlayacağını'' kaydetti. 
     Wall Street Journal'ın haberinde, ''Kaplancıların 1997 yılında Ortadoğu ülkelerini dolaştıkları ve Taliban örgütü ve onun tarafından korunan Usame Bin Ladin ile temas sağlamaya çalıştıkları'' da belirtildi. 
     






</TEXT>
</DOC>
