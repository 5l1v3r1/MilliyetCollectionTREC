<DOC>
<DOCNO> 35909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/son/sonspo16.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın rakibi Levski Sofya İstanbul'a geldi 
</HEADLINE>
<TEXT>

     Galatasaray'ın Avrupa Şampiyonlar Ligi 3. ön eleme turunda karşılaşacağı Bulgar rakibi PFC Levski Sofya İstanbul'a geldi. 
     Bulgar takımı kafilesini Atatürk Havalimanı'nda, Galatasaray'ın Dış İlişkiler Sorumlusu Yeşim Toroslu ve Bulgaristan'ın İstanbul Başkonsolosluğu yetkilileri karşıladı. PFC Levski Sofya Antrenörü Lubo Petroviç, Galatasaray'ın gücünü bildiklerini ve sarı-kırmızılıların maçın favorisi olduğunu söyledi. Kendilerinin de sürpriz yapmaya çalışacaklarını ifade eden Petroviç, maçın ortada olduğunu kaydetti. Petroviç, Galatasaray'ın çalıştırıcısı Mircea Lucescu'yu Romanya Milli Takımı'ndan tanıdığını ve kendisinin çok iyi bir hoca olduğunu sözlerine ekledi. Bir dönem Fenerbahçe formasını giyen Stoilov da ikinci maç için iyi bir sonuç almak üzere İstanbul'a geldiklerini söyledi. 







</TEXT>
</DOC>
