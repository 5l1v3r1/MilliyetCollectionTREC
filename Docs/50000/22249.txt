<DOC>
<DOCNO> 22249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/20/yazar/sazak.html </URL>
<DATE> 2001/05/20/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
CASA rüşveti 
</HEADLINE>
<TEXT>

     Malatya ve Ankara'da 48 saat arayla düşerek 35 askeri personelin şehit olmasına yol açan CASA uçakları alımındaki "yolsuzluk ve rüşvet" iddialarına her gün yeni bilgiler ekleniyor. 
     CASA olayını 1990 yılında bir soru önergesiyle Meclis gündemine getiren Ankara eski milletvekili Tevfik Koçak, "Özal'ın en güçlü döneminde CASA dosyası siyasi baskıyla örtbas edilmese ve teknik uyarılar dikkate alınmış olsa, 11 yıl sonra Türkiye'yi yasa boğan kazaların yaşanmayacağına" inananların başında geliyor. 
     Koçak'ı dün bularak konuştuk CASA önergesinin başına gelenleri anlattı. SHP'li eski milletvekili Koçak, ihaleye ilişkin soru önergesi veriyor. 
     Önerge Meclis'te beklerken Başkanlık Divanı üyesi Mustafa Sarıgül günümüzün Şişli Belediye Başkanı bir sabah Tevfik Koçak'ı arıyor ve Ankara Hilton'da kahvaltıya davet ediyor. Sonrasını Koçak'tan dinleyelim 
     "Otelde Sarıgül beni CASA uçaklarının temsilcisi olduğunu öğrendiğim Zeynel Abidin Erdem'le tanıştırdı. Buluşmanın maksadı, soru önergesiymiş. O bey, benim iddialarımın rakip firmanın uydurması olduğunu söyledi ve lütfen işleme koymayın diye önergemi çekmemi istedi. Tabii ki yapmadım, o sırada bana Hava Kuvvetleri'nden CASA'larla ilgili olumsuz raporlar geliyordu. Genel Başkanımız Erdal İnönü ile de görüşmüştüm. Üzerine gitmemizi istedi. Aradan birkaç ay geçti soru önergem adeta kaybolmuştu. Meclis Başkanı'na gittim. Kaya Erdem, kanunlardan soruşturdu, önergenin çekildiği söyleniyordu, bir görevli araştırdı ve dönüşte, sayın milletvekilinin imzası değil, taklit edilerek önerge geri çekilmiş..." 
     Tevfik Koçak'a soruyoruz 
     "Sizi Zeynel Abidin Erdem'le buluşturanın Mustafa Sarıgül olduğunu söylüyorsunuz, bu durumda sahte imza kuşkusu da aynı kişide mi toplanıyor " 
     Koçak, "O zamanki divan üyemiz Sarıgül'dü" demekle yetiniyor. 
     İlginçtir. Önerge sahibi milletvekili SHP'den istifa edip "bağımsız" kalınca Özal da Koçak'la görüşmek üzere devreye giriyor. Dönemin Savunma Bakanı Safa Giray Meclis kulisinde, CASA'yı "askerlerin istediğini" belirterek Koçak'ı ikna etmeye çalışıyor. 
     Tevfik Koçak, dünkü söyleşimizde "O zamanki uyarılarımıza kulak verilseydi, 35 askerimizi kaybetmezdik. CASA'ların alımında imzası olanlar bu sorumsuzluğun hesabını vermeli, mutlaka yargılanmalıdır." 
     Başkent kulislerinde şimdi şu soruya yanıt aranıyor 
     CASA önergesinin gündemden çıkarılması için Çankaya'da ev teklif edilen milletvekili oldu mu Bunu geri çevirenleri tahmin güç değil ama "rüşvet"i alan çıktıysa çok yazık. 
     1970'lerin ünlü Lockheed yolsuzluğunda "rüşveti gizleyen" tek ülke Türkiye'ydi. CASA'nın "kara kutu"sunu çözmek yetmez, skandalın siyasi boyutunu da aydınlatmak gerekiyor. 
     
     







Ayşe balkonda 


CASA ve rapor 


Nilüfer de sayılı çapkınlardandır 


Değişim iddiasıyla 'Bu adam yapar ' havası... 


Amatörce heyecan... 


Atatürk nasıl bir gençti 


Programın karakteri 


Dünya Süt Günü 


Ateş Hattı bacayı sardı 


Kıssadan hisse 


CASA rüşveti 


Yalıkavak Marinası 


</TEXT>
</DOC>
