<DOC>
<DOCNO> 48011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/21/yasam/yas01.html </URL>
<DATE> 2001/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Süper römorkör Ahırkapı’da 
</HEADLINE>
<TEXT>
Varyag için geri sayım başladı 
Frenleme görevini üstlenecek Nikolay Shiker adlı römorkör de İstanbul’a geldi. Böylece Varyag’ın Boğaz’dan geçişi için tüm engeller ortadan kalktı 
     MUSTAFA BAKACAK İstanbul 

     Çin’in Ukrayna’dan satın aldığı Varyag’ın Türk Boğazları’ndan geçişinde kıç tarafında yer alarak frenleme görevini yapacak olan dünyanın süper güçlü römorkörlerinden Nikolay Shiker, dün İstanbul’a geldi. Shiker ile en önemli teknik eksikliğini de tamamlayan Varyag, geçiş için geri sayıma başladı. 
     
Römorkör geldi, kriz bitti      Karadeniz’de 19 aydır Solana’ römorkörü eşliğinde tur atan Varyag, Boğazlar’dan geçiş için istenen teknik şartları, römorkörleri bulmasıyla yerine getirdi. Özellikle çok riskli görülen İstanbul Boğazı’ndan geçişinde Varyag’ı frenleyecek güçlü römorkör isteği, dünyanın süper güçlü römorkörü Shiker ile sözleşme yapılmasıyla çözüldü. 
     Ahırkapı açıklarına demirleyen Nikolay Shiker’in ilk konuğu Milliyet oldu. Kaptan Aleksandr Gnilitri, İstanbul Boğazı’nı iyi bildiğini ve römorkörünün gücüne güvendiğini belirterek, "Birçok büyük operasyonda görev aldık. Varyag’ı da İstanbul’a hiçbir risk yaşatmadan geçireceğiz. Kimse kaygılanmasın" diye konuştu. 
     Varyag’ı satın alan Çin firmasının Türkiye temsilcisi Genel Denizcilik Limited Şirketi’nin sahibi Uğur Usanma, şartnamede 16 bin fren beygir gücü olması istenen römorkörden bile dünyada 5-6 tane bulunduğunu hatırlatarak şunları söyledi "10 şirketle görüştük ve sonunda Shiker’le 800 bin dolar karşılığında sözleşme imzaladık." 
     



 YAŞAM 













</TEXT>
</DOC>
