<DOC>
<DOCNO> 36874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/son/soneko14.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 1. seans böyle geçti 
</HEADLINE>
<TEXT>

     İMKB Ulusal-100 Endeksi, önceki kapanışa göre 363.96 puan kayıpla 1. seansı 9,036.67 puandan tamamladı. 
     Hisse senetleri ortalama yüzde 3.87 oranında değer yitirdi. Borsa'da uzatılan seans saatleri de işlem hacmini artırmaya yetmedi. Piyasa, yine düşük işlem hacmiyle döviz piyasasına endeksli bir seyir izledi. Seans, 9,406 seviyesinde durgun başladı. İlk yarım saatte sadece disket emirlerinin gerçekleştiği gözlenirken, 1 trilyonun altında işlem hacmi gerçekleşti. Saat 10.00'dan itibaren işlemler yoğunlaşırken, geçen Cuma günkü kapanışta gelen alımlarla yükselen piyasanın tekrar geri döndüğü görüldü. 9,198 puana kadar gerileyen Endeks, seansın ilk yarısını 9,258 puanla geçti. İkinci yarıda son 45 dakikaya girilirken piyasanın biraz kıpırdandığı gözlendi. Toplam 83.2 trilyon liralık hacmin büyük kısmı bu zaman diliminde gerçekleşirken, satışlarla Endeks, en düşük 9,015 seviyesini gördü. Ulusal-100 Endeks, son dakikalardaki hafif alımlarla 9,036.67 puandan kapandı. 
     Kapanışta mali endeks 464.98 puan kayıpla 12,514.14 puana, sınai endeksi 312.77 puan kayıpla 7,795.19 puana, hizmet endeksi de 196.91 puan kayıpla 4,938.87 puana geriledi. Önceki kapanışa göre mali grup hisseler ortalama yüzde 3.58, sınai grubu hisseler yüzde 3.86, hizmet grubu hisseler de yüzde 3.83 oranında değer yitirdi. 1. seansta işlem gören toplam 278 hisse senedinden 225'i değer yitirdi. 24 hisse senedi değer kazanırken, 29 hissenin fiyatında ise değişiklik olmadı. Seansta 83 trilyon 228 milyar 544 milyon liralık işlem hacmi oluştu. 1. seansta Garanti Bankası, Yapı Kredi Bankası, Akbank, Koç Holding ve Sabancı Holding en yoğun işlem gören hisseler oldular. 






</TEXT>
</DOC>
