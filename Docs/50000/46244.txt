<DOC>
<DOCNO> 46244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/guncel/gun04.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Onur’un anısına anlatı yarışması 
</HEADLINE>
<TEXT>

     İSTANBUL Milliyet 

     Trafik canavarına kurban verdiğimiz Milliyet Gazetesi Sorumlu Müdürü Eren Güvener’in oğlu Onur Güvener’in anısına düzenlenen "Onur Güvener Öykü Anlatı Yarışması", bu yıl minikler arasında yapılacak. 4.’sü gerçekleştirilecek yarışma, ilköğretim 1. sınıf ve anaokulu öğrencileri arasında, öykü anlatı şeklinde gerçekleşecek. 
     Vestel, Hakan Otel ve Kazasker Lions’un sponsorluğunu yaptığı yarışma için her okul kendi öğrencisini seçerek öyküyü kasete okutacak. Kasetler, öğrenci ve okul bilgilerinin yazımlı olduğu belgeyle beraber, taahütlü posta paketi veya kargoyla ön jüri adresine Nadiroğlu Sok. No 26 81080 Daire 15 Göztepe - İstanbul gönderilecek. 
     
     Konu seçimi serbest 
     Yarışmaya başvuru süresi 31 Aralık’ta sona erecek. Yarışma günü ön jüri tarafından duyurulacak. Anlatılan öykünün 200 sözcüğü geçmemesi gerektiği belirtilerek, "Bu bir öykü okuma değil, anlatı yarışmasıdır" açıklaması yapıldı. 
     



 GÜNCEL 




















</TEXT>
</DOC>
