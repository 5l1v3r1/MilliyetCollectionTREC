<DOC>
<DOCNO> 36664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/12/guncel/gun08.html </URL>
<DATE> 2001/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Çamurda güreş yasaklanmalı mı 
</HEADLINE>
<TEXT>

ÇAPRAZ ATEŞ 
     SERKAN DUYGU 

     Bodrum Gümbet’te, Big Apple Disco’daki "Çılgın Kızların Çamur Güreşi" adlı erotik animasyon gösterisi Bodrum Kaymakamı Cumhur Güven Taşbaşı tarafından turizmin kalitesini düşürdüğü’ için yasaklandı. Çamur havuzunda yapılan gösteriyi "rezalet" olarak niteleyen Cumhur 
     Güven’in "Biz Bodrum turizmine kalite kazandırmaya çalışıyoruz. Bu tür gösteriler, turizmi ucuz hale getiriyor" demesi yeni bir tartışma başlattı. Bu tür erotik animasyonların turizmde kaliteyi düşürüp düşürmediğini eğlence sektörünün müdavimleri değerlendirdi. 
     
İsteyen herkes izleyebilirBedri Baykam Ressam - eski işletmeci 
     Devletin her ne gerekçeyle olursa olsun ahlak bekçiliğine soyunması anlaşılır bir çağdaş tutum değil. İsteyen istediği gibi eğlenir. Bu yetişkin insanların kararıdır. Bu tip yerlere de isteyen gider isteyen gitmez. Sayın Kaymakam bey, turistleri bu tip gösterilerden koruduğunu’ zannediyorsa çok yanılıyor. Çünkü Almanya, İngiltere ve Amerika’da her türlü, çok daha ileri striptiz, erotik dans ve erotik gösteriyi herkes istediği kadar seyreder. Devletin kendisine yakışan ve ülkenin gerçek sorunu olan, başka konularla ilgilenmesi lazım. Devlet, eğlence hayatında uyuşturucu konusunda, alkollü araç kullanma konusunda ve diskotek kapılarındaki bodygard şiddetleri konusunda denetim yapabilir. Bunun dışında insanların nasıl yaşadıkları ve eğlendikleri bir devletin ilgi alanına girmez. 
     
Günah keçisi oldularBeyaz Şovmen - bar işletmecisi 
     Bence bu çamur güreşlerinin yasaklanması olayı üçüncü dördüncü kademede yapılacak bir iş. Öncelikle sayın kaymakamın Bodrum’u çakal tayfasından temizlemesi lazım. Diğer taraftan turizime kalite kazandırmak istiyorsa Bodrum’a gelen turist sayısını kontrol etmesi lazım hiç yerli turist kalmamış. Ayrıca esnafı da kontrol altına alması lazım. Çamurda güreşen kızlar bu işin günah keçisi. Kızlara gelince çamurda güreşmelerine içim el vermiyor. İllaki güreşeceklerse gelsinler güreşelim ama çamur bana ters. 
     
Avrupa’da her yerde varAyşe Hatun Önal Manken, DJ 
     Geçen sene gay turistlerin Kuşadası’na girişleri yasaklandığı için 1 milyon dolara yakın kaybımız olduğu söylendi. Kötü olan ekonomimiz böyle dar kafalı insanlar yüzünden daha da kötüye gidiyor. Bu tür gösteriler tamamiyle şov amaçlı şeyler. O yüzden de bana son derece normal geliyor. Amsterdam’da veya Avrupa’nın birçok ülkesinde striptiz klüpleri açılıyor. Eğer kalitesiz olduklarını düşünselerdi, 1. Dünya ülkeleri dediğimiz bu ülkeler bu tür eğlence mekanları açmazlardı. 
     
Hiçbir getirisi yokİzzet Çapa Eğlence Kulüpleri İşletmecisi 
     Bence bu tip erotik gösteriler turizmin kalitesini düşürür. Tabii ki başı kapalı eğlenceler yapılsın demiyorum, ama eğlencelerin de yaşanan ülkenin örf ve adetlerine uygun olması gerek diye düşünüyorum. Bu tarz eğlenceler genelde Filipinler gibi Uzakdoğu ülkelerinde yapılan ve hiçbir getirisi olmayan bir eğlence anlayışı ve ülkemize kalitesiz turistin gelmesine yol açar. 
     
Ananelerimize tersŞefik Öztek Laila’nın İşletmecisi 
     Ben bu konuda sayın kaymakama hak veriyorum. Bence eğlencenin de bir sınırı var. Çamur güreşleri, insanların üzerine dolar atmak, şampanya fışkırtmak ve peçete atmak gibi bu tür aşırı eğlencelere biz Laila olarak zaten karşıyız. Bu çamur güreşlerini ise düzeyini aşmış bir eğlence olarak görüyorum. Avrupalılara belki normal gelebilir ama Türk halkı olarak bazı ananelerimiz var. Bizim için hoş görüntüler değil. 
     
Eğlencenin de suyu çıktıEbru Şallı Manken 
     Bence gerçekten çok abartılı bir gösteri. Türkiye’de her şeyin suyu çıkartılıyor. Bu eğlence sektöründe de söz konusu. Bana iki kadının çamur içinde güreşmesi çok itici geliyor. Bu tip eğlenceler turizme kalite getirmez, aksine kaliteyi düşürür. 
     



 GÜNCEL 













</TEXT>
</DOC>
