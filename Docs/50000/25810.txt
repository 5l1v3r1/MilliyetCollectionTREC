<DOC>
<DOCNO> 25810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/son/sontur10.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ilgaz Dağı'na Haziran ayında kar yağdı 
</HEADLINE>
<TEXT>

     Ilgaz Dağı'nın 2400 metre yüksekliğindeki Hacet Tepesi'ne kar yağdı. 
     Kastamonu Meteoroloji Müdürü Muammer Acar, bölgede hava sıcaklığının 10 dereceye kadar düştüğünü belirterek, ''Ilgaz Dağının zirvesini oluşturan Hacet Tepesi'ne kar yağdı. Tepe çok yüksek olduğu için buradaki kar kalınlığını ölçemiyoruz'' dedi. 
     Tosya Belediye Başkanı Mehmet Oruçöz de Hacet Tepesi'ne yağan karın tarım alanları için yararlı olacağına işaret ederek, ''Kışın kurak geçmesi sonucu ilçenin tarım alanlarını sulayan Kösençayırı Göletinde su seviyesi azalmıştı. Nisan ve haziranda yağan kar bu endişemizi giderdi'' diye konuştu. 
     Hacet Tepe eteklerindeki Tosya İlçesi'ne bağlı Yukarı Berçin, Orta Berçin ve Aşağı Berçin köylüleri ise soğuk ve kar nedeniyle ektikleri sebzelerin donmasından endişe duyduklarını söylediler. 
     
     







</TEXT>
</DOC>
