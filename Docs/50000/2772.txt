<DOC>
<DOCNO> 2772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/yazar/oral.html </URL>
<DATE> 2001/01/18/ </DATE>
<TIME>  </TIME>
<AUTHOR> Zeynep ORAL  </AUTHOR>
<HEADLINE>
Ruhi Su’yu anarken... 
</HEADLINE>
<TEXT>

     Beyazperdede günümüzün bir genç kızı... Kıvırcık isyankar saçlar, aydınlık bir yüz... Sokaktan geçen biri, herhangi biri... Mikrofon uzatılınca durdu... "N zım Hikmet mi .. Çok kısa, minicik bir an, duraksadı, birden gözleri ışıldadı ve yanıtı yapıştırdı "N zım Hikmet... Memleket... Aklıma ilk gelen bu" dedi. "N zım Hikmet Memleket". 
     15 Ocak sabahı Marmara Oteli’nin bir salonunda "2002 - Uluslararası N zım Hikmet Yılı" çalışmalarının basına duyurulduğu, farklı çevrelere seferberlik çağrısının yapıldığı bir toplantıdaydık. 
     15 Ocak N zım Hikmet’in yaş günüydü. 99. yaş günü... Önümüzdeki yıl, şairin yüzüncü doğum yıldönümünü, uluslararası çapta ve çok geniş kapsamlı kutlamak için N zım Hikmet Kültür ve Sanat Vakfı nicedir çalışmalarını sürdürüyor. Toplantının başında gösterilen "N zım Hikmet Şarkıları" belgeselinden kısa bir bölümde gördüm o kızı. "N zım Hikmet Memleket" diyerek şairi "özetleyiveren" genç kızı. O görüntü ve o sözle zor bekledim akşamı, belgeselin tümünü seyredebilmek için. O gün piyasaya çıkan Video CD - Kitap, Kültür Bakanlığı’nın katkılarıyla N zım Hikmet Vakfı tarafından hazırlanmıştı. 
     Şu yazıyı yazmak üzere masamın başına oturuncaya dek, defalarca izledim. "N zım Hikmet Şarkıları"nı... İzlerken, izlerken, ağladım, güldüm, kalabalıklarla kucaklaştım, çoğaldım. Bir kuyunun dibinde unutulmuş taş yalnızlığına büründüm. Aşkı iliklerimde duydum. Sonra yeniden aşka aşık, memleketime aşık, Türkçeme aşık oldum. Kurtuluş Savaşı’nın kadınlarına karıştım, hep bir ağızdan söylenen şarkılara katıldım. Kubbeli, çınarlı mavi limanlara duyulan hasretle yandım tutuştum. Efkarımı, dağlara çıkan Karadeniz’le dağıttım efkarımı "sevda yüzünden ölmek de ayıp değil" diyerek dağıttım. Kalbim en uzak yıldızla çarptı ve en güzel, en ümitli şeyleri düşündüm... 
     Yedi sanatçının yorumladığı yedi "N zım şarkısı" aracılığıyla yeryüzü kapıları açıldı önümde. N zım Hikmet ve müzik ilişkisini, sanatçılarımızın N zım Hikmet’le "buluşmasını" dile getiren bu belgesel çoksesli bir senfoni gibiydi. Ve tek sözle özetlemem gerekse "Memleket" gibiydi. Proje yönetmeni Hasan Özgen, yönetmen Mehmet Eryılmaz başta olmak üzere emeği geçen, katkıda bulunan herkesi kutlarım. Bu video - CD kitabı tüm kitapçılarda bulabilirsiniz. 
     15 Ocak toplantısını medyadan izlemişsinizdir. Kültür Bakanı İstemihan Talay’ın bu toplantıya katılmadan önce Sadettin Tantan’la yaptığı görüşme ve N zım Hikmet’e Türk vatandaşlığının iadesi çalışmalarını başlatması önemliydi. 
     Bir çağrı da benden. Artık ülke tanıtımlarında en önemli rol kültüre, sanata düşüyor. İşadamlarımız bile bunun farkında. Onun için gelin her şeyi Kültür Bakanlığı’ndan ya da N zım Hikmet Vakfı’ndan beklemeyelim. Şairin yüzüncü yılını, "N zım Hikmet Memleketöten yola çıkarak dünya çapında bir tanıtım seferberliğine dönüştürelim. Çok kapsamlı kutlama projelerini hayata geçirmek için kolları sıvayalım. 
     
     





AB böler mi 


Batı'daki çatlak 


Nasıl dostluk 


Köşk'ten izlenimler 


İki bakan daha öldü öldü dirildi 


Yoksulluğa talim etmek istemiyorsak... 


MGK, monarşilerden miras... 


400 bin kaçak yabancı 


Davetin ardından 


Bataklık... Alın, başınıza çalın .. 


Taktik savaşı 


Sözler güzel ya uygulama 


Gecikme değil de nedir 


"Bir de yüzer gezer santrallara bakalım..." 


Ruhi Su’yu anarken... 


62 yıl önce ve sonra... 


AB türküsü 


Kiracı mı kapıcı mı 


Zenginler cemaati yoksullar cemaati 


</TEXT>
</DOC>
