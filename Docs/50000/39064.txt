<DOC>
<DOCNO> 39064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/yazar/sazak.html </URL>
<DATE> 2001/08/26/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
30 yaş kuşağının feryadı 
</HEADLINE>
<TEXT>

     Ekonomik krizde finans sektöründe çalışan 30 bin kişinin işini kaybettiği saptanmış. Bankacılık, reklam ajansları "yeni ekonomi" şirketleri diye adlandırılan iletişim ve internet bağlantılı işkollarında yüksek ücretle çalışan üniversite mezunu birkaç yabancı dil bilen insanlar işsiz. En büyük darbeyi ise 30 yaş kuşağı yedi. 
     Depremin vurduğu gençliği konu alan Adapazarı notları üzerine "Bizi kaybediyorsunuz" diyen bir mesaj iletildi. İnternette dolaşıyormuş. 
     "Biz kim miyiz " 
     Onları kendi yazdıklarından tanıyalım 
     "Biz, oğlum okuyup mühendis, doktor vs. olup da kuruşa mı çalışacaksın demek yerine oğlum, kızım okusun da adam olsun diyen anne babaların evlatlarıyız. 
     12 Eylül silindirinin üstünden henüz geçmiş bulunduğu Türkiye üniversitelerinin taze yıkıntıları arasından çıktık. Biz bugün 30'larımızın civarında en verimli olmamız gereken çağdayız. Mezun olmakla yetinmedik. Bir taraftan canımızı dişimize takarak çalışırken bir taraftan da geleceğe hazırlanmak için hem mesleki açıdan hem de insan olarak kendimizi yetiştirmeye devam ettik. Doğayı, sanatı, sporu, insanları ve bu ülkeyi sevdik. Sadece kendimiz için çalışıp dünyaya boş boş bakıp hayatı salt Amerikan doları olarak görmedik. 
     Bizi kaybediyorsunuz 
     Biz bu ülkede hukukun üstünlüğünü istedik. Vatandaşların devlet karşısında eşit muamele görmesini istedik. Ekonomik tedbirler dediniz bizi ezdiniz, vergi dediniz kümesteki kaz bellediniz. Siz mafyanın adını bile lekelediniz. 
     Bizi kaybediyorsunuz 
     Çünkü biz bu ülkeyi talan etmek için değil karşılıksız sevdik ve hep verdik. Ama artık verecek bir şeyimiz kalmadı. Bittik tükendik. 
     Ne arzumuz ne isteğimiz ne yaşama sevincimiz kaldı. 
     Bizler gideceğiz. Kaybolacağız buralardan. Elçiliklerin önündeki kuyruklara bakın. Seyredin biraz belki utanma duygunuz geri gelir. 
     Bizi ilerde çok arayacaksınız. 
     Türkiye'yi yeniden ayağa kaldırmak isterseniz bunu bizden başkası yapamaz ama siz bunu anlamıyor, bizi kaybediyorsunuz." 
     Kriz kurbanı gençliğin bu isyanına hak vermemek mümkün mü 
     Çöküşle gelen "beyin göçü" de umutsuzluğun sonucu. 
     Sağduyu. Net adlı internet sitesine girin trajediyi anlayın. 
     Sözde her parti internet ortamında siyaset yapmaya başladı, onca genç bakan, milletvekili var ama acaba savaş kuşağı liderler gençliğin sorunlarını bilgisayardan izliyorlar mı Ne gezer... 
     Hükümetten "tık" yok 
     
     







Çay artık Rizeliye tat vermiyor 


Son mesaj 


Sümüklü et 


Kargalar güler mi, ağlar mı 


Ekonomiye kar yağmış 


Yeter ki kar olsun suni de olsa olur 


Tezeğin tonu kaç dolar eder 


30 yaş kuşağının feryadı 


Saddam'ın deprem yardımı, valilik lojmanı oluyordu 


Rize'nin hırçın denizi Kadınlar 


"Nasıl da, oturttu amma ." 


Türkiye’de "mucize", olur mu, olmaz mı 


Ayşe Hanım Teyzem mark’ı verecek Euro’ alacak 


Dört Buçuktan beş GEÇTİ 


</TEXT>
</DOC>
