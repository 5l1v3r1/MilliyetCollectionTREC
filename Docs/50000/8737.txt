<DOC>
<DOCNO> 8737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/son/sonspo06.html </URL>
<DATE> 2001/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü Siirt'i farklı yendi 4-1 
</HEADLINE>
<TEXT>

     Birinci Futbol Lig'inde yapılan maçta Ankaragücü, Siirt Jet-Pa Spor'u 4-1 yendi. 
     Karşılaşmanın ikinci yarısına Ankaragücü çok hızlı başladı. Art arda bulduğu gollerle aradaki farkı açınca, temposu düşen Siirt Jet-Pa Spor karşısında, sarı-lacivertliler rahat bir galibiyet aldı. 
     Ankaragücü 21. dakikada geliştirdiği ilk ciddi atağında gole ulaştı. Bu dakikada Augustine'in kale alanına ortaladığı top, Kennedy'e çarparak Ramazan'ın önüne düştü. Ramazan yakın mesafeden topu filelere gönderdi 1-0 
     34. dakikada Kennedy'e yapılan faul sonrasında ceza yayı üzerinden Ankaragücü'nün kazandığı serbest vuruşta, Yılmaz sert bir vuruşla takımının ikinci golünü attı 2-0 
     45. dakikada Ankaragücü savunma oyuncularının hatası sonucu topu kapan Alp, ceza alanına girdiği sırada kaleci Silva tarafından düşürülünce konuk takım penaltı atışı kazandı. Hanke, penaltı atışını gole çevirdi 2-1 
     İlk yarı Ankaragücü'nün 2-1 üstünlüğüyle sona erdi. 
     52. dakikada gelişen Ankaragücü atağında, Yılmaz'ın soldan ortaladığı topa Hakan Keleş aşırtma bir vuruşla topu rakip ağlara gönderdi 3-1 
     54. dakikada bu kez Hakan Keleş'in sağdan ortaldığı topa müsait durumdaki Kennedy topu ağlara göndererek, skoru 4-1 yaptı. 
     Karşılaşma da Ankaragücü'nün 4-1 üstünlüğüyle tamamlandı. 




</TEXT>
</DOC>
