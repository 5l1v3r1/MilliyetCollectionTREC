<DOC>
<DOCNO> 25793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/son/sonspo12.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Özhan Canaydın "Galatasaray Başkanlığı'na aday değilim" 
</HEADLINE>
<TEXT>

     Galatasaray Kulübü Yönetim Kurulu eski üyelerinden Özhan Canaydın, 14 Temmuz'da yapılacak olağanüstü genel kurul toplantısında kulüp başkanlığına aday olmayacağını resmen açıkladı. 
     Galatasaray Kulübü içinde etkinliği ile tanınan Canaydın, düzenlediği basın toplantısında, Faruk Süren'in 29 Mayıs tarihinde kendisini çağırarak görevi devralmasını istediğini belirterek, ''Ancak, ilkelerim doğrultusunda bunu kabul etmedim. Ben daha önce büyüklerim istedi diye 2000 yılı Mart ayında seçimlere 3 gün kala çekilmiş ve 2002 yılında aday olacağımı söylemiştim. Şimdi bu sözümde duruyorum'' diye konuştu. 
     Genel kurullardan en az 3-4 ay önce program ve ekip çalışmasının yapılmasının gerekliliğine de dikkat çeken Canaydın, bu nedenle hazırlıksız olduğunu ve adaylığının söz konusu olamayacağını söyledi. 
     
     Mehmet Cansun'a taş... 
     Özhan Canaydın, yönetim kurulunda başkana karşı olup istifa etmesini isteyenlerin, yapılacak seçimlerde aday olmaması gerektiğini savundu. 
     Üstü kapalı olarak Mehmet Cansun'u kasteden Canaydın, ''Bu en üzüldüğüm konudur. Çok tehlikeledir. Galatasaray da bu harekete hiç alışık değildir. Bu geçici dönemde aday dahi olmalıdırlar'' diye konuştu. 






</TEXT>
</DOC>
