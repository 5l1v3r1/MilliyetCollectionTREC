<DOC>
<DOCNO> 2732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/spor/spo06.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
DEPREMTERİM 
</HEADLINE>
<TEXT>

İtalya’nın en çok satan spor dergisi Guerin Sportivo, Terim’i kapak yaptı 
     "Halk ayaklanıyor" 
     FATİH Terim, İtalya’nın gündeminde ilk sıradan inmiyor. Ülkenin yüksek tirajlı spor dergilerinden Guerin Sportivo, Terim’i kapak yaptı. Dergi, İtalyanca’da deprem anlamına gelen terremoto kelimesinden esinlenerek, "Terimoto" yani "DepremTerim" başlığını attı. Guerin Sportivo, R.Baggio’nun oynadığı zamanlarda bile halkın onun için meydanlara dökülmediğini belirtirken, "Şimdi Floransa, onun adına ayaklanıyor ve tehditler savuruyor" yorumunda bulundu. 
     
     "Kurnaz imparator" 
     GUERİN Sportivo, "Terim, Floransa’da bir sembol, bir fikir haline geldi" diye yazarken, "Şehir ile Başkan Cecchi Gori arasındaki kan davasında, Terim ortada kaldı ve hemen şehirden yana taraftarlık yaptı. Çünkü Türk adam, zamanın teknik direktörü" ifadelerini kullandı. Haberde, "Taraftarlar, başarılı ve kurnaz Türk imparatoru seçti. Ranieri’nin burnu havadaydı, Malesani çok soğuktu ve Trapattoni çok fazla Juventusluydu" denildi. 
     
     "Seramik bıçak" 
     TERİM’İN öğüt verdiğini, daha hareketli bir futbol istediğini ve topun egemenliği karşısında eğilmediğini dile getirilen Guerin Sportivo ayrıca, "Onun Fiorentinası, seramik bir bıçak. Ani, her zaman daha kalın, kesici tarafını fırlatıyor ve vuruyor" diye yazdı. Dergi, Fiorentina’nın Türk hocayı getirerek doğruyu yaptığını, bunu diğer kulüplerinden örnek alması gerektiğini ifade etti ve Arsene Wenger ile Hector Cuper’i örnek verdi. 
     
İtalyan basını      LA NAZİONE 
     "Fatih Terim’den ultimatom." 
     CORRİERE DELLO SPORT 
     "Fatih Terim, son haykırış." 
     TUTTO SPORT 
     "Terim Yarın bugün veya bir daha asla." 
     LA GAZZETTA DELLO SPORT 
     "Terim Tam yetki veya güle güle." 
     Bu gazete aynı zamanda, "Terim için bir fax" başlığı altında Türk teknik direktör hakkında düşüncelerini belirtmek ve onu desteklemek isteyenlere bir kampanya başlattı ve 0030055587560 numaralı fax veya sondaggioterim rcs.it internet adresini verdi. 
     
Floransa halkı ne diyor      ASLI BIÇAKÇI - FLORANSA 

     Lucia Poggesi - 34 yaşında-Polis "Oyuncular arasında birlik kurulduğu anlaşılıyor. Kulüp gitmesine izin verirse, birçok şeyi göze alması gerekir." 
     Mauro Mavini - 42 yaşında - Manav "Terim’in önce İtalyan futbolunu anlaması gerekiyordu. Bunu hemen çözüme kavuşturdu. Şimdi herkes onu Floransa’da görmek istiyor. Bırakmayacağız." 
     Stefano Sposimo - 47 yaşında - İnternet Cafe Müdürü "Çok özel bir kişi. Doğru ve dürüst. En sonunda bir antrenör Fiorentina’ya iyi futbol oynatabiliyor." 
     Cristina Valori - 75 yaşında - Ev Kadını "Ona hemen ısındım. Eğer Milan’a ya da başka bir kulübe giderse çok yazık olur." 
     Claudio Bianchini - 38 yaşında - Barmen "Belirsiz bir başlangıçtan sonra çok yol katetti. Fatih Terim, Fiorentina’ya ve Floransa’ya yeniden hayat verdi. Onu bırakmayacağız." 
     Pasquale Casertano - 60 yaşında - Kuaför "Oyuncularla arasında çok iyi bir diyalog var. Kesinlikle Floransa’da kalmasını istiyorum. Çünkü onun oynattığı futbolu izlemekten zevk alıyorum." 
     


 SPOR 






























</TEXT>
</DOC>
