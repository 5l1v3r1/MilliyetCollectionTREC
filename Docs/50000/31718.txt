<DOC>
<DOCNO> 31718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/son/sontur03.html </URL>
<DATE> 2001/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hatalı sollama aynı aileden üç kişinin canına maloldu... 
</HEADLINE>
<TEXT>

     Kırşehir'in Akpınar İlçesi yakınlarında meydana gelen trafik kazasında, aynı aileden 3 kişi öldü,18 kişi yaralandı. 
     Alınan bilgiye göre, Ankara'daki bir yakınının düğününe katılmak için Malatya'dan yola çıkan Ramazan Ceyhan yönetimindeki 46 FC 010 plakalı minibüs, sabah saatlerinde Akpınar İlçesi yakınlarında karşı yönden gelen Gürali Akçay yönetimindeki 34 FOU 10 plakalı otomobille çarpıştı. 
     Minibüsün hatalı sollama yapması sonucu meydana geldiği bildirilen kazada, otomobil sürücüsü Gürali Akçay 22 ile babası Hüseyin Akçay 49 olay yerinde, annesi Sevim Akçay 45 ise Kırşehir Devlet Hastanesi'nde öldü. 
     Yaralanan Songül, Serpil, Dilek ve Sema Akçay, minibüs şoförü Ramazan Ceyhan ile yolculardan Hakan, Abdülkadir, Leyla, Selcan, Seliha, Süleyman, Merve, Tuğçener, Saadet, Konur, Adnan, Süleyman ve Fatma Ceyhan, Kırşehir ve Akpınar devlet hastanelerinde tedavi altına alındı. 
     Yetkililer, kaza ile ilgili soruşturmanın sürdürüldüğünü belirttiler. 
     







</TEXT>
</DOC>
