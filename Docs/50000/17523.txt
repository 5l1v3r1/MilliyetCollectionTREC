<DOC>
<DOCNO> 17523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/son/sonspo03.html </URL>
<DATE> 2001/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Fenerbahçe'ye hazırlanıyor 
</HEADLINE>
<TEXT>

     Adanaspor deplasmanından dün 7-1'lik galibiyetle dönen Trabzonspor, hafta sonunda kendi sahasında Fenerbahçe ile yapacağı lig maçınıın hazırlıklarına başladı. 
     Ankara'da bulunan teknik direktör Sadi Tekelioğlu'nun yer almadığı çalışmayı, antrenörler Fethi Türkoğlu ve İhsan Dereli yönetti. Daha önce futbolcu izlemek üzere Belçika'ya gidecekleri açıklanan antrenörler ve kulüp futbol şubesi sorumlusu Serdar Bali, bu ülkeye Trabzon'daki sis nedeniyle gidemediler. 
     Bordo-mavili takımın çalışmasına, milli futbolcular Oktay, Sergen ve Gökdeniz ile izinli olan Cem katılmadı. Adanaspor maçında 90 dakika oynayan futbolcular, hafif bir çalışmayla idmanı tamamlarken, diğer oyuncular yarım alanda çift kale maç yaptılar. Trabzonspor, yarın yapacağı çalışmayla Fenerbahçe maçının hazırlıklarını sürdürecek. 




</TEXT>
</DOC>
