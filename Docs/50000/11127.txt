<DOC>
<DOCNO> 11127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/spor/spo08.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Faciaya davetiye 
</HEADLINE>
<TEXT>

Yazdılar, konuştular, anlattılar. Yine yapacaklarını yaptılar ve kışkırttılar. Kavgalara yol açtılar. Türk futbolunu kargaşaya soktular. Yazık değil mi 
     Gürel Yurttaş 

     Sanki futbol değil, savaş yorumcusu bunlar... 
     "Müttefik kuvvetler" veya "Düşman cephesi" benzeri, "Kutsal ittifak" deyimini ortaya attılar şimdi... İddiaya göre bazı güçler birleşmişler Bir takımı bitirip, diğerini şampiyon yapacaklarmış 
     Koca koca adamlar bunu yazarlarsa... Ekranda mikrofonu kapanlar tekrarlarsa... Kulüplerin başkanlığına kadar yükselen kişiler de peşlerine takılırsa... Ne olur Sahada kavga patlar... Tribünde kargaşa çıkar... Sokaklarda kurşunlar yağar... 
     Şimdilik işi ucuz atlattık... 
     Eğer bunlar susmaz, "Oh ne güzel, yine reyting yaptık. Bak herkes bizi konuşuyor" deyip, gevezeliği ve saçma sapan iddiaları sürdürürlerse... 
     Sonra olacakları düşünmek bile istemiyoruz... 
     Katillerin, hırsızların, uğursuzların aftan yararlanıp, sokakta gezdiği ülkede, sahte faturalar kullanıp hortum yaptıkları ortaya çıkanların, uyuşturucu müptelalıkları kanıtlananların arkadaşları, kokakin kullanan, pişman olduğunu açıklayan, Almanya’daki tekliflere rağmen Türkiye’ye gelen bir hoca için İçişleri Bakanı’nı göreve çağırıyorlar. 
     Oysa İçişleri Bakanı’nın aslında "insanları kışkırtan, abuk iddiaları yüzünden istenmeyen olaylara sebebiyet veren kişiler" için de takibat yaptırması gerektiğini herhalde bilmiyorlar. 
     
     Yazdılar, konuştular, anlattılar. 
     Galatasaray - Gençlerbirliği maçında futbolcular hakeme saldırdı. Yüzüne tükürüldü, ayağına basıldı. Bir dövmedikleri kaldı. 
     Övündüler. Ellerini oğuşturup, ne güzel yaptıklarını ileri sürdüler. 
     Yine yazdılar. Yine konuştular. Yine anlattılar. 
     Tabancalar patladı. 
     Yine yazacaklar. Yine konuşacaklar. Yine anlatacaklar. 
     Sonra neler olacak... Sonrası... Düşünmek bile tüyler ürpertici... Kan, vahşet ve gözyaşı. 
     Varsın olsun Yaptıklarından gurur duyacaklar inanın. Herkes onları konuşacak, şöhretleri artacak ya Sevinecekler. Sonra... Takımları şampiyon olursa "Biz yaptık", olamazsa "Bak biliyorduk. Kutsal ittifakın sonu" diyecekler. 
     Lanet olsun böyle futbola böyle kazanılacak şampiyonluğa... 
     Yazık olacak Türk futboluna Ve onların peşinden koşanlara 
     


 SPOR 



























</TEXT>
</DOC>
