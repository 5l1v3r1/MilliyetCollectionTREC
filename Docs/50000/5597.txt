<DOC>
<DOCNO> 5597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/yazar/theper.html </URL>
<DATE> 2001/02/05/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Dairesi hasar görenler 1 
</HEADLINE>
<TEXT>

     Bugün sizlere Kat Mülkiyeti’nin bugüne kadar hiç bahsetmediğim bir konusundan söz edeceğim. 
     Köşemi izleyenlerin gördüğü gibi bana en çok sorulan sorular arasında kat mülkiyeti tereddütsüz birinci sırada. Birinci sırada olması çok doğal çünkü biz henüz toplu yaşama ayak uyduramadık. H l özgürlüklerimizin sınırsız olduğunu zannediyoruz. 
     Doğrusu bunun böyle olmadığını öğretecek bir otorite ve müeyyide de yok. Bu nedenle bir karmaşadır gidiyor. Bu yüzden de bana en çok sorulan sorular birlikte yaşama ile ilgili. Ben bu nedenle Kat Mülkiyeti Kanunu’nu birkaç defa köşemde devrettim ancak deprem felaketi yaşanan ülkemizde, bir bağımsız bölümün harap olmasının diğerlerine etkisini hukuki yönden tam olarak anlatamadım. Bugün ve yarın sizlere bu hususu açıklamak istiyorum. 
     Kat mülkiyeti tesis edilmiş bir binada anayapının bağımsız bölümlerinden biri tamamen harap olur ve o bölümün maliki iki yıl içinde bölümünü yeniden yaptırmazsa, diğer kat malikleri veya bunlardan bir kısmı, bu sürenin tamamlanmasından başlayarak bir yıl içinde o bölüme ait arsa payının, değeri karşılığında ve arsa payları oranında kendilerine devredilmesini hakimden isteyebilirler. Arsa payını devralanlar, devraldığı tarihten başlayarak iki yıl içinde harap olan bağımsız bölümü yeniden yaptırmaya veya aynı süre içinde bütün kat malikleri bağımsız bölümlere bağlı arsa paylarını yeniden hesaplayarak kat mülkiyeti kütüğüne geçirmeye mecburdur. 
     Yukarıdaki işlemlerin yapılmaması halinde anagayrimenkul üzerindeki kat mülkiyeti kendiliğinden sona erer. 
     Peki bir bağımsız bölüm değil de birden çok bağımsız bölüm harap olursa ne olacak Cevabı yarın... 
     
     





Bir sadrazam 


Öndenetim 


Metin Bey’e saygıyla 


TV ve kadın... 


Depresyon geçirmek ayıp mı 


Tanıdık simalar, zıt kutuplar 


Koçaryan'ın beyanları 


Bush Bush'u yalanlıyor 


Affın başı, ortası, sonu... 


Marka ol, 60 dolara hela fırçası sat 


Dairesi hasar görenler 1 


ABD mi kazanır, Avrupa mı 


Üretim artmadan kimsenin geliri artmaz 


</TEXT>
</DOC>
