<DOC>
<DOCNO> 7007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/yazar/okur.html </URL>
<DATE> 2001/02/14/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
İşte Yaşarbank dosyası 
</HEADLINE>
<TEXT>

     Yaşarbank dosyası bugüne kadar hiç açılmadı. Neden Bilmiyoruz. 
     Bildiğimiz her banka gibi Yaşarbank’ta da geri dönmeyen bir yığın kredi var. Bakın 1993 ile 1995 yılları arasında verilen iki kredi örneği 
     Krediyi alan şirket Derby... 
     Biliyorsunuz bu şirketlerin büyük ortağı Ali Balkaner. Daha sonra şirketlerden Derby’de hisse devri oldu elbette... 
     Derby’ye verilen kredi miktarı 12 milyon 500 bin dolar. TL olarak alınan kredi 31 milyar lira. 13 Mayıs 1993’te verilmiş. 
     Bu krediye teminat olarak da var olan 800 milyar liralık gayrimenkul ipoteğinin devam etmesine karar verilmiş. 
     Kredi anlaşmasına imza atanlar 
     Başkan Selçuk Yaşar, Başkan Vekili Sami Erdem, üye Gazi Erçel, üye Selman Yaşar, üye Feyhan Kalpakçıoğlu, üye Erdoğan Moroğlu... 
     Şimdi soruyoruz, bu kredi ödendi mi Bizim bildiğimiz ödenmedi. Banka hala alacaklı Neden 
     İkinci kredi Tekmar Mermercilik’e ait. 3 Kasım 1993’te verilmiş. 12 milyon 500 bin dolar ve 108 milyar 705 milyon lira. Krediyi alanlar Ali Balkaner’in ortağı Atik ve Yetkin Berberoğlu. 
     Bu kredi için 150 milyar lira tutarındaki gayrimenkul ipoteğine de 15 milyar lira daha eklenerek toplam ipotek 175 milyar liraya yükseltilmiş. Bu kredide yine yukarıda yazdığımız isimlerin imzası var. Kredi geri ödenmiş mi 
     Hayır... Nedeni mi Bilmiyoruz... 
     Bu kez krediler bir başka sektörde. Denizcilikte... 
     İlk kredi 24 Kasım 1992’de verilmiş. 500 bin dolar. Krediyi alan şirket Martı Gemi Kiralama AŞ. Ve krediyi kullandırma şartları, "döviz kredisinin vadesi ve faiz oranı genel müdürlükçe belirlenecek" deniliyor. 
     Teminat olarak firmanın taşımacılık işinden doğmuş 582 bin dolarlık navlun alacağı "gayrikabili rücu rehin ve temlik alınacaktır..." biçiminde. 
     İmza atanlar Başkan Selçuk Yaşar, Başkan Vekili Sami Erdem, üye Gazi Erçel, Feyhan Kalpakçıoğlu, Selman Yaşar, Profesör Erdoğan Moroğlu... 
     Gelelim ikinci krediye... 
     Kefil olanlar Ali Yenidünya, Erol Yücel, Ermar AŞ, Martı Denizcilik, Martı Gemi İşletmeciliği, Martı Holding, Margem Gemi Kiralama, Demar Denizcilik, Martı Deniz İşletmeleri, Ermar Deniz Taşımacılığı... 8 Ağustos 1994’te krediyi alan şirket Ada Denizcilik. 
     Başkan Selçuk Yaşar, Başkan Vekili Gazi Erçel, üye Feyhan Kalpakçıoğlu, Profesör Erdoğan Moroğlu, Mustafa Günenç ve Uray Ergun. 
     Kredi tutarı 3 milyon 600 bin dolar. İhracat döviz kredisi olarak verilmiş. Teminat olarak birinci derecede 8 milyon dolarlık gemi ipoteği tesis edileceği belirtilmiş. Ve 1 milyon dolarlık navlun temliki alınacak ibaresi konulmuş. 
     Ne yapalım yani diyebilirsiniz Bir kere Martı Denizcilik denilince biz bir şey söylemeyelim olur mu 
     Yine 29 Haziran 1995’te üçüncü kredi gelmiş. Toplam 3 milyon dolar ve 3 milyar 500 milyon lira. Teminat mektubunda kefalet karşılığı kredinin firmanın iş konusu ile ilgili olarak kullandıracağına dikkat çekilmiş. 
     Krediye yine Başkan Selçuk Yaşar, Başkan Vekili Gazi Erçel, üye Feyhan Kalpakçıoğlu, Mustafa Günenç ve Uray Ergun imza atmış. 
     Krediyi alanlar mı Denmar Denizcilik. Kefil olanlar ikinci krediye de kefil olanlarla aynı. Bunları niye yazıp çizdik Çünkü bu kredilerin hiçbiri ödenmedi. 
     Hatta bu kredilerden biri alınamayınca üç hafta önce banka yönetimi bu kredi karşılığında alınan bir kuru yük gemisini satışa çıkarttı ve 350 bin dolar zararla bu kredi işini kapattı. 
     Şimdi soru sorma zamanı... 
     Neden, neden, neden 
     Ve devamında bunların ne anlama geldiğini ve tasfiye edilen şirketlere verilen ama geri dönemeyen kredileri de yazacağız. 
     Derdimiz şu 
     Ticaret, siyaset, bürokrat üçgeninde neden gereken yapılamıyor 
     Bankacılıkta geri dönmeyen kredilerle ilgili kimseye soru sorulmuyor. Bu kredilerde imzası olan eski Yaşarbank Genel Müdürü şimdi Merkez Bankası Başkanı Gazi Erçel, niçin, nerelerde hata yapıldığını açıklamıyor 
     Öyle ya bir tarafta Balkaner’in ortak olduğu şirketler, bir tarafta ANAP’a yakınlığıyla bilinen Martı Denizcilik Grubu. 
     Hukuk hepimiz için... 
     Gerisi elbette gelecek.. 
     
     





İran nereye 


GAP devredildi 


Yargıç Metin Çetinbaş 


Sisi, şimdi Emniyet Müdürü olabilirdi 


Susurluk'tan Silopi'ye karanlığı aydınlatmak... 


CHP "içbükey - dışbükey" 


"Saldım suyu çayıra"... SON 


Yunan harp tazminatı Karaağaç 


Sevgilin var mı 


Nezih Demirkent 


Neden şimdi 


Allah olmayanlara da versin’ günü 


İşte Yaşarbank dosyası 


Üç ayrı konu... 


CHP'nin rotası 


Hep kandırılıyorsun 


"7 saatimi çalmaya kimsenin hakkı yok" 


Hırsızlık sektörü 


"Aman, mahalleye zarar vermesin " 


Faizsiz bankacılıkta "bile bile lades" 


İlk genel yayın yönetmenim 


</TEXT>
</DOC>
