<DOC>
<DOCNO> 11920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/18/yasam/yas01.html </URL>
<DATE> 2001/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kez de korsan’ kuş uçak indirdi 
</HEADLINE>
<TEXT>
AMAN ALLAHIM DÜŞÜYORUZ 
THY’nin Boeing 737 yolcu uçağı, motoruna kaçan kuş nedeniyle zorunlu iniş yaptı. İşte, Milliyet muhabiri Yusuf Kobal’ın da yaşadığı dehşet anları 
     SİNAN TOROS İstanbul 

     Türk Hava Yolları’nın THY İstanbulTrabzon seferini yapan Boeing 737-800 tipi Malatya’ yolcu uçağı, dün sabah saatlerinde oldukça büyük bir tehlike atlattı. 
     Trabzon seferini yapmak üzere 165 yolcusuyla dün saat 07.05’te havalanan 546 sefer sayılı THY uçağı, kalkışından bir süre sonra kuş sürüsünün içine girdi. Kuşlardan biri de, uçağın sağ motoruna kaçtı. Motoru devre dışı kalınca hızı kesilen uçak, bir süre burun aşağı uçtuktan sonra toparlandı ve Atatürk Havalimanı’na zorunlu iniş yaptı. 
     İndikten sonra uçak bakım hangarında incelemeye alınırken, yolcular saat 08.50’de başka bir uçakla Trabzon’a gönderildi. Bazı yolcular ise, başka bir uçak da olsa, yolculuktan vazgeçti. 
     
     Herkes dua ediyordu’ 
     Bu uçakta, Çaykur Rize - Fenerbahçe maçını izlemeye giden Milliyet Spor Servisi muhabiri Yusuf Kobal da vardı. Kobal, yaşadığı dehşeti şöyle anlattı 
     "Başlangıçta herşey normaldi. Hava açık, bulutsuz ve rüzgarsızdı. Yolcuların çoğunluğunu Fenerbahçeli taraftarlarla, spor yazarları oluşturuyordu. Kalkıştan yaklaşık iki dakika sonra bir patlama duyuldu. Ve uçağın içine kötü bir koku yayıldı. Birden uçağın hızının kesildiğini hissettik. Ön taraftaki insanlar Motor patladı’ diye bağırıyordu. Bu arada uçağın dengesi de bozuldu. Hızı yarı yarıya azalan uçak 15 saniye burun aşağı uçtu. Yolcular dua etmeye, seslerini yükseltmeye başladı. Ardından pilotun anonsu yolcuları rahatlattı Teknik bir arıza oldu, geri dönüyoruz. Endişelenecek bir durum yok.’ 
     
     Birçok uçak düşürdüler 
     Kuşlar uçaklara en çok 0 - 200 metrede ve sabah 10.00 - 12.00, öğleden sonra da 14.00 - 15.00 saatleri arasında çarpıyor. Bu çarpmalar uçakların en çok burun, pilot kabini camı ve motorlarına zarar veriyor. En tehlikeli kuşlar ise martılar ve ağırlıkları 25 kiloyu bulan Kanada kazları. Dünyada kuş çarpması sonucu çok sayıda ölümlü uçak kazası yaşandı. Bu kazalardan bir bölümü şöyle 

</TEXT>
</DOC>
