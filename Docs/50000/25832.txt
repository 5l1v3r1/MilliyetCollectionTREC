<DOC>
<DOCNO> 25832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/son/sontur32.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Haciz yüzünden kendini yaktı 
</HEADLINE>
<TEXT>

     Yenimahalle Karşıyaka’da oğlunun borçları nedeniyle ev eşyalarının haciz edilmesine üzülen iki çocuk sahibi anne kendisini yakarak ölmek istedi. 
     Kefil olduğu büyük oğlunun borçları nedeniyle Karşıkaya 11. Cadde 3 6 numaralı evindeki eşyalarının haciz edilmesine üzülen Mukaddes Akçay 43 kendisini gazyağıyla yakmak istedi. Komşuların ihbarı üzerine olay yerine gelen polis ve itfaiyenin zamanında müdahalesiyle ölümden kılpayı kurtarılan Akçay, ağır yaralı olarak Ankara Numune Hastanesi’ne kaldırıldı. 
     Komşularından alınan bilgilere göre ilk evliliğinden olan büyük oğlu için kefil olan Akçay, borçların ödenmemesi üzerine ev eşyalarının haciz edilmesine dayanamadı. Komşularının son günlerde çok üzüntülü olduğunu gözlemlediği iki çocuk sahibi anne, sinirlerine hakim olamayarak, kendisini gazyağıyla yaktı. Olayla ilgili soruşturma sürdürülüyor. 
     







</TEXT>
</DOC>
