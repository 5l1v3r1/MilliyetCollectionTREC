<DOC>
<DOCNO> 45642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/ekonomi/eko03.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet internetten harcayacak 
</HEADLINE>
<TEXT>

Maliye Bakanlığı’nın 14 trilyon liraya malolan projesi ile devlet, tüm ilçe ve illerde maaş ve kamu harcamaları ödemelerini internetten yapacak 
     HARUN GÜREK Ankara 

     Devletteki en köklü değişimden biri kamu harcamaları alanında yaşanıyor. Maliye Bakanlığı’nın yürüttüğü 14 trilyon liralık "Say 2000i" projesi ile devlet, Türkiye’nin en ücra köşelerindeki ilçelerinde bile harcamalarını internet üzerinden yapmaya başladı. 
     Devletin her türlü mal ve hizmet alımında ödemelerini yapan, memur maaşlarını ödeyen saymanlıkların bilgisayar ortamında işlem yapmasına olanak sağlayan "Say 2000i" projesi kapsamında bin 502 il, ilçe, döner sermaye idaresine bilgisayar sistemi kuruldu. Hakkari’nin Yüksekova ilçesinden Kapıkule çıkış kapısına, Sinop’tan Hatay’ın Yayladağ ilçesine kadar tüm ilçeler, internete bağlandı. 
     
     Tahsilat için bankaya 
     Sistemin test çalışmaları da bir çok yerde tamamlandı. Bu bölgelerde Müteahhitlerden devlete mal satan işadamlarına, eczacılardan hastanelere kadar ödemeler artık internet üzerinden yapılan havalelerle bankalardan yapılıyor. 
     
     



 EKONOMİ 




















</TEXT>
</DOC>
