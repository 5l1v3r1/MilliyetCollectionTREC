<DOC>
<DOCNO> 13327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/27/son/sontur09.html </URL>
<DATE> 2001/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
FP kızgın "Tepemizde Demokles'in kılıcı sallandırılıyor" 
</HEADLINE>
<TEXT>

     FP Genel Başkanı Recai Kutan, FP'nin tepesinde habire ''Demokles'in kılıcının sallandırıldığını'' ifade ederek, iktidara, ''Niye korkuyorsunuz FP'den Bu parti, 28 Şubat'ta bir sürü oyunların, ahlaki olmayan, hukuki olmayan oyunların ardından size, sıkıntıları büyük ölçüde azaltılmış bir Türkiye teslim etmedi mi '' diye sordu. 
     Kutan, partisinin TBMM Grup toplantısında yaptığı konuşmada, ulusal ekonomik programı ve mali kaynak arayışı için ABD'ye giden ekonomiden sorumlu Devlet Bakanı Kemal Derviş'i eleştirdi. 
     Derviş'in, ABD'deki finans kaynaklarının kapısında ''adeta dilendiğini'' söyleyen Kutan, hükümetin milleti oyaladığını, zamların sağanak yağmur gibi geldiğini kaydetti. İktidarın, ekonomik programa ilişkin ''Kurtuluş Savaşı'' benzetmesinde bulunduğunu anımsatan Kutan, ''sizin o muhteşem mücadeleden söz etmeye hakkınız yok. Çünkü siz milletle savaşıyorsunuz. Siz kim, Kurtuluş Savaşı'nı ağzınıza almak kim'' dedi. 
     Bakan Derviş'in hükümet içindeki pozisyonun da iyi değerlendirilmesi gerektiğini ifade eden FP lideri Kutan, Derviş'in ''fiili başbakan'' olduğunu öne sürdü. Hükümet içinde de Derviş'e karşı tepkilerin geliştiğine ilişkin haberlerin basına yansıdığını anımsatan Kutan, bu bakanların ve hükümet mensubu partilerin milletvekillerinin, Derviş'in ''süper bakan'' diye getirilmesini içlerine sindiremedeklerini söyledi. 
     Kutan, programın arkasında siyasi ve millet desteğinin bulunmadığını savunarak, arkasında millet desteği bulunmayan bir programı, ''Kurtuluş Savaşı'' diye nitelendirilemeyeceğini kaydetti. 
     Son günlerde, piyasalarda ''31 Mart Sendorumu''nun beklendiğini anlatan Recai Kutan, bu sendorumun ''deprem etkisi yaratacağını'' öne sürdü. 
     Hükümetin, çok kısa bir sürede yıkılıp gideceğini iddia eden Genel Başkan Kutan, milletin seçim istediğini ileri sürdü. 
     Kutan, FP hakkındaki kapatma davasına da değindi. FP'nin yepyeni bir parti olduğunu, 1999 seçimlerinde ''bütün ağır şartlara ve baskılara rağmen milletin oyunu aldığını ifade eden Kutan, şöyle konuştu 
     ''Ülkenin gerçek anlamda muhtaç olduğu bu partinin tepesinde habire Demokles'in kılıcı sallandırılıyor. İktidara soruyoruz, niye korkuyorsunuz FP'den Bu parti, 28 Şubat'ta bir sürü oyunların, ahlaki olmayan, hukuki olmayan oyunların ardından size, sıkıntılardan büyük ölçüde azaltılmış bir Türkiye teslim etmedi mi Ama siz bunun ardından muhalefeti baskı altına aldınız. Sessiz milyonlara her türlü baskıyı uyguladınız.'' 
     
     



</TEXT>
</DOC>
