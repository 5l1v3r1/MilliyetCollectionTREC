<DOC>
<DOCNO> 23546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/son/sonspo04.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA Doğu Konferans finallerinde avantaj Milwaukee'ye geçiyor 
</HEADLINE>
<TEXT>

     ABD Profesyonel Basketbol Ligi NBA'de Doğu Konferansı finallerinde Milwaukee Bucks, Philadelphia 76ers'ı 80-74 yenerek 7 maçlık seride 2-1 öne geçti. 
     Milwaukee'de yapılan 2001'in en düşük skorlu maçında Bucks'tan Sam Cassel 24, Ray Allen 20 sayı attı, Ervin Johnson 13 ribaund aldı. 
     Ligin en skorer oyuncusu olan ve play-off serisinde maç başına yaklaşık 32 sayısı bulunan Allen Iverson'sız mücadele eden 76es, hücumda zayıf kalınca rakibine yenilmekten kurtulamadı. Ayak parmağından sakat olan Iverson'ın dinlendirildiği bu maçta, sezonun en iyi 6. adamı Aaron McKie, 22 sayıyla takımın en çok sayı atan oyuncusu oldu. Ayak bileğinden sakat olan Eric Snow'un olmadığı maçlardaki gibi ilk 5'te sahaya çıkan McKie, 5 de asist üretirken, Dikembe Mutombo 12 sayı, 10 ribaund gerçekleştirdi. 
     İki takım arasındaki 4. maç, salı günü yine Milwaukee'de yapılacak. 
     Ligde yarın Batı Konferansı finallerinin 4. maçında Los Angeles Lakers ile San Antonio Spurs karşı karşıya gelecek. San Antonio'da yapılacak maç öncesi Lakers, 3-0 önde bulunuyor. 






</TEXT>
</DOC>
