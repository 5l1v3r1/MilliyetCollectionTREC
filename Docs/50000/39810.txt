<DOC>
<DOCNO> 39810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/31/yazar/ulagay.html </URL>
<DATE> 2001/08/31/ </DATE>
<TIME>  </TIME>
<AUTHOR> Osman ULAGAY  </AUTHOR>
<HEADLINE>
Diyarbakır’da umut ve kaygı 
</HEADLINE>
<TEXT>

     Diyarbakır’ın hızla büyüyen ve genişleyen bir kent olduğu hemen anlaşılıyor. Kentin nüfusu son on yılda kimilerine göre üçe, kimilerine göre dörde katlanmış. Diyarbakır’ın eskileri bu gelişmeden ya da kalabalıklaşmadan çok memnun değil herhalde ama Diyarbakır’ın artılarıyla ve eksileriyle bir "büyük kent" olma yolunda olduğu ortada. 
     Sorun Diyarbakır’a akın eden bu insanlara aş ve iş bulabilmek, umut verebilmek. Diyarbakır Sanayi ve Ticaret Odası Başkanı Kutbettin Arzu "Genç ve işsiz insan çok, onlara iş ve umut veremezsek, önünü alamayacağımız sosyal olaylar olabilir" derken, çoğu kimsenin görüşüne ve endişesine de tercüman oluyor. 
     
     Dimpaş örneği 
     Ülkemizde kaygıların ve şik yetlerin öne çıktığı bir ortamda hepimiz "bir de umut ışığı veren bir örnek çıksa karşımıza", diye beklerken, Milliyet TIR’ında bizi ziyaret eden bir girişimci grubu tam da aradığımız örneği çıkartıyor karşımıza. Her biri kendi alanında iş sahibi olan 10 girişimci, en az 251 ortaklı bir şirket oluşturarak Migros ve Gima gibi büyük isimlerle rekabet edecek bir hipermarket kurmak için kolları sıvamış. Beş eşit taksitte beşer milyar TL. ödeyerek eşit paylarla bu girişime ortak olacak 251 paydaş arıyorlar. Şimdiden 400’ün üzerinde kişinin pay sahibi olmak için kendilerine başvurduğunu belirten Yönetim Kurulu Başkanı Metin Bayram ve arkadaşları geleceğe umutla bakıyorlar. Diyarbakır’a dışarıdan gelen kuruluşların yapmadığını yaparak, bölgenin üretimini değerlendireceklerini ve paranın Diyarbakır’da kalmasını sağlayacaklarını belirtiyorlar. Diyarbakır’ın merkezi yerinde, 3000 m2 kapalı alana inşa edilmesi planlanan Dimpaş Hipermarket, çok ortaklık yapısıyla da bir örnek oluşturmayı amaçlıyor. 
     
     Krizin etkileri 
     Dimpaş örneği, Türkiye ekonomisindeki krize rağmen bu bölgede bir şeyleri başlatma isteğinin somut bir göstergesi ama bu gibi girişimlerin varlığı krizin Diyarbakır’ı etkileyemediği anlamına da gelmiyor tabii. 
     Milliyet TIR’ında görüştüğümüz Esnaf ve Zanaatk r Dernekleri Başkanı Eşref Tanrıverdi, 1.100 üyelerinin işyerini kapattığını, 13.000 dernek üyesinin Bağ - Kur primleri nedeniyle takibata uğradığını ve içlerinde hapse girenler bile olduğunu söylüyor. 
     Valilik ile Sanayi ve Ticaret Odası tarafından derlenen rakamlara göre ise Diyarbakır’da 346 kişi istihdam eden 13 Sanayi kuruluşu kapanmış şu ana kadar, üretimini kısan 72 kuruluştan da 1.227 kişi çıkartılmış. 
     
     Diyarbakırspor 
     Diyarbakırspor Başkanı İşadamı Mücahit Can ise bu yıl Süper Lig’de mücadele eden futbol takımının Diyarbakır ve Diyarbakırlılar için önemini vurgulayarak Tatlıcılar, Yıldırımlar ve Onurlar gibi Diyarbakırlı ünlü işadamlarını kulübe katkıda bulunmaya çağırıyor. 
     
     







Komplo teorisi 


Şirketlerinin yıllık cirosu sadece 
7 trilyon 


Koray Aydın istifa ve temiz politika 


Vurgun ve siyaset 


Boşuna eğitim, yitirilen hayaller 


Solus Deus non cadere 


Köy yemeğinde sorunlar geçidi 


Herkes özür dilesin ’ 


Üzerimize yürüdü Yener de bıçakladı 


Dikiş tutmayan yama ve gündem 


Ekonomik OHAL 


Zonguldak SSK mide - bağırsak röntgeni çekmez 


Kadınların tarafında 


Sırada kim var 


Diyarbakır’da umut ve kaygı 


Eylül "harcama ayı" 


</TEXT>
</DOC>
