<DOC>
<DOCNO> 30419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/spor/spo04.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Salazar nihayet 
</HEADLINE>
<TEXT>

     BORDO - Mavili Kulüp uzun süredir gündeminde tuttuğu Perulu libero Santiago Salazar ile iki yıllık sözleşme imzaladı. Sporting Kristal takımından transfer edilen Salazar’ın 13 kez milli olduğu kaydedilirken, Perulu oyuncu, "Ülkemde ligler yeni bitti. İdman eksiğim yok ve formumu koruyorum. Trabzonspor’da başarılı olacağıma yürekten inanıyorum" diye konuştu. 
     BEŞİKTAŞ’ta forma giyen Del Solar’dan Türkiye hakkında bilgi aldığını da söyleyen Salazar, "Burada futbol için çok uygun bir ortam olduğunu söyledi. Ben de teklifi kabul ettim" dedi. Perulu oyuncu ülkesinde uyuşturucu ve kokaine karşı mücadele verdiği için bazı kesimler tarafından düşman ilan edildiğini de sözlerine ekledi. 
     
     İlk sınav bu akşam 
     TRABZONSPOR, Almanya’daki ilk hazırlık maçını bu akşam oynayacak. Alman 3. Lig ekiplerinden Ahlen ile TSİ 20.00’de karşılaşacak olan Bordo - Mavililer’de teknik direktör Sadi Tekelioğlu’nun tüm oyunculara şans vermesi bekleniyor. Bordo - Mavili futbolcular kaldıkları otelin yakınlarındaki bir ormanda iki saat süren bir kros çalışması yaptılar. 
     



 SPOR 

































</TEXT>
</DOC>
