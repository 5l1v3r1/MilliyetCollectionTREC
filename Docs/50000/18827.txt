<DOC>
<DOCNO> 18827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/son/soneko30.html </URL>
<DATE> 2001/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ford Otosan'dan üretime 1 hafta ara 
</HEADLINE>
<TEXT>

     Ford Otosan A.Ş., İstanbul, Kocaeli ve Eskişehir İnönü fabrikalarında üretime bir hafta süreyle ara verdi. 
     Ford Otosan Genel Müdür Başyardımcısı Mehmet Barmanbek,İstanbul'da eski Transit hafif ticari araç, Kocaeli'nde yeni Transit hafif ticari araç, İnönü'de kamyonun yanı sıra hem Transit, hem de kamyon motoru, şanzımanı, diferansiyeli ürettiklerini söyledi. 
     Bugünden itibaren 3 fabrikada da üretimi durdurduklarını bildiren Barmanbek, şöyle konuştu 
     'Bizim devamlı durdurma diye bir şeyimiz yok. Üretim başladı, malı yaptık ve piyasa koyduk. Ancak birden bire satışlar yavaş gitti. Talebin azalması nedeniyle bugünden itibaren üretimi durdurduk. Şimdi, piyasadaki darlık sebebiyle kısmi bir çalışma programı uyguluyoruz. Şu anki pazar durumuna göre, ayda aşağı yukarı iki haftalık bir çalışma programı var.'' 







</TEXT>
</DOC>
