<DOC>
<DOCNO> 39051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/yasam/yas04.html </URL>
<DATE> 2001/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Gözaltı yasadışı 
</HEADLINE>
<TEXT>

Hukukçular, nezarethanede ölü bulunan Özgür Ünal’ın gözaltına alınmasının yasal olmadığını açıkladılar 
     İSTANBUL Milliyet 

     Gözaltına alındığı Edremit Emniyet Müdürlüğü nezarethanesinde ölü bulunan lise öğrencisi 16 yaşındaki Özgür Ünal’ın, 18 yaşından küçük olduğu için gözaltına alınamayacağı bildirildi. Ünal’ın kesin ölüm nedenini otopsi belirleyecek. Ancak hukukçular, Ünal’ın, 18 yaşından küçük olduğu için gözaltına alınmasının yasal olmadığını belirterek şunları söyledi 
     
     Ailesine bildirilmeli 
     İstanbul Barosu Başkanı Yücel Sayman Bir defa, bu çocuğun avukatının olması lazım. İfadesinin, avukatının yanında alınması lazım. Avukatı olmadan ifade vermesi mümkün değil. Hemen ailesine haber verilmesi lazım. H kim önüne çıkartılması gerekir. Çocuk olduğu için, avukat istememe hakkı da yok. Gözaltı diye bir şey olmaz. Bu suçlar için gözaltına alınmaz bile. 
     İstanbul Barosu CMUK Sorumlusu avukat Metin İriz Yakalama, Gözaltına Alma ve İfade Alma Yönetmeliği’ne göre, 18 yaşından küçük bir kişi yakalanabilir, ancak gözaltına alınamaz. Bu kişinin derhal savcılığa sevki gerekir. Polis karakolunda tutulamaz. Polis yakalar yakalamaz, derhal ailesine ve avukatına haber vermek zorunda. Bu işlem ancak 3 - 4 saat sürer. Doktor raporu da aldıktan sonra hemen savcılığa çıkaracak. Savcı ya serbest bırakacak ya da tutuklanması istemiyle sorgu h kimine sevk edecek. Bunların hepsi yaklaşık altı saat sürer. Gözaltı yasadışıdır. Şik yet, gözaltı için gerekçe değil." 
     
Ölümü şaibeli’      Özgür’ün babası "Ölüm şaibeli’ derken, polis, hüviyette 16 olan yaşın 18 olarak tahrif edildiğini öne sürdü 
     EDREMİT DHA 

     Edremit Emniyet Müdürü Ali Rıza Topçu, Özgür Ünal’ın nüfus cüzdanındaki tahrifat nedeniyle yaşının küçüklüğünü geç fark ettiklerini söyledi. 
     Olayda polisin kusurunun bulunmadığını söyleyen Topçu, "Nüfus cüzdanı üzerinde, kalın uçlu dolma kalemle değişiklik yapıldığını fark ettik. Sabah, nüfus kayıtlarından gerçek doğum tarihinin 1985 olduğunu belirledik. 16 yaşında olduğu için hemen baroya haber verdik. Nöbetçi polis 11.30 sıralarında nezarete indiğinde cesedini buldu" diye konuştu. 
     "Oğlumun ölümünün her yanı şaibeli" diyen baba Osman Ünal ise, oğlunun nüfus cüzdanında doğum tarihini değiştirdiğini bilmediğini belirterek, şöyle konuştu 
     "Eğlence yerlerine rahatça girip çıkabilmek için yaşını 18 olarak gösterebilmek amacıyla bunu yapmış olsa, nüfus cüzdanını yanında taşırdı. Ancak oğlum gözaltına alındığında, kimliğini eve bıraktığı okul çantasından ben bulup polise verdim. Kapkaç ve taciz iddialarını kabul etmiyorum." 
     



 YAŞAM 



















</TEXT>
</DOC>
