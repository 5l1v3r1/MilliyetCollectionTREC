<DOC>
<DOCNO> 20887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/son/sonspo10.html </URL>
<DATE> 2001/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray kampa girdi...Portekiz'de olan Jardel oynamayacak 
</HEADLINE>
<TEXT>

     Galatasaray, ligde yarın Ankaragücü ile yapacağı karşılaşma için öğle saatlerinde Florya Metin Oktay Tesisleri'nde kampa girdi. 
     Şampiyonluk yarışında lider Fenerbahçe'nin 1 gol averajıyla gerisinde yer alan sarı-kırmızılılar, kendi evlerinde yapacakları Ankaragücü maçını farklı skorla kazanmak amacında. 
     Galatasaray, Florya Metin Oktay Tesisleri'nde akşam saatlerinde basına kapalı olarak gerçekleştireceği çalışmanın ardından, hazırlıklarını tamamlayacak. 
     Portekiz'de bulunan Jardel'den yoksun sarı-kırmızılı takımın, Ankaragücü karşısına Taffarel, Fatih, Popescu, Bülent Korkmaz, Ergün, Okan, Ümit Suat , Emre Belözoğlu, Hagi, Serkan, Hasan Arif muhtemel 11'i ile çıkması bekleniyor. 
     Ali Sami Yen Stadı'nda saat 19.00'da başlayacak maçı hakem Bülent Uzun yönetecek. 






</TEXT>
</DOC>
