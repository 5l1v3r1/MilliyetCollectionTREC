<DOC>
<DOCNO> 8251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/ekonomi/eko07.html </URL>
<DATE> 2001/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Üretim hız kesti işsizlik arttı 
</HEADLINE>
<TEXT>

     ANKARA Milliyet 

     Devlet İstatistik Enstitüsü DİE verilerine göre imalat sanayiinde geçen yılın ocak ayında yüzde 73 olan üretim değeri ağırlıklı kapasite kullanımı, bu yılın aynı ayında yüzde 71.8 olarak gerçekleşti. İşyerleri, şubat ayında üretim ve satışlarının azalacağı beklentisi içinde olduklarını bildirdiler. 
     DİE, 2000 yılının son çeyreğinde işgücüne katılım miktarı düşmesine karşın işsizlik oranının da yılın üçüncü çeyreğine göre 0.7 puan artarak yüzde 6.3’e çıktığını açıkladı. Eksik istihdam oranı ise yüzde 5.6’dan, yüzde 6’ya yükseldi. Böylece, atıl işgücü oranı yüzde 12.9’u buldu. İşsizlerin sayısı da 1 milyon 295 binden, 1 milyon 366 bine çıktı. 
     
     İşsizlik oranı yüzde 20’ 
     Bu arada, Çalışma Bakanı Yaşar Okuyan, Türk - İş ve Sigorta Müfettişleri Derneği’nin düzenlediği sosyal güvenlik panelinde yaptığı konuşmada, "DİE rakamlarına göre açık ve gizli işsizlik yüzde 11.2, bana göre bu rakam yüzde 20’lere varıyor" dedi. 
     


 EKONOMİ 














</TEXT>
</DOC>
