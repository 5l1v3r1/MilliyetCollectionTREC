<DOC>
<DOCNO> 31168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/son/sonspo11.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih Terim tez konusu oldu... 
</HEADLINE>
<TEXT>

     Uludağ Üniversitesi U.Ü İktisadi ve İdari Bilimler Fakültesi Çalışma Ekonomisi ve Endüstri İlişkileri Bölümü Araştırma Görevlisi Rabihan Yüksel, Milan Teknik Direktörü Fatih Terim'in Nöro Linguistik Programlama NLP yöntemini iyi kullanarak başarıya ulaştığını söyledi. 
     Yüksel, düzenlediği basın toplantısında, Sosyal Bilimler Enstitüsü öğrencisi olarak 2 yılda hazırladığı teziyle Terim'in başarısının nedenlerini bulmaya çalıştığını ifade etti. 
     İnsanın algılaması, düşünme süreçleri ve davranışlarına kadar uzanan tüm zihinsel ve bedensel süreçlerle ilgilenen NLP'nin, Türkçe'de ''Beyin Dilini Programlama'' olarak adlandırıldığını kaydeden Yüksel, Terim'in milli takım, Galatasaray ve Fiorentina'da, takımı etkileme ve belirlenen amaçlar doğrultusunda yönlendirme becerilerini etkin bir şekilde kullanarak başarıya ulaşmasının, onu özel ve incelenmesi gereken başarılı bir lider örneği haline getirdiğini ifade etti. 
     
     Terim'in liderlik özellikleri 
     Yüksel, dış dünyadaki mesajlar, daha önceki deneyimler, inanç ve değerleri yorumlayarak yeni bir model oluşturma yeteneğine sahip Terim'in kendisine has bazı özellikleri şöyle sıraladı 
149   Çok belirgin proaktif bir yapı ile bütün sorumlulukları üzerine alması, kendi değer ve inançları doğrultusunda hareket etmesi ve riski sevmesi 
149   Sorunlardan çok ne istediği üzerinde odaklanması ve bu hedeflere motive olması 
149   Bir işte başarılı olup olmadığını, kendi değerlerine göre belirlemesi ve başkalarının neler söylediğini çok fazla önemsememesi 
149   Farklılıkları çok kolay sezebilmesi, buna rağmen bütünü de gözden kaçırmaması 
149   Oyuncularının zihinsel süreçlerini iyi analiz ederek, oluşturdukları sorunlu inançları değiştirmeye yönelik çaba göstermesi 
149   Vizyon sahibi bir lider olması 
149   Futbol dün yasına ait sorunları farkedip bunları değiştirmaye yönelik öneriler sunması. 

     Rabihan Yüksel, geçmişte ''hırçın'' ve ''agresif'' bir yapıya sahip olan Terim'in, önce bilinçsizce, ancak daha sonra bilinçli bir şekilde NLP'nin gereklerini uygulayarak, enerjisini olumlu bir yöne kanalize ettiğini belirterek, '' Terim, transformasyonel ve karizmatik liderlik tipine uygun bir isim'' diye konuştu. 
     Terim'in sürekli kazanmaya odaklı bir yapıya sahip olduğunu dile getiren Yüksel, Terim'in ''Ben oyuncularıma hep kazanın dedim'' sözlerine dikkati çekti. 






</TEXT>
</DOC>
