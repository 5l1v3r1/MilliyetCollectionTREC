<DOC>
<DOCNO> 33033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/son/sondun10.html </URL>
<DATE> 2001/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Madonna'nın özel eşyaları İnternette satışa sunuldu 
</HEADLINE>
<TEXT>

     Amerikalı ünlü şarkıcı Madonna'nın yaklaşık 70 parçalık kişisel eşyası internette açık artırmayla satışa sunuldu. 
     Madonna'nın satışa sunulan özel eşyaları arasında, 1997'deki turnesinde giydiği siyah bir büstiyerin de yer aldığı ve 15 bin dolara alıcı bulmasının beklendiği belirtildi. ABD'nin New York kentinde Sotheby's aracılığıyla internette düzenlenen ve 31 Temmuz'a kadar devam edecek açık artırmaya katılmak isteyenler, ''www.sothebys.com'' adresinden Madonna'nın eşyalarına ulaşabilecek. Satışa sunulan eşyalar arasında, ''Like a Prayer'' adlı şarkının orijinal sözlerinin yer aldığı el yazması, Madonna'nın 1977'de bir arkadaşına gönderdiği ve ''Eğer param olursa New York'a gitmek istiyorum, en azından şansımı denemiş olur, deneyim kazanırım'' yazılı kart postal ve şarkıcının konserlerinde giydiği Fransız modacı Jean-Paul Gaultier ve İngiliz modacı John Galliano imzalı kıyafetler de bulunuyor. 







</TEXT>
</DOC>
