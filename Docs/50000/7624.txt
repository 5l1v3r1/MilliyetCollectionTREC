<DOC>
<DOCNO> 7624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/18/ekonomi/eko07.html </URL>
<DATE> 2001/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Beş banka birleşti 
</HEADLINE>
<TEXT>

     ANKARA Milliyet 

     Fon Bankaları Ortak Yönetim Kurulu Başkanlığı, beş bankanın Sümerbank çatısı altında birleştirildiğini bildirdi. Sümerbank AŞ'nin Yönetim Kurulu, Fon Bankaları Ortak Yönetim Kurulu olurken, Genel Müdürlük görevine de Cevdet Erkanlı getirildi. 
     Başkanlık açıklamasında, Tasarruf Mevduatı Sigorta Fonu'nca birleştirilmesi kararlaştırılan Bank Kapital TAŞ, Egebank AŞ, Sümerbank AŞ, T. Tütüncüler Bankası, Yaşarbank AŞ ile Yurt Ticaret ve Kredi Bankası AŞ'nin 19 Şubat 2001'den itibaren Sümerbank AŞ çatısı altında birleştirilerek faaliyetlerini sürdürecekleri belirtildi. 
     Açıklamada, bankaların pazartesiden itibaren Sümerbank AŞ şubesi olarak bankacılık hizmeti verecekleri kaydedilirken, devirle birlikte Bank Kapital, Egebank, Yurtbank ve Yaşarbank'ın mevduat, kredi ve diğer tüm müşterilerinin Sümerbank'ın doğal müşterisi olacakları ifade edildi. 
     Birleşilen Sümerbank'taki tüm mevduatın eskiden olduğu gibi Tasarruf Mevduat Sigorta Fonu güvencesinde bulunduğu, bu nedenle mevduat sahiplerinin endişe duymasını gerektirecek durum olmadığı açıklandı. 
     
     


 EKONOMİ 
















</TEXT>
</DOC>
