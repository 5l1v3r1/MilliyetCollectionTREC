<DOC>
<DOCNO> 4207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/yazar/alpay.html </URL>
<DATE> 2001/01/27/ </DATE>
<TIME>  </TIME>
<AUTHOR> Şahin ALPAY  </AUTHOR>
<HEADLINE>
Özlenen üniversite 
</HEADLINE>
<TEXT>

     Geçen Temmuz ayında, ABD'nin ünlü Columbia Üniversitesi'nin dünyaca tanınmış öğretim üyelerinden Edward Said'i, Lübnan'da, bir İsrail sınır karakoluna taş atarken gösteren fotoğraflar, Amerikan ve Orta Doğu ülkeleri gazetelerinde yayımlandı. 
     Filistin kökenli bir edebiyat profesörü olan Said, taşı atarken İsrail askerlerini hedef almadığını, bunun Lübnan'daki işgalin son bulmasından duyduğu sevinci yansıtan sembolik bir davranış olduğunu söyledi. Savurduğu taş kimseye isabet etmedi. Ancak, çeşitli çevreler üniversitenin Prof. Said'i cezalandırmasını istediler. 
     Bunun üzerine Columbia yönetimi, 18 Ekim günü bir açıklama yayımladı. Açıklamada önce, üniversite yönetmeliğinin "akademik özgürlük"le ilgili bölümüne yer verildi "Akademik özgürlük, bütün öğretim elemanlarının derslerde ele alacakları konularda, araştırmalarında ve sonuçlarının yayımlanmasında tam bir özgürlüğe sahip olmalarını özel ya da kamusal beyanları ya da ilişkileri yüzünden ceza görmemelerini ancak akademik topluluğun bir üyesi olmalarından doğan özel sorumlulukları akılda tutmalarını gerektirir." 
     Sonra da şöyle dendi "Prof. Said'in ya da öteki öğretim üyelerinin davranışları yukarıda belirtilen akademik özgürlük ilkeleri tarafından korunmuştur. Columbia'da ne ifade yönetmeliğine, ne de düşünce polisine yer vardır... Bir hukuk ya da ceza davasına konu olsa bile Üniversite, bir üyesinin düşünceleri ya da davranışlarına karşı önlem almayacaktır. Takılınacak tavrı koşullar belirleyecektir. Aynı şey öğrencilerimiz bakımından da geçerlidir... Bir üniversite açısından, bireylerin görüşlerini egemen siyasi ideolojinin baskısını hissetmeden, serbestçe ifade etmelerinden daha önemli hiç bir şey yoktur... Akademik topluluğun temel düzenini tehdit etmedikleri sürece, bize itici gelse, zihnimizdeki 'gerçek' kavramıyla çelişse, önyargılarımızı ve varsayımlarımızı sorgulasa dahi, derslerde veya ders dışında ifade edilen görüşlerin korunması gerekir... Columbia Üniversitesi, McCarthy döneminde bile, popüler olmayan siyasi görüşlere sahip profesörlerin cezalandırılması ya da kovulması için yapılan baskılara boyun eğmedi öğretim üyelerinin görüşlerini açıklama hakkını korumaktan vazgeçmemiz söz konusu olamaz." 
     Columbia üniversitesinin açıklamasından yaptığım bu uzunca, ama çok yararlı alıntılara şunu eklemek istiyorum Bir üniversite yönetiminin en temel görevi, yukarıda tanımlandığı şekliyle akademik bilimsel özgürlüğü korumaktır. İkinci temel görevi ise, akademik personelin bilimsel ehliyete sahip olmasını sağlamaktır. Akademik özgürlüğün ve bilimsel ehliyetin sıkı sıkıya korunduğu bir üniversitede yöneticilerin seçimle ya da atamayla gelmesinin hiç bir önemi yoktur. 
     
     





Milat... 


Özlenen üniversite 


Kazığın böylesi 


Sorular... 


Yalanlamak için de olsa İsmail Bey aradı 


Davos'ta Türkiye - Avrupa oynaşması... 


Parmak izleri 


Şansınızı zorlayın 


Dış borç eşittir yolsuzluk 


Başarı ölçütü 


Mucize 


Demokrasi feda edilmez... 


Rizelilerin "enerji" takıntısı... 


Arşiv açık internet kapalı 


Meclis ve Hizbullah 


Nedensiz sonuçla kahrolmak 


Hintliler ABD'yi de Davos'u da zaptediyor 


Ot üreterek de para kazanılıyor 


</TEXT>
</DOC>
