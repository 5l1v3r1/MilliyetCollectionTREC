<DOC>
<DOCNO> 18487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/28/spor/spo03.html </URL>
<DATE> 2001/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ahmet’in teşhisi 
</HEADLINE>
<TEXT>

Lucescu, Fatih Terim ile kıyas bile edilemez’ 
     CÜNEYT KARAKAYA 

     GALATASARAY’IN genç yıldızlarından Ahmet, "Fatih Terim başımızda olsaydı, Şampiyonlar Ligi’nde finali kalır, kupayı da alırdık" dedi. Ahmet, Terim’in Dünya’nın bir numaralı antrenörü olduğunu da belirtti ve "Fatih Terim ile Lucescu kıyas bile edilemez. Hatta O mu, iyi, bu mu iyi’ tartışması bile yanlış. Fatih hoca dönemindeki her şeyi arıyorum. Onu çok özlüyorum" dedi. 
     AHMET, Sarı - Kırmızılı ekipte diyaloğun da koptuğunu söyledi. Genç futbolcu şöyle devam etti "Başkanımız bile ara sıra geliyor, sohbet ediyor. Bunlar futbolcu için moraldir. Ama diyalog olmayınca futbolcu psikolojik olarak çöküyor. Lucescu, oyuncuya uzak. Acaba Avrupa’da mı hocalık böyle Türk insanını anlamak çok farklı. Terim’in başarısı da burada yatıyor." 
     SARI - KIRMIZILI futbolcu, sakatlık geçirip, hastalandığını, iyileştikten sonra da Lucescu’nun kendisine güvenmediğini söyledi. Ahmet, şu ifadeleri kullandı "Futbolcu, hocanın kendisine güvendiğini hissederse, daha iyisini yapar.Fatih hoca ben kötüyken, Ya düzelirsin, ya gidersin’ dedi ve beni olumlu etkiledi. Bu sezon böyle değil. Artık konuşulmuyor." 
     
Aktör Bülent      TRT 1’de bugün yayınlanacak Hayalköy isimli dizide Galatasaray Kaptanı Bülent de yer alacak. Sarı - Kırmızılı oyuncu, ilk kez böyle bir projede bulunduğunu belirterek, "Heyecanlandım, Ancak daha sonra alıştım. Benim için değişik bir tecrübe oldu" dedi. Fotoğraf Raşit Altun 
     
Berkant tamam gibi      GALATASARAY, Bayern Münih’te forma giyen Berkant’ın transferini büyük ölçüde bitirdi. Alman ekibinden bu futbolcunun bonservisini 2 milyon dolar karşılığı alan 3. Lig kulüplerinden Saran Keskinspor yönetimi ile anlaşma sağlandı. Başkan Sadettin Saran’la yapılan görüşmeler sonunda tarafların prensipte anlaştığı, Ümit Milli Takım’da da forma giyen Berkant’ın da yönetime olumlu yanıt verdiği bildirildi. 
     
İdmanda yumruklaşma      GALATASARAY’IN dün akşam yapılan idmanında önce tekmeler ardından da yumruklar konuştu. Çift kalede birbirine sert giren Fatih ile Ahmet yumruklaştı. İki futbolcuyu araya giren menajer Cüneyt Tanman ayırdı. Daha sonra takım arkadaşları iki futbolcuyu soyunma odasında barıştırdı. Cüneyt Tanman gurbetçi futbolcuları izlemek üzere Almanya’ya gidecek. 
     
Hedef 55 trilyon      GALATASARAY, 9 Mayıs’ta masaya oturacağı İnter’den, Hakan Şükür, Emre ve Okan için 50 milyon dolar yaklaşık 55 trilyon lira isteyecek. İtalyan kulübü ile gizlice ön sözleşme yapan Emre’ye 20, Okan’a 15 milyon dolar bonservis ücreti biçen Sarı - Kırmızılı kulüp, Hakan Şükür’ün bonservisi için de 15 milyon dolarda ısrar edecek. 
     



 SPOR 

























</TEXT>
</DOC>
