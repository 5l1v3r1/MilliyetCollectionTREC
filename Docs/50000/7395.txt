<DOC>
<DOCNO> 7395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/son/sondun18.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da PKK yandaşı bir kadın tutuklandı 
</HEADLINE>
<TEXT>

     Almanya Federal Başsavcısı Kay Nehm'in talimatıyla, Essen kentinde yaşayan terör örgütü PKK yandaşı bir kadın tutuklandı. 
     Karlsruhe kentindeki Federal Başsavcılık tarafından yapılan açıklamada, 50 yaşındaki kadının, örgütten ayrılmak isteyen bir kişinin cezalandırılmasına yardımcı olmak suçuyla yargılanacağı belirtildi. Açıklamada, adı açıklanmayan kadının, 1994 yılının Mayıs ayında ''Hamza'' kod adlı PKK'lı bir teröristi, örgütten ayrılmak isteyen kişiyle biraraya getirdiği kaydedildi. Örgütten ayrılmak isteyen kişinin, ikna edilmemesi üzerine, ''Hamza'' kod adlı kişi tarafından Krefeld kentinde tabancayla ağır yaralandığı kaydedildi. 




</TEXT>
</DOC>
