<DOC>
<DOCNO> 5376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/dunya/dun05.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk, Azeri Musevi ittifakı 
</HEADLINE>
<TEXT>

     Washİngton Milliyet 

     ABD’nin başkent Washington’a bitişik bir eyaleti olan Maryland’in yerel parlamentosundaki Ermeni soykırımı tasarısı, bölgede yaşayan Türk kökenlilerin yanısıra Azeri ve Museviler’in de çabasıyla engellenmeye çalışılıyor. 
     Demokratik Parti’nin güçlü olduğu, genelde liberal eğilimli ve zengin bir eyalet olan Maryland’in Temsilciler Meclisi ve Senatosu’nun komitelerinde ayrı ayrı ele alınan tasarı, Ermeni soykırımı tezinin resmen tanınmasını öngörüyor ve bu soykırımın Nazi lideri Adolf Hitler’i cesaretlendirdiği iddiasında bulunuyor. 
     Maryland’in 141 sandalyeli Temsilciler Meclisi ile 47 sandalyeli Senatosu’nda sözkonusu tasarıyla ilgili önümüzdeki on gün içinde bir karar alınma olasılığı yüksek. Türk lobisinin amacı, tasarının oya sunulmasını engellemek, zira özellikle eyalet senatosunda tasarının kabul edilme şansı var. 
     


 DÜNYA 














</TEXT>
</DOC>
