<DOC>
<DOCNO> 49870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/dunya/dun01.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Delta başaramazsa işgal 
</HEADLINE>
<TEXT>

Özel birlik operasyonu ve bombardımandan bir sonuç alınamadığı takdirde, kapsamlı işgal gündeme gelecek 
     DIŞ HABERLER SERVİSİ 

     Amerikan Savunma kaynaklarından bir yetkili, Afganistan'da sürdürülen bombardımandan ve özel birliklerin operasyonundan sonuç alınamadığı takdirde kapsamlı işgalin gündeme geleceğini söyledi. 
     Daily Telegraph gazetesinin haberine göre bombardımanın kış boyunca sürdürülmesi, Kuzey İttifakı'nın yolunun açılması ve daha sonra ilkbaharda işgalin gündeme gelmesi bekleniyor. Gazetenin haberine göre, ABD Savunma Bakanı Donald Rumsfeld ve İngiliz muadili Geoff Hoon bu planı masaya yatırarak detaylandırdı bile. 
     
     Topyek n saldırı hazırlığı 
     Öte yandan Kuzey İttifakı, birkaç gün içinde başkent K bil'in kuzeyinde bulunan cephe hattındaki Taliban mevzilerine saldırıya geçmeye hazırlanıyor. Suikast sonucu öldürülen Kuzey İttifakı'nın komutanı Ahmed Şah Mesud'un kardeşi Ahmed Ziya Mesud, K bil'e yürüyecek, 8 - 10 bin arasında ittifak askeri bulunduğunu söyledi. 
     
Amerika çaldı, Afgan oynadı      DIŞ HABERLER SERVİSİ 

     Afganistan'ın Kandahar kenti halkı, dün sabah "Şeriat'ın Sesi"ni açtıklarında neye uğradığını şaşırdı. Çünkü radyodan, Taliban'ın yasakladığı müzik yükseliyordu. Gazeteciler, ABD istasyon uçaklarındaki uzmanların, Taliban'ın radyo frekansına sızarak müzik yayını ve propaganda yapmaya başladığını bildirdi. 1994'ten bu yana ilk kez müzik duyduğunu söyleyen Afganlar evlerden yükselen nağmelere dansla eşlik ettiler. 
     



 DÜNYA 













</TEXT>
</DOC>
