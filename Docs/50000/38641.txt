<DOC>
<DOCNO> 38641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/son/sonspo08.html </URL>
<DATE> 2001/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor Beşiktaş'ı gözüne kestirdi 
</HEADLINE>
<TEXT>

     Diyarbakırspor Kulübü Genel Kaptanı Şahap Akçadağ, 2 haftadır yaşadıkları şanssızlığı Beşiktaş'ın karşısında kıracaklarını söyledi. 
     Şahap Akçadağ, yaptığı açıklamada, 25 Ağustos Cumartesi günü yapacakları Beşiktaş maçı hazırlıklarının sürdüğünü belirterek, Gençlerbirliği ve Göztepe maçlarında çok iyi oynamalarına karşın istedikleri sonucu alamadıklarını bildirdi. 
     Beşiktaş maçında hedeflerinin puan ya da puanlar almak olduğunu anlatan Akçadağ, şöyle konuştu 
     ''Takımın oynadığı oyundan çok memnunuz. 2 haftadır yaşadığımız şansızlığımızı Beşiktaş karşısında kıracağız. Bizim de 1 puanımız var. Beşiktaş'ın da 1 puanı var. Beşiktaş'tan çekinmiyoruz. Beşiktaş'ı yenecek güçteyiz. Hafta içinde futbolcularımız maça çok iyi hazırlandı. Beşiktaş'tan aldığımız 4 futbolcu, Beşiktaş maçında patlama yapacak. Beşiktaş maçında galip gelirsek futbolculara 4'er milyar lira, beraberlik durumunda da 2'şer milyar lira prim vereceğiz. 
     İstanbul'daki tüm taraftarlarımızın takıma destek vermelerini bekliyoruz. Takımda sakat olan Alp dışında bir eksiğimiz bulunmuyor. Son günlerde basında kaleci arayışımız olduğuna dair haberler çıktı. Kaleci arayışımız yoktur. Teknik heyetten rapor gelirse transfer çalışmalarımız yeniden başlar.'' 
     
     







</TEXT>
</DOC>
