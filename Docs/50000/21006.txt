<DOC>
<DOCNO> 21006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/13/son/sondun08.html </URL>
<DATE> 2001/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Mısır'da kum fırtınası hayatı olumsuz etkiliyor 
</HEADLINE>
<TEXT>

     Mısır'ın başkenti Kahire'de etkili olan şiddetli kum fırtınası nedeniyle görüş mesafesi 500 metrenin altına indi, uçak seferleri yapılamadı. 
     Mısırlı yetkililer, Cumhurbaşkanı Hüsnü Mübaarek ile görüşmek üzere 1 gün için bu ülkeye gelen Sudan Devlet Başkanı Ömer El Beşir'i taşıyan uçağın da Şarm El Şeyh'e yönlendirildiğini söyledi. Yetkililer, kum fırtınası nedeniyle 2 lider arasındaki görüşmenin Kahire yerine Şarm El Şeyh'te yapılacağını açıkladı. Kahire'den dış hatlar uçuşu yapan firmaların çok sayıda seferi de diğer yerlere kaydırıldı. Süveyş Kanalı'nda da deniz trafiğinde meydana gelebilecek olumsuzluklara karşı acil durum ilan edildi. Mısır'da yılın bu zamanında Hamsin nedeniyle sık sık şiddetli kum fırtınaları etkili oluyor. Hava, deniz ve kara trafiğini etkileyen kum fırtınası kazalara da yol açıyor. 







</TEXT>
</DOC>
