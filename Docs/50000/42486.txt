<DOC>
<DOCNO> 42486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/son/sontur07.html </URL>
<DATE> 2001/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışişleri "Başvurusu yapılan Türk vatandaşlarının çoğuna ulaşıldı" 
</HEADLINE>
<TEXT>

     ABD'deki terörist saldırıların ardından, yakınları tarafından akıbeti merak edilen New York ve Washington'da bulunan Türk vatandaşlarının büyük bir çoğunluğuna ulaşıldığı, henüz temasa geçilemeyen Türk vatandaşlarının sayısının yüzlerle ifade edilmesinin, kamuoyunu yanılgıya ve endişeye sevkedeceği bildirildi. 
     Dışişleri Bakanlığı kaynaklarından edinilen bilgiye göre, haklarında başvuru yapılan 457 kişiden 326'sına ulaşılırken, diğer kişilerle temasa geçilememesinin nedenleri olarak, adres yanlışlığı, eski bilgilerin verilmesi veya o kişilerin artık bulundukları sanılan bölgede oturmuyor olmaları gösteriliyor. Kaynaklar, yukarıdaki nedenlerden dolayı ulaşılamayan Türk vatandaşlarının kayıp ya da can güvenliklerinin teklikede olduğuna dair ihtimallerin bulunmadığını belirtiyorlar. Ulaşılamayan Türk vatandaşlarının sayısının yüzlerle ifade edilmesinin kamuoyunu yanılgıya sevkedeceğine ve endişe yaratacağına işaret eden kaynaklar, paniğe gerek olmadığını ifade ediyorlar. 







</TEXT>
</DOC>
