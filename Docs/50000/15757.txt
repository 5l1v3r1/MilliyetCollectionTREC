<DOC>
<DOCNO> 15757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/son/sontur05.html </URL>
<DATE> 2001/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit'e hakaret davasında savcı "kovuşturmaya gerek yok" dedi 
</HEADLINE>
<TEXT>

     Ankara Cumhuriyet Başsavcılığı, Başbakan Bülent Ecevit'e, çektiği bir faks metninde hakaret ettiği gerekçesiyle bir vatandaş hakkında başlatılan soruşturmada ''takipsizlik'' kararı verdi. 
     Kararda, Tekirdağ Cumhuriyet Başsavcılığı'nın, Nurcan Durakoğlu adlı vatandaşın, ''Sayın Başbakan kına yakın, zavallı millet'' yazılı faks ile Başbakan Bülent Ecevit'e hakaret ettiği gerekçesiyle başlatılan soruşturmada ''yetkisizlik'' kararı vererek, dosyayı Ankara Cumhuriyet Başsavcılığı'na gönderdiği bildirildi. 
     Durakoğlu'na yöneltilen hakaret suçunun şahsi şikayete bağlı suçlardan olması ve herhangi bir şikayetin de bulunmadığının anlaşılması nedeniyle olay hakkında kovuşturma yapılmasına gerek olmadığı ve ''takipsizlik'' kararı verildiği kaydedildi. 
     
     




</TEXT>
</DOC>
