<DOC>
<DOCNO> 37972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/19/son/sontur19.html </URL>
<DATE> 2001/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Faruk Bal "Yağmacılar devletin 40 milyon dolarını hortumladı" 
</HEADLINE>
<TEXT>

     Devlet Bakanı Faruk Bal, ''Son 10 yılın getirdiği siyasi ve ekonomik istikrarsızlık nedeniyle, yağmacılar, devletin 40 milyon dolarını hortumladılar'' dedi. 
     Bal, Konya'nın Ilgın İlçesi Dığrak Köyü Höyük Türkmen Şenlikleri'nde yaptığı konuşmada, Kasım 2000 ve Şubat 2001 krizlerinin nedeninin, 7 milyar doların bir anda yurt dışına çıkması olduğunu belirterek, ''Borç ödemek için niçin sıkıntıya düşüyoruz Çünkü borç ödenemeyecek kadar büyüktür'' diye konuştu. Borçların büyük olmasında, 1984 yılından 1998 yılına kadar Güneydoğu Anadolu'da yürütülen mücadelenin büyük etken olduğunu ifade eden Bal, şunları kaydetti 
     'Bu mücadelede, 14 yıl içinde 100 milyar dolar harcanmıştır. Diğer taraftan Irak ambargosu ve son 10 yılın getirdiği siyasi ve ekonomik istikrarsızlık nedeniyle, yağmacılar, devletin kasasındaki parada gözü olanlar, 40 milyar dolar civarında parayı hortumlamışlar. 
     Meydana gelen deprem felaketi ile de toplam zarar 200 milyar doları bulmuştur. Ancak bunun karşılığında Türkiye'nin cebine hiç birşey girmemiştir. Bu nedenle son iki yıl içinde borçların faizini ödemekten kaynaklanan problemler yaşanmaktadır.'' 
     







</TEXT>
</DOC>
