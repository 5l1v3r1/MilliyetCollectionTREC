<DOC>
<DOCNO> 11307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/yazar/pulur.html </URL>
<DATE> 2001/03/14/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
İktisat bilim midir 
</HEADLINE>
<TEXT>

     ÜNİVERSİTELERDE, öğrencilik yıllarımızda anlatılan fıkra gibi bir olay vardı... 
     İktisat Fakültesi'nin en renkli hocalarından biri, sınıfın en güzel ve alımlı kızına sormuş 
     "Kızım, kadın mal mıdır, sermaye midir " 
     Kız güzelliği kadar da akıllıymış 
     "Kullanana göre hocam " demiş... 
     Peki başka bir soru 
     "İktisat bilim midir, sanat mıdır " 
     
     AZİZ Nesin, bir iktisat profesörünün "ödüllü" kitabını okuduktan sonra şöyle yazmış 
     "Son aylarda okuduğum üç iktisat yazarının kitaplarına şöyle bir bakıyorum da, eskiden gözümde büyüttüğüm iktisadın neredeyse bilim olmadığını söyleyeceğim." x 
     Aziz Nesin'in bu düşüncesine mizah, fantezi, sivri bir eleştiri diye bakmak mümkündü... 
     
     EVET, son ekonomik krizin patlayacağı güne kadar mümkündü... Çünkü kriz patlamadan bir ay öncesine kadar, ülkemizin birinci sınıf iktisat allameleri, daha önce yazdığımız gibi, "ekonomi tıkırında" şarkısını söylüyorlardı. 
     Kriz patladı, yer yerinden oynadı, herhalde, bazıları da, Aziz Nesin gibi düşünmeye başlamış olmalılar ki, "Acaba iktisat, bilim değil mi kuşkusu gündeme geldi... 
     
     BU kuşku giderek yayılmış olacak ki, geçen pazar günü, maliyeci ve eski politikacı Sayın Cahit Kayra da TRT 2'de "İktisat, bilim değil, sanattır " demez mi 
     Zeki Sözer'in "Olayların içinde" programında konuşan Kayra, "İktisatın bilim değil sanat" olduğunu kanıtlamak için örnekler veriyordu... 
     Mesela Demirel, sanatını icra ederken, memleketi 70 sente muhtaç etmişti 
     Turgut Özal'ın sanatkarlığı bir başkaydı o da vizyon diye, ufuklar diye diye, yüzde 25'lerde olan enflasyonu yüzde 80'e çıkarmıştı... 
     Ya ondan sonra gelen iktisatçılar, sanatlarını nasıl icra etmişler, ediyorlar 
     Cahit Kayra'ya göre onlar "pop - art"mış... 
     "pop - art" herkesin aklına geldiği gibi, resim çizme sanatıymış... 
     Memleketin son haline bakıp da, Sayın Kayra'nın teşhis ve tespitlerine katılmamak mümkün mü 
     
     SAYIN Kayra'nın bir de müjdesi var Türkiye'yi soyup, yurtdışına kaçanlar yakında derneklerini kuracaklarmış 
     "Türkiye'yi Soydular Derneği" kısacası "TÜSOD" denilecekmiş... Çeşitli ülkelerde kurulan bu dernekler birleşip "federasyon" olacaklar, federasyonu da konfederasyon izleyecekmiş... 
     Eeee, sonra 
     İşte sonrası çok önemli 
     
     TÜRKİYE, ne zaman böyle bir krize yakalansa, artık IMF ve Dünya Bankası gibi para babalarına avuç açmayacakmış... 
     "TÜSOD" konfederasyonu, derhal gerekli yardımı yapıp, memleketlerini düze çıkaracaklarmış... 
     Olur mu hiç böyle bir şey 
     Niye olmasın 
     Borç bini aşınca, insan hayali ve mizah gücü neler yaratmaz ki 
     ------------ 
     x Okuduğum Kitaplar - Adam Yayınevi. 
     
     





IMF, Atatürk... 


Polis bankada 


Destek... 


Dükk n iyi de vitrini berbat 


Hükümet, zamanla yarışın ne kadar farkında .. 


Büyük ulus olmanın... 


8 gün kaldı Sayın Ecevit 


Balkan gerçeği 


Faruk Müren’den Kutsal itiraflar 


Siyaset - banka ilişkisi 


Yolsuzluk mücadelesi 


İktisat bilim midir 


Derviş erken mi geldi 


Tarih yazmak veya şaşmak 


Altı sorun ekonomiyi kilitledi 


Rantiyeler içeri 


</TEXT>
</DOC>
