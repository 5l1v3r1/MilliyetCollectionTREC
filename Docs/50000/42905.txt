<DOC>
<DOCNO> 42905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/ekonomi/eko16.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
T. Telekom Pakistan’dan vazgeçti 
</HEADLINE>
<TEXT>

     Türk Telekom, olası bir operasyonda "sıcak çatışma" alanı haline dönüşmesi beklenen Afganistan’ın sınır komşusu Pakistan’ın Telekom’unu alma niyetinden vazgeçti. Türk Telekom Genel Müdürü İbrahim Hakkı Alptürk, "Bu sadece niyet beyanıyla sınırlıydı. Dolayısıyla bu konuyla ilgili olarak ne yerli ve yabancı ortaklık kurduk, ne de herhangi bir teklifte bulunduk. Yalnızca Pakistan Telekom’un, satışa çıkarılan hisse senetleriyle ilgilendiğimizi belirttik" diye konuştu. Bu niyetin, Telekom yönetimince tartışıldıktan sonra resmiyete dökülmesinin ve gündeme gelmesinin söz konusu olabileceğini belirten İ. Hakkı Alptürk, ancak bugüne değin konunun Telekom yönetimince ele alınmadığını söyledi. 
     



 EKONOMİ 


























</TEXT>
</DOC>
