<DOC>
<DOCNO> 26145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/ekonomi/eko08.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu çekilirse zorlanırız 
</HEADLINE>
<TEXT>

İş Bankası Genel Müdürü Özince, kamu bankalarının çıkışlarının özel bankaların hizmet vermelerini zorlaştırabileceğini söyledi 
     İş Bankası Genel Müdürü Ersin Özince, kamu bankalarının piyasadan ani çıkışlarının, özel bankaların bankacılık ihtiyacını karşılamasını zorlaştırabileceğini söyledi. 
     Öncelikle, ekonomide gerektiği kadar bankacılık hizmeti ve bankanın bulunması gerektiğini vurgulayan Özince, şöyle konuştu 
     "Bankacılık sistemi çok ciddi bir elemeden geçtiği için ekonominin ihtiyacını karşılayacak, ticaretin ihtiyacını karşılayacak, Türk toplumunun bankacılık ihtiyaçlarını karşılayacak kadar bankacılık hizmetinin hem madden hem de manen verilmesi lazım" diye konuştu. 
     
     Yabancılar hemen gelmez’ 
     Kamu bankaları ve kalitesi iyi olmayan bankalar piyasadan çekildikçe, onların yerini özel bankalar ve belki de yabancı sermayeli bankaların doldurmasının da mümkün olduğunu söyledi. Özince, "Ama bunların çok kısa bir süreç içinde olabileceğini zannetmiyorum. Türkiye’ye finans alanında çok büyük yabancı sermayenin süratle gelmesi beklenmemelidir" diye konuştu. 
     



 EKONOMİ 

























</TEXT>
</DOC>
