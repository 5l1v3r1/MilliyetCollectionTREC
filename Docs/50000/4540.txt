<DOC>
<DOCNO> 4540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/dunya/dun01.html </URL>
<DATE> 2001/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Asr leşin ey ahali 
</HEADLINE>
<TEXT>

Beşşar 40 yaş ve üzerindeki antika’ otomobillere savaş açtı 
     DIŞ HABERLER SERVİSİ 

     Suriye’nin neredeyse 50 yıl öncesinde donup kalan hayat tarzı ister istemez iktidardakilerin "yenilik" ölçüsüne de yansıyor. Bu yüzden de bir şeyin artık "eskimeye başlamış olması" için 40 yıl geçmesi gerekiyor. Nitekim Suriye’nin yüzü yeniliğe ve Batı’ya dönük yeni lideri Beşşar Esad’ın modern dünyayı tebessüm ettiren son kararı da böyle oldu. 
     Beşşar, 40 yaşın üstündeki otomobillerin artık "yaşlı" kabul edilmesi gerektiğini belirterek yenileriyle değiştirilmesini istedi. Suriye lideri, bu çerçevede, 40 yaş ve üzerindeki "eski" aracını "sıfır" otomobillerle değiştirmek isteyenler için gümrük vergilerini yarı yarıya indirdi. 18 milyon nüfuslu Suriye’de sadece 840 bin otomobil bulunuyor. Şam yönetimi ilk kez sokaktaki hayata doğrudan yansıyan bir "reform" kararı alıyor. 
     Beşşar, bundan kısa süre önce de ilk kez özel bankacılığa izin vermiş, bunun uzantısı olarak Suriyeliler yine ilk kez kredi kartlarıyla tanışmıştı. 
     


 DÜNYA 












</TEXT>
</DOC>
