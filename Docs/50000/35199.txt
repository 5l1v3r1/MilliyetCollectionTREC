<DOC>
<DOCNO> 35199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/siyaset/siy05.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizden 4.5 saat sonra dönünce eşi panikledi 
</HEADLINE>
<TEXT>
Gürkan korkuttu 
Ajansların "boğuldu" haberi geçtiği Gürkan, "siyaset için form tutuyordum" dedi 
     YAŞAR ANTER Bodrum DHA 

     ANKA’nın Sosyal Demokrat Halkçı Parti eski Genel Başkanı Aydın Güven Gürkan’ın yaşamını yitirdiği yönündeki flaş haberi bir anda üzüntü yaratırken daha sonra bunun gerçek olmayıp eski tiyatrocu Serap Gürkan’ın "panikölemesinden kaynaklandığı anlaşıldı. 
     Tatilini yaptığı Bodrum Torba’da denize açılıp saatlerce kendisinden haber alınamayan ve hakkında boğulduğu söylentileri yayılan Gürkan, 4.5 saat sonra evinin önündeki sahile çıktı. Kıyıda merakla bekleyen Serap Gürkan ve arkadaşları önce kızdı, sonra da ağlayarak Gürkan’ın boynuna sarıldı. Sevinç gözyaşı döküp "Bir daha yapma" diyerek eşinin kulağını çeken Serap Gürkan, "Meraktan öldük. Beni kalpten öldüreceksin. 60 yaşındasın. bu sıcakta 4.5 saat denizde kalınır mı " diye sitem etti. 
     Torba sahilinden iki mil uzaklıktaki Demir Koyu’na yüzerek gidip döndüğünü belirten Gürkan, yakınlarını meraklandırdığı için üzüldüğünü söyledi. Her gün iki saat yüzerek kilo verdiğini belirten Gürkan, "Denizde zamanın nasıl geçtiğini fark edemedim. Siyaset için form tutuyorum" dedi. ANKA ajansı ise "Gürkan korkuttu" başlığıyla haberi düzeltti. 
     



 SİYASET 















</TEXT>
</DOC>
