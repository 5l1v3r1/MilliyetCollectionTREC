<DOC>
<DOCNO> 32436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/spor/aspo.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
TERiM RÜZG RI 
</HEADLINE>
<TEXT>

Fatih Terim yönetimindeki Milan yeni sezonu dün açtı, tek tek futbolcuların tanıtıldığı Duca D’Aosta Meydanı’ndaki görkemli törene yaklaşık üç bin taraftar katıldı 
     TEKNİK direktörlüğünü Fatih Terim’in yaptığı Milan dün muhteşem bir organizasyonla yeni sezona "merhaba" dedi. Milano kentinin merkezindeki Duca D’Aosta Meydanı’ndaki törende Terim ve futbolcular tek tek taraftarlara tanıtılırken, Terim, "İmparator, İstanbul ve Floransa’nın Fatih’i ve taraftarların vazgeçemediği tek teknik direktör" sloganıyla sunuldu. 
     YENİ transferler İnzaghi ile Rui Costa’nın büyük alkış topladığı açılışı Milan Channel televizyonu canlı olarak yayınladı. Taraftarlar, "Bu büyük Milan ve İmparator ile tüm şampiyonlukları kazanacağız" şeklinde pankart asarken, Terim öğleden sonra düzenlediği basın toplantısında, bu zamana kadar çalıştırdığı en güçlü takımın Milan olduğunu belirtti, tüm kupaları alacaklarını söyledi. 
     MİLAN’da her türlü olanağa sahip olmasına karşın, İtalya’da başarı elde etmenin zorluğunu dile getiren Fatih Terim, bir gazetecinin, "Hata yaparsanız, yerinize Ancelotti’nin geleceği konuşuluyor" sorusuna, "Sözleşmem iki yıllık. Ama iki ay sonra yöneticilerin gelip, yeni teklifler sunacağını düşünüyorum" yanıtını verdi. Terim akşam da Başkan Silvo Berlusconi ile buluştu. 
     
Büyük ilgi      Milan sezona merhaba derken Teknik Direktör Fatih Terim ve yeni transferlere taraftarlar büyük ilgi gösterdi. Terim bütün kupaları alacağız açıklaması yaptı ve futbolcularla tanıştı. 
     
Heyecanımız geri döndü      MİLAN İkinci Başkanı Adriano Galliani, son yılların en güçlü transferlerini yaptıklarını belirtip, "1987 yılının heyecanını yeniden hissetmeye başladık" dedi. Galliani, "Hollandalı Gullit ile Van Basten’in geldiğinde hissettiğimiz heyecanı yine yaşıyoruz. Fatih Terim’i, oynattığı güzel oyun ve hırsından dolayı seçtik ve ona güvendik. Hedef her cephede zirve" diye konuştu. 
     



 SPOR 























</TEXT>
</DOC>
