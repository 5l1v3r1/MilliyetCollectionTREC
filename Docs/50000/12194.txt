<DOC>
<DOCNO> 12194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/20/yasam/yas06.html </URL>
<DATE> 2001/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Dualar başladı 
</HEADLINE>
<TEXT>

MİR'in düşüşü kabus halini aldı. İstasyon 26 Mart'a kadar düşürülemezse, rotası tamamen kontrolden çıkarabilir... 
     DIŞ HABERLER SERVİSİ 

     Ömrünü tamamlayan Rus uzay istasyonu MİR'in Büyük Okyanus'un güneyine düşüş operasyonunun 24 saat ertelenebileceği haberi, düşüş rotası yakınındaki ülkelerde ciddi bir endişe yarattı. Erteleme haberi, Rus Uzay Uçuşları Komuta Merkezi'nin TSOUP sözcüsü Viktor Blagov'dan geldi. Blagov, çarşambayı perşembeye bağlayan gece yapılacak operasyonun, MİR planlanandan çok daha yavaş düştüğü için 24 saat kadar ertelenebileceğini açıkladı. Rus yetkili, MİR'in kesin düşüş zamanının bugün açıklanacağını kaydederken, gerçek 'kabus haber' hemen ardından geldi. 
     
     Planlar tutarsa... 
     Düşüşün 26 Mart'a kadar başlatılamaması halinde yörüngenin kritik seviyeye geleceğini belirten Rus bilima damlarına göre, bu durumda MİR'in dünyaya düşüşü tamamen kontrolden çıkabilecek. MİR uzay istasyonu, dün itibariyle 230 kilometre irtifada bulunuyordu. Erteleme olmazsa, MİR'in düşüşü, irtifası 220 km.’ye düşünce verilecek üç 'tepkimeyle' başlatılacak ve Uzay istasyonunun parçaları, Pasifik Okyanusu'nda belirlenen bölgelere perşembe günü TSİ 08 50 - TSİ 09 00 arasında düşecek. 
     
     Ölüm dalışı’ böyle olacak 
     MİR'in SON ROTASI Afrika, Asya, Hint Okyanusu, Avustralya, Japonya, Güney Amerika, Yeni Zelanda, Pasifik.Düşüş bölgesi MİR'ten artan parçalar 6000 kilometre uzunluğunda, 200 kilometre genişliğindeki bir alana düşecek. 
     1- MİR, 220 km. yüksekte roketlerini ateşleyerek yön ayarlayacak. Rusya üzerindeyken son kez ateşlenecek roketler, istasyonu son yolculuğuna itecek. 
     2- Atmosferin sürtünme kuvveti MİR'i bir duvara çarpmış gibi etkileyecek. Güneş panelleri ve gövdeye bağlı öteki parçalar kopacak. 
     3- 50 km. yükseklikte korkunç ısı ve basınç vagon büyüklüğündeki modülleri patlatacak, boş konserve kutusu gibi ezecek. 
     
     


 YAŞAM 



















</TEXT>
</DOC>
