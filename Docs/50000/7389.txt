<DOC>
<DOCNO> 7389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/son/sondun12.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya füze denemesi yaptı 
</HEADLINE>
<TEXT>

     Rusya, karadan ve denizden nükleer başlıklı balistik füze denemeleri yaptı. 
     Füze denemelerinin yapıldığı, donanma ve Stratejik Füze Kuvvetleri tarafından ayrı açıklamalarla duyuruldu. 
     Stratejik Füze Kuvvetleri'nin bir sözcüsü, Topol M tipi kıtalararası füzenin ateşlendikten sonra Pasifik Okyanusu'nda Kamçatka yarımadasındaki hedefi vurduğunu bildirdi. 
     Donanmanın bir sözcüsü de, Karadeniz donanmasındaki nükleer kapasiteli bir denizaltının yine Kamçatka'daki bir hedefi vurduğunu kaydetti. Bu füze denemelerinden iki gün önce de, nükleer bombardıman uçakları dahil Rus savaş uçakları, Japonya ve Norveç yakınlarında önceden ilan edilmeyen bir tatbikat yapmışlardı. Bu deneme ve tatbikatın, Moskova ve Washington arasında, silahların yayılması ve ABD'nin Ulusal Füze Savunma NMD planı konularına ilişkin şiddetli tartışmaların yaşandığı bir dönemde yapılmasına dikkat çekiliyor. 




</TEXT>
</DOC>
