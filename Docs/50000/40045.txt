<DOC>
<DOCNO> 40045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/02/ekonomi/eko05.html </URL>
<DATE> 2001/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçülmeye mahk m değiliz’ 
</HEADLINE>
<TEXT>

Başbakan Ecevit, ekonomideki küçülmenin alınması öngörülen önlemlerle durdurularak, yeniden canlanmanın yakalanabileceğini söyledi 
     ANKARA Milliyet 

     Başbakan Bülent Ecevit, ekonomide yaşanan yüzde 11.8 nisan - haziran dönemi küçülmeyi, "Büyüme hızındaki düşüş sürecini mutlaka durdurmak zorundayız. Türk ekonomisi daralmaya mahk m bir ekonomi değildir" sözleriyle değerlendirdi. 
     Ecevit, dün düzenlediği basın toplantısında, Hazine taşınmazlarının satışı, zordaki şirketlerin borçlarının taksite bağlanması, kurulacak endüstri bölgeleri, yatırımlardaki bürokratik engellerin kaldırılması ve yurtdışındaki Türklerin paralarının ekonomiye kazandırılması ile büyümenin hızlanabileceğini söyledi. 
     
     40 kapı değil, tek kapı 
     TL'ye itibar kazandırma kampanyasına değinen Ecevit, "Turistlerin dövizle alış veriş yapmaları üzerine herhangi bir engelleme söz konusu olmayacak" dedi. Ecevit, "Döviz tüketen değil, üreten bir toplum olmak zorundayız" diye konuştu. 
     Yabancı yatırımcının bürokratik engeller nedeniyle 40 kapı gezdiğini belirtten Ecevit, hazırlanan yasa tasarının bunu engelleyeceğini anımsatarak, "Yatırım yapmak isteyenler 40 kapı yerine bir kapıya başvuracaklar. Üç ay gibi kısa bir sürede kesin olarak yanıt verilecek" dedi. 
     Ecevit, geçen hafta tüm valilere mektup yazdığını zor durumdaki işyerleri hakkında bilgi istediğini de hatırlatarak, "Yanıtlar hangi illerde, hangi yatırımların aksadığını ortaya koyuyor. Bu veriler, Türkiye'de yatırım yapmak isteyen, yurt dışındaki Türklere verilecektir" diye konuştu. 
     Türkiye'nin zengin doğal kaynak yataklarına sahip olduğunu da belirten Ecevit, "Bunlar gereği gibi değerlendirilemiyor. Örneğin altın ve gümüş bakımından oldukça zengin bir ülkeyiz. Fakat bazı yasal ve toplumsal engeller bunların gereği gibi değerlendirilmesini engelliyor" dedi. 
     
     50 dolar harç 
     Ecevit, 50 dolarlık yurtdışı çıkış harcının TL'ye çevirilip çevrilmeyeceği sorusuna da şu yanıtı verdi "Uygulamayla ilgili olarak bazı sorunlar çıkabilir. Bunlarla karşılaştıkça tek tek gözden geçireceğiz. Dövizden kaçış kampanyasını özel sektör açtı. Uygulamada hem özel sektör, hem de devlet, sorunlarla karşılaşabilir." 
     
Diyanet İşleri, hacda TL'ye dönüyor      Diyanet İşleri Başkanı Mehmet Nuri Yılmaz, Türk Lirası'na itibar kazandırma kampanyası çerçevesinde hac için yurtiçinde yapılacak hac malzemeleri ve kargo -THY ile ulaşımda- giderleri harcama bedelinin lira olarak alınacağını bildirdi. Suudi Arabistan'ın toprak bastı parası ile ev kiralarını da dolar veya riyal olarak aldığını anımsatan Yılmaz, bu konuda yapılacak bir şey olmadığını kaydetti. Yılmaz, ''Hacca, Sağlık Bakanlığı personelinden doktor ve hemşireleri götürüyoruz. İlaçları da Türk ekonomisine katkımız olsun diye Türkiye'den ve Türk parası ile alacağız'' diye konuştu. 
     



 EKONOMİ 
















</TEXT>
</DOC>
