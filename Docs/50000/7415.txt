<DOC>
<DOCNO> 7415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/son/sonspo01.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Beş Liverpool taraftarı Roma'da hastanelik 
</HEADLINE>
<TEXT>

     İtalya'nın Roma ve İngiltere'nin Liverpool takımları arasında yapılan UEFA Kupası maçından önce bıçaklanan 5 Liverpool taraftarının hastanede tedavi altında oldukları bildirildi. 
     İngiltere Dışişleri Bakanlığı sözcüsü tarafından yapılan açıklamada, 5 taraftarın Roma'daki San Giacomo ve Santo Spirito hastanelerinde tedavi gördüklerini belirterek, yaralıların son durumu hakkında kesin bir bilgi sahibi olmadıkları belirtildi. Sözcü, çok içki içtiği için rahatsızlanan altıncı taraftarın da hastanede olduğunu belirterek, İngiltere Büyükelçilik yetkilisinin hastanedeki Liverpool taraftarlarını ziyaret ettiğini kaydetti. İtalyan polisinden yapılan açıklamada ise yaralanan Liverpool taraftarlarından birinin durumunun ağır olduğu duyurulmuştu. İtalyan yetkililer, Roma-Liverpool maçından önce Liverpool taraftarlarına içki satılmasını yasaklamışlardı. 




</TEXT>
</DOC>
