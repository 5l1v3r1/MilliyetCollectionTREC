<DOC>
<DOCNO> 20818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/spor/spo05.html </URL>
<DATE> 2001/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
2008'e ruhani destek 
</HEADLINE>
<TEXT>

Dini liderler, sporun hizmetinde 
     MURAT AĞCA 

     2008 Avrupa Futbol Şampiyonası’na Türkiye ile Yunanistan’ın ortak adaylığına "ruhani" destek geldi. Yunan tarafının, Türkiye Futbol Federasyonu’nun teklifine olumlu yanıt vermeden önce Fener Rum Patriği Bartholemeos’ın da onayını aldığı ortaya çıktı. Patrik, Yunanlılar’ın organizasyon komitesine girmesi yolundaki isteğine de olumlu yanıt verdi. 
     DIŞİŞLERİ Bakanı Papandreu’nun geçen ay İstanbul’a gelişinde kendisini ziyaret eden heyete, adaylığın iki toplumun yakınlaşmasına fayda sağlayacağını söyleyen Bartholemeos, organizasyonda aktif görev alacak. Bazı kaynaklar ise Yunanistan’ın bu girişimle, savunma harcamalarını kısarken, barışı sporla garantiye alma politikası güttüğü iddiasında bulundu. 
     
Dalai Lama uyardı      TİBETLİ dini lider Dalai Lama, Çin’in 2008 Olimpiyatı ev sahipliğine politik nedenlerle aday olduğunu öne sürerek, IOC’yi uyardı. 2002 Kış Olimpiyatı’nın yapılacağı Salt Lake City’ye giden Lama, "İnsan haklarında ilerleme kaydetme garantisi alınmadan Pekin’e olimpiyat vermek doğru olmaz" dedi. 
     1959’da görüşleri nedeniyle Çin’i terk etmek zorunda kalan Dalai Lama, İstanbul’un da aday olduğu seçimde oy verecek IOC üyelerine, insan hakları temsilcilerinin görüşlerini de dikkate almaları çağırısında bulundu. Dini liderin konuşmasında bir grup Tibetli Pekin aleyhinde gösteri yaptı. 
     



 SPOR 




























</TEXT>
</DOC>
