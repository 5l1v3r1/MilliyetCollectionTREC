<DOC>
<DOCNO> 31647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/yazar/cemal.html </URL>
<DATE> 2001/07/12/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Demİrel’le Kulelİ Sokak sohbetİ... 
</HEADLINE>
<TEXT>
Unumu elemedim eleğimi asmadım 
9. Cumhurbaşkanı, "Emanet, yüzü yeni olana değil, ehline verilmeli. Halk, yakışıklı adam, iyi giyiniyor, iyi konuşuyor diye seçmez ...ödiyor 
     ANKARA 

     Güniz Sokak'tan sonra bu kez Kuleli Sokak sohbetleri... Demirel'in şu sözü ilginç "Emanet, yüzü yeni olana değil, ehline verilmelidir " 
     Yeni seçim kampanyasının sloganı kafasında hazır sanki. Bu yorumu yapınca, önce sesini çıkarmıyor Demirel, gülümsemekle yetiniyor. 
     Sonra ekliyor 
     "Tercih yaşa başa bakılarak değil, ehliyete göre yapılır." 
     Kamuoyu araştırmalarında yeni yüz, yeni ses arayışlarının ağır bastığını belirtiyorum. "Eskiler"e tepkinin fazlasıyla elle tutulur olduğunu söylüyorum. Anketlerde daha çok Recep Tayyip Erdoğan, Kemal Derviş gibi isimlerin öne çıktığına, yeni lider arandığına işaret ediyorum. 
     Yani bilinenleri yineliyorum. 
     
Halk ehliyet arar      Demirel ise aklındakini tekrarlıyor 
     "Halkın istediği yeni yüzler olmaz. Halk, liyakatli kişiler aramaktadır. Yakışıklı adam, iyi giyiniyor, iyi konuşuyor diye seçmez halk. Halk ehliyet arar seçeceği adamda..." 
     Geçmişe dönüyor 
     "41 yaşında başbakan oldum." 
     "Yeni yüzdünüz o zaman..." 
     "Doğru, o zamanlar yeni yüzdüm. Bu ülkede tanınmış bir insan değildim. 1965'te seçim meydanlarına çıktığımda, İsmet Paşa vardı karşımda. O zaman 81 yaşındaydı İnönü. Anadolu'nun yetiştirdiği en büyük hatip, Osman Bölükbaşı vardı karşımda... İyi bir hatip ve siyaset adamı Ekrem Alican vardı. Alparslan Türkeş vardı. İyi bir hatip ve kitleleri etkileyen bir siyaset adamı Mehmet Ali Aybar vardı. Yüzde 53 oy aldım." 
     O tarihte 41 yaşındaydı. 
     Evet, 'yeni yüz'dü. 
     Ama bugün değil. 
     Demirel bugün artık 'eskiler'in içinde. Aile fotoğrafı ile birlikte tepki topluyor. 
     Geçende bir meslektaşım Ankara'da sohbet ederken şöyle diyordu 
     "Demirel ne zaman bir çıkış yapsa, 'aile fotoğrafı'ndan biri eksiliyor. Baksana, son defa da Kamuran Çörtük gitti." 
     Demirel ayrıca, ekonominin bugünkü krizli halinden, kendi iktidar yıllarında yapısal reformları yapmadığı için de sorumlu tutuluyor. 
     Demirel bunları dinlemek niyetinde değil. Geçmişe dönüyor, seçim başarılarını anlatıyor 
     "1965'te, 1969'da yeni yüzdüm. Yüzde 53, yüzde 47 oy aldım. Fakat 1979'da yeni yüz değildim, yüzde 50 aldım. 1991'de yeni yüz değildim, yine seçimi kazandım. Ben bundan sonra orta yere çıkacaksam, neyle çıkacağım ki Ayinesi iştir kişinin lafa bakılmaz diye çıkacağım. İktidar demek, 'tehdidini ikaya muktedir olmak' demektir. Yani söylediğini yapacak kudrette olmak..." 
     Araya giriyorum 
     "Yani Demirel karar vermiş, aktif politikaya girmeye... Bütün bunları dinledikten sonra başka türlüsünü düşünmek olanaksız." 
     Demirelvari bir cevap 
     "Siyasetin hem içindeyim, hem dışındayım." 
     Gülüyor. 
     Ben de gülünce devam ediyor 
     "Ülkem benden bir şey isterse, reddedemem." 
     Ne kadar klasik... 
     Devam ediyor 
     "Millet benden nasıl ne zaman bir şey ister Bu önümüzdeki dönemde belli olacak. Şu anda bir siyaset hazırlığım yok. Ben bir göreve talip de değilim. Siyaset noktalanmış değil. Unumu eledim, eleğimi duvara astım diyemem. Kendime bunu yakıştıramıyorum. Türkiye büyük sıkıntılar içinde... Ayrıca bu sıkıntıları kimilerinin yaptığı gibi 10 yıl, 20 yıl öncesine yüklemek de bu sıkıntıları çözmez." 
     Peki ama bu millet Demirel'den nasıl bir şey isteyecekti Bunun modeli neydi 
     Demirel'in yanıtı 
     "Şartlara ve öyle bir anın gelip gelmediğine dair karara bağlı. Keşke bu işin dışında kalmasaydım demek durumunda kalırsam, işte bu vicdan azabıdır." 
     Üsteliyorum 
     "Anlaşılan aktif politikaya gireceksiniz. Bunun modeli ne olacak " 
     Demirel'in yanıtı kısa 
     "Bilmem." 
     "Bakın, Erdal İnönü cephesinden gelen haberlerde bir parti hazırlığı var. İnönü diyormuş ki, 'Ben başbakan olmam ama toparlayıcı olurum ' Birçok solu bir çatı altında toplamaya dönük çabalar da söz konusu..." 
     Demirel'in karşılığı 
     "Klasik yol, parti kurup halkın önüne çıkmaktır. Benim böyle bir modelim yok. Kaçamayacağım bir pozisyon ortaya çıktığında durumumu tayin etmem lazım. Ne zaman olur Olur mu, olmaz mı Bilemem şimdi. Ama sağdan soldan çok tazyik var. 'Tahammül et ' tavsiyesine vatandaş artık razı değil." 
     Ne zaman aktif politika 
     Bir kez daha sorunca, Demirel önce çok uzun geçmişinden söz edip şöyle diyor 
     "100 defa düşünmem lazım. Geçmişim bunu gerekli kılar. Şu kapıdan çıkıp 'Ey ahali, düşün peşime ' diyebilmem için 100 defa düşünmem lazım." 
     
Türkiye'de şevk kayboldu      İlle de aktif politika gerekli mi 
     Demirel'in Ortadoğu barışıyla ilgili olarak, bilge adam, eski deyişle akil adam olarak dış politikada oynadığı rolü, bu kez de iç politikada oynamak daha doğru olmaz mı Cumhurbaşkanı olarak Çankaya'daki rolünü kapalı kapılar arkasında sürdürmesi, günlük, klasik politik demeçler yerine, seyrek olarak bütün kamuoyuna hitap eden, Türkiye'nin temel sorunlarına tepeden bakan bir rol daha uygun düşmez mi 
     Demirel bu görüşte değil. 
     Dış politikada olana iç politikanın hazır olmadığına inanıyor 
     "Popülaritesi çok aşağıda seyreden bir hükümet ve koalisyon ortakları var. Böyle bir akil adamlık rolüyle artık müessir olamam. Türkiye'de şevk kaybolmuş, güven kaybolmuş, moral kaybolmuş... Böyle bir rolle yardımcı olamam. Benim durumum bugün sui generis, eski deyişle nevi şahsına münhasır bir durum..." 
     "Peki, seçim ne zaman " 
     Hiç duraksamıyor 
     "Türkiye'yi sonbaharda seçim paklar." 
     "Ekonominin böylesine bıçak sırtında yürüdüğü bir ortamda seçim olur mu Seçim deyince İstanbul'un tüyleri diken diken oluyor." 
     "İstanbul Türkiye mi .." 
     
'Yeni hükümet yolda'      Demirel devam ediyor 
     "Bir Çin atasözü var Bir hükümete saygı azalmışsa, yenisi yoldadır diye... Bir Tagore'un sözü var Ümitten ümit kesmeyin diye... Türkiye yangın yeri ve kötü idare ediliyor." 
     İktidar ipinin milletin elinde olması gerektiğini belirtiyor Demirel. Teknokrat hükümetlerinin, rejim dışı heveslerin boş olduğunu belirttikten sonra ekliyor 
     "Ya bu hükümet güven tazeler ya da hakkın sahibine, yani millete gidilir. Bugün olur demiyorum. Ama 1960'ta da, 1980'de de seçime gidilmediği için darbelere gitti Türkiye... İcap ettiği zaman sandığa başvurmak en çıkar yoldur." 
     "Bütün bunları okuyanlar, 'Baba geliyor " demez mi " 
     Demirel 
     "Ben de buna mani olamam ki." 
     Demirel'le geçen salı günü, Çankaya'da, Kuleli Sokak'taki bürosunda yaptığımız iki saate yakın sohbetin özeti böyle... 
     
     Bir dip not 







Milliyetçi iktisat 


Çalış ve çal .. 


Bostancı pazarına dair 


Unumu elemedim eleğimi asmadım 


Kriz, Bodrum'u nasıl etkiledi 


Parmak izleri 


Hayatı söndürüş operasyonu 


Pahalı dersler 


Arjantin ve Türkiye 


Derdi Türkiye olanlar için 


Haydi kazlar vergi başına 


Baykal’ın Güneydoğu atağı 


Yorumsuz tablo 


Cumartesi günü çalışılır 


Konsolidasyon olmaz, olamaz 


Son banka operasyonunun adı IMF 


</TEXT>
</DOC>
