<DOC>
<DOCNO> 38061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/son/sondun08.html </URL>
<DATE> 2001/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Naziler Avrupa'da eşsiz kemanları ele geçirmiş 
</HEADLINE>
<TEXT>

     Nazilerin, soykırım holocaust sırasında, Avrupa'nın en iyi enstrümanlarını ele geçirmek üzere gizli operasyonlar yaptıkları ve nadir kemanları hedef aldıkları belirtildi. 
     Chicago Tribune'de yer alan habere göre, Avrupa'daki Stradivari, Guarneri ve Amati gibi paha biçilmez onlarca keman ve diğer enstrümana, savaş sırasında Naziler tarafından el konuldu. Amerikan askeri savaş kayıtları, ele geçirilen Alman belgeleri gibi çok sayıda belgeden elde edilen bilgiye göre, Adolf Hitler'in baş ideologu Alfred Rosenberg, en iyi enstrümanların toplanması için 1940'da ''Özel Müzik Müdahale Gücü'' Sonderstab Musik oluşturdu ve bu çalışma 5 yıl sürdü. Nazilerin Avrupa işgali sırasında yanlarındaki uzmanların, buralardaki enstrümanları ve diğer gereçleri inceleyip sınıflandırdığı ve Berlin'deki büroya göndermek üzere hazırladıkları kaydedildi. Soykırımda kaybolan bu değerli enstrümanların, Nazilerin savaş sırasında el koydukları malların araştırılması ve tazmini çerçevesinde ele alınacağı belirtildi. 







</TEXT>
</DOC>
