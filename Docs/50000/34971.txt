<DOC>
<DOCNO> 34971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/02/dunya/dun02.html </URL>
<DATE> 2001/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Medyaya İtalyan zorbalığı 
</HEADLINE>
<TEXT>

     Geçen ay Cenova’da yapılan G - 8 zirvesinde meydana gelen şiddet olaylarını araştıran İtalyan savcılar uluslararası haber kuruluşları ile İtalyan medyasından "ellerindeki tüm görüntü ve fotoğrafları" kendilerine teslim etmesini istedi. 
     İngiliz Reuters ajansı Cenova savcılığından kendilerine yazılı 2 talep geldiğini bildirdi. Amerikan AP ve Fransız AFP ajansları ile İtalyan RAI televizyonu da benzer taleplerin kendilerine de ulaştığını açıkladı. 
     İtalyan savcılar bu belgelerin soruşturmanın tamamlanması ve gerçeğin ortaya çıkarılması için vazgeçilmez kanıtlar olduğunu vurguladılar. 
     Reuters, AP ve AFP ajansları ile Uluslararası Gazeteciler Federasyonu IFJ bu uygulamayı "zorbalık" olarak nitelediler. 
     İtalya’da bu tür uygulamalara çok sık baş vurulduğu belirtildi. 
     



 DÜNYA 












</TEXT>
</DOC>
