<DOC>
<DOCNO> 9283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/siyaset/siy01.html </URL>
<DATE> 2001/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadro değiştirip devam’ 
</HEADLINE>
<TEXT>

Mesut Yılmaz "Fırsattan istifade ortaya çıkanlar kriz tellallığına soyundular" 
     ANKARA Milliyet 

     ANAP Genel Başkanı Mesut Yılmaz, son ekonomik kriz konusunda "Kadro değiştirerek, yöntem değiştirerek, daha çok çalışarak, daha sert rüzg rları göğüsleyerek hedefimize yürüyelim" dedi. 
     Yılmaz, partisinin grup toplantısında, Türkiye’nin 10 yıldır patinaj yaptığını, 1991 seçiminden sonra hiçbir şeyin istendiği gibi olmadığını" söyledi. 
     İçinde bulunulan dönemden kendilerine pay çıkarmaya çalışan "siyaset profesyonelleri" bulunduğunu kaydeden Yılmaz, sözlerini şöyle sürdürdü 
     "Bunlar geçimlerini dalgalanmalardan, krizlerden, kaoslardan, kargaşadan sağlarlar. Varlıklarını felaketli ortamlara borçludurlar. Son krizle birlikte bu siyaset profesyonellerinin yeniden piyasaya çıktıklarına tanık oluyoruz. Bu kişiler fırsattan istifade, parlamenter rejimin saygınlığını ayaklar altına alma pahasına kriz tellallığına soyundular. Bunlara teslim olmayalım." 
     
Kabine revizyonu bayram sonrasına      Son ekonomik krizin ardından oluşan kabinede revizyon beklentisinin Kurban Bayramı’ndan sonra gerçekleşeceği belirtildi. 
     Başkent kulislerinde, revizyon için üç genel başkanın önceki günkü zirvede konuyu masaya yatırdıkları ve yapacakları değerlendirmeler çerçevesinde değişikliğin ilk zirvede yeniden gündeme geleceği konuşuluyor. 
     
Bush, Türkiye’ye yardıma mecbur’      Yazar Robert D. Kaplan, "The New York Times" gazetesindeki yorumunda, Türkiye’deki mali krizin "jeostratejik" sonuçlar doğuracağına dikkat çekti ve Başkan Bush’un Türkiye’nin elinden tutması gerekeceğini savundu. Kaplan yazısında Türkiye’nin sorunları başarı kaynaklıdır" diye yazdı. 
     
     


 SİYASET 


















</TEXT>
</DOC>
