<DOC>
<DOCNO> 38851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/ekonomi/eko06.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
9 milyar dolar yurtdışına kaçtı 
</HEADLINE>
<TEXT>

     EKONOMİ SERVİSİ 

     Bankalar Birliği, yurtdışından kaynak girişinin durduğunu, tersine kaynak çıkışının başladığını kaydederek Ekim 2000’den bu yana 9 milyar dolarlık net sermaye çıkışı olduğunu belirtti. 
     Birlik, sektördeki önemli verileri 12 maddede toplayarak ayrıntılı bir değerlendirme yaptı. 
     Cari dengenin fazla vermesine karşın sermaye hareketlerinde ciddi boyutta bir kaçış olduğunu belirtilen çalışmada, ilk beş ayda 5.9 milyar dolar, 2000 Ekimi’nden bu yana da 9 milyar dolarlık çıkış olduğu belirtildi. Çalışmada bu çıkışta net dış borç ödemelerinin de büyük etkisi olduğu kaydedildi. 
     TL’nın değer kaybı ve 12 milyar dolar tutarındaki zarar bankaların özkaynaklarını eriten neden olarak gösterilen çalışmada, Aralık 2000’de 11 milyar dolarlık özkaynağı haziran sonu itibarıyla 5 milyar dolara gerilediği duyuruldu. 
     Mali sistemin 2001’de çok hızlı bir daralma gösterdiği belirtilen çalışmada, TL mevduat ve repodan oluşan para arzı tanımının M2R Toptan Eşya Fiyatları Endeksine TEFE göre gerilediği döviz tevdiat hesapları da dahil edildiğinde ulaşılan rakamın M2RY temmuzda yüzde 1 küçüldüğü ifade edildi. 
     
Bankalar Birliği'nden 12 uyarı      1 - Mali istem hızla küçülüyor. Bu nedenle kullanabilir kaynaklar azalıyor. 
     2 - Hazine'den kamu ve Fon bankalarına aktarılan tahviller, Merkez Bankası'na aktarılan kağıtlar nedeniyle borç stoku hızla artıyor. Kamunun borç stoku kaynaklar üzerinde önemli bir baskı yaratıyor. 
     3 - Dalgalı kura geçilmesi, TL'nin hızlı değer kaybı nedeniyle yabancı para talebi hızla artıyor. Bu da para ikamesini hızlandırıyor. 
     4 - Mevduatın vadesi çok kısa. Temmuz 2001 itibarıyla 81 gün olan ortalama vade TL mevduatta 63 gün, yabancı para mevduatta 81 gün. Repo dahil edildiğinde vade 54 güne düşüyor. 
     5 - Yurtdışından kaynak girişi durdu, tersine kaynak çıkışı başladı. İlk beş ayda 5.9 milyar dolar net sermaye çıkışı oldu. 
     6 - Bankaların dövizdeki açık pozisyonu küçüldü. Bankaların döviz kaynakları üzerinden TL yaratmaları önemli ölçüde sınırlandırdı. Bu da TL kaynaklarının daralmasına neden oldu. 
     7 - Krizler nedeniyle ortaya çıkan zarar bankaların sermayelerinin küçülmesine neden oldu. Aralık 2001'de 11 milyar dolar olan özkaynaklar, Mart 2001 ve Haziran 2001'de 5 milyar dolara geriledi. 
     8- Fiyat hareketlerindeki belirsizlik ve ekonomide yaşanan gelişmeler nedeniyle likidite azaldı. 
     9- Tahsili gecikmiş alacaklar hızla büyüdü. Kamu bankalarının alacağının kamu alacağı sayılması özel bankaların kredi takiplerini hızlandırmasına neden oldu. 
     10- Kredi karşılığı alınan teminatların değeri azaldı. 
     11- Mevduatın banka grupları arasındaki dağılımı kredi arzını etkiledi. Kamu bankaları TL, özel bankalar yabancı para ağırlıklı mevduatları özel bankaların davranışlarını önemli ölçüde etkiledi. 
     12- Fon'a alınan bankaların piyasadan çekilmesi kamu bankalarının yeniden yapılandırma yaklaşımı kredi arzının sınırlanmasına neden oldu. 
     



 EKONOMİ 




















</TEXT>
</DOC>
