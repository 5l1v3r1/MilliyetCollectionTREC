<DOC>
<DOCNO> 41995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/son/sonspo03.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor, Galatasaray'ı gözüne kestirdi... 
</HEADLINE>
<TEXT>

     Kendi sahasında Galatasaray ile yapacağı maç ile ilk kez seyircisi karşısına çıkacak olan Malatyaspor,hazırlıklarını 3 puan üzerine sürdürüyor. 
     Sahasının bakım ve onarımda olması nedeniyle ligin 4 haftasında deplasmanda oynayan ve puan alamayan Malatyaspor, lider Galatasaray maçı ile seyircisinin karşısına çıkacak. 
     Teknik Direktör Erdoğan Arıca, Galatasaray maçının hazırlıklarını 3 puan üzerine sürdürdüklerini belirterek, ''Maçtan puan veya puanlarla ayrılmak istiyoruz'' dedi. 
     Rakiplerinin gücünü bildiklerini de ifade eden Arıca, kendilerinin de puana ihtiyaçları bulunduğunu ve seyircilerinin desteğiyle sahadan 3 puanla ayrılarak lideri eliboş göndereceklerini söyledi. 
     Arıca, takımda eksik futbolcu bulunmadığını, sözleşmesi imzalanan Mapeza'nın da Galatasaray maçında oynayıp oynamayacağının daha sonra belli olacağını belirtti. 
     Bu arada Malatyaspor Yönetim Kurulu, Galatasaray maçının bilet fiyatlarının açık tribün 10, kapalı tribün fiyatının ise 20 milyon lira olarak açıkladı. 






</TEXT>
</DOC>
