<DOC>
<DOCNO> 30820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/yasam/yas02.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyanlarla uzak akraba çıktık... 
</HEADLINE>
<TEXT>

Bir grup İtalyan, ata topraklarını’ ziyaret için dağları denizleri aşıp Bartın’a gelecek... 
     İtalya’nın Veneto bölgesinde yaşayan halkın, 3 bin 200 yıl önce Batı Karadeniz topraklarında hüküm süren Enetlerin soyundan geldiği ortaya çıktı. 
     Padova Üniversitesi öğretim üyesi Prof. Ugo Silvello’nun, arkeolojik bulgu ve yazıtları değerlendirerek ortaya çıkardığı tarihi gerçek, "Paflagonia-Köklere Dönüş" projesiyle tüm dünyaya duyurulacak. 
     
Bisikletle eve dönüş’      Türkiye ile Veneto Eyaleti Kültür bakanlıkları tarafından desteklenen projenin Anadolu ayağını Suadiye Rotary Kulübü yönetiyor. 
     Kulüpten alınan bilgiye göre, Silvello ve ekibi, atalarının kat ettiği 2 bin 764 kilometrelik göç yolunu aşarak, Bartın’a sembolik bir dönüş’ gerçekleştirecek. Köklerinin topraklarına ayak basacak ilk Enet torunları arasında Silvello ile iki bilim adamı ve çeşitli meslek gruplarından beş bisikletçi yer alacak. 
     Padova'dan 30 Temmuz'da yola çıkacak bisikletçileri, Silvello ve arkadaşları karavanla izleyecek. Brindisi-Çeşme arasındaki bölümü feribotla geçecek olan kafile, 6 Ağustos’ta Anadolu’ya ulaşacak. "Köklere Dönüş", İzmir-Çanakkale-Bandırma-Bursa-Adapazarı-Bolu-Amasra-İnebolu-Kastamonu-Safranbolu üzerinden 17 Ağustos’ta Bartın’da sona erecek. 
     



 YAŞAM 



















</TEXT>
</DOC>
