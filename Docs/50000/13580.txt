<DOC>
<DOCNO> 13580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/spor/spo05.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
YARIŞ ŞİMDİ BAŞLADI’ 
</HEADLINE>
<TEXT>

Ay - Yıldızlı oyuncular, üç takımın da puanının eşit olması nedeniyle bundan sonraki maçların çok önemli olduğunu hatırlattılar. Abdullah,"Slovakya'yı deplasmanda yenmek şart oldu" diye konuştu 
     'Sıkıntılı anlar' 
     A Milli Takım futbolcuları karşılaşma sonrası yaptıkları açıklamalarda grupta üç takımın da puanının aynı olduğunu söylediler, "Yarış şimdi başladı" dediler. Oyuncular, sonraki maçların çok önem kazandığını da belirttiler. Rüştü, "Makedonya önünde ilk 20 dakikada sıkıntılı anlar yaşadık. Ama sonra oynadığımız futbol beni çok memnun etti" ifadelerini kullandı. 
     
'Panik yaşadık'      AY - Yıldızlı ekibimizin tecrübeli oyuncularından Abdullah, "Artık Slovakya'yı yenmek şart oldu. Makedonya yenmemiz gereken bir ekipti. Zor oldu ama başardık" yorumunu yaptı. Alpay da, "İkinci yarıda iyi mücadele ettik. İlk yarıda panik yaşadık. Bu da rakibin beklenmedik bir şekilde baskılı oyuna başlamasından kaynaklandı. Neyse ki sonra toparlandık" dedi. 
     
'Stratejik maçlar'      HAKAN Şükür, "Bizi bundan sonra çok stratejik maçlar bekliyor. Ama bu kadro Dünya Kupası finallerine kalacaktır ve yine ülkeyi sevindirecektir" iddiasında bulundu. Bu arada milliler, Makedonya - Arnavutluk çatışması nedeniyle sabah top sesleriyle uyandılar, telaş yaşadılar. Karşılaşma sonrası Real Sociedadlı Tayfun İspanya'ya, Interli Hakan Şükür de İtalya'ya gitti. 
     
Dünya Kupası gecesi      1.GRUP 
     İsviçre - Lüksemburg 5 - 0 
     Slovenya - Yugoslavya 1 - 1 
     Rusya - Faroe Adaları 1 - 0 
     
     2.GRUP 
     Andorra - S.İrlanda 0 - 3 
     Kıbrıs Rum Kesimi - Estonia 2 - 2 
     Portekiz - Hollanda 2 -2 
     
     3.GRUP 
     Bulgaristan - K.İrlanda 4 - 3 
     Çek Cum. - Danimarka 0 - 0 
     
     5.GRUP 
     B.Rusya - Norveç 2 - 1 
     Polonya - Ermenistan 4 - 0 
     Galler - Ukrayna 1 - 1 
     
     6.GRUP 
     İskoçya - San Marino 4 - 0 
     
     7.GRUP 
     Avusturya - İsrail 2 - 1 
     Liechtenstein - B. Hersek 0 - 3 
     
     8.GRUP 
     Gürcistan - Romanya 0 - 2 
     İtalya - Litvanya 4 - 0 
     
     9.GRUP 
     Arnavutluk - İngiltere 1 - 3 
     Yunanistan - Almanya 2 - 4 
     


 SPOR 






























</TEXT>
</DOC>
