<DOC>
<DOCNO> 19833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/06/yazar/tamer.html </URL>
<DATE> 2001/05/06/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Türkiye'ler 4 oldu 
</HEADLINE>
<TEXT>

     Geçenlerde "Artık 3 Türkiye var" diye yazmış ve son ekonomik krizle birlikte ülkenin Batısı ile Doğusu'na, zengini ile yoksuluna Serdar Turgut'un Öteki Türkiyesi ek olarak ünlü bir bankacımızın şu görüşlerine yer vermiştim "Şu anda ceplerinde paraları, beyinlerinde birikimleri, iyi eğitimli işsiz pek çok bankacı var..." 
     Aynı tanıma uyan, ancak bankacı olmayan, ekonomik kriz mağduru paralı işsizlerle yurtdışında eğitim görmüş, 2 - 3 dil bilen, üniversiteyi yeni bitirmiş, şu sıralar iş bulamayan parlak ama parasız işsiz gençleri de ben 3. Türkiye tanımı içine sokmuştum yazıda... 
     Kısacık bir e - posta mesajı gönderen İrfan Boztaş'ın bu kümelemeye itirazı var 
     "Hayır efendim Bir de 4. Türkiye var. Kaçan Türkiye. Bu memlekette yaşanmaz diyen Türkiye... Selamlar" 
     İngiltere'den e - posta gönderen Rami Aydın da, pek çok konuya değindiği uzun mesajının bir yerinde, "Kaçan Türkiye"nin ısrarla altını çiziyor 
     "Son kriz bombasından sonra da Avustralya, Yeni Zelanda, Kanada gibi ülkelere göç imkanı arayan vatandaşların elçilikler önünde uzun kuyruklar oluşturduklarına ilişkin haber ve resimler, gazeteleri süslüyor. Tabii Avrupa ülkelerine ulaşabilmeye uğraşanlar da ayrı. İki gün önce okuduğuma göre Kıbrıs Türkleri de, Rum pasaportu almaya başlamışlar." 
     "Kaçan Türkiye" meselesi bence çok ciddi. Bilgilerinize... 
     
KörOsman Bankası      Gazetelerde okumuşsunuzdur. Doğuş Grubu'na ait 3 bankadan 2'sinin, Osmanlı ile Körfezbank'ın birleşmesi kesinleşmiş. Düğmeye fiilen basılması için, birleşmelere vergi kolaylığı getirecek yeni Bankalar Yasası'nın çıkması bekleniyormuş. 
     Bu arada Körfezbank'ta bir süre önce 450 kişiye kadar yükselen kadro, şu anda 380 kişiymiş. 2 bankanın birleştirilmesi sürecinde 300 kişinin daha işini kaybedeceği beklenirken, geçiş sürecinin 80 Körfezbank'lı ile tamamlanması planlanıyormuş. 
     Bu arada Doğuş Holding koridorlarında yeni bankaya isim bulma esprilerinden de söz ediliyor. Körfebank'ın Kör'ü ile Osmanlı'nın Osman'ını yanyana getirip yeni banka için mükemmel bir isim buluvermişler KörOsman 
     Buna hiç şaşmadım. Ayhan Şahenk'in sağlığında da Doğuş Holding koridorlarında "Bizim şirketlerin her birinin sonuna eklenen AŞ anonim şirketin değil, Ayhan Şahenk'in kısaltılmış şeklidir" türünden espriler yapılmıyor muydu 
     Bu arada 2 banka arasındaki birleşme bir bakıma başlamış sayılır. Körfezbank'ta sözgelişi muhasebeden, kredilerden, Hazine'den ya da personelden işi olup da erken çıkmak isteyen ya da hastalandığı için ertesi gün işe gelemeyecek olanlar, kendi birimlerinin Osmanlı Bankası'ndaki yöneticisinden izin alıyorlarmış. 
     
Krediyle aldığı ev Özyeğin'e feda olsun      Fiba Holding'in ve Finansbank'ın sahibi Hüsnü Özyeğin'le telefonda konuşuyorduk. Lafın bir yerinde bana bir mektup okumak istedi. Mektup onu çok duygulandırmıştı ve bence de duygulanmakta haklıydı 
     "Bu isim ve adresinizi 444 0 900'den aldım. 
     Sayın Hüsnü Bey kardeşim, ben Haziran 2000'de Finansbank Trabzon şubesinden 6 milyar kredi aldım ve bankanızın sayesinde bu parayla bir ev aldım. Bu evde dört çocuğumla beraber oturuyoruz. Sizin sayenizde 40 yıllık kiracılık hayatıma son verdiniz. 
     Bu evde kılınan her namazda size, ailenize ve bankanıza hiç aksatmadan dua ediyoruz. Çok mutluyuz, evimizi de çok sevdik. Allah sizden ve ailenizden razı olsun. 
     Son zamanlarda bankaların kötü gidişini üzülerek izliyoruz, ama bizim bankamız dimdik ayakta. İnşallah Allah işinizi bozmaz. Eğer bozulursa bu evi tekrar size vermeye de hazırım. Bunu canı gönülden söylüyorum. Eğer bir gün yolunuz Trabzon'a düşerse, sizleri evimizde acizhane ağırlamak en büyük isteğimizdir." 
     Mektubun altındaki imza Hayri Koç. Evinin adresini ve telefonunu da yazmış. Özyeğin ararsa diye... 
     Hayri Bey, 40 yıllık kiracılıktan sonra 6 milyar lira gibi mütevazı bir rakama -o da ancak bir banka kredisiyle- başını sokabileceği bir eve kavuşabilmiş. Finansbank'a o kadar müteşekkir ve ayrıca gönlü de o kadar zengin ki, bankaları saran kriz Finansbank'a da sirayet edecek olursa, kendini ev sahibi yapan Özyeğin'e sıkıntılı günlerde yardımcı olsun diye o evini geri vermeye hazır. 
     Gönlü bu kadar zengin olan bir insan, İstanbul'da milyon dolarlık katlara, yatlara sahip olanlardan eminim daha huzurlu ve mutludur. 
     
     







Metin Yazır... 


Bunları bırakalım yolsuzluğa bakalım 


Jinekologlar Derviş buraya 


Dansın Sultanları... 


GS - FB - Feng Shui 


Zaman 


Bu duruma nasıl geldik 


Kan bağışı... 


Ekonomik kriz belden aşağısını da vurdu... 


Kıssadan hisse 


Futbol savaşı 


Türkiye'ler 4 oldu 


Dünyanın durumu da "kötü" 


</TEXT>
</DOC>
