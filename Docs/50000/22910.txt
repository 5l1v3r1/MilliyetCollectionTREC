<DOC>
<DOCNO> 22910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/yasam/yas02.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem’i, 5 koldan 300 kişi arıyor 
</HEADLINE>
<TEXT>
Umutlar tükeniyor 
İzmit’te pazar günü kaybolan Cem’in parmağında olduğu söylenen bez parçası bulundu. Çocuğun ayı tarafından kaçırılmış olabileceği ihtimaliyle mağaralar da tek tek aranıyor 
     MUSTAFA BAĞDİKEN-MESUT ÇATAK İzmit DHA 

     5 ayrı koldan dağıldılar 
     İZMİT’İN Servetiye köyüne odun kesmeye gelen Veli - Nilgün Şen çiftinin pazar günü kaybolan 4 yaşındaki oğulları Cem’i arama çalışmaları, sivil ve asker 300 kişilik arama kurtarma ekibince sürdürülüyor. Komando birlikleri, AKUT, İzmit ve Gölcük Sivil Savunma, Kocaeli Yüksek Öğrenim Derneği ve İstanbul Sivil Savunma’dan gelen ekiplerden oluşan yaklaşık 300 kişilik grup, aramaların üçüncü gününde beş ayrı koldan ormana dağıldı. 
     
     Annesi bezi tanıdı 
     GÖLCÜK Sivil Savunma ekipleri, çadır yerine 700 metre uzaklıkta çalılıkların arasında bir bez parçası buldu. Nilgün Şen’in, bezin olay günü Cem’in parmağına sardığı bez olduğunu söylemesi üzerine ekipler bölgedeki çalışmalarına yoğunluk verdiler. Çocuğun ayı tarafından kaçırılmış olabileceği ihtimaliyle bölgeyi iyi bilen bazı köylülerle birlikte mağaraların bulunduğu kesimlerde de arama çalışmaları sürdürülüyor. 
     



 YAŞAM 

























</TEXT>
</DOC>
