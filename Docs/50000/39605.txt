<DOC>
<DOCNO> 39605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/30/guncel/gun06.html </URL>
<DATE> 2001/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Sürpriz tanık yakalandı 
</HEADLINE>
<TEXT>

TV'de otopark görevlisi, "Firari katili mezarlıkta Pınar'la gördüm" deyince önce kendisi sonra kadın gözaltına alındı 
     İSTANBUL Milliyet 

     Özel bir televizyon kanalının dün akşamki haber bültenine çıkan otoparkçı ile Eyüp Mezarlığı'nda Yener Yermez ile birlikte görülen ve hayat kadını olduğu öne sürülen Pınar Konuşkan gözaltına alındı. 
     Bültende Üzeyir Garih'in aranan katili Yener Yermez'i sık sık mezarlıkta gördüğünü belirten otoparkçı Ayhan Yıldız, olaya ışık tutacak bilgiler verdi. Yıldız, olay günü Yermez'i mezarlıkta Pınar Konuşkan ve Nurdan isimli bir kadınla birlikte gördüğünü kaydetti. 
     Yıldız, daha sonra gözaltına alınarak Asayiş Şube Müdürlüğü'ne götürüldü. 
     Soruşturmayı derinleştiren ve her bilgiyi dikkate alan polis, Konuşkan'ın babaannesiyle birlikte Eyüp ve Alibeyköy çevresinde Yener Yermez'i tanıdıkları öğrenilen yedi kadın 10 kişiyi daha gözaltına aldı. Babaannenin torununu aylardır görmediğini söylediği öğrenildi. 
     Öte yandan polis, Üzeyir Garih'in öldürüldüğü yerde mezar taşında kan izine rastlanan kadın olarak aranan Pınar Konuşkan'ı Kartal Yakacık'ta ele geçirdi. Geceyarısı gözaltına alınarak Emniyet'e getirilen kadının sorgusu sürüyor. 
     
     Parmak izi karşılaştırılacak 
     Mezarlıktaki "parmak izinin" firari Yermez'in parmak iziyle karşılaştırılması için Kayseri'ye gönderildiği de açıklandı. 
     



 GÜNCEL 


















</TEXT>
</DOC>
