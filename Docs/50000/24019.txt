<DOC>
<DOCNO> 24019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/yasam/yas02.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlilikte 5’inci yıla dikkat 
</HEADLINE>
<TEXT>

İstanbul’da 1999’daki 3 bin 600 boşanma olayını kapsayan araştırma, boşanmaların yüzde 40’ının evliliğin ilk 5 yılında olduğunu ortaya çıkardı 
     NESLİHAN CUYAR 

     Davaları kadınlar açıyor 
     İSTANBUL Üniversitesi Tıp Fakültesi Halk Sağlığı Anabilim Dalı öğretim üyeleri Prof. Dr. Rian Dişçi ve Dr. Halim İşsever’in araştırması, evliliklerin ilk 5 yılında boşanma olaylarına daha sık rastlandığını ortaya çıkardı. İstanbul’da 1999’daki 3 bin 600 boşanma olayını kapsayan araştırmada, davaların yüzde 67.1’inin kadınlar tarafından açıldığı belirlendi. Boşanmaların yüzde 40.4’ünün, evliliğin ilk 5 yılında olduğu görüldü. 
     
     Şiddetli geçimsizlik ilk sırada 
     BOŞANMA nedenleri arasında ilk sırayı alan şiddetli geçimsizliği, alkol, kötü muamele, terk ve zina izledi. Şiddetli geçimsizlik nedenleri arasında ekonomik sorunlar, aile büyüğüyle aynı evde oturma, cinsel problemler, din ve mezhep ayrılığı ile kumara düşkünlük ilk sıralarda yer aldı. Türkiye’de boşanma hızı binde 1’den az olarak belirlendi. Bu oran ABD’de binde 4.57, Almanya’da binde 4.60, Finlandiya’da ise binde 2.70. 
     



 YAŞAM 


























</TEXT>
</DOC>
