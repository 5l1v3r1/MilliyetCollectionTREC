<DOC>
<DOCNO> 19960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/son/sondun06.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzay kapsülü Soyuz'a açık artırmada alıcı çıkmadı 
</HEADLINE>
<TEXT>

     Dünyanın ilk uzay turisti Dennis Tito'nun dünyaya döndüğü uzay aracının benzeri olan Soyuz kapsülüne, açık artırmada talipli çıkmadı. 
     Soyuz TM-26 iniş kapsülü için yapılan açık artırma, 1.5 milyon dolarla açıldı, ancak hiç kimse kapsülü almak istemedi. Üç koltuklu soyuz kapsülü, uzayda 198 gün geçirdikten sonra 19 Şubat 1998'de Dünya'ya dönmüştü. Soyuz, uzayda kaldığı sürenin büyük bölümünü, geçenlerde imha edilen Mir uzay istasyonuna kenetli halde geçirmişti. Soyuz, geçen yıl da internette satışa çıkarılmış, ancak uzay aracına o zaman da müşteri çıkmamıştı. Kapsülün açık artırmaya çıkarıldığı ''Superior Galleries''in yetkilileri, Tito'nun dünyanın büyük ilgisini çeken seyahatinin, soyuza alıcı çıkmasını sağlayacağını sanıyorlardı. 
     






</TEXT>
</DOC>
