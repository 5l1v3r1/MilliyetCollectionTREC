<DOC>
<DOCNO> 44194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/yazar/guclu.html </URL>
<DATE> 2001/09/29/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Anadolu liselerine giriş 
</HEADLINE>
<TEXT>

     Okulların açılmasının üzerinden üç hafta geçmesine karşın anadolu liselerinde kayıtlar ancak dün tamamlanabildi. Ama hala boş kontenjanlar var. Bugünkü çarpık sistemde kayıtlar yıl sonuna kadar devam etse de yanlışların önüne geçmek ve kontenjanları doldurmak mümkün değil. 
     800 puanlı öğrencilerin giremediği okullara 680 puanlı öğrencilerin kayıt yaptırması velileri çılgına çevirdi. Yüzlerce öğrencinin girmek için can attığı okullardaki boş kontenjanların doldurulmadan kayıtların kapanması da eleştirilerin odağını oluşturuyor... 
     Geçtiğimiz öğretim yılında ilköğretim okullarını bitiren öğrenci ve velilerin yaz tatilleri, saçma sapan sınav sistemi yüzünden zehir oldu. Aynı sıkıntıların önümüzdeki öğretim yılında da yaşanmaması için şimdiden bir dizi önlemin alınmasında sonsuz yarar var. 
     
     Tek sınav yapılsın 
     Aslında çok kolay çözülebilecek sorunlar basiretsiz yöneticiler yüzünden baş ağrıtmaya devam ediyor. Oysa bu konuda yaşanan sıkıntılar rahatlıkla çözülebilir. İşte öneriler 
     Orta"ğretim kurumlarına geçişte birbirinden ayrı iki sınav yerine tek sınav ve tek tercih listesi hazırlanmalıdır. Ya da illaki iki ayrı sınavda ısrar ediliyorsa mutlaka tek tercih listesi yapılmalıdır. İsteyen istediği okulları sınırsızca tercih edebilmelidir. 
     Süper liseler de bu sınav kapsamına alınmalıdır. Okullardaki not ticareti bu şekilde önlenmiş olur. 5 üzerinden 5'le mezun olup sınav kazanamayan çok öğrenci var. 
     Askeri okullar ve polis koleji sınavları ile yerleştirmesi, anadolu liseleri ve kolejlerden önce olmalı ki, kafa karıştırmamalıdır. 
     Soru sayısı kesinlikle artırılmalıdır. Özellikle fen lisesine gitmeyi düşünenler için ayırt edici sorular bulunmalıdır. 
     Yedek kayıtları da yine merkezi sistemle yapılmalı ve en geç temmuz ayı içerisinde bitirilmelidir. 
     Fen liselerine olan ilginin azalmaması için hazırlık sınıfları daha ciddi bir şekilde ele alınmalı ve anadolu liselerinde olduğu gibi hiç olmazsa bazı dersler seçmeli de olsa yabancı dille yapılmalıdır. 
     Tabela anadolu liseleri açmaktan artık vazgeçilmedir. Aynı şekilde ara sınıflardaki haksız nakiller de önlenmelidir. 
     Anadolu teknik liselerden mezun olanların kendi alanlarıyla ilgili fakültelere girişteki puan kaybı önlemlidir. Yoksa bu okullara talep azaldığı gibi başvuran öğrenci kalitesi de iyice düşecektir. 
     Üniversite sınavlarında olduğu gibi ilköğretimdeki başarının da orta"ğretim giriş sınavına katkıda bulunması gibi bir hayale kapılınmasın. Tam bir fiyasko olur. Hem adil olmaz hem de okullardan geri dönüşümü gerçekleşmez. ÖSYM 6 bine yakın liseden sonuçları zor toplarken MEB 40 bine yakın ilköğretim okulundan geri bildirimleri nasıl alacak 
     Başarılı yoksul öğrencilerin korunup, kollanmaları koşuluyla kademeli olarak öğrenim harcı alınmaya başlanmalıdır. Yoksa kalite iyice düşecektir. 
     Özetin özeti Sorunlara çözüm arayışı yumurta kapıya gelmeden gerçekleştiğinde daha sağlıklı sonuçlar alınabiliyor. Kangrene dönüşen giriş sınavları ve kayıt işkencesinin masaya yatırılmasının tam zamanı. Bizden hatırlatması .. 
     
     







Hangi Türkçe 


Taliban rozeti 


MGK'nın destek sınırı 


Hükümette kaptan köşkü boş mu, dolu mu 


Dere ve at 


Kim "terörist" 


Anadolu liselerine giriş 


Ortadoğu'dan Orta Asya'ya... 


Günaydın bayım, bugün nasılsınız 


TÜSİAD’ın farklı yüzü... 


Değişmek ve dönmek... 


ABD'nin zorluğu çıkış'ta 


Savaş haberlerini zaplayın 


Borçlunun parası olmalı 


"Laik Cumhuriyet" kurmak kolay mı 


Çifte standart 


</TEXT>
</DOC>
