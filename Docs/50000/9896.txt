<DOC>
<DOCNO> 9896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/04/ekonomi/eko04.html </URL>
<DATE> 2001/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Karınca duaları tüketiciyi çarpacak 
</HEADLINE>
<TEXT>

İşadamlarının Başbakan’a şik yet ettiği sözleşmeler tüketici kredilerinin faizinin de değiştirilmesine olanak sağlıyor. Tüketiciler faiz artırımını dava edebilir 
     KADİFE ŞAHİN 

     Ekonomideki iyimser beklentilerle 1999 yılında başlatılan uzun vadeli konut kredilerinde faizlerin artırılabileceği beklentisi tüketiceleri tedirgin etti. 
     İşadamlarının karınca duası diyerek şik yette bulunduğu banka kredi sözleşmelerinin uzun vadeli konut kredisinde bankalara faiz artırımı hakkı verebileceği belirtiliyor. 
     İstanbul Üniversitesi İşletme Fakültesi Öğretim Üyesi ve Osmanlı Bankası eski Yönetim Kurulu Üyesi Öztin Akgüç, tüketici kredilerinde bankaların müşterileri ile yaptıkları sözleşmelerin birbirinden farklı olabileceğine dikkat çekti. Akgüç, "Sözleşmelerde bankalar muhakkak faiz şudur diyorlar ama bu faiz banka tarafından önceden bildirimde bulunmak suretiyle değiştirilebilir şeklinde bir madde de koyuyorlar. Bazı bankalar faizlerdeki büyük dalgalanmalardan sonra buna dayanarak faizlerini değiştirebilirler" dedi. 
     
     Mahkemeye gidebilirsiniz 
     Kredi sözleşmelerinde bankaların genellikle ekonomik dalgalanmalara karşı faiz yükseltme hakkını ellerinde tutuklarını belirten Akgüç, "Bankalar daima faiz artırma, sözleşmeye son verme gibi hukuken ne gibi olanaklar varsa bunları kendi lehlerine düzenliyorlar. Bu tüketici sözleşmelerinde de böyle, işadamlarının aldığı kredi sözleşmelerinde de" diye konuştu. 
     Tüketicinin yapabileceği tek şeyin mahkemeye gitmek olduğunu belirten Akgüç, "Tüketici Bunu bana zor şartlar altında imzalattılar. Dolayısıyla kadim vardır, banka zor durumumdan yararlanmıştır’ diyerek mahkemeye gidebilir" dedi. Akgüç, tüketicinin kendisine faiz artırımı bildirimi yapılmadan sözleşmeyi fesh edemeyeceğini de belirtti. 
     


 EKONOMİ 















</TEXT>
</DOC>
