<DOC>
<DOCNO> 38555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/spor/spo01.html </URL>
<DATE> 2001/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Fulya'ya haciz baskını 
</HEADLINE>
<TEXT>

Beşiktaş’ta Kjaer’in transferiyle gözden düşen Fevzi için antrenmana haciz memurları geldi. Arabasına el konulmak istenen genç file bekçisinin 300 milyar lira borcu olduğu öğrenildi 
     Fevzi önlemini aldı 
     SİYAH - Beyazlı kulüpte kaleci Fevzi’nin haciz davalarıyla başı derde girdi. Transfer taksitlerini alamadığı için sıkıntıya giren ve 300 milyar lira borcu olduğu öğrenilen genç file bekçisi için dün akşamki idmana haciz memurları geldi. Menajer Sinan Engin görevlileri içeri almazken, haciz memurlarının Fevzi’nin arabasına el koymak istedikleri bildirildi. Fevzi’nin antrenmana arkadaşının arabasıyla gelmesi de dikkati çekti. 
     
Yasin kaleye geçti      HACİZ baskınıyla sarsılan Fevzi, antrenmanda yeni bir şok yaşadı. Teknik Direktör Daum, çift kale maçta kalede Kjaer ile Yasin’e görev verdi. Bu durum Fevzi’nin tamamen gözden çıkarıldığı yorumlarına yol açtı. Genç file bekçisinin Diyarbakır ile gizli bir görüşme yaptığının ortaya çıkması da ortalığı karıştırdı. Asbaşkan İzzet Ceylan, "Maalesef doğru" derken, Mete Düren de, "Ekrem’i verdik, yetmiyor mu" diye konuştu. n BİLAL MEŞE 
     
Tempo düştü      HAFTA başından bu yana günde iki antrenman yaparak Diyarbakırspor maçına hazırlanan Beşiktaş hız kesti. İki gün süreyle Siyah - Beyazlı futbolculara yüklenen Teknik Direktör Christoph Daum, dün tek çalışma yaptırdı. Alman hoca, hasta olan Ahmet Yıldırım’ı yedekler arasına gönderirken, Tayfur’u ön liberoda denedi. 
     
Christoph Daum formülü buldu      SİYAH - Beyazlı ekibin teknik patronu Christoph Daum, Diyarbakır sınavını "dönüm maçı" olarak nitelendirirken, rakibin savunma ağırlıklı taktiğini de "havadan" bozmayı hedefliyor. Alman hoca, kanat oyuncularını uyarıp, "Rakibimiz kapalı savunma anlayışı ile mücadele edecek. Bu taktiği ancak kanatlardan ve havadan bozabiliriz. Ne kadar çok kanatlardan isabetli ortalar yapılırsa, kilidi açmamız o kadar kolay olur" dedi. 
     FORVETTE İlhan’ın yanında Stavrum’u oynatmayı planlayan Daum’un, çalışmalarda bu ikiliye sürekli gol provası yaptırması dikkati çekti. Beşiktaş’a geldiği günden bu yana yüksek top alamamaktan yakınan Stavrum’u, Diyarbakırspor karşısında kanat oyuncuları hava topları ile besleyecek. Taktik çalışmalarda İlhan ve Stavrum’un kanatlardan gelen ortaları iyi değerlendirmesi tecrübeli teknik adamın yüzünü güldürdü. 
     



 SPOR 

























</TEXT>
</DOC>
