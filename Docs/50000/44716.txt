<DOC>
<DOCNO> 44716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/son/soneko25.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrolde savaş senaryosu... 
</HEADLINE>
<TEXT>

     Uluslararası Enerji Ajansı IEA , ABD'ye yönelik terörist saldırılara olası bir askeri müdahale durumunda Ortadoğu'dan petrol akışının kesilme olasılığını dikkate aldığını duyurdu. 
     IEA'dan yapılan açıklamada, Ajans uzmanlarının petrol arzında olası aksaklıklarda Ajans'ın Batı ekonomilerinin bir enerji krizine düşmemesi için nasıl hareket edeceğine ilişkin çeşitli senaryolar üzerinde çalıştığını belirtilerek, bu tür planlamaların kuruluşun görevleri arasında oluğu bildirildi. 
     IAE sözcüsü, bununla birlikte şu an için stratejik petrol stoklarının serbest bırakılmasına gerek bulunmadığını söyledi. 
     Sanayileşmiş 31 ülkenin üye bulunduğu Ajansın kurallarına göre her üye ülkenin en az 90 günlük ithalatını karşılaşayacak düzeyde stratejik petrol stoku bulundurması gerekiyor. Stratejik stoklar olağanüstü durumlarda enerji sıkıntısı çekilmemesini amaçlıyor. 
     Uzmanlar, şu an için bir tehlikenin söz konusu olmadığını IEA'nın çalışmalarının ''her ihtimali göz önünde tutmaya'' yönelik olağan faaliyetler olduğunu belirtiyor. 
     






</TEXT>
</DOC>
