<DOC>
<DOCNO> 27946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/ekonomi/eko07a.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Nabız mayısta atmaya başladı 
</HEADLINE>
<TEXT>

1.4 milyon kullanıcıyla perakende ticaretin nabzını tutan Advantage Card verileri mayısta canlanma başladığını gösteriyor 
     EKONOMİ SERVİSİ 

     Advantage Card, 1,4 milyon kullanıcısı ile piyasanın adeta kalbini dinliyor. Yüzde 65’inin Akbank’a satışı konusundaki pazarlıkların sonuçsuz kalması üzerine, Finansbank’ın sahibi Hüsnü Özyeğin’le ortaklığa giden Cem Boyner’in şirketlerinden Benkar’ın çıkardığı Advantage Card’la her gün en az 73 bin alışveriş yapılıyor. 
     Bu 73 bin alışverişin fatura toplamı cirosu tüketicilerin harcama eğilimlerini göstererek, piyasanın adeta kalp atışlarını yansıtıyor. 
     Advantage Card kullanım grafiği, kalp sağlığı için kullanılan elektrokardiyogramın kalp sağlığını ölçmesi gibi, perakende ticaretin dönemsel gelişmelerini ölçen en sağlıklı bilgileri oluşturuyor. Bu veriler yatırımlada yol gösterici değer taşıyor. 
     
     Satış grafiği 
     Geçen yılın haziran ayından bu yana ortaya çıkan Advantage Card kullanımı grafiği, mart ve nisan aylarında kullanımın dibe vurduğunu, mayıs ayından itibaren ise canlanmaya başladığını gösteriyor. Bayram, yılbaşı, anneler günü gibi özel günlerde satışlar sert çıkışlar gösteriyor. 
     



 EKONOMİ 























</TEXT>
</DOC>
