<DOC>
<DOCNO> 26603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/yazar/theper.html </URL>
<DATE> 2001/06/13/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Borcunuz yok 
</HEADLINE>
<TEXT>

     Kiracım kira bedellerini PTT kanalı ile konutta ödemeli olarak gönderiyordu. Sonra nasıl yaptı bilemiyorum, mahkemeden tediye mahalli kararı almış, şimdi bankaya yatırıyor. Ancak geçen ay beni icraya verdi, üç yıllık kira bedellerini gönderdiği posta parasını benden istiyor. Şayet bu parayı benden isteyecekse kira bedelinden kesemez miydi Bizim kira sözleşmemizde bir kira bedeli ödenmezse tümü muaccel olur hükmü var, bu hüküm geçerli mi H. Ş. - İstanbul 
     Bazı insanların tabiatında vardır, siz anlayışlı davrandıkça karşı taraf hırçınlaşır. Siz hırçınlaştıkça karşı taraf siner. Bu durum pek insani hislerle ifade edilmez, daha çok eğitilmemiş kişilerin karakteridir ama ne yazık ki böylesi de var. Bu açıklamayı niye yaptığımı şimdi anlayacaksınız. 
     Bir kere kira bedelleri kiralayana götürülerek ödenmesi gereken borçlardandır. Yani kiracı kiralayana "gel kiranı al" diyemez. Kira bedelini kiralayana götürecek ve götürme sırasında yapılacak masrafı karşılayacaktır. Onun için kira bedeli posta yolu ile gönderilecekse konutta ödemeli olarak gönderilir, aksi halde ödenmemiş sayılır. Dolayısı ile kiracınızın yaptığı icra takibi hukuki bir hakkı kullanmak değil, şımarıklığın sonucudur. 
     Geliyorum sözleşmenizdeki muacceliyet şartına. Bir ayın kira bedelinin geç ödenmesi halinde dönem sonuna kadarki tüm kira bedellerinin muaccel olacağı hükmüne muacceliyet şartı diyoruz ve bu şart geçerlidir. Kira sözleşmenizde kira bedellerinin her ayın üçü akşamına kadar peşin ödeneceği yazılı ise kiracınız üç gün içinde kira bedellerini ödemek zorundadır. Dördüncü güne kaldı mı tüm kira bedellerini ödemek zorunda kalır ve vereceğiniz otuz günlük süre içinde dönem sonuna kadarki kira bedellerini ödemezse tahliyesine karar verilir. Karşınızdaki, olmayan hakkını kullanmaya kalkıyorsa sizin haklarınızı gecikmeden kullanmanız en tabii davranıştır. 
     
     







FP ve hukuk 


Emlakbank oyunları... 


Ölüm oruçlarında durum 


Başkan geliyor 


Tifo vakası Viranşehir nire, Amerika nire 


Çin seli 


Kolej sonuçları 


Takas makas yedi mi 


Avrupa'da bir Amerikalı 


Sensin entelektüel ... 


Dış borç... 


IMF Meclis'e karşı 


Tatile takılanlar... 


Reddedilme şansı olmayan adam 


Borcunuz yok 


Komplo teorileri 


Köprü zammı yetmez ya vergi ya enflasyon 


</TEXT>
</DOC>
