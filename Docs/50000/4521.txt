<DOC>
<DOCNO> 4521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/son/sontur10.html </URL>
<DATE> 2001/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaffar Okkan suikastıyla ilgili olarak Konya'da da 20 kişi gözaltına alındı 
</HEADLINE>
<TEXT>

     Diyarbakır Emniyet Müdürü Gaffar Okkan ve 5 polisin hain bir saldırı sonucu şehit edilmesinin ardından başlatılan operasyonlar çerçevesinde, Konya'da da 20'ye yakın kişi gözaltına alındı. 
     Konya Emniyet Müdürlüğü Terörle Mücadele Şube Müdürlüğü ekipleri yaptıkları çalışmalar sonucu il merkezinde çok sayıda eve baskın düzenledi. Çok gizli bir şekilde sürdürülen operasyonlar sonucu düzenlenen baskınlarda 20'ye yakın kişi sorgulanmak üzere gözaltına alındı. Konya'nın giriş ve çıkışlarının da Asayış Şubesi ekipleri tarafından kontrol altına alınarak çalışmaların sürdürüldüğü belirtildi. Operasyonların bütün Türkiye'de Emniyet Genel Müdürlüğü ile bağlantılı olarak çok yönlü bir şekilde sürdürüldüğü bildirildi. 




</TEXT>
</DOC>
