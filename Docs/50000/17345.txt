<DOC>
<DOCNO> 17345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/21/spor/spo06.html </URL>
<DATE> 2001/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
GÜNEŞ ŞAŞIRTTI 
</HEADLINE>
<TEXT>

Milli Takım hocası, Hagi'ye söz vermesine rağmen son anda kararından vazgeçti. Galatasaray'dan dört futbolcuyu Arnavutluk karşılaşmasının kadrosuna davet etti 
     MİLLİ Takım Teknik Direktörü Şenol Güneş, 25 Nisan'da Arnavutluk ile oynanacak özel maçın aday kadrosunu belirledi. Güneş'in, Galatasaray'ın tecrübeli yıldızı Hagi'nin, 24 Nisan'da Romanya'da yapacağı jübile maçı nedeniyle Sarı - Kırmızılı futbolcuları kadroya almaması ricasında bulunmasına rağmen Hasan Şaş, Emre, Ümit ve Fatih'i kampa çağırdı. Gaziantep Kamil Ocak Stadı'nda yapılacak karşılaşma saat 20.15'te başlayacak. 
     AY - Yıldızlı ekibimiz, pazartesi saat 13.00'te Polat Otel'de kampa girecek. İlk çalışmasını 18.00'de Florya Metin Oktay Tesisleri'nde gerçekleştirip, salı günü öğleden sonra Gaziantep'e geçecek. Ümit Milli Takımımız'ın, 25 Nisan'da deplasmanda İtalya ile yapacağı özel maçın kadrosu da açıklandı. Öte yandan 22 Nisan - 6 Mayıs tarihlerinde Avrupa Şampiyonası'na katılacak 16 Yaş Altı Genç Milli Takım kafilesi dün İngiltere'ye gitti. 
     
Milli Takım kadrosu      Fatih, Hasan, Emre, Ümit Galatasaray , Tayfur, Nihat, Fevzi Beşiktaş , Ogün, Abdullah Fenerbahçe , Sergen, Oktay Trabzonspor , Ömer, Hasan Özer, Hakan Bayraktar, Fatih Gaziantepspor , Ümit Özat Bursaspor , Tolga Gençlerbirliği , Nuri Kocaelispor , Alpay Aston Villa , Yıldıray Bochum . 
     


 SPOR 




























</TEXT>
</DOC>
