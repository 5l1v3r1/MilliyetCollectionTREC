<DOC>
<DOCNO> 38965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/son/sonspo19.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Inter, Hakan Şükür'ü gitmek için ikna edemiyor... 
</HEADLINE>
<TEXT>

     FC Inter'de teknik direktör Hector Cuper'in takım sistemine giremeyen Hakan Şükür, takımdan ayrılmayı kabul etmiyor. 
     Geçen sezon FC Inter'e gelen ve halen 1 yıllık sözleşmesi bulunan Hakan Şükür, İngiliz Fulham takımından gelen öneriyi geri çevirdi. İtalyan basınında yer alan haberlerde Hakan Şükür'ün bu sezon FC Inter'in projesine dahil olmadığı öne sürülürken, Fulham'ın, Türk futbolcuya yıllık net 3 milyon dolar önerdiği ileri sürüldü. 
     FC Inter'de planların Hakan ve Uruguaylı Pacheco'nun ayrılması üzerine yapıldığı, bu futbolcuların satılması durumunda başka bir forvet oyuncusu alınacağı bildirildi. 
     Lacivert-siyahlı takım, ligin ilk haftasında yarın kendi sahasında Perugia takımını konuk ederken, teknik direktör Hector Cuper'in kadrosunda, Hakan Şükür ve diğer Türk futbolcu Okan Buruk bulunmuyor. Emre'nin ise yedekler arasında olması bekleniyor. Bazı basın organları, Okan'ın da takım bulması durumunda FC Inter'den ayrılacağını savunuyorlar. 






</TEXT>
</DOC>
