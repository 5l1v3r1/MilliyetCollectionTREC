<DOC>
<DOCNO> 35320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/son/sontur10.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kadarına pes... Depremzedeler için ekilen fasülyeleri çaldılar 
</HEADLINE>
<TEXT>

     Yardımsever Fransız çiftin, Adapazarı'nda kiraladıkları üç ayrı tarlada özürlü depremzedeler için ektiği yaklaşık 800 kilogram fasulye, kimliği belirsiz kişilerce çalındı. 
     Marmara depreminden kısa bir süre sonra bölgeye gelerek, özellikle özürlülere yönelik yardımlarda bulunan Martine-François Partdes çifti, Hacı Ramazanlar köyünde 3 ayrı tarla kiraladılar. 
     Tarlaları, bölgedeki özürlülere, ücret karşılığında fasulye ektiren çift, bu çalışma döneminde özürlülerin psikolojik sorunlarıyla da yakından ilgilendiler. 
     Elde edilecek geliri, yine özürlüler için harcamayı planlayan Fransız çift, hasat döneminde tarlaya gittiklerinde, ekili yaklaşık 800 kilogram fasulyenin başkaları tarafından toplandığını gördüler. ransız çift, jandarmaya başvurarak hırsızların yakalanmasını istedi. 
     François Partdes, jandarmanın olay yerindeki incelemesi sırasında, böyle bir şeyle ilk kez karşılaştığını belirterek, ''Çok üzüldük, özürlü depremzedeler için ektiğimiz fasulyeleri kim çaldıysa geri getirsin'' dedi. 
     Jandarma yetkilileri, tarlalardaki ürünü toplayanların kimliklerinin belirlenerek yakalanmasına çalışıldığını bildirdiler. 
     Martine-François Partdes çifti, geçen ay da Fransa'dan 85 adet baston getirmiş ve Altı Nokta Körler Derneği Sakarya Şubesi üyelerine dağıtmışlardı. 
     
     






</TEXT>
</DOC>
