<DOC>
<DOCNO> 9017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/son/sondun18.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Danimarka'da sigara içmeyenlere 1 gün fazladan izin 
</HEADLINE>
<TEXT>

     Danimarka'da uluslararası bir kuruluş, sigara içmeyen çalışanlarına 1 gün fazladan ücretli izin imkanı sağlıyor. 
     Uluslararası Zürih Finans Kurumu'nun Danimarka'daki Şubesi'nin müdürü Joergen Munksgaard, sigara içmeyen çalışanlarına bu hakkı tanıdıklarını ancak içenlerin hakkından kesinti yapmadıklarının altını çizdi. 
     Tütün bağımlılığına karşı bir politika izlediklerini vurgulamak için sigara içmeyenleri ödüllendirdiklerini belirten Munksgaard, ''bu uygulumayla, çalışanlar arasında bir nebze de olsa, farklı muamele yapıldığını kabul ediyorum, ancak sigara içenler 1 gün fazladan izin kullanabilmek için bağımlılıktan kurtulmayı hızlandırabilirler'' dedi. 
     Öte yandan, Danimarka sendika merkezi yetkilisi Jan Kaeraa, sigara içenlerin içmeyenlerden fazla para kazandıklarını ifade ederken, maaş konusunda ayrımcılık yapıldığını kaydetti. Kaeraa, ''tütün karşıtı kampanyanın yürütülmesi iyi bir gelişme ancak bu maaşlara yansıtılmamalı'' dedi. 




</TEXT>
</DOC>
