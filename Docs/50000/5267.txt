<DOC>
<DOCNO> 5267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/siyaset/siy04.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Demokratik YÖK 
</HEADLINE>
<TEXT>

Yıllarca karşı çıktıkları YÖK’e atanan öğretim üyeleri hedeflerinin artık özgür üniversite olacağını açıkladı 
     SİBEL KAHRAMAN ŞEN 

     YÖK’ün uygulamalarına karşı verdikleri mücadeleyle gündeme gelen Prof. Dr. Türkan Saylan, Prof. Dr. Alparslan Işıklı ve Prof. Dr. Aysel Çelikel, Cumhurbaşkanı Sezer’in atamasıyla artık YÖK koltuğuna oturuyorlar. Bugün de düşüncelerinin değişmediğini belirten öğretim üyeleri, YÖK’ün demokratikleşmesi için çalışacaklarını söylediler. 
     Önyargılı olmayacaklarını kaydeden Saylan, "Eski üyeler, kendilerini sistemin büyüsüne kaptırmış olabilirler. Yeni üyeler, uygulamadan gelen insanlar olarak rahatsızlıkları belirleyecektir" dedi. 
     YÖK’ün çıkmaza girdiğini kaydeden Saylan, şöyle konuştu 
     "Özellikle siyasi amaçlarla kurulan fakültelere, tarikatların eline teslim edilen üniversitelere karşı çıktık. Öğrenci ile öğretim üyesinin yakın ilişkide olması gerektiğini söyledik. Ancak bütün çabalarımıza rağmen bir değişim olmadı. Üniversiteler arasında koordinasyonu kuran üst kuruma kimse karşı değil. İşe sorgulamakla, anlamakla başlayacağız." 
     
Düşüncelerim değişmedi...      YÖK’ün demokratikleşmesi gerektiğini belirten Çelikel de, "10 yıl önce Öğretim Üyeleri Derneği’nin kurucusu olduğumda da yüksek öğretim kanununun çerçevesine, mantığına, kuralların tümüne karşıydım. Bugün de düşüncelerimde değişiklik yok. YÖK’ün demokratikleşmesi için ilk toplantıda öneriler getireceğim. Değişiklikler yapmak için benimle birlikte iki tane Atatürkçü ve demokrat arkadaş daha YÖK üyesi oldu. Bu şekilde 22 kişinin değişmesi söz konusu olabilecek" diye konuştu. 
     12 Eylül’de gözaltına alınan 1402’lik Işıklı ise, "Çabamız, üniversitelerin demokratik, özgür, bilimsel kaygılardan başka önceliklere yer vermeyen kurum olmasıdır. Bu düşüncelerimizde hiçbir değişiklik olmadı" dedi. 
     Vakıf üniversitelerini eleştiren Işıklı, özgeçmişiyle ilgili yayınlanan haberlerde 12 Eylül döneminde "mahk m" olduğu şeklindeki açıklamaların gerçek olmadığını, bu dönemde hakkında mahk miyet kararı bulunmadığı, sadece gözaltına alındığını bildirdi. 
     
Bu atama sevindirdi      Cumhurbaşkanı Sezer’in boş olan iki YÖK üyeliğine Prof. Dr. Türkan Saylan ve Prof. Dr. Alpaslan Işıklı’yı ataması öğretim üyelerini sevindirdi.Eğit - Der Genel Başkanı Mustafa Gazalcı, Işıklı ve Saylan’ın demokratik kitle örgütlerindeki başarılarını YÖK’te de sürdüreceklerini ifade etti. Üniversite Öğretim Üyeleri Derneği Başkanı Prof. Dr. Kadir Erdin de son atamaların üniversite camiasını ümitlendirdiğini belirtti. 
     Yeni üyelerin yetkin bilimciler olduğunu vurgulayan Tüm Öğretim Üyeleri Derneği TÜMOD Genel Başkanı Prof. Dr. Tahir Hatiboğlu da "Gürüz ve arkadaşlarının istifa etmesini bekliyoruz" dedi. 
     


 SİYASET 




















</TEXT>
</DOC>
