<DOC>
<DOCNO> 9828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/03/spor/spo04.html </URL>
<DATE> 2001/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
TRABZON YARA SARDI 2 - 0 
</HEADLINE>
<TEXT>

Gençlerbirliği’ni Gökdeniz’in ikinci yarıdaki golleriyle geçti,15 hafta aradan sonra deplasmanda galip geldi 
     CEMAL ERSEN 

     BORDO - Mavili ekip kötü gidişine dün Ankara’da son verdi, Gençlerbirliği’ni iki golle devirip 15 hafta sonra deplasmanda galip geldi. Başkent ekibi karşısında ilk yarı zaman zaman sıkıntılı anlar yaşayan Trabzonspor ikinci yarıda coştu, Gökdeniz’in 61 ve 76. dakikalarda attığı gollerle üç puanla buluştu. Son deplasman galibiyetini 7. haftada Siirt Jetpaspor karşısında alan Bordo - Mavili ekip Avrupa iddiasını da sürdürdü. 
     
     Maçın karnesi 
     HAKEMLER Cem Tosyalı , Fahri Durmuş , Şahan Yılmaz 
     GENÇLERBİRLİĞİ Patrick - Tolga , Beyhan , Ömer - Serkan , Thomas , Phiri İdris Dk.71 , Ferdi Ümit Karan Dk.46 , İsmail Güldüren - Babangida M’Bayo Dk.46 , Kona 
     YEDEKLER Hasan, İsmail Doğan, Zafer 
     TRABZONSPOR Metin - Osman , Nesim , Güngör - Tamer , Gökdeniz , Yanchev , Erhan Namlı Serafimoski Dk.88 , Abdülkadir Orhan Dk.66 - Hami , Sergen Macit Dk.78 
     YEDEKLER Milosevski, Nikolovski, Erman 
     SARI KARTLAR Ümit Karan Gençlerbirliği , Nesim, Macit Trabzonspor 
     GOLLER Gökdeniz Dk.61 ve 76 
     
     Yugoslavya seferi 
     TRABZONSPOR Başkanı Özkan Sümer, Peter Divic’i izlemek için dün Yugoslavya’ya gitti. Daha önce kasetleri getirilen ve beğenilen 26 yaşındaki golcü futbolcu yakın takibe alınacak. G.Kore’nin Dragon kulübüyle anlaşan Löbe’nin henüz takımdan ayrılmaması şaşkınlık yarattı. 
     
     Oktay oynamadı 
     TRABZON’DA Oktay sakatlığı nedeniyle kadroda yer almazken kaptan Hami rahatsızlığına rağmen ilk onbirde sahaya çıktı. Gençlerbirliği’inde ise Ümit Karan ve M’Bayo, teknik direktör Samet Aybaba tarafından formsuz oldukları gerekçesiyle kulübede bekletilirken takım kaptanlığı görevini Kona üstlendi. 
     
     Tekelioğlu memnun 
     TRABZON Teknik Direktörü Sadi Tekelioğlu, "Berabere de kalsak üzülmezdim. Çünkü futbolcularım istediğim gibi mücadele etti. Bu ruhu her maçta göstermeliyiz" dedi. Gençlerbirliği Teknik Direktörü Samet Aybaba ise, "Bu oyunları ile bırakın Trabzon’dan puan almayı Erzurum’u bile yenemezler" diye konuştu. 
     


 SPOR 
























</TEXT>
</DOC>
