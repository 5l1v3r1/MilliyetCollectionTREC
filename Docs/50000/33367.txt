<DOC>
<DOCNO> 33367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/22/son/sontur11.html </URL>
<DATE> 2001/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayvanlar...Üç yaşındaki çocuğu kaçırıp vücuduna jilet attılar 
</HEADLINE>
<TEXT>

     Adana'da, evlerinin önünde oynarken kaçırılan 3 yaşındaki kız çocuğu, vücudunun çeşitli yerlerinden jiletle yaralanmış olarak bulundu. 
     Alınan bilgiye göre, Tuğba Durmuş 3 , dün akşam saatlerinde 19 Mayıs Mahallesi 105 sokaktaki evlerinin önünde oynarken kimlikleri belirsiz kişi ya da kişilerce kaçırıldı. 
     Anne Fatma Durmuş'un, durumu güvenlik güçlerine bildirmesi üzerine yapılan araştırmada, küçük çocuk, evlerine 1 kilometre uzaklıkta, ''çingene'' olarak adlandırılan ailelerin arasında bulundu. 
     Küçük Tuğba'yı almak için buraya giden ailesi, bu kişilerin ''Bu çocuk sahipsiz, size vermeyiz'' şeklindeki engellemeleriyle karşılaştılar. Daha sonra olay yerine gelen güvenlik güçlerince alınan ve vücudunun çeşitli yerlerinde jilet izleri bulunan küçük Tuğba, dana Devlet Hastanesi'ne kaldırıldı. 
     Çocuk Cerrahi Servisi'nde tedavi altına alınan küçük Tuğba'nın başucundan ayrılmayan anesi Fatma Durmuş, kızını kaçırıp, acımasızca jiletleyenlerin bir an önce bulunarak cezalandırılmasını istedi. 
     Polis, küçük çocuğu kaçırarak yaralayan kişi ya da kişilerin tespiti için soruşturmanın sürdürüldüğünü bildirdi. 
     
     
     







</TEXT>
</DOC>
