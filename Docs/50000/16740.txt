<DOC>
<DOCNO> 16740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/ekonomi/aeko.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
195 milyar savurduk 
</HEADLINE>
<TEXT>

TOBB’un raporuna göre, devletin savurganlığı son 10 yılda Türk ekonomisinin 195 milyar dolarını uçurdu. Bu para savrulmasaydı bugünkü kriz olmayacaktı 
     EKONOMİ SERVİSİ 

     Türkiye Odalar ve Borsalar Birliği’nin TOBB araştırmacı Faruk Türkoğlu’na hazırlattığı "Savurganlık Ekonomisi" adlı rapor Türk ekonomisindeki son 10 yıldaki savurganlığın boyutunun 195.2 milyar doları bulduğunu ortaya koydu. 
     Kahramanmaraş Ticaret ve Sanayi Odası Başkanı Mehmet Balduk tarafından açıklanan raporda hükümetlerin kısa vadeli siyasi çıkarlar uğruna Türkiye’nin hızlı büyüme potansiyelini hoyratça frenlediği belirtildi. Siyasi istikarsızlık olmasaydı Türkiye’nın 10 yıldaki yıllık büyüme oranı yüzde 9 - 11.1 olacaktı. 
     İç borçtan 120 milyar dolar 1990 - 2000 döneminde kamudaki savurganlık önlenemediği ve yüksek reel faizler yüzünden 143 milyar dolarlık iç borç ödemesi yapıldı. Bu miktar, mali ve parasal disiplini sağlayan bir yönetimde 23 milyar dolara kadar inebilecek, 120 milyar dolarlık tasarruf sağlanabilecekti. 
     Temsilciklerden 700 milyon dolar Yurtdışındaki 166 temsilcilikte 7 bin 500 persolen çalışıyor. Dışişleri yurtdışı personeli için yılda 75 milyon dolar harcıyor. Geçici görevle yurtdışında olanların masrafı ise yılda 65 milyon dolar. Bu harcamalardan yılda 70 milyon dolar, 10 yılda 700 milyon dolar tasarruf sağlanabilecekti. 
     Lojmanlardan 640 milyon dolar Kamu mülkiyetinde 235 bin lojman ve 2 bin 340 dinlenme tesisi var. Bu konutların 200 binin ortalama 10 milyar liradan satışıyla 2 katrilyon liralık kaynakla memurlara kalıcı konut yapılabilirdi. 2 katrilyonlukdeğerin yüzde 2’si kadar tamir, bakım ve sigorta bedelinden yılda 64 milyon dolar 10 yılda 640 milyon dolar tasarruf yapılabilecekti. 
     Taşıtlardan 960 milyon dolar Devletin 86 bin 338, KİT’ler de dikkate alındığında 125 bin taşıtı var. Bunların günlük yakıt gideri 65 trilyon, bakım ve amortisman masrafı ise 120 trilyon. Bu giderler yarı yarıya azaltılsa yılda 60 trilyon, 10 yılda da 960 milyon dolarlık tasarruf mümkün. 
     
     Sağlık, eğitim ve iş sorunu kalmayacaktı 
     195.2 milyar dolarlık savurganlık önlenmiş olsaydı Türkiye bugün çok farklı olacaktı. 

</TEXT>
</DOC>
