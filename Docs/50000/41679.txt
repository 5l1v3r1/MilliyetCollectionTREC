<DOC>
<DOCNO> 41679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/siyaset/siy02.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer Şiddetle kınıyorum 
</HEADLINE>
<TEXT>

     Cumhurbaşkanı Ahmet Necdet Sezer, ABD Başkanı Bush’a gönderdiği mesajda "Uluslararası terörizmin benzeri görülmemiş bir cüretkarlıkla ABD’ye karşı gerçekleştirdiği alçakça saldırıyı tarifsiz bir üzüntüyle öğrendim. Söz konusu saldırıları şiddetle kınıyorum. Türk ulusu ve şahsım adına, Amerikan halkına en içten başsağlığı dileklerimi iletir, bugüne değin terörizmden büyük acılar çekmiş olan Türk halkının yakın dost ve müttefiki ABD’nin bu büyük acısını paylaştığını, bu zor anında Amerikan halkının yanında olduğumuzu belirtmek isterim" ifadesine yer verdi. 
     
Ecevit’ten Bush’a mesaj      Başbakan Bülent Ecevit de Bush’a gönderdiği mesajda, "Terörden çok çekmiş bir ülke olarak sizin anlıyor ve acılarınızı paylaşıyoruz. Bu güç saatlerde Türk hükümeti her zamanki gibi sizinle işbirliğine hazırdır ve Türk halkı yanınızdadır" dedi. 
     
İzgi Alçakça saldırı      TBMM Başkanı Ömer İzgi "Bu alçakça saldırıyı nefretle kınıyorum. Bu saldırılar, terörün, insanlığın geleceği açısından ne denli büyük tehlike olduğunu ve kime yönelirse yönelsin, nereden gelirse gelsin kökünün mutlaka kurutulması gereğini bir kez daha ortaya koymuştur. Bu vesileyle tüm ulusları, terörizm konusunda ortak mücadeleye çağırıyorum." 
     
Kutan ABD’ye geçmiş olsun      SP Genel Başkanı Recai Kutan "Korkunç saldırıya maruz kalan ABD’ye geçmiş olsun diyor, hayatını kaybedenler için derin üzüntülerimi belirtiyor, yaralananların bir an evvel sağlığa kavuşmalarını temenni ediyorum. En kısa sürede bu hunharca saldırıların son bulmasını ve ABD’nin esenliğe kavuşmasını diliyorum." 
     
Erdoğan Lanetliyorum      AK Parti Genel Başkanı Recep Tayyip Erdoğan, ABD’de gerçekleştirilen saldırıları tüm insanlık değerleri adına lanetlediklerini bildirdi. Erdoğan, yaptığı açıklamada, Türkiye’nin müttefiki ABD’ye yönelik saldırıları büyük bir üzüntüyle öğrendiklerini belirterek, bu saldırıları sadece ABD halkına değil, tüm insanlığa karşı yapılmış saldırılar olarak kabul ettiklerini kaydetti. 
     



 SİYASET 











</TEXT>
</DOC>
