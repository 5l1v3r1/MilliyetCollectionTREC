<DOC>
<DOCNO> 18704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/dunya/adun.html </URL>
<DATE> 2001/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Paraları dansözle yedi 
</HEADLINE>
<TEXT>

Rusya’ya FBI ve CIA’nın en gizli sılarını satan Amerikalı ajan Robert Hanssen’in 1.4 milyon doları bir striptizci ile yediği ortaya çıktı 
     DIŞ HABERLER SERVİSİ 

     Geçtiğimiz 18 Şubat’ta Rusya hesabına casusluk yaptığı suçlamasıyla tutuklanan eski FBI ajanı Robert P. Hanssen’in ülkesine ihaneti karşılığında Ruslar’dan aldığı 1.4 milyon doları yaklaşık 1.8 trilyon lira Priscilla Sue Galey adlı bir striptizci ile yediği ortaya çıktı. 
     Washington Post’un internet haber sitesine göre, Hanssen striptizci Galey’e 100 bin dolarlık elmas mücevher, safir kolye, lüks Mercedes otomobil hediye etti, onbinlerce dolar nakit para verdi, üstelik Hong Kong’a tatile götürdü. Striptizci arkadaşının hiçbir isteğini geri çevirmeyen Hanssen Hong Kong tatiline giderken gerekli belgelerin hiçbirine sahip olmamasına karşın, nüfuzunu kullanıp sevgilisi için bir kaç saat içinde pasaport çıkardı. Hanssen ayrıca FBI’ın gizli bilgilerinin bulunduğu bir dizüstü bilgisayarını da sevgilisinin kullanımına sundu. 
     
O bir melekti’      Habere göre, Hanssen ile Galey’in 18 ay süren arkadaşlığı 1990’da "Joanna’s 1819" adlı bir kulüpte başladı. Burada striptiz yapan Galey’i çok beğenen Hanssen hemen hediyeler verip, nazik sözler söyleyerek dostluk kurdu. Son derece eli açık davranan Hanssen’i "hayatını düzenece sokacak, gökten inmiş bir melek" olarak gören Galey ise kısa sürede Hanssen’e tüm benliği ile bağlandı. 
     Washington Post’a açıklamalar yapan Galey "Benden ne isterse yapacak kadar güvenmiştim. Beni doğru yola getirmeye çalışıyordu. Kiliseye gitmemi istedi. Ailesinden miras kaldığını söylüyordu. O’ndan biraz korkuyordum. Beraber fotoğrafımızın çekilmesine izin vermedi" dedi. 43 yaşındaki Galey kokainman ve Washington’da fahişelik yapıyor. 
     



 DÜNYA 











</TEXT>
</DOC>
