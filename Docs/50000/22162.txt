<DOC>
<DOCNO> 22162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/son/sontur17.html </URL>
<DATE> 2001/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Semra Sezer gözyaşlarını tutamadı 
</HEADLINE>
<TEXT>

     19 Mayıs Atatürk'ü Anma Gençlik ve Spor Bayramı, adını bu önemli günden alan stadyumda da coşkuyla kutlandı. 
     Gençlik adına okunan şiirler ve marşlardan bazılarına, şeref tribünündeki bazı konukların da eşlik ettiği görüldü. Paraşütçülerin inişleri sırasında, stadyumu dolduranlar ''Türkiye,Türkiye'' diye tempo tuttular. 
     Cumhurbaşkanı Sezer, tören geçişini ayakta selamlayarak, izledi. Özürlü ve engellerin geçişi sırasında Cumhurbaşkanı Sezer'e eşi Semra Sezer'de ayağa kalkarak eşlik etti. Sezer, çifti, özürlü ve engellileri birlikte alkışladılar. Bu sırada Semra Sezer'in duygulanarak, gözyaşlarını tutamadığı gözlendi. 
     Tören geçişini ayakta izleyen Milli Eğitim Bakanı Bostancıoğlu'nun da duygulandığı görülürken, asker kıyafetli küçük bir çocukta tören kıtasını selamladı. Tören kıtasında, Türk cumhuriyetleri de yerel giysili gençler tarafından temsil edildi. Şeref tribününün karşısında oluşturulan fon grubunda, 4 bin, sahada da yaklaşık 6 bin öğrenci havanın sıcak olmasına karşın coşkuyla töreni renklendirdiler. Gösteriyi sunan öğrenciler, geleneksel Türk kültürünü yansıtan kıyafetlerinin yanı sıra, modern kıyafetleriyle de göz doldurdular. 






</TEXT>
</DOC>
