<DOC>
<DOCNO> 29880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/02/spor/spo05.html </URL>
<DATE> 2001/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Piontek’in gururu 
</HEADLINE>
<TEXT>

Milli Takımımız’ın eski hocası, "Terim, Avrupa’nın en iyi üç teknik adamından biri. Milan’da da büyük başarılar elde edecek" dedi 
     İRFAN KURTULMUŞ-Kopenhag 

     MİLLİ Takımımız’ın eski hocası Sepp Piontek, Türk insanının kendine inanıp güvendiği zaman neler yapabileceğini gösterdiğini belirtti ve eski yardımcısı Fatih Terim’in, bunun en canlı örneği olduğunu söyledi. Piontek, "Fatih, Avrupa’nın en iyi üç teknik adamından biri. Avrupa’nın zirvesinde olan Milan’da da büyük başarılar kazanacak" dedi. 
     TÜRKİYE Ligi’ni de değerlendiren Piontek, "Fatih Terim gibi yetenekli, üstün futbol bilgisine sahip bir antrenör Türkiye Ligi’nde olmayınca Fenerbahçe’nin şampiyon olması normal. Önümüzdeki sezon yine Fenerbahçe favorim. Beşiktaş onun rakibidir. Galatasaray, birçok futbolcusunu kaybettiği için zor günler yaşayacaktır" ifadelerini kullandı. 
     GALATASARAY’ın Taffarel’in açığını Mondragon’u alarak kapatmaya çalıştığını vurgulayan Piontek, "Ama uyum süreci yaşayacağını unutmamak gerekir. Bu yüzden Fenerbahçe ve Beşiktaş’ın önünü, ancak ben Trabzon’a antrenör olursam kesebiliriz" diye konuştu. Şu anda Grönland’ı çalıştıran Piontek, Türkiye günlerini unutamadığını söyledi. 
     
Tibetliler, yenildiler ama sevindiler      ÇİN’e karşı bağımsızlık mücadelesi veren Tibet, tarihinde ilk kez milli takım düzeyinde futbol maçı yaptı. Danimarka’nın başkenti Kopenhag’da Milli Takımımız’ın eski hocası Sepp Piontek’in çalıştırdığı Grönland’a 4 - 1 yenilen Tibet’e dünya medyası da büyük ilgi gösterdi. Tibetli oyuncular, maç sonrası hedeflerine ulaştıkları için büyük sevinç yaşadılar. 
     



 SPOR 





















</TEXT>
</DOC>
