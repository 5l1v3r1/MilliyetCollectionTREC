<DOC>
<DOCNO> 1979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/siyaset/siy10.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Parti kapatma’ Köşk’e çıkıyor 
</HEADLINE>
<TEXT>

     ABDULLAH KARAKUŞ Ankara 

     Parti kapatmayı engelleyecek Anayasa değişikliği konusunda hükümetle anlaşmaya çalışan FP, bu konuda Cumhurbaşkanı Ahmet Necdet Sezer’den de yardım istemeyi düşünüyor. FP Genel Başkan Yardımcısı Bahri Zengin, Sezer’le görüşmeyi düşündüklerini belirterek, "Başbakan Ecevit’le görüştük ancak gelişmeler yeterli değil. Bu yüzden Sayın Sezer’e de taleplerimizi iletmek istiyoruz" dedi. 
     FP Genel Başkanı Recai Kutan’ın alt komisyon çalışmalarından kesin bir sonuç çıkmayacağını görmesi halinde Cumhurbaşkanı’ndan görüşme talebi isteneceği öğrenildi. Zengin de Sezer’in hukukçu ve Anayasa Mahkemesi eski Başkanı olduğunu belirterek, "Cumhurbaşkanıyla görüşmemiz doğaldır. Çünkü biz yapılan değişikliğin evrensel normalara uygun olmasını istiyoruz. Kendisi de hukukçudur ve devletin başıdır" dedi. 
     


 SİYASET 
























</TEXT>
</DOC>
