<DOC>
<DOCNO> 28407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/23/yasam/yas08.html </URL>
<DATE> 2001/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Katliam gibi kaza 
</HEADLINE>
<TEXT>

Askerlik yapan oğullarının yemin törenine giden aileyi taşıyan minibüs hatalı sollama yaptı. Kazada 7 kişi can verdi 
     KÜTAHYA DHA 

     Kütahya’nın Tavşanlı ilçesinde oturan Şevket Kartal 48 , Burdur’da askerlik görevini yapan oğlu Yasin Kartal’ın dünkü yemin törenini izlemek için ailesini de yanına alarak minibüsüyle gece yarısı yola çıktı. 
     Minibüsü, Kartal’ın diğer oğlu 25 yaşındaki Mehmet Kartal kullanıyordu. Saat 02.30’da Kütahya -Afyon karayolunun 23’üncü kilometresine gelmişlerdi ki, Mehmet Kartal önündeki aracı hatalı solladı. Ve aynı anda Antalya’dan İstanbul’a sebze götüren Mehmet Şekerci yönetimindeki kamyonla burun buruna geldi. Kartal, fren yaptıysa da iş işten geçmişti. Hızla kamyona çarpan minibüste bulunan Şevket Kartal, oğlu Mehmet, eşi Hatice Kartal 43 , kızıları Ayşe Kartal 19 , Ayşe Durak 20 , 10 aylık torunu Sümeyra Durak ve akrabası Yusuf Şener 18 kaza yerinde öldü. 
     Kamyonda bulunan ve kazayı hafif sıyrıklarla atlatan Mehmet Şekerci, Celil Şekerci ve Özcan Canmaz da Kütahya Devlet Hastanesi’nde yapılan tedavilerinin ardından taburcu edildi. İfadesi alınan kamyon sürücüsü Şekerci, tutuksuz yargılanmak üzere serbest bırakıldı. 
     



 YAŞAM 




















</TEXT>
</DOC>
