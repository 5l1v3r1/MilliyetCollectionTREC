<DOC>
<DOCNO> 46784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/14/spor/yaksoy.html </URL>
<DATE> 2001/10/14/ </DATE>
<TIME>  </TIME>
<AUTHOR> FEVZİ AKSOY  </AUTHOR>
<HEADLINE>
Korku dağları 
</HEADLINE>
<TEXT>

     Öğrencilerin başbelası, imtihan korkusudur. Şöyle derler Son hakkımdı, dersime çok çalıştım. Ama, imtihanda bütün öğrendiklerimi unuttum. Ve sınıfta kaldım. Başarmak, muhakkak başarmak bir sinir işidir. Bunu yalnız öğrencilerin imtihanlarında değil, spor karşılaşmalarında da yaşıyoruz. 
     Ferdi karşılaşmada veya takım karşılaşmalarında, başarı da en önemli faktör korkuyu ve bundan doğacak heyecanı yenmektir. Bu böyle olmuyorsa, savaş yaparcasına sahaya çıkmak yeterli olmuyor. Hatalı davranışlar neticesi, birbiri arkasına gelen yanlışlıklar zinciri ve fauller, çıtayı düşürmeye yol açmaktadır. Bir yazımızda belirttiğimiz gibi karanlıkta kazanacağız demek, aydınlık için yeterli değil. Bu imtihanı muhakkak kazanacaksın, yoksa karışmam diyen kızgın baba ile bu maçı muhakkak almalısınız diyen heyecanlı ve ürkekliği her hali ile belli teknik direktör arasında bir fark yoktur. Zira, babanın da, teknik direktörün de bu sinirliliği çocukta ve futbolcuda yanlış algılamalara ve gerginliklere yol açmaktadır. Beyinden sinire ve oradan adaleye geçen ileti, çok basit bir mekanizmadır. Ama, bu mekanizmanın üstündeki işletici psikolojik düzünleme iyi öğretilmemişse ve iyi çalışmıyorsa, ortaya çıkacak yetersizlik olgusu, sarı ve kırmızı kartların orijinidir. Sporcuya stres ve relax mekanizmalarını öğretmeyen bir sistem, sahada ne kadar çırpınsa da, koşsa da sonunda ne yazık ki başarılı olamaz. 
     



 SPOR 

























</TEXT>
</DOC>
