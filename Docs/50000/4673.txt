<DOC>
<DOCNO> 4673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/son/sontur09.html </URL>
<DATE> 2001/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit "Chirac'ın imzasına şaşırmadık" 
</HEADLINE>
<TEXT>

     Başbakan Bülent Ecevit, Fransa Cumhurbaşkanı Jacques Chirac'ın sözde Ermeni soykırımına ilişkin yasayı imzalamasının şaşırtıcı olmadığını söyledi. 
     Ecevit, ''Farklı bir davranış beklemiyorduk. Daha doğrusu Sayın Chirac'ın bu konuda daha anlayışlı davranmasını umuyorduk. Umutmlarımızı zaten yitirmiştik. Şaşırmadık. Tabii Fransa ile ilişkilerimizde önemli bir hayal kırıklığıyla karşı karşıyayız'' diye konuştu. 
     Başbakan Ecevit, yeni bir eylem planının yürürlüğe konulup konulmayacağı sorusuna, ''Zaten biliyorduk sonucu. Yapılması gerekenleri yapıyoruz. Ekonomik ve siyasi ilişkilerimizi gözden geçiriyoruz. Tabii bunu yaparken kendi ekonomik durumumuza herhangi bir zarar gelmemesine dikkat edeceğiz'' karşılığını verdi. 
     Ecevit, Türkiye-AB ilişkilerinin bundan etkilenip etkilenmeyeceği sorusunu ise ''Bilemiyorum. Fazla bir yorumoda bulunmak istemiyorum. Ama Türkiye-AB ilişkilerinde önemli bir olumsuzluğa yol açmaz'' diye yanıtladı. 
     




</TEXT>
</DOC>
