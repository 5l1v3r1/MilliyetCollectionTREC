<DOC>
<DOCNO> 32017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/yazar/tamer.html </URL>
<DATE> 2001/07/14/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Ailenizden kaç kişi tutuklandı 
</HEADLINE>
<TEXT>

     Bu sütunun tüm okurlarına soruyorum Ailenizden bugüne kadar tutuklanan kaç kişi var 
     Böyle de soru mu olur demeyin. Lafı nereye getireceğimi siz benden daha iyi biliyorsunuz. 
     Elbette yüzde 99.9’unuzun cevabı "Bugüne kadar hiç tutuklanan olmadı" olacaktır. Bazı ailelerde tek bir kaza, sütü bozuk bir hayırsız ya da ailenin prestijine gölge düşüren bir istisna olabilir. Ama biliyorsunuz istisnalar kaideyi bozmaz. 
     Pekiyi ya aileyi oluşturan 3 erkek kardeşten birinin hem kendi hem de oğlu, çocuğu olmayan üçüncü kardeşin ise "dava arkadaşım" dediği manevi evladı hapiste yatıyorsa bu işte bir tuhaflık yok mudur Bu duruma istisna diyebilir misiniz 
     Isparta’daki Demirel Müzesi’nin açılmasına aylar kala ben de arşiv çalışmalarımı hızlandırmış bulunmaktayım. Kaldı ki Amca Bey’in siyasete bir kez daha atılmak için laci’lerini giyinip ortalıkta dolaşmaya ve salvolar atmaya başladığı şu günlerde, hafızaların sürekli tazelenmesinde yarar var. 
     
     Yıl 1976, Yahya hapiste 
     4. 3. 1976 tarihli Hürriyet gazetesi, Türkiye’mizde hayali ihracatın mucidi Yahya Demirel’in cezaevine konulduğunu haber veriyor. 
     5 gün sonraki Milliyet’te ise Yahya Demirel’in tahliye isteğinin reddedildiğini, bu arada CHP Urfa milletvekili Celal Paydaş’ın da Yahya’nın babası Hacı Ali Demirel’in kamu bankalarından aldığı krediler için Millet Meclisi Başkanlığı’na soru önergesi verdiği bildiriliyor. 
     
     Hacı Ali Demirel’in uzmanlığı karşılıksız çek 
     Gazetemizin Demireller’le ilgili arşivinde yaptığımız gezintinin dünkü bölümünde, Ali Demirel’in henüz hacı olmadığı günlerde Ziraat Bankası aracılığıyla yaptığı usulsüz işlemler ve yazdığı çeklerin karşılıksız çıkmasını, 2. 11. 1971 günkü Akşam gazetesine dayarak aktarmıştım. Ali Demirel, hacı olduktan sonra da durum değişmemiş. Bu kez de pamuk ticareti yaparken verdiği çeklerin karşılıksız çıkması sonucu icra takibine uğramış. Yurtdışına çıkışının engellenmesi için sınır kapıları uyarılmış. Hakkında gıyabi tutuklama kararı verilmiş. 1 ay arandıktan sonra avukatıyla birlikte mahkemeye çıktığı gün tahliye olmuş. 
     Bu arada Amca başbakanken, Yahya, tutuklandıktan 2.5 ay sonra kefaletle serbest bırakılıyor ve 2 sene sonra da hayali mobilya ihracatı nedeniyle yurtdışına kaçıyor, ama kimse yakalayıp Türkiye’ye getiremiyor Türk vatandaşlığından çıkartılıyor. 27 Temmuz 1984 tarihli Hürriyet’in yandaki kupüründe de gördüğünüz gibi 6 yıl İsviçre’de kaldıktan sonra bu kez oradan kaçarak Türkiye’ye geliyor. Sonra da Kıbrıs’ta kurduğu banka aracılığıyla kamu bankalarından geri vermemek üzere kredi almaya koyuluyor. Tabii Kıbrıs’taki banka da batıyor. Aralık 1995 
     Egebank’ın içini boşalttığı için Kartal Cezaevi’nde bulunan diğer yeğen Yahya Murat Demirel ile Amca Bey’in "dava arkadaşım" diye sahip çıktığı, başbakanken kamu bankalarından sorumlu Devlet Bakanı yaptığı, yabancı dil bilmediği halde George Bush’la görüşmeye gittiğinde Beyaz Saray’ın Oval Ofisi’ne kadar götürdüğü manevi evladı Cavit Çağlar’ın da hapishanede olduğunu hatırlatarak tabloyu tamamladıktan sonra siz okurlarıma da meslektaşlarıma da şu soruyu tekrar soruyorum Ailenizde ve çok yakın çevrenizde kaç tane tutuklanmış adam var 
     Bir ailenin en çekirdek fertlerinden bu kadar çok sayıda kişinin hapishanelerle haşır neşir olması olağan mıdır 
     
     DEVAMI YARIN 
     
     







MHP ve Derviş 


Tuhaf ilişki 


Sultanbeyli satılık İLÇE 


Eğitimin dumanı 


Aranıyor Güven... 


Tarihin ışıltısı 


Türkiye garip bir ülke 


Söylem mi, eylem mi 


"Benim için ağlama Arjantin " 


Yanlışı yapan kim 


Öğrenci okulunu anlatıyor... 


MHP'siz model 


Ailenizden kaç kişi tutuklandı 


İş ilanına 3912 başvuru 


</TEXT>
</DOC>
