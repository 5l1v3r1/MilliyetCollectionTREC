<DOC>
<DOCNO> 26660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/son/sonspo08.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, Yimpaş Yozgatsporlu Mustafa Kocabey'i istiyor 
</HEADLINE>
<TEXT>

     Beşiktaş'ın, Yimpaş Yozgatspor'un anlaşma sağlayamadığı Mustafa Kocabey'i transfer listesine aldığı öğrenildi. 
     Siyahlı-beyazlı ekibin yöneticilerinin, İstanbul'da bulunan golcü futbolcuyla ön görüşme yaptıkları ve bonservis bedelinin açıklanmasını bekledikleri bildirildi. 
     Geçen sezon prensip anlaşmasına vardığı, takas önerisine kırmızı-siyahlı ekip yönetiminin yanaşmaması nedeniyle transferinden vazgeçmek zorunda kaldığı golcü futbolcunun transferi için bonservis bedelinin açıklanmasını bekleyen Beşiktaş Kulübü, yine takas önerisinde bulunacağı belirtildi. 
     Kırmızı-siyahlı ekibin yönetimi ise kendilerine resmi bir önerinin gelmediğini, takas yoluyla hiçbir futbolcuyu vermeyeceklerini bir kez daha yeniledi. 
     Yimpaş Yozgatspor ile yaptığı 2 görüşmede de anlaşma sağlayamayan kırmızı-siyahlı ekibin 100 milyar liralık önerisine karşılık 400 milyar lira isteyen Mustafa Kocabey, kulübün önerdiği ücretle hiçbir futbolcunun anlaşmaya yanaşmayacağını söyledi. 
     Öte yandan Yimpaş Yozgatspor'un genişletilmiş yönetim kurulu toplantısında, iç transferde yaşanılan sorunlar masaya yatırıldı. Sorunun aşılması ve 15 Haziran'dan önce sözleşmesi biten futbolcularla yeniden masaya oturulması için Yozgat'a çağrılmaları kararlaştırıldı. Bu karar doğrultusunda, transfer komitesi harekete geçti. 
     Yöneticiler, 15 Haziran'dan önce sözleşmesi biten futbolculardan büyük çoğunluğuyla resmi sözleşme imzalayacaklarını umduklarını söylediler. 






</TEXT>
</DOC>
