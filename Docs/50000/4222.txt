<DOC>
<DOCNO> 4222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/yazar/tamer.html </URL>
<DATE> 2001/01/27/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Hintliler ABD'yi de Davos'u da zaptediyor 
</HEADLINE>
<TEXT>

     DAVOS - Dünya Ekonomik Forumu WEF'in açılış oturumunda Hindistan Finans Bakanı Yashwant Sinha'nın verdiği şu rakamlar bakın ne kadar çarpıcı. Bir Hintli bakanın ağzınan kulaklarımla duymasam inanmayacağım neredeyse 
     Amerika'da 
     Doktorların 38'i 
     NASA çalışanlarının 36'sı 
     Microsoft çalışanlarının 34'ü 
     IBM çalışanlarının 38'i 
     Intel çalışanlarının 17'si 
     Xerox çalışanlarının 13'ü 
     Bilim adamlarının Scientist 12'si 
     Hintli 
     Bakan bu çarpıcı rakamları açıkladıktan sonra, Hindistan'ın küreselleşme ve yeni ekonominin nimetlerinden yararlanabilen nadir 3. Dünya ülkelerinden olduğuna dikkat çekti. 
     Hintliler yeni ekonomi ve ABD ile bu denli iç içe olduklarından olsa gerek, 2000 yılı milenyum kabusunu engellemek üzere şirketler ve hükümetlerce yapılan büyük çaplı harcamalardan aslan payını almışlardı. Bizim gazetede bile bu işi Hintlilerin yaptığını öğrenince çok şaşırmıştım. 
     Bir kesim Hintlide ciddi refah artışı olduğu kesin. Ve o Hintlilerin Davos'taki varlığı son 3 yıldır gözle görülür şekilde artıyor. 
     Hele bu yıl bir görseniz... 
     
Tarıma günde 1 milyar dolar sübvansiyon      Dünya Ekonomik Forumu WEF'in 31 yıllık tarihinde herhalde ilk kez açılış oturumu 3. Dünya ülkeleri liderlerine ayrılmıştı. Dolayısıyla da Davos toplantılarına bambaşka bir perspektif getirdiler. 
     Örneğin Brezilya Tarım Bakanı Marcus Vinicius Pratini de Moraes "Gelişmiş ülkeler tarıma günde 1 milyar dolar sübvansiyon verdikleri için 3. Dünya ülkeleri müthiş zor duruma düşüyor. Biz Brezilya olarak tarım ürünlerimizi ihraç edemiyoruz. Afrika ülkeleri ise açlık çekiyor" dedi ve büyük alkış aldı. Ben ise ABD, Avrupa ülkeleri ve Japonya'nın kendi çiftçilerine yılda sübvansiyon adı altında toplam 365 milyar dolar aktardıklarını duyunca kulaklarıma inanamadım. 
     Hani serbest ticaret 
     Hani piyasanın kendi kurallarına göre işlemesi 
     Nerede liberal ekonomi 
     Zaten Brezilyalı bakan da ülkede üretilen gıda maddelerini başta ABD gelişmiş ülkelere ihraç edememekten yakındı ve "Ticaret serbestse bu çift yönlü olmalı. Zenginler bize mallarını rahatça satarken, biz malımızı onlara satmak isteğimizde kapılar yüzümüze kapanmamalı" dedi. 
     Toplantı sonrasında öğrendiğim bir husus beni daha da şaşırttı. Biliyorsunuz başta ABD, gelişmiş ülkelerde tarımda verimlilik sürekli artıyor ve bu verimli artışla da övünülüyor. İnanılır gibi değil ama verimlilik artıkça maliyetler düştüğü için devletlerden yapılan sübvansiyon da artıyormuş. 
     
ABD Davos'ta yok      Davos'ta geçen yıl tam istihdamı yakalamış, beklentilerin üzerinde büyüyen parlak bir Amerika'nın yöneticileri ve borsalarda rekor üzerine rekor kıran yeni ekonomi şirketlerinin genç patronları tabii ki Amerikalı vardı. Her adımınızı attığınızda kendinden emin, başı dik, çevresine dinamizm saçan Amerikalılarla karşılaşıyordunuz. Avrupalı politikacı ve işadamlarının bu tablo karşısındaki ezikliğini, Davos'un kongre merkezinin koridorlarında pekala hissedebiliyordunuz. 
     Bu yıl ise Davos'ta ABD yok. Nedeni sadece Bush'un yeni göreve gelmesi ve yakın çalışma arkadaşlarını henüz yeni yeni belirliyor olması değil. ABD ekonomisinin soğumaya başlaması, önümüzdeki dönemde sıfır büyeme beklentisinin açıklanması, başta Nasdaq yeni ekonomi şirketlerinin borsalarda tepetaklak oluşu, WEF'in son yıllardaki ABD'li müdavimlerinin bu yıl Davos'a uzak durmaları sonucunu doğurmuş. 
     Davos'ta ABD'lilerin yarattığı boşluk ise Japonya'dan Arap dünyasına Latin Amerika'dan Afrika'ya geniş bir yelpazede doldurulmaya çalışılmış. 
     
Sezen'in adı neden yok      Davos toplantılarının bu yılki açılışı dünyaca ünlü fotoğraf sanatçısı Oliverio Toscani'nin çarpıcı bir kısa filmiyle başladı. Görüntülerde dünyanın en modern biyoteknoloji laboratuvarları ve uzay çalışmalarıyla Afrika'da açlıktan ölmekte olan çocuklar iç içeydi. Fonda ise Osmanlı müziğine benzer nağmelerin ardından Sezen Aksu, Türkçe bir şarkı söylemeye başlamaz mı 
     Goran Bregoviç'le Sezen Aksu'nun Düğün ve Cenaze albümündeki bir şarkıyı baştan sona Sezen'in sesinden ve Toscani'nin çarpıcı görüntüleri eşliğinde izledik. Film bittiğinde Toscani'den Bregoviç'e filmin yapımına emeği geçen herkesin adı yazıldı, şarkıları seslendirenler de sıralandığı halde Sezen Aksu'nun adını göremedik. Ben göz problemim nedeniyle bu konularda iddialı değilim. Ama yanımda oturan Türklerin hiçbiri de göremedi. 
     Toscani'nin bugün konuşmacı olduğu bir öğle yemeğine sırf kendisine bunun nedenini sormak için katılacağım. 
     
     





Milat... 


Özlenen üniversite 


Kazığın böylesi 


Sorular... 


Yalanlamak için de olsa İsmail Bey aradı 


Davos'ta Türkiye - Avrupa oynaşması... 


Parmak izleri 


Şansınızı zorlayın 


Dış borç eşittir yolsuzluk 


Başarı ölçütü 


Mucize 


Demokrasi feda edilmez... 


Rizelilerin "enerji" takıntısı... 


Arşiv açık internet kapalı 


Meclis ve Hizbullah 


Nedensiz sonuçla kahrolmak 


Hintliler ABD'yi de Davos'u da zaptediyor 


Ot üreterek de para kazanılıyor 


</TEXT>
</DOC>
