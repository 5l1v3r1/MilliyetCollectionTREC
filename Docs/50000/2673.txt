<DOC>
<DOCNO> 2673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/dunya/dun02.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Korumayıp öldürdüler 
</HEADLINE>
<TEXT>

     DIŞ HABERLER SERVİSİ 

     Beş yıldan beri iç savaşın pençesinde bölünmenin eşiğine gelen orta Afrika ülkelerinden Demokratik Kongo Cumhuriyeti’nde Devlet Başkanı Laurent Desire Kabila’nın önceki gün korumaları tarafından vurularak öldürüldüğü bildirildi. Kongo Savunma Bakanı Godefroid Tcham’lesso, "Kabila, muhafızların açtığı ateş sonucu kafasından vurularak öldü" dedi. 
     1997’de eski diktatör Mobutu Sese Seko’yu kanlı bir isyan hareketiyle devirerek işbaşına gelen Kabila’nın önceki gün görevden uzaklaştırmak istediği bazı komutanlarla yaptığı toplantı sırasında iki kurşunla vurulduğu belirtildi. Saldırının arkasındaki en önemli isimler olarak Genelkurmay Başkanı General Sylvestre Lwecha ile Kabila’nın askeri danışmanı Eddy Kapend’in adları telaffuz ediliyor. 
     Belçika sömürgesiyken adı Zaire olan Kongo’daki bu olayın bir darbe girişimi olup olmadığı açıklık kazanmadı. Kinşasa’da önceki gün bir saat boyunca duyulan silah seslerinin ardından durumun normale döndüğü haber veriliyor. 
     


 DÜNYA 














</TEXT>
</DOC>
