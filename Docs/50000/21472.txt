<DOC>
<DOCNO> 21472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/siyaset/asiy.html </URL>
<DATE> 2001/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz Şalk a yüklendi Bundan adalet ve hukuk beklenemez 
</HEADLINE>
<TEXT>
Savcıya veryansın 
"Cumhurbaşkanı da, komutan da olsanız, kanunsuz iş yapamazsınız" diyen Mesut Yılmaz, "Hırçınlığını gördünüz. Bu savcı sinirlerini de kaybetmiş" dedi 
     ANKARA Milliyet 

     Başbakan Yardımcısı Mesut Yılmaz, partisinin grup toplantısında DGM Savcısı Şalk'ın yanı sıra İçişleri Bakanı Tantan'ı da hedef aldı. 
     Yılmaz, Türkiye'nin tam bir hukuk devleti olmadığını belirterek "Bu savcı taraftır. Biz bir kurumuz, ANAP'ız. Karşımızdaki savcı da olsa, başkası da olsa arkasında adalet yoksa mücadele ederiz. Cumhurbaşkanı da komutan da olsanız kanunsuz iş yapamazsınız. Biz gerekeni yapmazsak hukuk devleti olamayız." dedi. 
     
'Delil varsa dava açsın'      Beyaz Enerji operasyonunu anımsatan Yılmaz, rüşvet suçunun adi bir suçun kılıfına uydurularak 4422 sayılı yasa kapsamına sokulduğunu savundu. Yılmaz şu görüşleri dile getirdi 
     "Başında olduğum partinin yapılmayan bir ihaleden 50 milyon dolar rüşvet aldığı iddiası var. 50 milyon dolar değil, 5 dolar alınmışsa o zaman savcıya düşen görev Anayasa Mahkemesi'ne gidip ANAP'ın kapatılması için dava açmaktır. Savcının hırçınlığını gördünüz. Sadece sağduyusunu değil, sinirlerini de kaybetmiş. Bundan adalet ve hukuk beklenemez" 
     
Dinleme skandalı      Yılmaz, ANAP’lı Cavit Kavak'ın telefonlarının dinlenmesi olayına değinirken de şunları söyledi 
     "Kim ne açıklama yaparsa yapsın. Bu hukuk skandalıdır. Ben delil değil dinlemeyi gerektirecek en ufak bir emare istiyorum. Gösteremiyorlarsa suç işliyorlardır. Devletin ali menfaatleri için susun diyeceklerdir. Ben de diyorum ki devletin en ali menfaati hukuka sahip çıkmaktır" 
     
Reklam edenler      Yılmaz, Saadettin Tantan'ı da üstü kapalı eleştirdi "Yolsuzluklarla mücadeledeki tehlike insanların bunu kendilerine prim için kullanmalarıdır. İrtica ile mücadeleden Cumhurbaşkanı çıkarmak isteyenler oldu. Şimdi de yolsuzluklarla mücadeleden halk kahramanı çıkarmak isteyenler var." 
     
DGM Savcısı Talat Şalk Beni yıldıramazlar      Sözlerimin ahl ksız bir tarafı yok 
ANKARA Milliyet 
     Ankara DGM Savcısı Talat Şalk, ANAP'lıların eleştirilerine yanıt verirken "Saldırıya uğrayan benim. Ben kendimi savunurum. Burada ahlaksızlık göremiyorum" dedi. 
     Şalk, DGM çıkışında gazetecilerin, "ANAP'tan sözlerinize tepki var" sorusu üzerine, "Ben kendimi savunurum. Bunda bir ahlaksızlık göremiyorum" diye konuştu. Şalk, daha sonra şunları söyledi "Üzerime geliyorlar. Ben mizacım gereği yıldırmaya müsaade etmem. Yıllardır tüm hukuki kuralları titizlikle uyguladım. Hiçbir açık bırakmadım. Hata bulamayacaklar." 
     
     "Sinirlerim gayet iyi" 
     Şalk, "Yılmaz, sizin için 'soğukkanlılığını kaybetmiştir, taraf olmuştur' diyor" sözlerini, "Benim sinirlerim gayet iyi" diye yanıtladı. 
     



 SİYASET 

















</TEXT>
</DOC>
