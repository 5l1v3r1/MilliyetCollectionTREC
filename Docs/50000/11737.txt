<DOC>
<DOCNO> 11737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/17/dunya/tur.html </URL>
<DATE> 2001/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     İtalya-Vatikan kanser kavgası 
     Vatikan Radyosu’nun İtalya sınırları içinde yer alan ve çeşitli sağlık sorunlarına neden olduğu iddia edilen antenleri nedeniyle iki devlet arasında yaşanan gerginlik giderek tırmanıyor. Tarafların mahkemelik olmasına yol açan antenlerle ilgili olarak İtalya, "yeri değiştirilmezse" buraya giden elektriği kesme tehdidinde bulundu. 
     İtalya Çevre Bakanı Willer Bordon, antenlerden dolayı civarda yaşayan halkın ciddi zarar gördüğünü ifade ederek, gerekirse uluslararası mahkemelere de başvurabileceklerini kaydetti. Çevre Bakanı Bordon ayrıca, antenlerin bulunduğu bölgedeki evlerde lambaların kendi kendine yandığını, hatta buzdolabı açıldığında ya da kapı zili çaldığında Vatikan Radyosu’nun yayını duyulduğunu söyledi. Vatikan Radyosu temsilcileri ise İtalyan makamlarının kendilerini yargılamaya hakları olmadığını öne sürerek, "Bize karışamazlar" diyor. 
     


 DÜNYA 










</TEXT>
</DOC>
