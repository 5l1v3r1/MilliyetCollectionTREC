<DOC>
<DOCNO> 10767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/10/son/sontur01.html </URL>
<DATE> 2001/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yarışma programlarında alınamayan ödüller RTÜK gündeminde 
</HEADLINE>
<TEXT>

     Televizyon kanallarındaki yarışma programlarından bazılarında kazandıkları altın ve para ödüllerini alamayan yarışmazedelerin başvurusu üzerine, Radyo ve Televizyon Üst Kurulu RTÜK harekete geçti. 
     Ödüllerini alamayan çok sayıda yarışmazede, RTÜK'e şikayette bulundu. 
     Yarışmazedelerin durumunu incelemeye aldıklarını belirten RTÜK Başkanı Nuri Kayış, Sanayi ve Ticaret Bakanlığı Tüketici ve Rekabetin Korunması Genel Müdürlüğü'nden de kendilerine ''yarışmada kazandıkları ödülleri'' alamayan kişilerin şikayetleri konusunda bir yazı geldiğini söyledi. Kayış, yarışmazedelerin mağduriyetlerinin önlenmesi için bu genel müdürlükle ortak bir çalışma yürüttüklerini bildirdi. 
     Kendilerine çeşitli televizyon kuruluşları hakkında ödüllerin ödenmediğine ilişkin çok fazla şikayet geldiğini anlatan Kayış, şunları kaydetti 
     'Televizyon kuruluşlarında izleyicilere verilen sözler onlarla yapılan taahhütname niteliğindedir. Bu nedenle ilgili kuruluşların vaadettikleri ödülleri yarışmacılara vermeleri gerekir. Biz RTÜK olarak konuyu inceleyeceğiz ve ilgili kuruluşlara gerekli uyarılarda bulunacağız. 
     Ayrıca yarışma mağdurlarının mağduriyetinin önlenmesi amacıyla Tüketici ve Rekabetin Korunması Genel Müdürlüğü'yle ortak bir çalışma yapıyoruz. Bu çalışma tamamlandıktan sonra genel bir duyuru yapacağız.'' 




</TEXT>
</DOC>
