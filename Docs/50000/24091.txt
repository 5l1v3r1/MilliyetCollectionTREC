<DOC>
<DOCNO> 24091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/son/soneko07.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş'e Ankara Ticaret Odası'nda soruldu "İlerisini görüyor musunuz " 
</HEADLINE>
<TEXT>

     Ankara Sanayi Odası ASO Başkanı Zafer Çağlayan, ''Bizi, Kasım ve Şubat krizlerine sürükleyen ortama, programın taşıdığı risklere rağmen, esas olarak geçmiş dönemlerin siyaset anlayışı neden olmuştur'' dedi. 
     ASO'nun aylık oda meclisi toplantısına Devlet Bakanı Kemal Derviş'in yanı sıra, Hazine Müsteşarı Faik Öztrak ile Merkez Bankası Başkan Yardımcısı Aydın Esen katıldı. 
     Konuşmasında, Devlet Bakanı Kemal Derviş'e ''Siz ilerisini ne kadar görebiliyor sunuz '' diye soran Çağlayan, krizin ekonomi yönetiminin beceriksizliği, siyasi kadroların cesaretsizliği kadar, borç dinamiği üzerindeki kuşkular nedeniyle alevlendiğini söyledi. 
     Bu durumun, henüz değişmediğini de belirten Çağlayan, Uluslararası Para Fonu IMF ve Dünya Bankası'ndan sağlanan dış borçların, iç borç çevirimi üzerindeki olumlu katkısının ise çok sınırlı olduğunu vurguladı. 
     Ekonomi yönetiminin, reel sektöre ilişkin somut tedbirler almadığına da dikkat çeken Çağlayan, bu durumu eleştirirken, sözlerini şöyle tamamladı 
     ''Bizim hükümetten ve ekonomi yönetiminden beklediğimiz ya bizi 21 Kasım sabahına geri götürmesi ya da içine itildiğimiz çukurdan çıkarmasıdır. Eğer reel sektör içine düşürüldüğü bu çukurdan çıkamaz ise programın başarısı şansının çok azalacağını düşünüyorum. Hiçbir zaman uygulanan programların başarısını, yalnızca bir siyasi kadro ya da hükümetin başarısı olarak görmedik. Programın başarısı esas olarak Türkiye'nin başarısı olacaktır. Bu programın, son program olmasını temenni ediyor ve bir daha aldatılmak ve kandırılmak istemediğimizi belirtmek istiyorum.'' 
     
     







</TEXT>
</DOC>
