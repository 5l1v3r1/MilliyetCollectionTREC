<DOC>
<DOCNO> 49712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/siyaset/asiy.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
EL ELE DGM’YE 
</HEADLINE>
<TEXT>

İçişleri Bakanlığı Erdoğan ve Gürtuna’nın "çete oluşturdukları" gerekçesiyle yargılanmaları için soruşturma izni verdi Erdoğan’ın avukatları karara itiraz etti. Danıştay itirazı kabul etmezse başkanlar 6 yıla kadar hapis cezasıyla yargılanacak 
     TOLGA ŞARDAN, ERSAN ATAR Ankara 

     İçişleri Bakanlığı, İstanbul Büyükşehir Belediye Başkanlığı sırasındaki usulsüz işlemlerini ink r eden AKP Genel Başkanı Recep Tayyip Erdoğan ile şimdiki Belediye Başkanı Ali Müfit Gürtuna’nın, "çete oluşturdukları" gerekçesiyle yargılanabilmeleri için soruşturma izni verdi. 
     Erdoğan’ın avukatlarının yaptığı itiraz başvurusu Danıştay tarafından kabul edilmezse, Erdoğan ve Gürtuna, Yargıtay Başsavcılığı’nın yürüteceği soruşturma sonunda Yargıtay’da 6 yıla kadar hapis cezası istemiyle yargılanacak. 
     
İrticai kadrolaşma      Mülkiye Başmüfettişi Candan Eren tarafından hazırlanan soruşturma raporuna dayanılarak verilen "yargılama izni" yazısında, Erdoğan ile Gürtuna’nın 1994’teki belediye başkanlığı seçimlerinden itibaren kadrolaşmaya gittikleri belirtildi. Bu kişilerin belirli bir siyasi görüşten olmasına özen gösterildiği, aynı zamanda belediyenin iştirakçisi olduğu şirketlere yönetici olarak atandıkları tespit edilen yazıda, "Kadrolarda görevlendirilen kişilerden 36’sının bir siyasi partinin listesinden milletvekili adayı gösterildiği, bir bölümünün milletvekili seçildiği, yeni kurulan bir siyasi partinin AKP 10 kurucusunun da, Büyükşehir Belediyesi’nde bir dönem görev almış kişiler olduğu" kaydedildi. 
     Belediyede türbanlı ve sakallı kişilerin görev yapmasına göz yumulduğu, hatta Türk Silahlı Kuvvetleri’nden ihraç edilen kimi personele istihdam yaratıldığına da dikkat çekilen soruşturma izni yazısında şu ifadelere yer verildi "Bu şekilde yapılan siyasi atamalarla belediyenin siyasi ve irticai faaliyetlerin desteklendiği, aynı görüşte bulunmayan kişilerin taciz edildiği bir kurum haline dönüştürüldüğü, siyasi görüş birlikteliği oluşturulmak suretiyle teşekkül meydana getirildiği... Büyükşehir Belediye Eski Başkanı’nın Erdoğan kamuoyuna yansıyan siyasi görüşlerinin gerçekleştirilmesi amacıyla, bilinçli ve ısrarlı bir biçimde yürüttükleri mevzuata karşı her türlü hile yollarının kullanılması suretiyle mütemadiyen sürekli ve müteselsilen birbirine bağlı suç işlendiği anlaşılmıştır." 
     Soruşturma izni yazısında, Erdoğan ile Albayraklar arasındaki anlaşmalarla devletin nasıl zarara uğratıldığı da şöyle anlatıldı "Eylemlerin Büyükşehir Belediyesi ve iştiraki aracılığıyla yapılan usulsüz ve fesat karıştırılmış ihaleler, gereksiz ve fahiş fiyatlı mal ve hizmet alımları şeklinde ortaya çıkarak, Albayrak A.Ş.’ye para aktarılması biçiminde genişlediği, bu yolla, mensubu oldukları siyasi parti veya düşüncenin güçlenmesi, zenginleşmesi ve devlet imkanlarını kullanmasının temin edildiği..." 
     
Oyunlarla ihale      Büyükşehir Belediyesi bütçesinden yapılan 18 büyük ihalenin Albayrak şirketine verildiği, bu ihaleler için hazırlanan teknik ve özel şartnamelerle, ihalelere iştirakin daraltıldığı, Albayrak dışında firmaların yeterlilik almasının zorlaştırıldığı, ihaleye iştirak eden firmalara bu arada belediyeye daha önce iş yapmış olanlar dahil yeterlilik verilmediği, yüksek muhammen bedel ve çeşitli teknik oyunlarla işin pahalıya mal edildiği, sözleşmelerin kasıtlı olarak idarenin aleyhine, Albayrak şirketinin lehine hazırlandığı tespit edilmiştir." 
     
Çete’ kurdular      Sağlıksız satın almalar veya gerçeği yansıtmayan işlere yapılan büyük ödemelerle, ya da sahte ve naylon faturalarla hayali şirketlere yapılan ödemelerle sağlanan paraların özel amaçlar için kullanıldığı" da vurgulanan izin yazısının sonunda şöyle denildi "Böylece TCK’nın 313. maddesinde tarif edilen cürüm suç işlemek için teşekkül çete oluşturmak fiilinin gerçekleştirildiği yolunda, yukarıda sözü edilen raporda bilgiler bulunduğundan İstanbul Büyükşehir Belediyesi eski Başkanı Recep Tayyip Erdoğan ve Büyükşehir Belediye Başkanı Ali Müfit Gürtuna haklarında soruşturma izni verilmesi’ne karar verildi." 
     
     



 SİYASET 














</TEXT>
</DOC>
