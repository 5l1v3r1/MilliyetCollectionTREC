<DOC>
<DOCNO> 41330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/10/ekonomi/eko05.html </URL>
<DATE> 2001/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Her şeye rağmen biliştik 
</HEADLINE>
<TEXT>

Bilişim Fuarı bu yıl da engel tanımadı. Fuara katılan ziyaretçiler, altı gün boyunca en yeni ürün ve sistemleri yakından tanıma imk nı buldu 
     ŞÜKRÜ ANDAÇ 

     Türkiye ve Avrasya’nın en büyük bilgi ve iletişim teknolojileri fuarı dün sona erdi. Altı gün boyunca yaklaşık 150 bin kişiyi ağırlayan Bilişim’01’de, birbirinden farklı ürünler ve yeni teknolojiler tanıtılırken, aynı zamanda işbirliği anlaşmalarıyla ilgili, yerli ve yabancı birçok firmanın görüşmeleri de gerçekleştirildi. Fuara yoğun ilgi gösteren ülkeler arasında Amerika, Almanya, İngiltere ve İsrail firmaları bulunuyor. 
     
     GSM şirketleri şov yaptı 
     Ancak yine de son yılların en büyük krizini yaşadığımız şu günlerde Bilişim Fuarı’ da krizden etkilenmiş gibi görünüyor. Geçen yılki renkli eğlenceler, zengin içerik ve yeni ürünler, bu yıl yerini eski ürünlere ya da daha çok kurumsal ağırlıklı ürünlere bıraktı. Tüm bu olumsuzluklara rağmen bazı standlar ve özellikle de GSM şirketlerinin standları yeni ürün ve teknolojilerin şovuna sahne oldu. 
     Bu bölümlerde gerçekleşen harekete, iki GSM operatörü Aria ve Turkcell’in faaliyetleri de eklenince, fuarın en renkli salonu GSM şirketlerinin bulunduğu salon oldu. 
     
     Son teknolojiler tanıtıldı 
     Fuarda yer alan cep telefonu üretici firmalardan Siemens , Ericsson ve Panasonic’in önümüzdeki aylarda satışa sunacağı yeni model telefonları, şimdiden müşterilerini bulmuş gibi gözüküyor. Ericsson’un cep telefonundan fotoğraf çekebilen cihazı communicam ve renkli ekranlı telefonu T68 ile Siemens’in video çekimi yapıbilen ve bunu e - mail ile gönderebilen SX 45 model telefonu fuarın gözdeleri arasındaydı. Panasonic firmasının yine fuarda tanıttığı antensiz ilk modeli GD 75 ve üçüncü kuşak görüntülü cep telefonları da ziyaretçilerin ilgi odağıydı. Panasonic’in SD teknolojisine sahip saat, kolye şekline girebilen dijital MP3 playerları da ziyaretçiler tarafından ilgiyle karşılandı. 
     Bilişim’de en hareketi standa sahip olan Aria, ziyaretçilere yeni hizmetlerini tanıttı, çekilişle hatlı cep telefonları, çeşitli promosyonlar dağıttı. Ayrıca, geçtiğimiz yıllara göre İnternet Servis Sağlayıcı İSS şirketlerin çoğunun fuara katılmaması dikkat çekti. 
     
DİKKAT ÇEKEN ÜRÜNLER      Dizüstü elmalar yine göz alıcı 
     Dizüstü elmalar ın yine göz alıcı olduğu fuarda, Apple Bilkom standı birçok yeni ürünü ziyaretçilerle buluşturdu. Apple, fuarda dizüstü bilgisayarı Powerbook G4’ü tanıttı. Yüzde 99.5 titanyumdan yapılan ultra hafif bir gövdeye sahip bilgisayar, toplam 2.4 kilogram ağırlığında. Titanyumdan üretilen ilk dizüstü olan Powerbook G4, yüksek çözünürlüğü sayesinde, DVD film izleyicilerinin bir hayli ilgisini çekecek gibi. 
     
     Renkli ekran cep’ler geliyor 
     Ericsson’un ilk renkli cep telefonu T68, Bilişim Fuarı’nda tanıtıldı. T68, 85 gram ağırlığıyla çok hafif ve şık görünümünün yanı sıra GPRS General Pocket Radio Service , güvenlikli WAP, Bluetooth mavi diş ve dahili infrared özellikleriyle bir teknoloji harikası. T68, 8 satırlı 256 renk özelliğiyle üstün kaliteli bir ekrana sahip ve kullanıcılara net bir görünüm sunuyor. Cep telefonunundan renkli resim, fotoğraf ya da sesinizi gönderebiliyorsunuz. 
     



 EKONOMİ 
















</TEXT>
</DOC>
