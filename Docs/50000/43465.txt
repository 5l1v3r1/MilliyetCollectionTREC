<DOC>
<DOCNO> 43465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/son/sonspo21.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Tümer'in Ankaragücü maçında oynama şansı azaldı 
</HEADLINE>
<TEXT>

     Beşiktaş, Ankaragücü ile yapacağı Birinci Süper Futbol Ligi maçı için yarın Ankara'ya gidecek. 
     Çalışmalarını basına kapalı olarak sürdüren siyah-beyazlılar, yarın sabah son antrenmanını yaptıktan sonra, öğleden sonra uçakla Ankara'ya gidecek. 
     Bu arada siyah-beyazlılarda, sakatlığı süren Tümer'in, Ankaragücü karşısında forma giyme şansının azaldığı bildirildi. 
     Kulüp doktoru Yalçın Yavuzer, bu futbolcu için her türlü olanağı kullanmaya çalıştıklarını, ancak Tümer'in bu hafta hiçbir antrenmana katılmamış olması ve ağrılarının sürmesi nedeniyle Ankaragücü karşısında oynamasının zorlaştığını söyledi. 
     Dr.Yavuzer, bu konuda son kararı teknik direktör Christoph Daum'un vereceğini belirtirken, Stavrum'un ise kesinlikle Ankara deplasmanına götürülmeyeceğini bildirdi. 







</TEXT>
</DOC>
