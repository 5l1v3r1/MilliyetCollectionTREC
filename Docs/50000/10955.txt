<DOC>
<DOCNO> 10955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/12/yasam/yas02.html </URL>
<DATE> 2001/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
5 yıldızlı eroin partisi öldürdü 
</HEADLINE>
<TEXT>

İstanbul Princess’da aşırı dozda eroin içen ANAP’lı Orhan Yılmaz ile 21 yaşındaki sevgilisi Zeynep Yıldırım lüks otel odasında can verdi... 
     ÜMRAN AVCI, BÜLENT ÖZDEMİR, SERHAT ÜNAL, PERVİN METİN İstanbul 

     ANAP Zonguldak Merkez İlçe İkinci Başkanı Orhan Yılmaz 37 ile sevgilisi olduğu ileri sürülen 21 yaşındaki Zeynep Yıldırım, Maslak’taki İstanbul Princess Otel’de aşırı dozda eroinden hayatını kaybetti. Yılmaz’ın ölümü, ANAP teşkilatında şaşkınlık ve üzüntü yarattı. 
     
Onları şoför buldu      Zonguldak’taki Erbuğ İnşaat’ın sahibi Orhan Yılmaz ile sekreter Zeynep Yıldırım, önceki gün saat 04.00 sıralarında Princess Otel’in, günlüğü 125 dolar olan 1201 numaralı odasına yerleşti. 
     Yılmaz, şoförü Abdullah Gülsever’e, kendisini pazar günü saat 13.00 sıralarında otelden almasını istedi. Randevu saatinde otele gelen Gülsever, patronunu aradı ancak yanıt alamadı. Görevlilerle 12’nci kattaki odaya çıkan Gülsever, Yılmaz ve Yıldırım’ın cesetleriyle karşılaştı. 
     
Cesetler çıplaktı      Polis, çıplak cesetlerin yanında 5 gram eroin ile 200 dolar buldu. Eroinin, rulo haline getirilen 100’er dolarlık 2 banknotla, burundan, aşırı dozda alındığını belirten yetkililer şu açıklamayı yaptı "Eroin çok saf ve temiz. Saflık derecesi yüzde 60 - 65’i geçen uyuşturucular 1 gram bile fazla alınsa ölüme götürür. Eroin, hele saflık derecesi yüksekse, burundan doğrudan beyni etkiliyor ve kısa sürede öldürüyor" 
     
Otopsi yapılıyor      Yılmaz ve Yıldırım’ın cesetleri, savcı ve ilgili polis birimlerinin yapacağı tespitlerin ardından Adli Tıp Kurumu’na kaldırıldı. Otopsi sonucu, Yılmaz ve Yıldırım’ın daha önce de uyuşturucu kullanıp kullanmadıkları ya da alkollü olup olmadıkları belirlenecek. 
     
Evli ve 2 çocuk babasıydı      Ölüm şekliyle sevdiklerini hem üzen hem de şaşırtan Orhan Yılmaz, evli ve 2 çocuk babasıydı. Yılmaz, koyu bir Galatasaray taraftarıydı. Hiçbir maçını kaçırmadığı takımının Milan karşılaşmasını da izlemişti. Zeynep Yıldırım’ın çiçeklilik yapan babası ile annesi ayrılmıştı. Annesiyle birlikte 6 yıl önce Antalya’ya yerleşen genç kız, daha sonra Yılmaz’ın şirketinde sekreter olarak işe başlamıştı. 
     
Polislerin takıldığı sorular      Orhan Yılmaz ile Zeynep Yıldırım’ın ölümleri sonrasında her şey açık gibiydi... Ancak bazı belirsizlikler polisin kafasında soru işaretleri yarattı. İşte yetkililerin takıldığı bazı sorular 

</TEXT>
</DOC>
