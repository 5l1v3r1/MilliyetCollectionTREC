<DOC>
<DOCNO> 48825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/son/sontur11.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğu'da kar yağışı 
</HEADLINE>
<TEXT>

     Kar yağışı nedeniyle ulaşıma kapanan Van'ın Bahçesaray İlçesi karayolunun ulaşıma açıldığı bildirildi. 
     Alınan bilgiye göre, Bahçesaray'da dünden bu yana devam eden sağanak, gece yerini kar yağışına bıraktı. Özellikle 3 bin rakımlı Karapet geçidinde etkili olan kar yağışı, Çatak-Bahçesaray karayolunun kapanmasına neden oldu. 
     Karayolları 11. Bölge Müdürlüğü yetkilileri, gece yarısından sonra kapanan Bahçesaray karayolunun yoğun çalışma sonucu ulaşıma açıldığını belirterek, ''Karapet geçidindeki kar kalınlığı yaklaşık 80 santimetreye ulaştı. Kasım ayı ortalarına kadar bu yolu açık tutmaya çalışacağız. Kasım ayından sonra Bahçesaray'a ulaşım Hizan üzerinden gerçekleştirilecek'' dediler. 
     






</TEXT>
</DOC>
