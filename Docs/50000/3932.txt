<DOC>
<DOCNO> 3932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/son/sontur14.html </URL>
<DATE> 2001/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ajda Pekkan Savcıya ifade verdi 
</HEADLINE>
<TEXT>

     Pop müzik sanatçısı Ajda Pekkan, ''dini nikahla evlendiğine'' ilişkin basında çıkan haberler üzerine hakkında başlatılan soruşturma kapsamında İstanbul Cumhuriyet Savcılığı'nda ifade verdi. 
     İstanbul Adalet Sarayı'na gelen Pekkan, turizmci Erol Özbaş ile ''dini nikahla evlendiğine'' ilişkin basında yer alan haberler üzerine soruşturma başlatan Kuşadası Cumhuriyet Başsavcılığı'nın talimatı gereğince İstanbul Soruşturma Savcısı Hasan Eker'e ifade verdi. 
     Pekkan, basın mensuplarının adliyeye geliş amacına ilişkin yönelttiği sorulara, ''Savcı beyi ziyarete geldim. Onu Bostancı Gösteri Merkezi'ndeki konserime davet ettim. Siz gelmeyecek misiniz '' karşılığını verdi. Adliye personelinin de büyük ilgi gösterdiği Pekkan, Adalet Sarayı'nın önündeki seyyar Milli Piyango bayiinden, ısrar üzerine 4 milyon lira olan tam bilete 5 milyon lira vererek bir tane satın aldı. 




</TEXT>
</DOC>
