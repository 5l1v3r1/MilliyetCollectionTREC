<DOC>
<DOCNO> 9903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/04/guncel/gun01.html </URL>
<DATE> 2001/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Temsili Ermeniler linçten korktu .. 
</HEADLINE>
<TEXT>

     CEM BAKIRCI Erzurum DHA 

     Erzurum'un Aşkale İlçesinin kurtuluşunun 83. yıldönümü törenlerinde Ermeni çetelerinin katliamı yeniden canlandırıldı. Törende Ermeni rolünü canlandıranlar linç edilmekten korktuklarını söyledi. 
     Erzurum'da beş yıldır yapılmayan Ermeni katliamı görüntüleri Fransa'nın soykırım yasasını kabul etmesine tepki olarak yeniden canlandırıldı. Belediye'nin 13 kişilik temsili "Ermeni çetesi", kurtuluş öncesi vahşeti sergiledi. Törenlerde Ermeni çetesinin "Andros" adlı liderinin, "Türklerin kanını emeceğim, herkesi öldüreceksiniz" talimatı, izleyenleri tahrik etti. "İmam" rolünü oynayan muhtar Kadir Tekin'in esir alınıp temsili idamı gözleri yaşarttı. Ermeni çetelerinin, kundaktaki yapma bebeği süngünün ucuna takarak nara atması, vatandaşları çileden çıkardı. Tam bu sırada Türk askerlerinin kenti işgalden kurtarması ve Ermeni çetelerinin süngülenmesi, alkışları beraberinde getirdi. 
     Ermeni çetelerini canlandıran Adnan Ünsal, Fikri Peken, Muharrem Yılmaz, Yavuz Çoban, İhsan Arifoğulları ve Celal Akay ise, "Rol gereği bile olsa, vahşeti sergilemek insanı üzüyor. Katliamı sahnelerken vatandaşların üzerimize yürüyerek bizi linç etmelerinden korktuk" diye konuştu. 
     


 GÜNCEL 





















</TEXT>
</DOC>
