<DOC>
<DOCNO> 29398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/guncel/gun13.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Genelkurmay’dan kitap şöleni 
     GENELKURMAY Başkanlığı, kampanyayla topladığı 581 bin kitabın dağıtımını yaptı. Genelkurmay Başkanlığı Genel Sekreterliği'nden yapılan açıklamaya göre, TSK personeliyle vatandaşlardan toplanan kitaplar, ihtiyaç duyulan illerle dost ülkelere dağıtıldı. 
     
     Sokak timi kuruluyor 
     İSTANBUL Emniyet Müdürlüğü, her geçen gün artan kapkaç terörüne karşı 150 kişilik yeni bir birim kuruyor. Birim elemanlarının her gün sokakta olacağını belirten İstanbul Emniyet Müdürü Hasan Özdemir, "Bu bizim namus borcumuzdur. Gerekeni yapacağız. Bütün ilçelerde asayiş ekiplerini çoğaltıyoruz" dedi. 
     
     Geneleve polis baskını 
     ORGANİZE Suçlar ve Silah Kaçakçılık Şubesi polisleri, Karaköy'deki geneleve dün akşam şok baskın düzenledi. Geniş güvenlik önlemi arasında gerçekleştirilen baskın sırasında geneleve girişy çıkış yasaklandı. Baskında yaklaşık 250 kişi gözaltına alındı. 
     
     Bir kilo kıymaya üç ay hapis 
     ESKİŞEHİR’DE bir kilo kıymayı zimmetine geçirdikleri iddiasıyla 18 yıla kadar hapis cezasıyla yargılanan Maksut Aksoy ile Ahmet Çakır’a 3 ay 10'ar gün hapis cezası verildi. Eskişehir Et ve Balık Kurumu'nda görevli Aksoy, iş çıkışında nizamiyede yapılan aramada, arabasının bagajında bir kilo kıymayla yakalanmıştı. 
     
     128 kiloluk anneden 6 kiloluk bebek 
     İKİ gün önce Özel Kartal Hospital'a mobilyacı eşi Zekeriya Dinçel tarafından yatırılan 128 kilo ağırlığındaki anne Kerime Dinçel, altı kilo ağırlığında sağlıklı bir bebek dünyaya getirdi. Bekir ismi verilen bebeğin altı aylık bir çocuğun kilo ve boyuna sahip olduğu kaydedildi. 
     
     Boluspor başkanına Sayaç’ tutuklaması 
     BOLU’DA yapılan Temiz Sayaç Operasyonu sonrasında mahkeme tarafından hakkında gıyabi tutuklama kararı verilen Boluspor Başkanı Mehmet İnceayan, yurda dönüşünde yakalanarak cezaevine kondu. Temiz Sayaç Operasyonu’nda daha önce sekiz işadamı tutuklanmıştı. 
     



 GÜNCEL 


















</TEXT>
</DOC>
