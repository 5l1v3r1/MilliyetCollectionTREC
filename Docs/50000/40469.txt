<DOC>
<DOCNO> 40469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/son/sonspo10.html </URL>
<DATE> 2001/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol şampiyonasında elenen İtalya'nın antrenörü istifa etti 
</HEADLINE>
<TEXT>

     Geçen kupanın Avrupa Şampiyonu İtalya'nın, 32. Avrupa Erkekler Basketbol Şampiyonası'ndan sürpriz bir biçimde elenmesinden sonra antrenör Bogdan Tanjeviç, görevinden istifa etti. 
     4 yıldır takımın başında olan Bosnalı Bogdan Tanjeviç, 1999 yılında yapılan bir önceki şampiyonada İtalya'yı şampiyonluğa ulaştırmıştı. İtalya, dün akşam Antalya'da yapılan çeyrek finale yükselme baraj müsabakasında, Hırvatistan'a 65-57 yenilerek elendi. Geçen yıl Yugoslavya Ligi takımlarından Buducnost Podgorica'yı da çalıştıran Tanjeviç, turnuvadan önce İtalya Milli Takımı'nı bırakmaya karar verdiğini açıklamıştı. 
     Tanjeviç, artık tüm mesaisini yeni takımı Fransa'nın ASVEL Lyon Villeurbanne ekibine vermek istediğini söyledi. 54 yaşındaki teknik adam, 18 yıl önce İtalya'ya gitmeden önce kısa bir süre Yugoslavya Milli Takımı'nı, 1997 yılında İtalya Milli Takımı'nın başına geçene kadar da birçok kulüp takımını çalıştırdı. Kısa süren oyunculuk döneminden sonra 24 yaşında Bosna Saraybosna takımının başına geçen Tanjeviç, 1979 yılında da takımını Avrupa kupalarında şampiyonluğa taşımıştı. 







</TEXT>
</DOC>
