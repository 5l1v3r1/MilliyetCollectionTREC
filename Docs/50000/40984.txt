<DOC>
<DOCNO> 40984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/son/sonspo02.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan basını Ümit'in transferine ne dedi.. 
</HEADLINE>
<TEXT>

     Milan'a transfer olan Ümit Davala İtalyan basınında manşetlere taşındı. 
     Çizme medyası Ümit'in fiziğine ve futbol zekasına övgüler yağdırdı. La Gazetta Dello Sport, "Milan'dan Terim'e Ümit armağanı" başlığını kullanırken, hem Türkiye hem de Galatasaray için ne denli önemli bir oyuncu olduğu gerçeğine dikkat çekti. 
     Cim Bom'un Ümit'i vermemek için direndiğini yazan Dello Sport. Fatih Terim ve Ümit'in bastırması işi bitirdi" diye yazdı. 
     Tuttosport Gazetesi Ümit'in Milan'la 4 yıllık bir anlaşma imzalayacağını belirterek "Bu transfer Milan'ın Terim'e güvenini pekiştirdi" yorumuna yer verdi. 
     Tuttosport, "Ümit dengeli ve sağlam bir karaktere sahip. milan'a fayda getirecek bir isim" yorumunu yaptı. 
     Corriere Dello Sport Gazetesi Ümit'in Fiorentina maçında yer alabileceği haberlerine sütunlarında yer verdi. İtalyan medyasında ayrıca Okan ve Hakan Şükür'ün Milan'a gidebileceği haberleri de yeralıyor. 
     






</TEXT>
</DOC>
