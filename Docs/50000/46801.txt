<DOC>
<DOCNO> 46801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/14/yazar/guclu.html </URL>
<DATE> 2001/10/14/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
İkinci üniversite başvuruları 
</HEADLINE>
<TEXT>

     Anadolu Üniversitesi tarafından gerçekleştirilen ikinci üniversite projesi için başvurular 5 9 Kasım tarihlerinde gerçekleştirilecek. 
     Herhangi bir yükseköğretim kurumunda öğrenim gören ya da mezun olanlar, üniversite sınavına girmeden direkt açıköğretim programlarına kayıt yaptırabilecekler. 
     Rektör Engin Ataç, özellikle üniversite mezunları tarafından merakla beklenen projeyle ilgili şu bilgileri verdi 
     Adaylar öğrenim gördükleri ya da mezun oldukları iki ya da dört yıllık fakülte ve yüksekokullar dışında aşağıdaki bölümlerden birine sınavsız olarak giriş yapabilecekler 
     4 yıllıklar İşletme, iktisat, çalışma ekonomisi ve endüstriyel ilişkiler, kamu yönetimi, maliye. 
     2 yıllıklar Ev idaresi, halkla ilişkiler, sosyal bilimler, mahalli idareler, dış ticaret, büro yönetimi, muhasebe, sağlık kurumları işletmeciliği, turizm ve otelcilik, bankacılık ve sigortacılık. 
     Öğrenciler daha önce aldıkları dersleri, yeni kaydoldukları bölümde saydıramayacaklar. 
     KKTC'deki öğrenciler de bu projeden yararlanabilecek. 
     İkinci üniversite projesine katılanlar, askerlik işlemleri hariç açıköğretimdeki tüm öğrencilik hizmetlerinden yararlanabilecekler. Halen bir üniversitede öğrenim görenlerden kaydını sildirip açıköğretime geçiş yapanlar ise askerlik işlemi yapabilecek. 
     Kayıt sırasında, mezun olanlardan diploma veya yeni tarihli bir çıkış belgesi, öğrenci olanlardan ise öğrenci belgesi ve nüfus cüzdanı örneği istenecek. 
     5 9 Kasım tarihleri arasında gerçekleştirilecek kesin kayıtlar, hemen hemen her ilde bulunan açıköğretim kayıt bürolarında yapılacak. 
     Kayıt sırasında 1. taksit olarak öğretim giderleri için 80 milyon, cari hizmet giderleri için de 60 milyon olmak üzere 140 milyon lira alınacak. 2. taksitler ise şubat ayında ödenecek ve toplam 100 milyon lira olacak. 
     
Burs ve yurt kanayan yara      Milli Eğitim Bakanlığı'na bağlık Kredi ve Yurtlar Kurumu tam anlamıyla iflas etti. Ne barınma konusunda ne de burs konusunda yeterli hizmet veriyor. Üstüne üstlük bir de siyasi kadrolaşmaya seyirci kalması, yıllardır sözü edilen ama bir türlü gerçekleşmeyen yeniden yapılanmayı artık zorunlu kılıyor. 
     Milli Eğitim Bakanı Bostancıoğlu, tef çalarkenki pozuyla gazetelerde gülücükler dağıtırken öğrenci ve veliler inim inim inliyorlar. Tek öğün yemekle günü geçiren ve hala barınacak bir yer bulamayan öğrencilerden gelen mektuplar yürek sızlatıyor. 
     Hükümet bankacılardan sanayicilere, çiftçiden turizmcilere kadar hemen herkesi kurtarmak için formüller üretti. Trilyonlar savurdu. Sahip çıkmadığı tek kesim öğrenciler. 30 milyon liralık burslar 50 milyona çıkacak dendi ama arkası gelmedi. Oysa yurt ve yemek ücretlerine yüzde 100'ü aşan zamlar yapıldı. 
     Öğrencilerin en ağırına giden ise 120 milyon liralık depozito. En komiği ise 4 yıl sonra onca enflasyona karşın yine 120 milyon lira olarak verilmesi. 
     İşte bu kafalar yüzünden öğrenciler perişan, hem de çok perişan... 
     Özetin özeti Ekonomik kriz hiç bahane edilmesin. Dış krediler har vurulup harman savrulurken de öğrenciler hiç hatırlanmadı. 1920 30 arası Atatürk her şeyden kıstı ama öğrencilerden asla. Bakan Bey tef çalacağına biraz da tarih okumalı .. 
     
     







Savaş gülleri 


İrtibat subayları bekleniyor 


Kuzey Irak'ta Kürt devleti hikayesi 


Bir aşk hikayesi 


Amerika savaşı kaybediyor 


İkinci üniversite başvuruları 


Aşkın ömrü kaç yıldır 2 


Kıssadan hisse 


Turizmci valinin suçu 


Halk Bankası bile yerli firmaları ihaleden dışlarsa... 


Kutsal örtülerin altında ne var 


Biraz sıkıntıdasınız 


Başı serin tutma zamanı 


Ek kaynak bayramı neleri gösterdi 


2002'de gelir de tüketim de artamayacak 


Global ürün, yerel kültür 


</TEXT>
</DOC>
