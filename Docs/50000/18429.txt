<DOC>
<DOCNO> 18429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/son/sontur19.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Balık çiftliğine sabotaj, 30 bin alabalık zehirlendi 
</HEADLINE>
<TEXT>

     Ardahan'da bir alabalık tesisindeki havuzlara atılan zehirli maddeyle yaklaşık 30 bin alabalık zehirlendi. 
     Merkeze bağlı Değirmenli Köyü'nde Aşkın Kaya'ya ait alabalık tesisindeki havuzlara, henüz kimliği tespit edilemeyen kişi veya kişilerce zehirli madde atılması sonucu tesisteki 50 bin alabalıktan yaklaşık 30 bini zehirlendi. 
     Zehir atıldığı gece şehrin elektriklerinin kesildiğine dikkati çeken Aşkın Kaya, olayın planlı yapıldığını iddia etti. 
     Jandarma yetkilileri, önceki gün iki kişi tarafından aynı alabalık tesisinden silah zoruyla 10 adet alabalık gasp edildiğini hatırlatarak, gasp ile zehirlenme arasında herhangi bir bağlantı olup olmadığının araştırıldığını kaydettiler. 







</TEXT>
</DOC>
