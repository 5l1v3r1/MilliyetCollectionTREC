<DOC>
<DOCNO> 2442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/16/yazar/dogan.html </URL>
<DATE> 2001/01/16/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
CIA raporunda "su bunalımı" 
</HEADLINE>
<TEXT>

     "Türkiye iki yıldır kuraklıkla karşı karşıya. Kuraklığın ilk sinyalleri alındığında, iki yıl önce, yetkililer uyarıldı, ama hiçbir önlem alınmadı." 
     Bu sözler NTV - MSNBC'ye demeç veren Meteoroloji Mühendisleri Odası Başkanı Çetin Gül'e ait. 
     İnanılmaz önemli bir açıklama. Ama, kimseyi ırgaladığı yok .. Çünkü, Türkiye hiçbir üretken değeri olmayan, ipe sapa gelmez tartışmalara kaptırmış kendini, gidiyor. Asıl üzerinde durulması gereken yaşamsal sorunlar, az gelişmişliğin terazisinde fokurdamakla meşgul. 
     
Hızla büyüyen kıtlık      Örneğin, kuraklık nedeniyle, Keban Barajı dibindeki yükseltiler, artık adacıklar halinde su yüzeyinde. Benzer durum Atatürk ve Karakaya barajları için de geçerli. Yani, Türkiye'nin üç ana barajı. 
     Şu birkaç günlük yağışlar kimseyi kandırmasın .. Kullanılan ve enerji üretimindeki su büyük sorunlara gebe. Çetin Gül devam ediyor 
     "Türkiye su zengini bir ülke değil, ama su fakiri de değil. Örneğin, Doğu Anadolu'daki su kaynakları enerji üretimine çok elverişli. Ama, su rezervleri doğru kullanılmıyor. Çok uzun vadeli düşünmek gerek." 
     Kim düşünecek ..İşin içinde yine politika var .. İhmal, kısır gündem vesaire vesaire. 
     
Siyasal gerilime gebe      Bu yıl başında yayımlanan CIA imzalı bir rapor dünyada herkesin elinde. İnternette de yer alan bu rapor "2015'teki dünyanın fotoğrafını" çekiyor. 
     "2015'in dünyasında su kıtlığı ve gerilimi" raporda ayrıca yer alıyor. Türkiye'den özellikle söz edilmesi, konunun hiç de öyle geçiştirilecek olmadığını gösteriyor 
     "Afrika, Ortadoğu ve Uzakdoğu ülkeleri su kullanımında hiç akılcı değil. Oysa, bu bölgeler 2015'te büyük su sıkıntısı çekecek. Sıkıntı, birkaç ülkeden geçen nehirler nedeniyle, var olan siyasal gerilimleri daha da artıracak. Bu ülkelerin içinde ve kendi aralarında su bunalımı doğacak." Rapor, s.18. 
     
Bir örnek Türkiye      Belirtilen "siyasal gerilime" raporda iki örnek var. Biri, Nil nedeniyle, Mısır, Sudan ve Etiyopya, diğeri Fırat nedeniyle, Türkiye, Suriye ve Irak. Rapora göre 
     "Su tarihsel olarak, zaten hep bir sorun yaratmıştır. Ancak 2015'te, başka anlaşmazlıkların da varlığında, su kıtlığı, bu ülkelerde en çok baş ağrıtan sorun haline gelecektir." 
     Dışarıda bardaktan boşanırcasına yağmur yağıyor. Ne çare ki, adım adım su kıtlığını, adım adım siyasal gerilimi engelleyecek, bunlar üzerinde düşünecek, bilgi üretecek, gereğini yapacak kimse yok .. 
     
     





Rejimin adı 


Generaller 


Bunama zamanı 


Arınma ve denetim 


Ya unutkan, ya akşamcı 


Yolsuzlukla mücadelede haklıyla haksız... 


28 Şubat 


Haklı olmak yetmez dikkatli olmak gerek 


CIA raporunda "su bunalımı" 


Öğretmen alımı... 


Varoşun ezdiği İstanbul... 


Görünen köy... 


Döviz büfeleri "gözden" düştü 


Şişedeki cin 


Morarma 


Bahçeli TÜSİAD'da siyasilere fark attı 


Vekillerin yetki sınırı 


Ankara, Mankara İstanbul, Mistanbul 


</TEXT>
</DOC>
