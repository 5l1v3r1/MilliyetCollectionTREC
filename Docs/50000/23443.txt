<DOC>
<DOCNO> 23443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/ekonomi/eko03.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancılar nazlana nazlana geliyor 
</HEADLINE>
<TEXT>

Yabancı yatırımcıların İMKB 30 hisselerinin 19'unda net alıcı, 11'inde ise net satıcı oldukları görülüyor 
     Songül HATISARU 

     Borsanın yükselişi için yerli yatırımcının soluğu yetmiyor. Kalıcı bir yükseliş için yabancı yatırımcının piyasaya dönmesi gerekiyor. Dört gözle beklenen yabancı yatırımcıda ise yüksek bir alım iştahı yok. Ancak yabancılar göz ağrıları İMKB 30'da da yavaş yavaş pozisyon açmaya başladı. Sabancı Holding, İş GYO ve Akbank Mart 2001 dip seviyesinden bugüne kadar yabancıların adet bazında çok alım yaptığı hisseler. Ancak genelde yabancıların, "bekle gör politikası" izlediği görülüyor. Geçen yılı 3 milyar 140 milyon dolar net satışla kapatan yabancılar 2001 Ocak - Nisan döneminde net 373 milyon dolar alış yaptılar. Ancak gerek alımların gerekse satımların nette yüksek montanlı olmaması bir anlamda yabancıların beklemeyi seçtiklerinin bir göstergesi. 
     
     Yabancı hazır, ya biz... 
     Şimdilik beklemeyi tercih ettiği anlaşılan yabancıların İMKB’ye olan ilgisinin ne zaman canlanacağı piyasalarda merak konusu. Salamon Smith Barney ve Citibank, yatırımcılarına İMKB’de alım yapmalarını önermeye başladılar. Ancak, ekonomik programın açıklanmasına, dış yardımın netlik kazanmasına, kritik yasalar konusunda somut adımların atılmasına rağmen, henüz yabancılar piyasalarda net olarak hissedilemiyor. Siyasi ortamdaki kritik tablo, ekonomik programı zedeleyebilecek uygulamalar konusundaki tedirginlik ve belki de bir erken seçim tehlikesinin yabancının atak davranmasını etkilediği ifade ediliyor. Yüksek iç borç stoğu ve kritik 2001 borçlanma dinamiği de bir diğer risk unsuru. Kriz sonrasında hisse senedi fiyatları ciddi ölçüde geriledi. Ancak 2001 kötü bilanço sonuçları ile ön plana çıkacak gibi. Ve yılsonu tahminleri ışığında piyasa aslında çok da ucuz gibi görünmüyor. 
     



 EKONOMİ 



















</TEXT>
</DOC>
