<DOC>
<DOCNO> 38196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/21/yasam/ayas.html </URL>
<DATE> 2001/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Güllerin savaşı 
</HEADLINE>
<TEXT>

İki ortaktan biri öldü diğeri ise hapiste. Ve şimdi iki kadın, Sibel Can ve Lale Manço, kocalarının ortak olduğu tesisin satışı için karşı karşıya... 
     ALİ EYÜBOĞLU Bodrum 

     Fantezi müziğin güçlü sesi Sibel Can, halen cezaevinde yatan eşi Sulhi Aksüt'ün ortak olduğu Akyarlar'daki Club Manço'nun satışını engellemek için Bodrum'a kararg h kurdu. Barış Manço'nun, Kanlıca'daki evi ve Moda'daki işhanını yaptırırken Club Manço'daki yüzde 50 hissesini teminat gösterdiğini söyleyen Can, Lale Manço'yu suçlarken şunları söyledi 
     
     Hevesi kursağında kalacak 
     "Onlar Halkbank'a borcunu ödemeyince banka burayı satıp 1 milyon dolar alacağını tahsil etmek istiyor. Ancak, bankanın biçtiği 6.5 milyon dolarlık değer, burası için çok düşük. Lale Hanım, rahmetli Barış Manço'nun teminat göstererek kullandığı krediyle Kanlıca'da yaptırdığı evi sevgilisine verdi. Şimdi buranın bir an önce satılmasını istiyor. 
     Çünkü para koymadan ortak oldukları yer satılınca, hem borcundan kurtulmuş olacak, hem de durup dururken eline birkaç milyon dolar geçecek. Ama hevesi kursağında kalacak. Çünkü Club Manço'dan 99 yıllığına devre mülk alan onlarca insan var. Onun borcu yüzünden buradaki hak sahipleri mağdur oldu. Onlar, haklarının gasp edilmemesi için satışın durdurulması amacıyla dava açıyor." 
     
     Emir'in hakkını yedirmem 
     Lale Manço'nun devre mülk sahiplerinden korktuğu için Clup Manço'ya gelemediğini belirten Sibel Can öfkeli sözlerini şöyle sürdürdü "Buraya gelse, devre mülk sahipleri onu bir kaşık suda boğar. Müthiş kızgınlar ona karşı. Burada oğlum Emir'in de hakkı var. 1 yaşındaki oğlumun hakkını ona yedirmem. 28 Ağustos'taki satışı durdurduğumuz an dünya benim olacak. Sulhi yılbaşında çıkınca da, borcu için bankaya bir ödeme planı sunacak." 
     
     Kocasından haber bekliyor 
     Sibel Can'ın 31 Ağustos'ta Rumeli Hisarı'nda Tarkan konserinde oryantal dans yapıp yapmayacağı, Çanakkale Cezaevi'nden gelecek habere bağlı. Şarkıcı, "Sulhi'den mektup bekliyorum. O ne derse o olur. 'Çık' derse çıkarım, 'Çıkma' derse Tarkan'ın konserinde göbek atamam" dedi. 
     



 YAŞAM 

























</TEXT>
</DOC>
