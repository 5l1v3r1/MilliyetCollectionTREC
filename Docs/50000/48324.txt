<DOC>
<DOCNO> 48324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/spor/spo06.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
GURURUN ZAFERİ 
</HEADLINE>
<TEXT>

Venezia beraberliği ile Fatih Terim’e saldıran İtalyan basını, İnter galibiyetinden sonra çark etti, Milan’ın hocasını göklere çıkardı 
     PERUGİA yenilgisi ve Venezia beraberliğinin ardından Fatih Terim’i "hedef adam" haline getiren İtalyan basını, İnter galibiyetinin ardından bu kez zafer çığlıkları atmaya başladı. La Gazzetta Dello Sport "Ezici Milan" başlığını attı, "İkinci yarı, Terim takımı değiştirip, Contra’yı aldı ve derbiyi tersine çevirdi" diye yazdı. Corriere dello Sport ise "Bir Milan İmparatorluğu" başlığıyla "Terim, derbinin imparatoru. Büyük bir motivatör" yorumunu yaptı. 
     CORRİERE Dello Sport yazarı İtalo Cucci, "Terim kazandı. Türk teknik adama demediklerini bırakmayan medya şimdi ne yazacak. Nefret ediyorum. O, asla kaybetmeyenlerden. Onun için memnunum" diye yazdı. Terim’e muhalif olan Tutto Sport "Milan ve Terim’in zaferi" ifadesine yer verdi. La Repubblica "Görevinden alınmadan zafere", Corriere della Sera "San Siro’nun ışıkları Terim için açıldı", La Stampa "Terim Gururun zaferi" başlıklarını attı. 
     MİLAN’IN golcüsü İnzaghi, basında yer alan demeçlerinde, "Devre arası, soyunma odasında hırsımızdan hepimiz bağırıyorduk" dedi. Shevchenko ise "Biz büyük bir takımız ve bu zafer takımın" diye konuştu. Bu arada 15 dakika oynayan Okan için basında "O oyuna girdiğinde cenaze çoktan kalkmıştı. yapacağı bir şey yoktu. Sadece koştu" denildi. 
     
PUAN DURUMU TAKIMLAR O G B M A Y P Chievo 7 5 1 1 15 8 16 MILAN 7 4 2 1 17 11 14 INTER 7 4 2 1 13 9 14 Bologna 7 4 1 2 4 3 13 Juventus 7 3 3 1 12 7 12 Roma 7 3 3 1 11 6 12      



 SPOR 

























</TEXT>
</DOC>
