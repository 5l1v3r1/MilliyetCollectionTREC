<DOC>
<DOCNO> 49090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/son/sondun02.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Orhan Aslıtürk için tutuklama emri çıkarıyor... 
</HEADLINE>
<TEXT>

     ABD Adalet Bakanlığı'nın, Türkiye'de aranan Orhan Aslıtürk hakkında tutuklama kararı hazırlamakta olduğu ve Aslıtürk'ün bir daha ABD'ye giriş yapması durumunda tutuklanacağı bildirildi. 
     İngiltere'den Çarşamba gecesi TSİ , Miami havaalanına ulaştığında, pasaport kontrolü sırasında, hakkında Türkiye'de arandığı için, İnterpol kaydı bulunmasından dolayı bir süre sorgulanan Aslıtürk, tutuklanması için mahkeme kararı gerektiğinden, serbest bırakıldı ve Miami'de bir otele yerleşti. 
     Bu arada ABD makamları, Aslıtürk'ün, Miami'den giriş yaptığı bilgisini Türk yetkililerine ilettiler. Türkiye, Washington büyükelçiliği aracılığıyla, hukuki belgeleri ve gerekli başvuruları ABD makamlarına iletti. Türkiye, Aslıtürk'ün iadesine zemin oluşturulması için geçici olarak tutuklanması istendi. 
     Ancak ABD makamlarının bu talebi işleme koydukları sıralarda Aslıtürk'ün, İngiltere'ye hareket ettiği öne sürüldü. 
     Aslıtürk'ün tutuklanmasına yönelik işlemi sürdüren ABD Adalet Bakanlığı, tutuklama kararının çıkmak üzere olduğunu bildirdi. Orhan Aslıtürk'ün ABD'ye bir daha gelmesi durumunda giriş yaptığı sınırda tutuklanacağı belirtiliyor. 
     Adalet Bakanlığı yetkilileri, ellerinde, Aslıtürk'ün ABD'den ayrılıp ayrılmadığı bilgisi bulunmadığını da kaydettiler. 
     






</TEXT>
</DOC>
