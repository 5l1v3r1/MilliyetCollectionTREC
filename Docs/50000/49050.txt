<DOC>
<DOCNO> 49050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/spor/spo02.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Havada terapi 
</HEADLINE>
<TEXT>

Leverkusen yenilgisinden sonra oyuncularla konuşan Başkan Yıldırım şok oldu.Yenilgilerin baskısı altında titreyen futbolcuları kendilerine getirmek Malatya uçağında Denizli’ye düştü 
     YALÇIN TÜRK 

     ŞAMPİYONLAR Ligi’ndeki kötü sonuçların Fenerbahçeli futbolcuların özgüvenlerini sıfıra indirmesi üzerine hem Mustafa Denizli, hem de yöneticiler takıma hava getirmek için seferber oldu. Samandıra Tesisleri’nde oyuncularla görüşen Başkan Aziz Yıldırım Malatyaspor maçı için takımın "düşünceli" ve "karamsar" konuşması üzerine hemen Mustafa Denizli ile görüştü. 
     YILDIRIM, takım uçağına bütün yöneticileri alarak futbolculara "arkanızdayız" mesajını verdi. Mustafa Denizli ile birlikte uçakta oyuncularla tek tek görüşüp endişelerini gidermeye çalışan Yıldırım, kafilenin moralini en üst düzeye çıkardı. Mustafa Denizli özellikle defans oyuncularıyla görüşürken Malatya maçını ölüm - kalım meselesi olmaktan çıkarmaya çalıştı. 
     
Malatya’da tatsız olay      FENERBAHÇE Başkanı Aziz Yıldırım dün "Malatya Fenerbahçeliler Derneği’nin açılışında bir grup Malatyaspor taraftarı tarafından protesto edildi. Sarı - Kırmızılı taraftarlar "Türkiye sizinle rezil oluyor" şeklinde slogan attı. Geniş tedbirler alan güvenlik güçleri taraftarların dernek binasına yaklaşmasına izin vermedi. 
     
Rapajic’e telefon şoku      SARI - Lacivertli ekibin en çok tepki alan oyuncusu Milan Rapajic, Malatya uçağında cep telefonunu kaybetti. Uçağa binerken telefonunu kapatan, inerken de bir türlü bulamayan Hırvat futbolcu, takım arkadaşları ve masörlerden yardım istedi. Telefon seferberliği sonuçsuz kalıp, Rapajic dünya ile bağlantısız bir şekilde aşağı inince "Umarız sahada da kendini kaybetmez" yorumu yapıldı. 
     



 SPOR 

























</TEXT>
</DOC>
