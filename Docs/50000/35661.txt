<DOC>
<DOCNO> 35661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/06/spor/spo15.html </URL>
<DATE> 2001/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Büyük final      ABD’NİN San Diego kentindeki Acura Classic tenis turnuvasında geçen yıl final oynayan Monica Seles ve Venus Williams yine finale yükseldi. ABD’li Seles, yarı finalde Dünya klasmanında bir numarada yer alan İsviçreli Martina Hingis’i 6 - 3 ve 6 - 4’lük setlerle mağlup etti. Willams da, Lindsay Davenport’u 6 - 2 ve 7 - 5’lik setlerle yendi. 
     
Ralliye devam      DÜNYA Off Road Şampiyonası’nın beşinci ayağı olan 7. Master Rally, tüm heyecanıyla devam ediyor. Vural Ak - Mehmet Becce ikilisi T1 sınıfında üçüncü ve genel klasmanda onuncu olarak yarışı sürdürdüler. 
     
Kötü başladık      13. Dünya Genç Bayanlar Hentbol Şampiyonası’nda millilerimiz, final grubundaki ilk maçında, ev sahibi Macaristan’a 42 - 17 yenildi. Ay - Yıldızlılar, maçın ilk yarısını da 20 - 7 yenik kapadı. Milli takım, final grubundaki ikinci maçında, bugün TSİ 17.00’de Norveç ile karşılaşacak. 
     
Altı rekor      TÜRKİYE Büyükler Bireysel Halter Birinciliği müsabakaları, Çanakkale’de sona erdi. 105’te ASKİ’den Bünyamin Sudaş, koparmada 185, silkmede 231, toplamda 416 kiloluk derecelere ulaşarak, artı 105 kiloda da Kombassan Konya’dan Abdülaziz Alpak, koparmada 180, silkmede 222.5 ve toplamda 402.5 kilo kaldırarak, toplam 6 Türkiye Rekoru’na imza attılar. 
     
Şampiyon çiftler      RAGIP TEKİN 

     ALL Sport tarafından düzenlenen Efes Light Plaj Voleybolu turnuvasında şampiyonlar belli oldu. Bayanlarda Hamiyet - Yasemin çiftini 21 - 15 ve 21 - 12 yenen Buğra - Deniz ikilisi Şile etabı birincisi oldu. Ancak ilk iki etapta zirveye çıkan Misket ile İzolda, Türkiye şampiyonluğunu yakaladı. Erkeklerde ise Gökhan - Barış çiftini 21 - 16 ve 21 - 19 mağlup eden Hakan - Şenol Şile’de birinciliğe ulaşırken, Türkiye şampiyonluğu Gökhan - Barış çiftinin oldu. 
     



 SPOR 


























</TEXT>
</DOC>
