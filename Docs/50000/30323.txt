<DOC>
<DOCNO> 30323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/son/sonspo19.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Pilsen'li Hüseyin'in bonservisi 4 takıma bedel... 
</HEADLINE>
<TEXT>

     Efes Pilsen ve A Milli Takım'ın yıldız basketbolcusu Hüseyin Beşok'un açıklanan bonservis bedeli, dört takıma bedel. 
     Kulüplerin, anlaşamadıkları için satış listesine koydukları sporcular arasında, 1 trilyon liralık bonservis bedeli ile en pahalı oyuncu unvanını da alan Beşok'un, transferde nasıl bir yol izleyeceği de merak konusu. 
     Beşok, bir trilyon liralık bonservis bedeliyle, Fenerbahçe, Kombossan Konyaspor, Mydonose Kolejliler ve Galatasaray'ın satışa çıkardığı, aralarında Mustafa Abi, Kemal Tunçeri, Zaza Enden ve Burak Sezgin gibi yıldız isimlerin de bulunduğu 20 oyuncunun toplam bonservis fiyatlarına tek başına ulaşıyor. 
     Transfer sezonunun gözdesi, 26 yaşındaki Hüseyin Beşok, Kombassan Konyasporlu 8, Fenerbahçeli 4, Galatasaraylı 3 ve Mydonose Kolejli 5 oyuncunun toplam 1 trilyonluk transfer bedelini tek başına karşılıyor. 






</TEXT>
</DOC>
