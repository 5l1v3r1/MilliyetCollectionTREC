<DOC>
<DOCNO> 31666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/son/sondun06.html </URL>
<DATE> 2001/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Tom Cruise'den ayrılan Nicole Kidman 'Gladiator' ile birlikte mi 
</HEADLINE>
<TEXT>

     Avustralyalı sinema yıldızları Russell Crowe ve Nicole Kidman'ın, yaz tatillerini Fiji'nin bir adasında geçirdiği bildirildi. 
     Ünlü yıldızların Wakaya adasında olduğu yolundaki haberler ada yetkilileri tarafından yalanlansa da adının açıklanmasını istemeyen bazı kaynaklar, Crowe ve Kidman'ın Wakaya adasında olduğunda ısrar ettiler. 
     Fiji'de yayımlanan Sun gazetesindeki habere göre, Kidman ve evlatlık edindiği 2 çocuğu, geçen hafta Cuma günü özel bir jetle GüneyPasifik'teki adalar ülkesine geldi. 
     ''Gladyatör'' filmindeki Romalı General Maximus rolüyle geçen yıl ''En İyi Erkek Oyuncu'' dalında Oscar kazanan Crowe'un da 10 Temmuz Salı günü özel jetiyle Fiji'ye gelerek, buradan Wakaya adasına uçtuğu belirtildi. 
     Nadi havaalanındaki kaynaklar da iki yıldızın jetlerinin havaalanında beklediğini doğruladılar. 
     Gazete, adanın daha önce Bill Gates, Michelle Pfeiffer ve Celine Dion'un da aralarında bulunduğu birçok ünlü kişiye evsahipliği yaptığını yazdı. 
     Isabella 8 ve Connor 6 adlı 2 evlatlık çocuğu bulunan Kidman ve Tom Cruise, bu yıl başında ayrılacaklarını açıklamıştı. 
     Crowe da ünlü yıldız Meg Ryan ile kısa bir süre birlikte olmuştu. 






</TEXT>
</DOC>
