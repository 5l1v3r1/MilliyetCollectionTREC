<DOC>
<DOCNO> 5413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/siyaset/siy06.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk yeşilleri light’ 
</HEADLINE>
<TEXT>

Türk "Yeşiller"i, Gönül Birliği Yeşiller Partisi adıyla siyasete döndü. Genel Başkan Recep Yazıcıoğlu "Almanlar gibi uçuk yeşil değiliz" diyor 
     ESRA KURT İstanbul 

     Anayasa Mahkemesi’nin Yeşiller Partisi’ni kapatmasının ardından, uzun süre siyasetten uzak kalan Yeşiller, Türkiye’de faaliyet gösteren çevre örgütlerini de bünyelerinde toplamak amacıyla 3 Kasım 2000’de Gönül Birliği Yeşiller Partisi GYP adıyla siyasete döndü. Partinin kurucu genel başkanı Haydarpaşa Numune Hastanesi Kadın Doğum Kliniği şefliğinden emekli olan Dr. Eşref Yazıcoğlu... Ankara’da genel merkezi, İstanbul’da da il başkanlığı olan GYP, aralarında çiftçi, memur, emekli, tüccarların da bulunduğu 31 kişi tarafından kuruldu. Hedeflerinin 41 ilde örgütlenerek ilk seçimlere katılmak olduğunu söyleyen Yazıcıoğlu GYP’nin, doğanın kirletilmesinin önlenmesi, ozon tabakasının delen unsurların ortadan kalkması ve global ısınmanın önlenebilmesi için mücadele edeceğini anlattı. 
     
En fazla üç çocuk      Aile planlamasının, "aileye en fazla üç çocuk" diye sınırlanmasının Türkiye için gerekli olduğunu savunan Yazıcıoğlu, "Üç çocuktan fazlasına yaptırım getireceğiz. Zorunlu eğitimi de 12 yıla çıkaracağız" dedi. Anayasa Mahkemesi’nce kapatılan Yeşiller Partisi’nin, eşcinsel üyeleriyle gündeme gelmesini değerlendiren Yazıcıoğlu, "Biz geleneksel değerlere bağlıyız. Alman yeşilleri gibi uçuk yeşiller değiliz" diye konuştu. 
     


 SİYASET 

















</TEXT>
</DOC>
