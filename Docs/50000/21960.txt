<DOC>
<DOCNO> 21960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/18/son/soneko07.html </URL>
<DATE> 2001/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Döviz mevduat hesapları 1 haftada 64 milyon dolar azaldı 
</HEADLINE>
<TEXT>

     Bankalardaki toplam döviz mevduat hesapları, 64 milyon dolar azalarak 51 milyar 916 milyon dolara indi. 
     Merkez Bankası'nın geçici verilerine göre, 27 Nisan tarihinde 51 milyar 980 milyon dolar olan toplam döviz mevduat hesapları, bir haftada 64 milyon dolar azalarak 51 milyar 916 milyon dolara geriledi. 
     Dalgalı kur sistemine geçilmesiyle birlikte, bu tarihten itibaren bankaların ABD Doları bildirimi esas alınarak yayımlanmaya başlanan döviz tevdiat hesapları, bir haftada 51 milyon dolar artarak 41 milyar 766 milyon dolara düştü. 
     Yurtiçi döviz tevdiat hesapları DTH toplamı 413 milyon dolar artarak 36 milyar 670 milyon dolara çıkarken, yurtdışı DTH 18 milyon dolar azalarak 2 milyar 847 milyon dolar olarak gerçekleşti. 
     Bankalararası interbankta döviz tevdiat hesapları ise 344 milyon dolar azalarak 2 milyar 250 milyon dolara indi. 
     4-11 Mayıs tarihleri arasında kredi mektuplu DTH ve süper döviz hesapları da, 62 milyon dolar gerileyerek 10 milyar 88 milyon dolar oldu. 
     DTH, 23 Şubat 2001 tarihine kadar, bankalardan TL olarak derlenmekte ve ABD Doları karşılığı için Merkez Bankası'nın gösterge niteliğindeki günlük dolar döviz alış kuru uygulanmaktaydı. 






</TEXT>
</DOC>
