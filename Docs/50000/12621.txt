<DOC>
<DOCNO> 12621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/guncel/gun07.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Vali onayladı, polis sordu... 
</HEADLINE>
<TEXT>
Polis genelevde ankete soyundu 
Polise içini döken genelev kadınlarının yüzde 3’ü üniversite mezunu çıktı. Bazıları ise emlak zengini 
     KEMAL BULUT Ankara 

     Türkiye’de ilk kez polis teşkilatı, genelev kadınlarına anket yaptı. Ankara polisinin gerçekleştirdiği ankette, aralarında üniversite mezunlarının da bulunduğu hayat kadınlarının psikolojik tedavi görmek istedikleri ortaya çıktı. Ahlak Masası ekipleri, 32 soruyu içeren anket formlarını Ankara Genelevi’ndeki 280 kadına dağıtarak bir hafta sonra sonuçları aldı. 
     
Beş sosyolog inceledi      Ankete, 220 kadın katıldı. Emniyet Genel Müdürlüğü Eğitim Daire Başkanlığı’nda, beş sosyologla yapılan inceleme sonucu hazırlanan rapor da İçişleri Bakanlığı, Kadının Sorunları ve Statüsü Genel Müdürlüğü, ilgili Devlet Bakanlığı ve Sağlık Bakanlığı’na gönderildi. 
     
Üniversiteliler zengin olmak için çalışıyor      Kadınların yüzde 80’i, isteyerek bu işi yapıyor. 
     Yüzde 3’ü de üniversite mezunu. 
     Üniversite mezunları, servet edinmek için bu mesleği tercih ediyor. Aylık gelirleri ortalama 700 milyon. 
     Yüzde 80’i ilkokul veya ortaokul mezunu. 
     Yüzde 30’u "dost" hayatı yaşıyor ve kazançlarını "dostları"yla paylaşıyor. 
     Bazı kadınların üç - dört dairesi bulunuyor. 
     


 GÜNCEL 




























</TEXT>
</DOC>
