<DOC>
<DOCNO> 14251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/02/son/sonspo01.html </URL>
<DATE> 2001/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Mustafa Denizli "Yolumuz kısalıyor" 
</HEADLINE>
<TEXT>

     Fenerbahçe Teknik Direktörü Mustafa Denizli, şampiyonluk yarışında yolun kısaldığını ve Fenerbahçe'nin iyibir şekilde yoluna devam ettiğini söyledi. 
     Denizli, Adanaspor maçından sonra düzenlenen basın toplantısında oyuncularının performansından memnun olduğunu belirterek, ''Adanaspor'u yenerek hem yolumuza devam ettik, hem de uzun süredir maçlarda oynatamadığımız oyunculara yer verdik. Oynanmayan maçlar önemli. Yol kısalıyor, biz firesiz yolumuza devam ediyoruz'' şeklinde konuştu. 
     Teknik direktör Denizli, Adanaspor'un çok iyi mücadele ettiğini, her iki takım içinde bu maçın çok daha gollü geçebileceğini vurgulayarak, şunları kaydetti 
     ''Sürekliliği olan futbolcuların olmaması oynamayan oyunculara kendilerini gösterme şansı verdi. Süre kısalınca kazanma hırsı ön plana çıkıyor. Bu da, aceleciliği getiriyor. Gol kaçırmak için veya atmak için vardır. Gol kaçabilir. Bugün sezonun en farklı galibiyetini de elde edebilirdik.'' 




</TEXT>
</DOC>
