<DOC>
<DOCNO> 49009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/ekonomi/eko03.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Reklamcılar pakete girmek istiyor 
</HEADLINE>
<TEXT>

Reklam harcamalarının yüzde 60 gerilediğini açıklayan sektör dernekleri, reel sektör için düşünülen tedbirler paketine reklamın da dahil edilmesini istedi 
     EKONOMİ SERVİSİ 

     Toplam reklam harcamalarının yüzde 60 gerilediğini belirten reklamcılar, hükümetin, reel sektöre işlerlik kazandırmak amacıyla gündeme gelen tedbirler arasına, reklam katkısını da almasını istedi. 
     Reklamcılar Derneği, Reklamverenler Derneği ve Uluslararası Reklamcılar Derneği dün ortak bir açıklama yaptılar. 
     
     KDV indirimi istiyorlar 
     Reklamcılar Derneği Yönetim Kurulu Başkanı Faruk Atasoy, dernek merkezindeki basın toplantısında, ekonominin canlandırılmasına katkıda bulunacak reklam sektörünü de canlandırmak gerektiğini söyledi. Atasoy, reklam yatırımlarındaki KDV oranının düşürülmesi, RTÜK payının yüzde 5’ten 2’ye indirilmesi, Basın İlan Kurumu’nun yüzde 14 olan komisyonunun kaldırılması gerektiğini söyledi. 
     
     Programı biz tanıtalım’ 
     Hükümetin şubat ayından bu yana kamuoyuna hiçbir doyurucu açıklama yapmamasının krizi derinleştirdiğini belirten Atasoy, "Programı anlatmak için kurduğumuz İletişim Platformu’nun bu konuda hükümete önerisi oldu, ancak bir yanıt gelmedi" şeklinde konuştu. 
     Kriz nedeniyle gelirlerin azaldığını, bundan sonra parası olanların da yarın ne olacak’ diye harcama yapmadığını ifade eden Reklamverenler Derneği Yönetim Kurulu Başkanı Caner Tunaman ise "Reklam asıl bu noktada şarttır" dedi. 
     
     Biz de şimdi alın’ kampanyası yapalım 
     Uluslararası Reklamcılar Derneği Yönetim Kurulu Başkan Yardımcısı İzmir Tolga da krizden çıkış için, 1933’te Amerika’daki geçici yönetiminin başkanı Hug S. Johnson’un Buy now şimdi alın ’ kampanyasının model alınabileceğini söyledi. Tolga, "Amerika’da 1933’te devlet, buy now’ reklam kampanyası yaptı. Vatandaşlarına buy now’ diyor. Kriz insanların parası bittiği için olmadı, insanlar para harcamayı kestiği için oldu. Bunu harekete geçirmenin yolu da devlete düşer. Devlet, bunun tedbirlerini almalı ve teşvik etmeli" dedi. 
     



 EKONOMİ 























</TEXT>
</DOC>
