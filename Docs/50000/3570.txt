<DOC>
<DOCNO> 3570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/son/sontur14.html </URL>
<DATE> 2001/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Depremzede tokatlayan Valiye 500 milyon lira manevi tazminat cezası 
</HEADLINE>
<TEXT>

     Eski Bolu Valisi tarafından 12 Kasım depremi sonrasında tokatlandığını iddia ederek tazminat davası açan depremzede Gülşen Güler 500 milyon lira manevi tazminat kazandı. 
     Bolu Asliye Mahkemesi'nde eski Bolu Valisi Nusret Miroğlu hakkında depremzede Gülşen Güler'in açtığı 10 milyar liralık manevi tazminat davasının karar duruşması yapıldı. Karar öncesinde görüşlerini açıklayan Vali Nusret Miroğlu'nun avukatları, mahkemeye gönderilen bilirkişi raporunda Vali'nin, Gülşen Güler'e tokat atmadığının ve provakotör demediğinin anlaşıldığını ifade ettiler ve davacı Gülşen Güler'in olay anında Vali'yi tahrik ettiğinin karar öncesinde gözönünde bulundurulması gerektiğini söylediler. 
     Mahkeme Başkanı, mahkemeye gönderilen bilirkişi raporlarını inceleyen mahkeme heyetinin, Vali'nin Gülşen Güler'e tokat atmadığı ve provakatör demediği kanaatına ulaştığını belirterek, ''Gülşen Güler'in olay anında gözaltına alınmasını özgürlüğün geçici olarak kısıtlanması olarak kabul eden bilirkişi kararı doğrultusunda davalı Nusret Miroğlu'nun 500 milyon lira manevi tazminat ödemesine, bu tazminatın olay tarihiden itibaren biriken yasal faizleriyle tahsil edilerek davacıya verilmesine karar verdi'' dedi. 
     
     



</TEXT>
</DOC>
