<DOC>
<DOCNO> 27594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/guncel/gun04.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
H kimden müdüre ders 
</HEADLINE>
<TEXT>

Bursa Asliye Ceza Mahkemesi H kimi Gültekin, duruşmada cezaevi müdürüne çıkışırken insan hakları dersi verdi Burası mahkeme. Tutuklu ve hükümlülere terörist diyemezsiniz 
     TUNA ÇAM, NAİL KAHRAMAN DHA 

     Bursa Tabipler Birliği'ne bağlı dört doktor hakkında, Bursa Özel Tip Cezaevi'nde "ölüm orucu" eylemi yapan mahk mları tedavi etmeleri gerekirken, destek verdikleri iddiasıyla dava açıldı. 
     Bursa 2. Asliye Ceza Mahkemesi'nde h kim önüne çıkan doktorlara, çevre il ve ilçelerden gelen Türk Tabipler Birliği üyesi çok sayıda doktor destek verdi. Sanık doktorlar Bülent Aslanhan, Hamdi Uğur, Şule Akköse ve Arif İsmet Adanur'u, aralarında Baro Başkanı Ramazan Hoca ve İnsan Hakları Derneği Bursa Şube Başkanı Ayşe Batumlu'nun da bulunduğu 15 avukat savundu. Dr. Aslanhan, kendisine yöneltilen suçlamaları kabul etmedi. 
     Sanıklardan Dr. Uğur ise, "Kendi hastalarıma nasıl baktıysam, ölüm orucu ve açlık grevinde bulunan mahk mlara da aynı özeni gösterdim" diye konuştu. Akköse ve Adanur ise kendilerine yöneltilen suçlamaların asılsız olduğunu, görevlerini yaptıkları için vicdanlarının rahat olduğunu belirtti. 
     Mahkemede tanık olarak dinlenen Bursa Özel Tip Cezaevi Müdürü Cihanşah Karakoç, doktorların görevlerini kötüye kullandığını ileri sürerek, eylem yapan mahk mlar için "terörist" ifadesini kullandı. Bunun üzerine H kim Sıbgatullah Gültekin, "Burası mahkeme. Hükümlü ve tutuklulara 'terörist' diyemezsiniz. Ben bu deyimi kullanmıyorum" diye çıkıştı. 
     
Müdürün cevabı      Gültekin’in bu sözlerine Karakoç, "Biz resmi yazışmalarda, bu mahk mları 'terörist' olarak tanımlıyoruz" yanıtını verdi. Bunun üzerine Gültekin, "Yazışmanız mahkemede geçerli değil. Ben Anayasa'ya göre hareket edip konuşuyorum. Mahkemede bu kelimeyi kullanamazsınız" dedi. 
     H kim Gültekin, duruşmayı eksik evrakın tamamlanması için erteledi. 
     
10 soru 10 cevap      ÖLÜM ORUÇLARI 
     Ölüm oruçları nasıl başladı 
     Terör suçlarından tutuklu ve hükümlü bulunan mahk mlar, F tipi cezaevlerine sevk edilmemek için ölüm orucuna başladılar. 
     
     Talepleri neydi 
     F tiplerinin ve DGM’lerin kapatılması, Terörle Mücadele Yasası’nın TMY kaldırılması ve geçmiş yıllardaki ölüm oruçlarında ve operasyonlarda sakat kalanların tahliyesini istediler. 
     
     Adalet Bakanlığı ne yaptı 
     Bakanlık, aydınlardan aracı olmalarını istedi. Hikmet Sami Türk, yasal iyileştirmeler yapılacağına söz verdi. 
     
     Mahk mlar bunu yeterli gördü mü 
     Hayır. Bakana güven duymadılar. 
     
     Bakanlık ne yaptı 
     Bakanlık, 19 Aralık’ta, tüm cezaevlerinde "Hayata Dönüş Operasyonu"nu gerçekleştirdi. 
     
     Eylem nasıl devam etti 
     Sevkler eylemi durduramadı. 
     
     Eylem süresince ne oldu 
     24 kişi yaşamını yitirdi. 50 kişi sakatlandı. 
     
     Bakanlık ölümler karşısında ne yaptı 
     Ölüm orucunun bırakılması gerektiğini, başka bir girişimin olmayacağını belirtti. Ortak alanlar kullanıma açıldı. 
     
     Mahk mların talepleri sürüyor mu 
     Düzenlemeler yetersiz bulundu. Eylem sürdü. 
     
     Bakanlık girişimde bulunuyor mu 
     Bakanlık, düzenlemeler yaptığını söylüyor. Yeni bir girişimin olmayacağını ifade ediyor. 
     



 GÜNCEL 



















</TEXT>
</DOC>
