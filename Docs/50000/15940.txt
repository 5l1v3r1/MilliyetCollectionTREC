<DOC>
<DOCNO> 15940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/son/sontur02.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisten kaçmak isterken canından oldu 
</HEADLINE>
<TEXT>

     Gaziosmanpaşa'da polisten kaçmak isterken elektrik direğine çarpan kamyonetin sürücüsü hayatını kaybetti. 
     Küçükköy Yenimahalle'de gördüğü polis otosundan, 34 PS 376 plakalı kamyonetiyle kaçmaya başlayan Şenol Dilek 37 , suç unsuru taşıyabileceği gerekçesiyle polis ekiplerince takibe alındı. 
     Ara sokaklarda izini kaybettiren ve saat 03.00 sıralarında Altıyol'da tekrar görülen Dilek'in kullandığı araç, 547. Sokağa girerek polisten kaçmak istedi. Yokuş aşağı giderken aşırı hız yapan Dilek'in kullandığı kamyonet, kontrolden çıkarak yol kenarındaki elektrik direğine çarptı. Daha sonra ters dönerek savrulan kamyonet, Cihan Sarı'ya ait evin duvarına çarparak durabildi. Kazada, aracının içinde sıkışan Şenol Dilek, olay yerinde öldü. Gaziosmanpaşa İtfaiye ekiplerince araçtan çıkartılan Dilek'in cesedi, Özel Duygu Hastanesi'nin morguna kaldırıldı. Polis, pazarcılık yaptığı öğrenilen Dilek'in kamyonetinde yaptığı aramada, bir adet 9 milimetre çapında ruhsatsız tabanca buldu. Olayla ilgili soruşturma sürdürülüyor. 




</TEXT>
</DOC>
