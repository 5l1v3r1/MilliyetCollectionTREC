<DOC>
<DOCNO> 43820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/26/astro/index.html </URL>
<DATE> 2001/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğleden sonraya dikkat 
</HEADLINE>
<TEXT>

Gökyüzü bugün de pek rahat bir görünüm sergilemiyor. Duygusal çatışmalara eğilimin arttığı ve sözlerimize daha fazla özen göstermemiz gereken bir gündeyiz. 21.05’te Kova burcuna geçecek olan Ay, havayı bir miktar yumuşatacak ama özellikle öğleden sonra duygusal alanda huzurlu olmak pek kolay olmayabilir. Bu saatlerde kötümserlikten uzak kalmak ve geniş düşünebilmekte fayda var. Koç’lar bugün süregelen işlerini daha iyi planlamak zorundalar. Üstleriyle ilişkilerinde gerginlik yaratmaktan kaçınmaları gerekiyor. Boğa’lar yeni düşüncelere açıklar ama bu arada inatçılık etmek yararlı sonuçlar getirmeyebilir. İkizler duygusal konularda ve yakın ilişkilerinde hayal kırıklığına uğramamak için daha esnek davranmak zorunda. Parasal konularda şartların pek rahat olduğunu söylemek zor. Yengeç’ler de öyle. Bu duyarlı burç, özellikle öğleden sonra içine kapanabilir. Aslan için durup dinlenmek yok. İş ortamında daha sıkı çalışarak pek çok şeyi gerçekleştirebilirler. Başak’lar da diğerlerine oranla rahatlar ama yine de aşırı iddiacı olmamaları ve kişilik çatışmalarına girmemeliler. Ay’ın Kova burcuna geçmesi ile birlikte daha rahat bir atmosfer söz konusu olacak. Bu konum özellikle İkizler, Terazi ve Kova’nın daha fazla işine gelmekte. Terazi’ler günün ilk yarısında pek rahat değiller. Eve ilişkin uğraşlar daha fazla vakitlerini alabilir. Akrep’ler ise akşam saatlerinde duygusal konularda daha tepkisel davranabilirler. Soğukkanlılıklarını korumaları gerekmekte. Yay’lar maddi konularda süregelen problemlerine çareler arıyor ama daha uzun vadeli düşünmek zorundalar. Oğlak’lar ise birkaç gün içinde fazlasıyla yoğundular ve şimdi parasal konularda kendilerine yeni şanslar yaratabilecekler. Kova’lar akşama kadar sessiz olmakla birlikte, daha sonra canlanıyorlar. Duygusal konularda söyleyecekleri çok şey olabilir. Duyarlı Balık’lar bugün karışık etkiler altında. Halbuki sezgilerine kulak verseler çok daha iyi olacak. 

            Faks 287 74 37 
      







</TEXT>
</DOC>
