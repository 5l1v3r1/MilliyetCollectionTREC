<DOC>
<DOCNO> 19022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/son/sontur02.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeniköy'de kuru yük gemisi karaya oturdu 
</HEADLINE>
<TEXT>

     Yeniköy'de, Mısır bandıralı bir kuru yük gemisi karaya oturdu. 
     Yeniköy ''Çakar mevkii''nde saat 23.15 sıralarında Mısır bandıralı ''National Star'' adlı kereste yüklü gemi, henüz belirlenemeyen bir nedenle karaya oturdu. 
     Mısır bandıralı ''National Star'' gemisinin ''dümen kilitlenmesi'' nedeniyle karaya oturduğu öğrenildi. Alınan bilgiye göre, Rusya'nın Novorossisk limanından aldığı kereste ve karışık kargo yükünü Mısır'ın İskenderiye Limanı'na götüren gemi, İstanbul Boğazı'ndan geçiş yaptığı sırada Yeniköy'de, deniz fenerinin bulunduğu ''Çakar mevkii''nde kontrolden çıktı. Yetkililer, dümenin kilitlenmesi nedeniyle kıyıya yakın bir noktada karaya oturan 6 bin 160 grostonluk National Star adlı geminin,kılavuz kaptan almadan Boğaz geçişi yaptığını ifade ettiler. 
     ''National Star'' adlı kuru yük gemisi, mürettebatın yaklaşık 2.5 saatlik çalışması sonucu, arızası giderilerek kurtarıldı. kendi imkanlarıyla kurtuldu. 
     







</TEXT>
</DOC>
