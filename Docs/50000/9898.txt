<DOC>
<DOCNO> 9898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/04/ekonomi/eko06.html </URL>
<DATE> 2001/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupalılar acente avında 
</HEADLINE>
<TEXT>

Almanlardan sonra İngiliz ve İspanyollar da Türk şirketlerini satın almaya başladı 
     Türk turizm sektörünün geleceğine ilişkin umutlar, Avrupa’nın dev turizm şirketlerini, Türkiye pazarında kendi şirketleriyle faaliyet gösterme kararı almalarına yöneltti. 
     Alman turizm devlerinden TUI’nın Gulet ve Tantur’u satın almasından sonra İspanyol Barcelo Camel ve Elena’yı, İngiliz First Choice da STS, Marmara, Sun Quest, Turchese, Taurus, Royal ve Bosphorus’u bünyesine kattı. 
     Şubat ayında iflas eden Mandalin Tur’un Alman partneri ITS de satın aldığı Mas Tur adlı şirketle, Türkiye’de artık doğrudan faaliyet gösterecek. 
     Turizm Yatırımcıları Derneği Başkanı Tavit Köletavitoğlu, Türkiye’ye turist getiren yabancı tur operatörlerinin hizmet kalitesine önem verdiklerini belirterek, yeterli kalitede hizmet üretemeyen yerli partnerlerinin yerine, kendi şirketlerini kurmalarının doğal olduğunu ifade etti. 
     


 EKONOMİ 















</TEXT>
</DOC>
