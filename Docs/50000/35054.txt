<DOC>
<DOCNO> 35054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/02/yazar/cemal.html </URL>
<DATE> 2001/08/02/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
ANAP çaresiz’ değişecek 
</HEADLINE>
<TEXT>

Partide genel başkandan, muhalefete, delegeden, seçmene kadar hiç kimse mutlu değil. Değişim ve yenilenme mesajları yeterli olmadı. Muhalefet sürekli olarak "güven bitti" konusunu işliyor 
     ANKARA 

     Birkaç gündür ANAP kulisinde nabız tutmaya çalışıyorum. Halinden, Genel Başkan’ından, partisinden memnun olana henüz rastlamadım. Herkes yakınıyor. Mevcut partiler gibi ANAP’ın da kötü gittiğini hiç lafı dolandırmadan söylüyor. 
     ANAP lideri Yılmaz’ın yakın çevresinden bir kurmayla sohbet ederken şöyle dedim 
     "Mesut Yılmaz’ın bir ayağı siyaseten çukurda... Çıkabilir mi " 
     Yanıt ilginç geldi 
     "Bir değil, iki ayağı çukurda " 
     ANAP genel başkan yardımcılarından biriyle parti genel merkezinde konuşurken şunları söyledi 
     "Halkın nabzı elimizde. Seçim araştırmalarını parti olarak yaptırıyoruz. Sonuçlar kapalı zarf içinde önce Genel Başkan’a veriliyor. O da açıp şöyle bir bakar. Mesela yüzde 4.3. Bu sonucu gördükten sonra sessizce masanın üstüne bırakır." 
     Aynı yönetici şunu ekledi 
     "Yeniden nasıl yükselişe geçeceğiz Mesut Bey’in söylemi iyi. Ama ya inandırıcılığı..." 
     
     İnandırıcılık ve güven... 
     Mesut Bey ve inandırıcılık... 
     Mesut Bey ve güven... 
     ANAP kulisinin güncel konuları satır başlarıyla böyle. İnandırıcılık ve güvenin diplerdeki seyri tartışılıyor. 
     Partinin akil adamlarından Gümüşhane milletvekili ve eski bakan Oltan Sungurlu’yla sohbet ederken o sakin üslubu içinde şik yet eder gibiydi 
     "Güveni bir defa kaybedince tazelemek çok zor. Güven bitti. Büyük bir erozyon yaşandı. Şimdi ne yapmak lazım, kaybolan güveni yerine getirmek için .. Bilemiyorum." 
     Yılmaz’ın yumuşak karnı burası. 
     Genel başkan adayları sürekli bu karnı yumrukluyor. 
     Eyüp Aşık’ın sözleri 
     "Mesut Bey’in söylemi iyi. Değişim ve yenilenme mesajları veriyor. Ama millet heyecan duymuyor. Mesut Bey’le millet arasında gerginlik var. Tıpkı 1988’le 1989’da Özal’la millet arasında olduğu gibi... Mesut Bey bu kongrede gitmezse ANAP barajın altında kalır." 
     Lütfullah Kayalar’ın sözleri 
     "Anavatan Partisi, Mesut Yılmaz’la birlikte halktan uzaklaştı, kimliksizleşti." 
     Vehbi Dinçerler’in sözleri 
     "Mesut Bey kendini kurtarmak için girdi hükümete, partiyi büyütmek için değil. Halka değil, egemen unsurlara hizmet götürmek için hükümette..." 
     Genel başkanlık yarışında hiç kimse kalkıp "Benim yoğurdum ekşi " demez. 
     Ya da rakibe çiçek atılmaz. 
     Ancak, güreş minderinde yalnız Mesut Yılmaz’ın inandırıcılık sorunu yok tabii. Rakiplerinin de var. Örneğin, ANAP Genel Merkezi’nde ayak üstü sohbet ettiğim bir kongre delegesi, sözü Lütfullah Kayalar’a getirip şöyle dedi 
     "Söylediklerin doğru da sen yanlışsın." 
     
     Herkes değişimci ama... 
     ANAP’ta herkes değişimci 
     Sloganların tümü değişim üzerine. Başınızı nereye çevirseniz değişim sözcüğü hemen göze çarpıyor. 
     Rakipleri de, Yılmaz da değişimci. 
     Genel başkan yardımcılarından birine takılıyorum 
     "Yılmaz hepinizi değiştirecekmiş..." 
     Ciddileşiyor 
     "Eşit olarak yapacaksa tamam... Fakat partiyi sırtında taşıyanla, kendini partinin sırtında taşıtan arasında ayrım yapmazsa, o zaman başka..." 
     Ankara’nın caddelerine Yılmaz’ın afişleri asılmış 
     "Yeni bir gelecek, yine ANAP’la gelecek." 
     Eyüp Aşık 
     "Bu benim sloganımdı." 
     Lütfullah Kayalar, Çankaya’da bir arkadaşına ait koca bir apartmanı kendine merkez yapmış. "Satılık levhasını indirdi kongre boyunca bana tahsis etti" diyor. Diğer adayların mütevazı ve sakin, sessiz bürolarına kıyasla Kayalar’ınki bayağı hareketli ve canlı. 
     Binanın girişinde bir tabela 
     Anavatan Partisi Değişim Merkezi. 
     Oturma salonunda bir afiş 
     "ANAP şimdi büyüyecek, değişecek çaresiz değişecek " 
     
Muhalefet Sorun Yılmaz      Lütfullah Kayalar’ın sözleri "Dört seçim üst üste kaybetmiş bir lider 1991, 1995 ve 1999 genel seçimleriyle 1994 yerel seçimleri... Üstelik her seçimde bir öncekinden daha az oy almış. Şimdi kendi de söylüyor, ANAP barajın altında..." 
     Şöyle devam ediyor 
     "ANAP’ın değişimcilik karakteri Yılmaz’la kayboldu. Halktan koptu. Devletçi, statükocu oldu. Kimlik erozyonuna uğradı. Bu parti erimiş, erimiş, erimiş... 1999 seçimleri öncesinde de temizlik. dürüstlük gitmiş. Çamurun üstüne oturmam demişsin, sonra da Tansu Çiller’le aklama - paklama yapmışsın." 
     Ve ekliyor Lütfullah Kayalar 
     "ANAP’ın tek bir problemi var Mesut Yılmaz." 
     Bir diğer genel başkan adayı Vehbi Dinçerler’e göre de gerçek sorun Mesut Yılmaz. Bu bakımdan öncelik sıralaması daha farklı Dinçerler’in 
     "Mesut Bey neden mi geriledi Özal’a sövenlere makam verdi. Demirel’e fazla yakınlık gösterdi. Zaman zaman Özal’dan daha çok Demirel’e yakın durdu. 28 Şubat’ın başbakanlığını kabul etmesi, partiyi kökünden ve özünden saptırdı. Çok zikzak yaptı. Bir gün demokrat, bir gün devlet partisi oldu. Ayrıca, 10 yıldır seçim kaybediyorsan, bunun konjonktürel sebepleri olmaz. Problem sensin " 
     
Delegenin ikna olması çok zor      Genel Başkan adaylarının söyleyecek çok şeyleri var Yılmaz hakkında. Bu açıdan işleri güç değil. 
     Ancak onların da inandırıcılık sorunu büyük. Yılmaz’ın bütün gediklerine, açıklarına rağmen kongre delegelerini değişim konusunda ikna etmeleri zor. 
     Eyüp Aşık, "Bu sessizlikten bir patlama çıkacak, bütün Türkiye yıllarca bu kongreyi konuşacak" diyor olsa da, bu bir özlem galiba. Böyle bir sürpriz gelişmeye ihtimal verenler azınlıkta... 
     O yüzden, genel başkan adayları Yılmaz hakkında ne deseler, "Peki ama bu iş sizinle nasıl olacak " sorusunun muhatabı oluyorlar. 
     Bir gerçek daha var. 
     Bizim partilerde, özellikle merkez sağda genel başkana karşı kongre kazanmak çok güçtür. Hatta örneği yoktur. Buna ister lider sultası deyin, ister parti içi demokrasiden yoksunluk... 
     Bu nedenlerle ANAP lideri, hafta sonundaki kongrede rakiplerini muhatap almak niyetinde değil. 
     ANAP’ta kongre günleriyle ilgili üçüncü yazı yarın. Kongre kulisinde Tayyip Erdoğan, Kemal Derviş’li bir yazı da olabilir. 
     
Kalite belgesi aldılar      ANAP, Avrupa’da bir ilki gerçekleştirerek ISO 9002 kalite belgesi aldı. Başbakan Yardımcısı Mesut Yılmaz, bu sistem çerçevesinde genel merkezde görev, yetki ve sorumlulukların yeniden tanımlandığını söyledi. 
     Avusturya’nın ÖQS firması tarafından Önorm En ISO 9002 Kalite Yönetim Sistemi Sertifikası verilmesi nedeniyle parti Genel Merkezi’nde dün bir tören düzenlendi. 
     
     







İslam nereye 


Hacının harcı... 


Refah kararı 


ANAP çaresiz’ değişecek 


Çeşmenin suyu bitince 


Sınır anlaşması 


İşte benim müthiş servetim 


Avrupa dağlarına, ağustos karı... 


Siyasal İslama Batı freni 


Hangi banka, kiminle, ne zaman 


Sigortadan para alamayacaksınız 


Ekmek şimdi "aslanın ağzında" 


Arı Hareketi ve Tantan 


</TEXT>
</DOC>
