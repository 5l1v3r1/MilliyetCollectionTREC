<DOC>
<DOCNO> 13535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/ekonomi/eko10.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya’dan IMF’ye rest Reçete istemiyoruz 
</HEADLINE>
<TEXT>

     Rusya Maliye Bakanı ve Başbakan Yardımcısı Aleksey Kudrin, "IMF kredisine, dolayısıyla reçetesine ihtiyacımız yok" dedi. Rusya’nın, bu ülkenin IMF ile yaptığı ekonomik program ve kredi görüşmelerinin artık son aşamalarına gelinmesine ve her an sonuçlanacağının beklenmesine karşın sürpriz bir gelişme yaşandı ve Rusya, "Görüşmelerden çekiliyoruz, IMF ile pazarlığını yapacağımız bir hükümet programımız olmayacak" dedi. 
     Bu tavrını geçen Cuma günü IMF’ye de bildirdiği bugün açıklanan Rusya’nın bu kararının gerekçesini Kudrin açıkladı. Kudrin, "Bu yıl krediye ihtiyacımız yok. O nedenle uygulanması tamamen IMF’nin kontrolünde olacak olan bir programa da ihtiyacımız yok" dedi. 
     Rusya böylece, oluşturulmasına ve uygulanmasına IMF’nin katılmayacağı bir ekonomik reçeteye sahip olacak. 
     


 EKONOMİ 

























</TEXT>
</DOC>
