<DOC>
<DOCNO> 43551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/22/spor/yozer.html </URL>
<DATE> 2001/09/22/ </DATE>
<TIME>  </TIME>
<AUTHOR> HALİL ÖZER  </AUTHOR>
<HEADLINE>
Yan top korkusu 
</HEADLINE>
<TEXT>

     Galatasaray’ın farklılığı orta alandaki yoğun ve baskıcı presi ile ortaya çıkarken, Fenerbahçe’yi de bu silahı ile vurmaya çalışacak. Her ne kadar Ümit Davala’nın gidişi ile orta alan zarar gördüyse de, Lucescu bu silahı en iyi şekilde kullanmak isteyecek. 
     Fenerbahçe’nin orta alandaki zaafları veya bu bölgede oyuna tempo kazandırması Galatasaray’ı korkutmuyor. Lucescu Sergen’i ölü alanlarda kullanıp, gol yollarını bulmaya çalışacak. Forvette oynarsa Arif ve Ümit Karan’a büyük işler düşecek. Berkant’ı ise PSV tecrübesinden sonra pek oynatmayı düşünmeyen Lucescu ne kadar formsuz olursa olsun tecrübeli Arif’i Ümit’in yanına koymayı düşünüyor. Ancak Lucescu’yu bugün düşündüren bazı konular da yok değil. Öncelikle Andersson’un oynamasına pek sıcak bakmayan Lucescu, savunmasının ve kaleci Mondragon’un yan toplardaki zaaflarının aleyhlerine olacağına inanıyor. Ayrıca PSV maçında kanatlardaki aksamalar, Hakan Ünsal’ın formsuzluğu, Mendez’in tecrübesizliği, Capone’nin bir türlü istenilen düzeye gelememesi Lucescu’yu çok rahatsız ediyor. Fenerbahçe’nin özellikle kanatlardan yarattığı gol pozisyonlarını çok iyi bilen Lucescu maça kadar bu bölgelere çözüm aramaya çalışacak. 
     Galatasaray genelde kendi sahasında baskıcı oynayan bir takım. Kontrataklara iyi önlem aldığı zaman yenemediği rakip yok. Bu avantajına güvenen Galatasaray oyun felsefesini değiştirmeyecek. 
     



 SPOR 

























</TEXT>
</DOC>
