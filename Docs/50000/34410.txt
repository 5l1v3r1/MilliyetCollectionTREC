<DOC>
<DOCNO> 34410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/yazar/sazak.html </URL>
<DATE> 2001/07/29/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Pişkin - Türk ve işkence 
</HEADLINE>
<TEXT>

     Adalet Bakanı Türk'ün, Pişkinsüt fezlekesini savunurken "biz aletlere ceza vermiyoruz" diye karakoldaki Filistin askısını görmezlikten gelmesi haftanın gafı oldu. 
     Sema Hanım isyan ediyor 
     "Toplum Sayın Adalet Bakanı'ndan hukuka, hukuk devletine ve demokrasiye katkı yapmasını, yolsuzluklarla mücadele edenlerle değil yolsuzluğa karışanlarla, insan hakları uygulamalarının mağdurları ile değil hak ihlalleri ile mücadele etmesini, polis devletinin değil hukuk devletinin koşullarını oluşturmasını bekliyor." 
     Adalet Bakanı bunu hep yapıyor. 
     Onlarca insan cezaevleri operasyonunda canından olurken Bakan Türk buna "hayata dönüş" adını verebiliyordu. 
     Pişkinsüt, Türk'ün ruh halini 12 Eylül zihniyetine bağlarken şunu söylüyor "Hukuk adına sürekli yanlış yapan, devlet adına açıklama yapıp sözünden dönen bir Adalet Bakanı'na sahip olmamız Türkiye için büyük şanssızlıktır." 
     Hikmet Sami Bey, siyasete girmeden üniversitede sessiz sakin bilim adamı iken, kendi adına geliştirdiği seçim yöntemiyle, "Türk sistemi"yle anılırdı. Adalet Bakanlığı'ndaki "Türk modeli" ise, kara bir sayfa olarak tarihe geçti. Ortada Pişkinsüt'ün işlediği kişisel bir suç mu var ki, savcılar harekete geçiyor, Bakan da "yasadışı örgütler ve onların sözcüleriyle aynı doğrultuda görüş açıklıyor" diye fetva veriyor. 
     Bakan bu tutumuyla asıl kendisi suç işliyor ve TBMM İnsan Hakları Komisyonu'nda parlamentodan seçilen bir grup milletvekiliyle 2 yıl süresince cezaevleri ve karakollarda işkenceyi soruşturan Sema Hanım'ı yargıya jurnalliyor. Bunu yapan Adalet Bakanı'nın eskiden bilim adamı olduğuna inanabiliyor musunuz 
     TBMM'nin denetim işlevi yasama kadar önemlidir. 
     Pişkinsüt'ün başında bulunduğu komisyon adil bir çalışma sonucu 980 adet işkence iddasını suç duyurusu şeklinde savcılıklara göndermiş. Aradan 1.5 yıl geçtikten sonra "isimler verilmedi" diye komisyon başkanının suçlanması, Sema Hanım'ın tepki gösterdiği "siyasi linç" iddiasını akla getiriyor. DSP kurultayındaki adaylık mı bu cezalandırmaya kapı açtı Yoksa F tipleri, ölüm oruçları, dayak ve işkencenin kol gezdiği karakollar Adalet Bakanı'nın insanlık alanına girmiyor mu 
     Beyoğlu Emniyeti'ndeki "Hortumcu S."yi de Pişkinsüt komisyonu da ortaya çıkarmamış mıydı 
     Bakan Türk, Pişkinsüt'e teşekkür etmeli. İşkencecilerin adını vermiyor diye... Savcılar Sema Hanım aleyhinde ikinci fezlekeyi "İşkence yapanları" deşifre etmesi için düzenlemeli. 
     Pişkin - Türk bu fezlekeye de vize verecek mi 
     Göreceğiz. 
     
     







Notlar potlar 


Kamuda ücret reformu 


Yolsuzluk coğrafyası, korku tapınağı... 


Başka boyut 


Son şarkı 


Ek sınav ne zaman 


Stan kaygı dağıttı 


Yoksa Ecevit "nutuh" mu atıyor 


Pişkin - Türk ve işkence 


Fischer Derviş’in gözüne fer getirdi 


Kötü bir şiir uğruna Ya Rab 


Birkaç sene gecikmişsiniz 


Olimpiyatlar Kaf Dağının arkasında 


Fisher bizden daha iyimser 


İşçi, çiftçi, esnaf, halk mı Kim onlar .. 


Van'a 10 yıl sonra gelen Şahmaran 


</TEXT>
</DOC>
