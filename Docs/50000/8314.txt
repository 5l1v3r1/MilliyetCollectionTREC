<DOC>
<DOCNO> 8314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/yasam/yas05.html </URL>
<DATE> 2001/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Koca köy sanal alem’den koptu 
</HEADLINE>
<TEXT>

Türkiye’nin ilk köy internet kafesi, çocuk ahlakını koruma memuru’ muhtar yüzünden mühürlendi... 
     DALCA BAŞÇİFTÇİ İzmir 

     İzmir’in Bademler köyünde açılan Athena İnternet Cafe’ jandarma tarafından mühürlendi. Oysa Bademler Köyü halkı bir ilke imza atmış ve internet üzerinden sanal da olsa dünyaya bağlanmıştı. 
     Köy meydanında açılan internet cafe, kısa sürede NASA’nın sitesine giren köylülerin, sabah gazeteleri okuyan yaşlıların ve yeni oyunlar keşfetmeye meraklı çocukların akınına uğradı. 
     Fakat bir gün kafe çalışanlarıyla muhtar arasında çıkan pürüz, tartışmaya dönüştü. Küçük çocukların kafeye girmesine kızan Muhtar Mehmet Oral, internet başındaki çocukları kovalayınca kaçışan çocuklardan yeğeni Mehmet Sözel, başını kapıya çarpıp yardı. Bunun üzerine büyük bir tartışma çıktı. Ve sonunda olay jandarmaya yansıyınca internet cafe, eksik belgeler yüzünden kapatıldı. 
     
     Açın benim kafemi 
     Cafenin sahibi emekli öğretmen Binali Ataman ise dertli konuştu " Emekli olduktan sonra benim de halka böyle bir katkım olsun istedim. Fakat yaşanan pürüz hepimizi üzdü. Bir an önce internet kafenin açılması gerekir." 
     
     


 YAŞAM 



















</TEXT>
</DOC>
