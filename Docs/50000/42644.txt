<DOC>
<DOCNO> 42644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/son/sonspo05.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanyol takımlarına şansımız tutmuyor 
</HEADLINE>
<TEXT>

     Fenerbahçe'nin, FC Barcelona ile yapacağı Avrupa Şampiyonlar Ligi F Grubu ilk maçıyla, Türk ve İspanyol ekipleri 39. kez karşı karşıya gelecek. 
     2 ülke takımları arasında bugüne dek yapılan 38 karşılaşmada, Türk ekipleri 11 galibiyet alırken, 21 kez sahadan yenik ayrıldı. 6 karşılaşma da berabere sonuçlandı. 
     Türk takımlarının attığı 36 gole karşılık, İspanyollar 64 gol kaydetti. 
     Türk takımları, İspanyollar karşısında bugüne dek yalnızca 2 kez turu geçebildi. 
     İspanyollarla 5 kez Avrupa Şampiyon Kulüpler, 6 kez UEFA, 3 kez Avrupa Kupa Galipleri, 1 kez Avrupa Fuar Şehirleri, 4 kez de Avrupa Şampiyonlar Ligi grup maçlarında eşleşen Türk ekipleri, yalnızca 2 kez turu atladılar. 
     Göztepe, UEFA Kupası'nda 1968'de Atletico Madrid karşısında 2-0 yenildiği maçın rövanşını 3-0 kazanarak, ilk kez İspanyollar karşısında turu geçen ekip oldu. 
     Galatasaray ise 1999-2000 sezonunda aynı kupada Real CD Mallorca'yı 4-1 ve 2-1 yenerek turu geçmişti. 
     Türk ekipleri, İspanyollar karşısında en farklı skorlu yenilgilerini 1991'de 7-2, 2000 yılında da 5-0'lık skorla Fenerbahçe'nin yarınki rakibi FC Barcelona'dan aldı. 
     Türkiye'yi, Avrupa Kupa Galipleri Kupası'nda temsil eden Trabzonspor, 1-0 kazandığı maçın rövanşında FC Barcelona'ya 7-2 yenilirken, geçen sezon Beşiktaş, Avrupa Şampiyonlar Ligi grup maçında 3-0 yendiği FC Barcelona'ya rakip sahada 5-0 yenildi. 







</TEXT>
</DOC>
