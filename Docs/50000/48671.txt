<DOC>
<DOCNO> 48671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/ekonomi/eko08a.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlar çekişti dolar düşemedi 
</HEADLINE>
<TEXT>

1 milyon 600 bin liraya kadar inen dolar, Derviş ve Akcan’ın ihale yasasıyla ilgili farklı tarih açıklaması ile yön değiştirdi 
     EKONOMİ SERVİSİ 

     Dış kaynak beklentisi ve 500 milyon euroluk tahvil ihracı ile iyileşme sürecine giren döviz piyasası yine siyasetin etkisinde kaldı. Devlet Bakanı Kemal Derviş ve Bayındırlık Bakanı Abdülkadir Akcan, İhale Kanunu’nun işlerlik kazanacağı süre için farklı tarihler kullanınca doların nabzı yeniden yükseldi. 
     
     Dolar yön değiştirdi 
     Sabah saatlerinde serbest piyasada 1 milyon 600 bin liraya, bankalararası piyasada da alışta 1 milyon 590 bin, satışta da 1 milyon 595 bin liraya kadar inen dolarin tansiyonu iki bakanın farklı açıklamalarıyla yeniden yükseldi. Dolar öğleden sonra tekrar 1 milyon 600 bin liranın üzerine çıktı. Dolar dün serbest piyasada 5 bin liralık düşüşle 1 milyon 615 bin liradan kapandı. Bankalararası piyasada da 1 milyon 612 bin liradan satış işlemi gördü. 
     
     Borsada k r satışı 
     Son bir aydır yükseliş trendi içinde bulunan borsa, dün k r realizasyonu ile hız kesti. Pazartesi ve salı günü hızlı yükselen endeks dün yüzde 0.92’lik düşüşle 9.578’e indi. Endeks gün içinde 9.812 puana kadar yükseldi. İşlem hacmi ise 497.1 trilyon liraya geriledi. Günün en yüksek oranlı artışları yüzde 4.78 ile ulaştırma sektörü hisselerinde gerçekleşirken, en yüksek oranlı düşüşler ise yüzde 2.02 ile sigorta sektörü hisselerinde gözlendi. 
     Ek dış kredi beklentisiyle önceki günlerde hızla gerileyen bono faizleri dün de yüzde 82.2’ye indi. Faiz bugün valörlü yüzde 81.1’e inerken, 2 puanlık düşüş gösterdi. 
     



 EKONOMİ 
























</TEXT>
</DOC>
