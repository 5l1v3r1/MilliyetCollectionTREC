<DOC>
<DOCNO> 5753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/yazar/alpay.html </URL>
<DATE> 2001/02/06/ </DATE>
<TIME>  </TIME>
<AUTHOR> Şahin ALPAY  </AUTHOR>
<HEADLINE>
Şaron "barış"ı 
</HEADLINE>
<TEXT>

     İsrail'de bugün yapılacak başbakanlık seçimini sağcı Likud partisi lideri Ariel Şaron 'un kazanacağına kesin gözüyle bakılıyor. Ne yazık ki bu sonuç, Ortadoğu'yu barış umudundan iyice uzaklaştıracak. 
     Filistin lideri Yaser Arafat 'ın, Şaron'un seçilmesi halinde "çatışmaların tırmanacağını, barış umudu kalmayacağını" söylemesi hiç şaşırtıcı değildi. Lübnan Başbakanı Refik Hariri 'nin "Şaron'un tavrı, savaşa çağrıdan başka bir şey değildir" demesi de... İşin ilginç tarafı Şaron'un rakibi, Başbakan Ehud Barak da onlardan farklı düşünmüyor. Barak'a göre, Şaron'un fikirleri "şiddetin artması ve durumun kötülemesi için hazır reçete." 
     ABD'deki bir numaralı destekçisi Daniel Pipes dahi, Şaron'un barışa hizmet edeceğine dair iddiasını, yüreklerine dehşet saçarak Filistinlileri ve Arapları savaşmaktan caydıracağı fikrine dayandırıyor Jerusalem Post, 31 Ocak . 
     Şaron'a bu "dehşetli" ünü kazandıran, işlediği ileri sürülen savaş suçları. İsrailli siyaset bilimci James Ron 'un sıraladığı başlıca vakaları şunlar 
     İsrailli tarihçilere göre Şaron komutasındaki İsrail birlikleri 1953 yılında Filistinli gerillaların saldırısına misilleme olarak Batı Yakası'ndaki Kibya köyünü bastı ve 60'tan fazla sivili katletti. Amerikan Time dergisi Şaron'un askerlerinin "bulabildikleri bütün erkek, kadın ve çocukları öldürdüğünü" yazdı. Şaron otobiyografisinde olayı kabullendi, fakat bir hata yapıldığını söyledi. 
     1982 yazında Savunma Bakanı Şaron komutasındaki İsrail ordusu Lübnan'ı işgal etti. İsrailli gazetecilere göre Şaron, 85 bin kişinin yaşadığı Güney Beyrut'taki Filistin mülteci kamplarının "yerle bir edilmesi" emrini verdi binlerce kişinin ölümünden, siviller arasında saklanan Filistin gerillalarını sorumlu tuttu. 
     Eylül 1982'de Şaron, İsrail'in desteklediği Lübnanlı Falanj milislerine Filistin mülteci kamplarındaki direnişi kırma emri verdi. Milisler bin dolayında sivili katletti. New York Times'dan Thomas Friedman, elleri ve ayakları bağlı gençlerin gözleri önünde kurşuna dizildiğini yazdı. İsrailli resmi bir araştırma komisyonu, katliamdan Şaron'u "dolaylı olarak sorumlu" buldu. 
     Şaron, çatışmalar tam olarak son bulduktan sonra Filistinlilerle görüşeceğini söylüyor. O'na göre, "Baskı, terör ve şiddet sonucunda tavizler verildiği dönem sona erdi." 
     Yüzde 70'i barış istediğini söyleyen İsrailli seçmenleri anlamak güç, ama imkansız değil. Şaron'u başbakan seçtiklerine göre, istedikleri barış, Filistinlilerin baskı, terör ve şiddetle susturulduğu türden bir "barış" olmalı... 
     "Filistin İsrail'dir, Ürdün de Filistin" diye düşünen, İsrail ile barış yapan Arap ülkeleri Ürdün ve Mısır'ı dahi derinden kaygılandıran Şaron'la birlikte, Ortadoğu'da çok tehlikeli bir dönem açıldığını söylemek herhalde kehanet olmaz. 
     
     





Hukukta değişim... 


Şaron "barış"ı 


Zaten yoktular 


İçtüzük ve kürsü 


İç tüzük ve iç kıyafet 


Ekonomi de kayarsa, dikiş tutmaz hiçbir şey 


Fazilet'e ek iddianame şoku 


Giden de pişman 


Irmaklar tersine akacak .. 


Avrupa Diller Yılı 


Ağlanacak halin özeti 


Şaron kazanırsa... 


İlişkiler ağı "nereden nereye..." 


Solda yeni arayışlar 


Kuyuya düşen taş 


Koç hangi ciroyla Fortune 200'e girer 


Dairesi hasar görenler 2 


Karsız üretim olmaz 


</TEXT>
</DOC>
