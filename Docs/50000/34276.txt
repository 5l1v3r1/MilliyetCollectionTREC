<DOC>
<DOCNO> 34276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/28/yazar/theper.html </URL>
<DATE> 2001/07/28/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Yönetici diktatör değildir 
</HEADLINE>
<TEXT>

     Deprem bölgesinde 10 bağımsız bölümlü bir binada oturuyorum. Kat maliklerinin hepsinin katılmadığı bir toplantıda yönetici artık kalorifer yakmayacağını söyledi. Bu kararı yönetici verebilir mi 
     M. S. - Adapazarı 
     
     Kullanılmakta olan umumi kaloriferin iptaline dair kararı bırakın yöneticinin vermesini tüm bağımsız bölüm malikleri dışında hiç kimse veremez. Yani, diyorsunuz ya tüm kat maliklerinin katılmadığı bir toplantı, işte o toplantıda kat malikleri kurulu kaloriferin iptaline dair bir karar dahi alamaz. Çünkü bir ortak tesisin iptali için tüm bağımsız bölüm maliklerinin kabulü varsa o karar geçerlidir. 
     Bir de akılları karıştıran bir husustan söz edeceğim. Münferit ısınmaya geçiş şayet doğalgaz kullanımı amacı ile olacaksa bu halde tüm kat maliklerinin oyu aranmaz ama bu defa sayı ve arsa payı çoğunluğu aranır. Yani yasa, münferit doğalgaz kullanımını teşvik için böyle bir kolaylık getirmiş. İşte bu kolaylık diğer hallerde akılları karıştırıyor olabilir, ancak dikkat edilmesi gereken husus doğalgaz kullanımıdır. Oysa sizinkinde herkes dilediği biçimde ısınması için tüplü, gazyağlı veya mazotlu bir kat kaloriferi kuracak. İşte bu halde tüm bağımsız bölüm maliklerinin kabulü olmadan böyle bir karar uygulanamaz. Ancak sizin olayınızda daha da ileri gidilmiş, bu kararı kat malikleri kurulu almamış da yönetici emretmiş. Yani yönetici yönetici değil tam bir diktatör. "Olsun" diyor ve her şey oluveriyor. Nerede bu rahatlık, nerede böyle yöneticilik, bu iş bu kadar kolay olsa ben de yaparım. Dikkat edin zor olan demokrat olmak, nedense hala içimize sindiremiyoruz da diktatörlüğü tercih ediyoruz, genlerimize mi işlemiş nedir 
     
     







Beyfendi rahat 


Lira ve dolar 


Utanç verici Ayıp Duyarsızlık 


İnce ayar 


Hasankeyf kurtuluyor 


Hangi üniversite daha iyi 


"Mega" sorunlu ülke... 


Vergi kaçağında "Alo 189" hattı... 


Fischer'e soralım, ne olacak 


Telekom’u Oyak’a saaatttııım 


"Ben bilmem, büyüklerim bilir " 


Yönetici diktatör değildir 


"Kadını arayınız " 


Stanley Fischer’a dalgalı sorular 


Kur "çıpa" idi "sopa" oldu 


</TEXT>
</DOC>
