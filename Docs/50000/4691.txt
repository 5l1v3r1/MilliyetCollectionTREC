<DOC>
<DOCNO> 4691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/son/sontur29.html </URL>
<DATE> 2001/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Ermenileri Fransa'nın kararından memnun 
</HEADLINE>
<TEXT>

     Ermeni Ortodoks, Katolik ve Protestan toplumlarının sivil temsilcilerinden oluşan heyet tarafından Fransa Parlamentosu'nun kararıyla ilgili olarak hazırlanan bildiride, ''Uluslararası birtakım stratejileri gerçekleştirmek pahasına yabancı parlamenterler tarafından yapılan bu gibi müdahaleler ülke kaderini paylaştığımız diğer tüm Türk vatandaşları gibi bizi de üzmekte ve olumsuz etkilemektedir'' denildi. 
     Türkiye Ermenileri Patrikliği Kumkapı Meryem Ana Kilisesi Bezciyan Salonu'nda, patrikliğin basın sözcüsü avukat Luiz Bakar tarafından okunan bildiride, Türkiye'deki Ermeni Apostolik Ortodoks, Katolik ve Protestan cemaatlerinin sivil temsilcilerinden oluşan 90 kişilik heyetin bugün bir bildiri hazırladıkları kaydedildi. Türkiye Ermenileri Patriği 2. Mesrob başkanlığında ruhani meclis üyeleriyle birlikte karma bir toplantı gerçekleştirilerek, müzakereler sonunda dünya kamuoyunun dikkatine sunulduğu ifade edilen bildiride, ''Fransız Ulusal Meclisi üyeleri, gerek tarihçilerin tartışmasını gerektiren 1915'teki tirajik olayları görüşürken, gerekse bazı münferit beyanlarında, Türkiye'de yaşayan Ermeniler'in durumu hakkında ciddi kuşkular uyandıracak söylemlerde bulunmuşlardır'' denildi. 




</TEXT>
</DOC>
