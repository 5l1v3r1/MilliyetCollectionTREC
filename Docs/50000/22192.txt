<DOC>
<DOCNO> 22192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/20/guncel/gun03.html </URL>
<DATE> 2001/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçağın düştüğü alanı şehitlik’ yapacak 
</HEADLINE>
<TEXT>

Malatya’da, CASA’nın düştüğü bahçenin sahibi izin çıkarsa 34 şehidimizin isimlerinin bulunduğu bir şehitlik yaptıracak 
     MİKAİL PELİT Malatya DHA 

     CASA tipi askeri uçağın düştüğü kayısı bahçesinin sahibi arsasının şehitlik yapılması için, yetkililerden izin istedi. Bahçesinin sahibi Şeyho Ertaş, kazadan büyük üzüntü duyduğunu, uçağın düştüğü alanın şehitlik yapılması için tarlasını Hazine'ye tahsis etmeye hazır olduğunu söyledi. Ertaş, "İzin verilmesi durumunda 34 şehidimizin isimlerinin bulunduğu, güzel bir şehitlik yaptıracağım. Zaten köydeki arkadaşlar da bana destek oluyorlar. Onlar da şehitlik yapılmasını istiyorlar" dedi. 
     
4 ayda çözülür      Öte yandan düşen CASA CN235 tipi askeri uçağın parçalarının Erhaç 7. Ana Jet Üs Komutanlığı'ndaki incelemesi sürüyor. 34 askerin şehit olduğu uçak kazasının nedeninin dört ayda tamamen çözüleceği belirtilirken, İspanya'dan bir ekibin de, Malatya'ya geleceği açıklandı. 
     
     Aileleri mağdur olmayacak 
TSK şehidine sahip çıkıyor      Kara Kuvvetleri kaynaklarından alınan bilgilere göre şehit subay, astsubay ve erlerin ailelerine çeşitli kaynaklardan şu yardımlar yapılacak 
     
ERLER      Şehitlik tazminatı 11 milyar 
     Mehmetçik Vakfı tazminatı 1 milyar 400 milyon lira 
     Emekli Sandığı harp malulu aylığı 300 milyon lira 
     Çocuklarına 25 yaşına kadar aylık eğitim yardımı 50-100 milyon lira 
     Hayat sigortası yaptıranlara AXA OYAK'tan 10 milyar lira 
     
SUBAY-ASTSUBAY      Şehitlik tazminatı 11 milyar lira 
     TSK Dayanışma Vakfı tazminatı 4 milyar lira 
     Emekli Sandığı ikramiyesi 3 - 15 milyar 
     Emekli Sandığı aylığı 300-650 milyon 
     OYAK ölüm yardımı ve aylığı Açıklanmadı 
     Hayat sigortası yaptıranlara AXA OYAK'tan 10 milyar lira 
     
Meteoroloji açıkladı Kaza nedeni bulut değilİHSAN YILMAZ İstanbul 
     Meteoroloji Genel Müdür Yardımcısı Recep Yılmaz, Malatya yakınlarında yere çakılan CASA uçağının düşüş nedeni olarak gösterilen kümülonimbüs orage bulutunun, o gün bölgede etkili olmadığını ve uçağın istikametinde bulunmadığını söyledi. Yılmaz şöyle dedi "Bölgede sekizde bir oranında kümülonimbüs bulutu vardı. Havacılıkta görüş sekizde sekiz 8 8 olarak kabul edilir. Sekizde birlik kümülonimbüs bulutu da uçağın gidiş istikametinin tersindeydi." 
     Sekizde birlik bulutun her zaman oluşabileceğine dikkat çeken Yılmaz, şöyle devam etti "Meteoroloji, bu bulutu aldı, mutlaka kuleye bildirdi. Kule de pilotumuza iletti. Bu bilgiyi aldıktan sonra pilotumuz irtifa değişikliği istemiş olabilir mi onu bilmiyorum. Asıl neden kara kutu ile netleşir." 
     



 GÜNCEL 


















</TEXT>
</DOC>
