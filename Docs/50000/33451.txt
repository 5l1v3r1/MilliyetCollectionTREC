<DOC>
<DOCNO> 33451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/son/sondun09.html </URL>
<DATE> 2001/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayland'da fil dışkısından kağıt üretiliyor 
</HEADLINE>
<TEXT>

     Tayland'da bir fil parkında, hayvanların dışkısından kağıt üretiliyor. 
     Başkent Bangkok'un 80 kilometre kuzeyine düşen Ayutthaya Fil Parkı'ndaki görevliler, kağıt üretimi için hayvanların tersinden lif kırıntılarını çıkardıklarını, kalanı gübre olarak kullandıklarını belirtti. 
     Veteriner Pottipong Khawnual, ürettikleri kağıdın satışından elde ettikleri geliri parka harcadıklarını söyledi. 
     Değişik yaşlarda 89 filin bulunduğu parkın, turistlerden elde edilen gelir yerine kendi kazancıyla ayakta kalmasını isteyen görevliler, daha kaliteli kağıt üretimi için küspeyi blender ile sıvı hale getirip, süzgeçten geçirerek güneşe kurumaya bırakıyor. 
     Görevliler, krem renkli kokusuz kağıttan günde yaklaşık 100 dolar kazanç elde ettiklerini belirtiyor. 






</TEXT>
</DOC>
