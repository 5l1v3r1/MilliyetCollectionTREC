<DOC>
<DOCNO> 42691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/dunya/tur.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Dünya borsaları Ladin’e çalışmış 
     EVRİM ERGİN 

     Usame Bin Ladin'in geçmişte de borsalarda spekülasyon yaptığından hareketle, ABD'de yaşanan saldırının bir hafta öncesine kadar borsalarda yaşanan anormal hareketler mercek altına alındı. Özellikle Japonya, ABD ve Avrupa borsalarındaki büyük transferler inceleniyor. Sigortacılık, havayolları ve savunma sanayii hisselerine ise daha çok dikkat ediliyor. 
     BBC'de yer alan haberde, Almanya'da aracı kurum hizmeti veren BaWe şirketinin bu konuda bir araştırma yaptığı ve saldırının bir hafta öncesinde borsalarda kimi şüpheli hareketler tespit ettiği kaydedildi. Kesin deliller olmamakla birlikte Bin Ladin'in borsalardaki düşüşlerden büyük kazançlar elde etmiş olabileceği belirtildi. Araştırmada dünyanın en büyük reasürans şirketi olan Munich Re'nin saldırıdan bir hafta önce yüzde 13 değer kaybettiği, Swiss Re ve Fransız Axa şirketinde de şüpheli benzer hareketler olduğu kaydedildi. 
     



 DÜNYA 














</TEXT>
</DOC>
