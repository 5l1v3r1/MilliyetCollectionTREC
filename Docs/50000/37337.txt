<DOC>
<DOCNO> 37337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/siyaset/siy01.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit Erdoğan işaret vermedi 
</HEADLINE>
<TEXT>
Ampul burada aydınlanma nerede 
AK Partinin kuruluşunu değerlendiren Başbakan, "Ampulü seçtiler, aydınlanmayı kabul ediyorlar demektir" dedi 
     AYDIN HASAN Hacıbektaş 

     Başbakan Bülent Ecevit, yeni kurulan Adalet ve Kalkınma Partisi’yle ilgili olarak "Ampulü amblem olarak seçtiklerine göre, aydınlanmayı kendileri kabul ediyorlar demektir" dedi. Hacıbektaş gezisinde soruları yanıtlayan Ecevit, "Tayyip Erdoğan’ın siyasi kimliği değişti mi " sorusuna "Kısaca AK Parti denilen parti, daha dün bir bugün iki, yeni kuruldu. Şimdiden kuşkular yöneltmek istemiyorum" yanıtını verdi. 
     "Ben de merakla nasıl davranacaklarını bekliyorum" diyen Ecevit, AK Parti’yle ilgili olarak şu görüşleri dile getirdi "Şu ana kadar Sayın Erdoğan, kendisinin ve arkadaşlarının düşündükleri, partinin ideolojisi konusunda bir işaret vermediler. Fakat, kendilerini çok fazla sıkıştırmak da hakkımız değil. 
     Fakat vatandaş da çok uzun olmayan bir süre içerisinde bir aydınlanma bekleyecektir. Yeni partinin kuruluşunda zaten kendileri de ampulü seçtiklerine göre, aydınlanmayı kabul ediyorlar demektir." 
     
     Yanıt versin 
     SP’nin Genel Başkan Yardımcısı Bekaroğlu, AK Parti’yle ilgili çok gürültü koparaldığını ve hava basıldığını belirterek, "Ama kurulunca bu gürültü olmadı. Televizyonlarda sorulara cevap vermemesi ve ertelemesi de hoş olmadı. Bu görüntüden taban ve insanlar rahatsızlık duydu. Açık açık cevap vermesi lazım" dedi. 
     
Parlamentoda son durum DSP 132 MHP 126 ANAP 86 DYP 80 AKP 51 SP 48 BĞZ. 19 Boş 8      
     
Tayyip, Hoca’yı geçti      ANKARA Milliyet 

     Recep Tayyip Erdoğan’ın kurduğu AK Parti’ye dün 51 milletvekili katıldı. Böylece Erdoğan, Erbakan’ın 48 milletvekili bulunan Saadet Partisi’ni geçti. AK Parti’de ise Ankara Büyükşehir Belediye Başkanı Melih Gökçek’in milletvekili koparma kaygısı yaşanmaya başladı. 51 milletvekilinin AK Parti’ye katılımıyla TBMM’de yeni bir grup kuruldu. Abdullah Gül, katılım dilekçesini verdikten sonra yaptığı açıklamada, halkın AK Parti’den büyük beklentisi olduğunu, "Meclis’in en etkin grubu" olarak bu umutları karşılamaya çalışacaklarını söyledi. 
     
SP’li Zengin Amblem bizden kopya      ÖZGÜR EKŞİ Bolu 

     Adalet ve Kalkınma Partisi'nin AK Parti ambleminin kendilerinden "kopya" olduğunu ileri süren Saadet Partisi GİK üyesi Bahri Zengin, amblemde kullanılan ampulü geçmiş dönemlerde yürüttükleri bir kampanyada Erbakan'ın onayıyla kullandıklarını öne sürdü. SP lideri Recai Kutan'ın "Milli manevi değerlere uygun bulmadık" dediği amblemi 1989'da Erbakan'ın onayıyla SE - DE Seçtiklerinizi denetleyin adlı projede kullandıklarını anlatan Zengin, AK Partilileri kopyacılıkla suçladı. Zengin, "Aydınlık yarınlar" sloganının da adı geçen projede kullanıldığını iddia etti. 
     
Milli Görüş bölündü devlet zararlı çıktı      ERSAN ATAR Ankara 

     FP’nin kapatılmasının ardından "Milli Görüş" cephesindeki bölünme devlete yaklaşık 725 milyar ek yük getirdi. Siyasi Partiler Yasası’na SPY göre Recai Kutan başkanlığında kurulan Saadet Partisi SP ile Recep Tayyip Erdoğan’ın kurduğu Adalet ve Kalkınma Partisi’ne AK Parti devletten 1 trilyon 920’şer milyar lira Hazine yardımı yapılacak. FP’nin kapatılmasından sonra, aynı milletvekilleriyle tek parti kurulmuş olsaydı, milletvekili sayısı 100 olacaktı. Bu durumda tek partiye, 3 trilyon 114 milyar lira Hazine yardımı yapılacaktı. Ancak şimdi iki partiye toplam yaklaşık 3 trilyon 840 milyar lira yardım yapılacak. 
     



 SİYASET 

















</TEXT>
</DOC>
