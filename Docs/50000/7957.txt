<DOC>
<DOCNO> 7957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/spor/spo05.html </URL>
<DATE> 2001/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyanık ÇİMLİ 
</HEADLINE>
<TEXT>

İstanbul’un 2008 Olimpiyatı ev sahipliğindeki en büyük rakibi Pekin, IOC’nin ziyareti öncesi sararmış çimleri bile yeşile boyadı 
     Çevrecilerden tepki 
     2008 Olimpiyatı’na ev sahipliği yarışında İstanbul’un en büyük rakibi olan Pekin, akla, hayale gelmeyecek yollar deniyor. IOC Değerlendirme Komisyonu’nun yarın başlayacak ziyareti öncesinde Pekin’de solmuş çimenler bile yeşile boyandı. Hava kirliliği sorunu yaşayan kenti, boya küpleriyle yeşertmeye çalışan yetkililere, Çinli çevreciler büyük tepki gösterdi, yapılan işi "ahmaklık" olarak niteledi. 
     
     Gizli servis görevde 
     CEZAEVİNDE bulunan demokrasi yanlısı iki fikir suçlusunun ailelerinin komisyonla görüşmek istemesi paniğe yol açtı. Ailelerin yaşadığı evler polis kordonuna alındı, peşlerine Çin gizli servisi takıldı. Medyaya baskı kuran Çinliler, başkentin her yanına bayraklar ve reklam panolarıyla doldurdu. Otel odalarında sabunlar bile reklam kağıtlarına sarıldı, fabrikalar durduruldu, trafik için yollarda özel önlemler alındı. 
     


 SPOR 




























</TEXT>
</DOC>
