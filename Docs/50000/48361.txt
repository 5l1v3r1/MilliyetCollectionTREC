<DOC>
<DOCNO> 48361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/son/sondun04.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban'a fırlatıldığı sanılan 2 füze pazar yerine düştü 2 ölü 
</HEADLINE>
<TEXT>

     Afganistan'da, Taliban mevzilerinden fırlatıldığı sanılan iki füzenin, Kuzey İttifakı güçleri denetimindeki Çarikar kasabasında isabet ettiği pazar yerinde iki kişi öldü. 
     Muhammed Yunus adlı polis, saldırının Taliban güçlerinin, dün ve önceki gün başkent Kabil'deki Taliban cephe hatlarına yönelik Amerikan akınlarına misilleme olduğunu söyledi. 
     Yunus, Taliban güçlerinin kasabayı en son iki ay önce bombaladığını, 4-5 ay önce yapılan saldırıda ise çok sayıda kişinin öldüğünü kaydetti. 
     Acil Durum Merkezi görevlisi Abdül Vahid, saldırıda iki kişinin öldüğünü 15 kişinin yaralandığını belirterek, yaralılar arasında 3 çocuk bulunduğunu ve 8 yaralının durumunun ciddi olduğunu söyledi. 
     Çarikar kasabası, Kabil'in yaklaşık 40 kilometre kuzeyinde bulunuyor. 
     İttifak güçleri Çarikar'dan Kabil'e uzanan yolu kontrol altında tutmalarına rağmen, yolun iki tarafındaki dağlarda bulunan Taliban güçlerini temizlemeyi başaramadı. 
     






</TEXT>
</DOC>
