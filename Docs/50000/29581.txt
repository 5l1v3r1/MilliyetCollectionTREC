<DOC>
<DOCNO> 29581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/30/ekonomi/eko14.html </URL>
<DATE> 2001/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
SPK’dan yedi kişiye işlem yasağı 
</HEADLINE>
<TEXT>

     Sermaye Piyasası Kurulu SPK , Avrasya Menkul Kıymetler Yatırım Ortaklığı hisse senetlerinde gerçekleştirdikleri işlemler nedeniyle, yedi kişiye İMKB’de işlem yasağı getirdi. SPK’dan İMKB’ye gönderilen açıklamaya göre, SPK Kanunu’nda anonim şirketlerin halka arzlarındaki yükümlülükleri hakkındaki madde kapsamında, borsalar ve teşkilatlanmış diğer piyasalarda sürekli olarak işlem yasağı getirilen yedi kişi şunlar "Ayla Pehlivanoğlu, Servet Kiraz, Mehmet Zeki Erdem, Mahmut Kiras, Mehmet Ayhan Kiras, Yusuf Kiras ve Haşim Zerdali." 
     Açıklamada, ayrıca, İMKB ve teşkilatlanmış diğer piyasalarda sürekli olarak işlem yapma yasağı getirilen Mecnur Çolak ve Ahmet Özgür hakkındaki işlem yasağının yenilenerek devamına karar verildiği bildirildi. 
     



 EKONOMİ 































</TEXT>
</DOC>
