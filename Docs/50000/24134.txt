<DOC>
<DOCNO> 24134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/son/sontur04.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bingöl'de 11 yaşındaki kızı jandarma köpeği mi parçaladı 
</HEADLINE>
<TEXT>

     Bingöl'ün Karlıova İlçesi Yiğitler Köyü'nde, 19 Şubat günü 11 yaşındaki Gazal Berü'nün Jandarma Karakolu'na ait köpeklere kasıtlı olarak parçalattırıldığı iddiası, ANAP İstanbul Milletvekili Emre Kocaoğlu tarafından soru önergesi olarak TBMM'ye getirildi. 
     Berü'nün başına gelenler, İnsan Hakları Vakfı'nın, Nisan 2001 tarihli raporunda yeraldı. Raporda olay sırasında Gazal'ın yanında bulunan ablası 13 yaşındaki Meral Berü olayı şöyle anlattı 
     "Bir sonra bıçağımızı kaybettiğimizi anladık. Geri dönüp karakolun önünde bıçağımızı aradık. Nöbet tutan asker oradan uzaklaşmamızı istedi. Biz de bıçağımızı aradığımızı söyledik. Asker yanındaki köpeklere bizi gösterdi ve yakala diye emir verdi. Köpekler üzerimize doğru geldi biz de mezarlığa doğru kaçtık. Mezarlık duvarı yüksek olduğundan Gaza çıkamadı. 5-6 köpek birden Gazal'ı dişleyip çekiştiriyordu" 
     ANAP milletvekili Emre Kocaoğlu önergesinde "Jandarma yetkisini aştıysa, denetim başlatmayı düşünüyor musunuz" dedi. 







</TEXT>
</DOC>
