<DOC>
<DOCNO> 5746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/yasam/yas09.html </URL>
<DATE> 2001/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İstinye’de aylardır sözde karantina’ var 
</HEADLINE>
<TEXT>
Kuduz rezaleti 
Yıl 2001... Yer İstanbul’un göbeği İstinye... Altı ay önce bir köpeğin kuduzdan ölmesi üzerine karantina kararı alındı ama, başıboş köpekler sokaklarda cirit atmaya devam ediyor 
     ŞÜKRAN ÖZÇAKMAK İstanbul 

     İstinye’deki kuduz karantinası İstanbul’da paniğe yol açtı. Karantina gereği ilçeye hayvan giriş - çıkışı yasaklandı. Ancak karantinadan vatandaşın haberi olmazken, Kurban Bayramı’nda ne yapılacağı da kesinlik kazanmadı. 
     
     Çocuğu ısırdı 
     Ağustosta balıkçı barınağının önünde oynayan Turan Taşkıran’ı 12 ısıran sokak köpeğinin kuduzdan ölmesi üzerine, Sarıyer kaymakamının başkanlığında toplanan İlçe Hayvan Zabıtası Komisyonu, 14 Ağustos’ta karantina kararı aldı. Karar gereği ilçeye canlı hayvan girişi ve çıkışı yasaklandı. Ayrıca bölgenin kordona alınması, sahipsiz kedi ve köpeklerin toplatılması, hayvan yeminin ilçe dışına çıkarılmaması gibi önlemler saptandı. Ancak, ilçe giriş ve çıkışına konulan levhaların turizmi olumsuz etkilediği gerekçesiyle kaldırıldığı iddia edildi. 
     
     Karantina kalmayacak’ 
     İstanbul Tarım İl Müdürlüğü verilerine göre 1999’da 132, 2000’de 88, bu yıl da 28 mahalle karantinaya alındı. Kuduzla Mücadele Komisyonu Başkanı, Vali Yardımcısı Dündar Gültekin de şunları söyledi "İstanbul şartlarında somut bir karantina söz konusu olamaz. Vatandaşa sorumluluk vermek için anonslar yapıyoruz. Hayvanların aşılanması için çalışmalar yapıyoruz. Temmuz sonunda yeni bir vaka olmazsa, İstanbul’da karantinada hiç bir yer olmayacak." 
     


 YAŞAM 



























</TEXT>
</DOC>
