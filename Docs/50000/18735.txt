<DOC>
<DOCNO> 18735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/siyaset/siy07.html </URL>
<DATE> 2001/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Tantan, Ersümer’in yerine 
</HEADLINE>
<TEXT>

     EZELHAN ÜSTÜNKAYA Ankara 

     Enerji ve Tabii Kaynaklar Bakanı Cumhur Ersümer’in istifasının ardından "koltuk savaşı" başladı. Ersümer’in görevini şimdilik Maliye Bakanı Sümer Oral yürütüyor. Ancak, 15 gün olan vek let süresinin sona ermesinin ardından, bakanlık koltuğuna kimin oturacağı konusu, kulisleri hareketlendirdi. Devlet Bakanı Rüştü Kazım Yücelen, İçişleri eski Bakanı Murat Başesgioğlu, eski bakanlar Mustafa Taşar ve Veysel Atasoy ile Halil İbrahim Özsoy ve Birkan Erdal olmak üzere altı isim ön plana çıktı. 
     Bu arada ANAP kulislerinde dün akşam saatlerinde sürpriz bir formül konuşulmaya başlandı. ANAP Lideri Yımaz’ın da kafasında var olduğu belirtilen formüle göre, İçişleri Bakanı Sadettin Tantan, Ersümer’den boşalan bakanlığa atanacak. 
     
Bunu da çözsün      Tantan’dan boşalacak İçişleri’ne de, Devlet Bakanı Rüştü Kazım Yücelen gelecek. Bu formül üzerinde ısrar eden ANAP’lıların olduğu vurgulanıyor. Bu formül hayata geçerse, Beyaz Enerji Operasyonu’ndan Ersümer’i ve Yılmaz’ı bilgilendirmeyen Tantan’a bir ölçüde, "Adın operasyoncu bakana çıktı. Bu işi de çözersin herhalde" mesajı verilecek. 
     



 SİYASET 












</TEXT>
</DOC>
