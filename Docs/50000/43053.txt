<DOC>
<DOCNO> 43053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/son/sonspo10.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Vieri bir ay yok ama Hakan hala yedek 
</HEADLINE>
<TEXT>

     İnter takımının yıldız futbolcusu Christian Vieri'nin tendon bağlarında yırtık belirlendiği ve 1 ay kadar sahalardan uzak kalacağı bildirildi. 
     İtalya-Litvanya milli maçı sonrasında sakatlanan Vieri'nin tendon bağlarındaki yırtığın 2 milimetre olduğu, tedavi sürecinin 1 ayı bulacağı belirtildi. 
     İnter'de UEFA Kupası maçlarının kadrosuna alınmayan Hakan Şükür ise Vieri'nin sakatlığından dolayı teknik direktör Hector Cuper tarafından lig maçlarında yedekte bekletiliyordu. 
     Cuper, bu zamana kadar Vieri'nin yokluğunda Ventola-Kallon ikilisine şans verirken, bunların dışındaki ilk tercihini de Brezilyalı genç oyuncu Adriano'dan yana kullanıyor. 
     Vieri'nin takıma geri dönmesi halinde zaten satış listesinde bulunan Hakan Şükür'ün ligde de kadro dışında bulunması bekleniyor. 







</TEXT>
</DOC>
