<DOC>
<DOCNO> 32020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/son/sondun01.html </URL>
<DATE> 2001/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Anne ördek, yavruları için polisten yardım istedi... 
</HEADLINE>
<TEXT>

     Kanada'da yavru ördekler kanalizasyon mazgalından düşünce anne ördek, yavrularının kurtarılması için gidip polis çağırdı. 
     Vancouver Sun gazetesinin haberine göre, Vancouver'da bulunan polis memuru Ray Peterson, Çarşamba akşamı devriye görevi yaparken bir ördek yanına gelerek onu paçasından çekiştirdi. 
     Ne olduğunu anlamayıp önce ördeği uzaklaştırmaya çalışan polis memuru, anne ördeğin sürekli çekiştirmesi ve kendisini takip etmesini isteyen ısrarlı davranışlarının ardından ördeği izledi. 
     Peterson, anne ördeğin bulunduğu yere gidince mazgalın altında 8 yavru ördekle karşılaştı. 
     Polislerin ağır metal mazgalı çekiciyle kaldırması ve yavru ördekleri sebze süzgeciyle kurtarmasının ardından, anne ördek ile 8 yavrusu olay yerini terketti. 






</TEXT>
</DOC>
