<DOC>
<DOCNO> 48293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/guncel/gun08.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Tesettür sağlığı bozar mı 
</HEADLINE>
<TEXT>

ÇAPRAZ ATEŞ 
     PERVİN METİN 

     Doktorlar, tesettürlü kadınların güneş ışığından yararlanamadıkları için, D vitamininden mahrum kaldıklarını belirterek, bu durumda cilt ve kemik hastalıklarının ortaya çıkabileceği uyarısında bulunuyorlar. Konuyla ilgili görüşler şöyle. 
     
     Prof. Dr. Nafiz Bilsel 
Kemik erimesi ortaya çıkar      Güneş ışığı çıplak tene temas etmezse, vücut D vitamini üretemez. Bunun sonucunda da kemik erimesi, pigment bozuklukları ve cilt hastalıkları çıkar. Çocuklarda ise ciddi iskelet bozulmalarına neden olabilir. Kapanan çocukların bacakları yamuktur. D vitamini eksikliği olduğunda, çocuğu iç çamaşırlarıyla güneşe çıkarmalarını tavsiye ediyoruz. Çocukların sağlığı için vücutlarının güneş görmesi şart. 
     
     Bilgehan Yılmaz Uzman doktor 
Gün ışığı mikrobu öldürür      Gün ışığı, gelişim ve sağlık açısından çok önemli. Ultraviyole ışınlarının belli oranda mikropları öldürdüğünü de biliyoruz. Vücudun kapalı olması sedef gibi bazı hastalıkların seyrini olumsuz etkiler. Özellikle bazı tür egzamalarda vücut nemli kalmamalı. Tesettürlü kadınların ışığı yansıtan giysileri giymemeleri lazım. 
     
     Emine Şenlikoğlu İslamcı yazar 
Güneşlenme stilimiz var      Müslüman kadınlar fırsat bulduklarında zaten güneşleniyor. Ben de kimi zaman balkonda güneş alsın diye başımı açarım. Kendimize göre güneşlenme stilimiz var. Avrupa’da güneş görmeyen yerler var. Böyle bir şik yetleri yok. Bir bilim adamı, örtünün güneş ışınlarını aldığını söyledi. Bende ve kapalı olan tanıdıklarımda böyle bir rahatsızlık yok. Kemik erimesi herkeste olabilir. 
     
     Prof. Dr. Türkan Saylan 
Avuç içi kadar güneş yeter      Tesettürlü kadınların vücutları güneş görmediği için buna bağlı hastalıkların ortaya çıkabileceği düşüncesi bilimsel açıdan yanlış. Eskiden sağlıklı bir hayat için tüm vücudun güneş alması gerektiği söylenirdi. Ancak daha sonra yapılan araştırmalarda vücudun avuç içi kadar bölümünün güneş almasının yeterli olduğu ortaya çıktı. 
     



 GÜNCEL 



















</TEXT>
</DOC>
