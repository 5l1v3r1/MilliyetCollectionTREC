<DOC>
<DOCNO> 32640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/18/yasam/yas10.html </URL>
<DATE> 2001/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağabeye para daha tatlı geldi 
</HEADLINE>
<TEXT>
Geneleve dönün’ kurşunu 
İşyerinden kaçmasınlar ’ diye kardeşlerini ayaklarından vurdu 
     ADANA DHA 

     Mersin ve Adana’da genelev işleten Mahmut Kartal, iddiaya göre genelevde artık çalışmak istemeyen 2 kızkardeşi, öz ağabeyleri M. Atay Yetim’e tabancayla ayaklarından vurdurttu. Kartal tarafından zorla Mersin ve Adana’daki genelevlerde çalıştırıldıklarını iddia eden Fevziye ve Nuriye Yetim kardeşler kaçtı. Mahmut Kartal, tüm tehditlerine karşın, kadınların tekrar genelevde çalışmaya başlamaması üzerine, iddiaya göre ağabeyleri M. Atay Yetim’e tabanca verdi ve "Kızkardeşlerini korkutup yeniden genelevde çalışmaya zorla" dedi. Yetim, bu istek üzerine kızkardeşlerinin kaldığı 2000 Evler Mahallesi 46. Sokak’taki evlerine baskın yaptı. 
     Kızkardeşlerini geneleve dönmeleri için tehdit eden Yetim, olumsuz yanıt alınca ayaklarına tabanca ile ateş ederek yaraladı. Yaralı 2 kızkardeş Numune Hastanesi’ne götürülerek tedavi altına alındı. Polis, Mahmut Kartal ile tetikçisi M. Atay Yetim’in yakalanması için çalışmalara başladı. 
     



 YAŞAM 




















</TEXT>
</DOC>
