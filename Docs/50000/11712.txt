<DOC>
<DOCNO> 11712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/16/son/sonspo08.html </URL>
<DATE> 2001/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli Futbol Takımı'nın aday kadrosu açıklandı 
</HEADLINE>
<TEXT>

     Dünya Kupası Eleme Grubu'nda, 24 Mart'ta Slovakya ve 28 Mart'ta Makedonya ile karşılaşacak olan A Milli Futbol Takımı'nın aday kadrosu açıkladı. 
     A Milli Takım Teknik Direktörü Şenol Güneş tarafından açıklanan 20 kişilik aday kadroya, Galatasaray'dan 8 futbolcu çağrılırken, Gaziantepspor'un son haftalardaki başarılı golcüsü Hasan Özer ve Bursasporlu Ümit Özat da kadroda yer aldı. Tugay ve Mustafa İzzet'in yanı sıra Hollanda ile oynanan özel maçın kadrosunda bulunan Oktay ve Sergen de Slovakya ve Makedonya maçları aday kadrosuna dahil edilmedi. 
     A Milli Futbol Takımı aday kadrosunda şu futbolcular bulunuyor 
     Okan, Arif, Ergün, Fatih, Hasan, Emre Belözoğlu, Bülent Korkmaz, Ümit Galatasaray , Rüştü, Ogün, Abdullah Fenerbahçe , Tayfur, Nihat Beşiktaş , Ömer, Hasan Özer Gaziantepspor , Ümit Özat Bursaspor , Tolga Gençlerbirliği , Hakan İnter , Alpay Aston Villa , Tayfun Real Sociedad 
     A Milli Futbol Takımı aday kadrosu, Slovakya ve Makedonya maçları için 19 Mart Pazartesi günü İstanbul'da kampa girecek. Milliler, Polat Renaissance Oteli'nde saat 13.00'de toplanacak. Teknik Direktör Şenol Güneş, aynı gün saat 12.00'de kamp yapılan otelde bir basın toplantısı düzenleyecek. A Milli Futbol Takımı aday kadrosu, ilk antrenmanını da akşam saat 18.00'de Galatasaray'ın Florya Metin Oktay Tesisleri'nde yapacak. Slovakya ile 24 Mart'ta karşılaşacak olan A Milli Futbol Takımı, 25 Mart'ta da Makedonya maçı için Üsküp'e gidecek. 




</TEXT>
</DOC>
