<DOC>
<DOCNO> 42383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/guncel/gun11.html </URL>
<DATE> 2001/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Paran varsa pilot ol... 
</HEADLINE>
<TEXT>

Dünyanın uçuş eğitim merkezi Florida’da uçuş eğitimi veren bir okulun yöneticisi, 45 bin doları olan herkesin uçuş öğrenebileceğini söyledi. Teknoloji sayesinde uçağa binmeden öğrenmek mümkün 
     DIŞ HABERLER SERVİSİ 

     New York ve Washington’daki saldırıları gerçekleştiren hava korsanlarından bazılarının özel okullarda uçuş kursu aldığının ortaya çıkması, uçmayı öğrenmenin kolay olup olmadığı sorusunu gündeme getirdi. Bu çerçevede BBC, Florida’da uçuş eğitimi veren bir okulun yöneticisiyle görüşerek bunun yanıtını aradı. Söyleşi özetle şöyle 
     Sizinki gibi bir okulda uçmayı öğrenmek için ne gerekiyor 
     Para. 45 bin dolar yeterli. 
     Başka bir deneyime ihtiyaç yok mu 
     Eğitime başlamak için özel bir şey gerekmiyor. Paran varsa pilot olabilirsin. Kursiyerin geçmişinde arayabileceğimiz en son şey potansiyel terörist olmasıdır herhalde. 
     Neden insanlar bu iş için Florida’ya geliyor 
     Florida, dünyadaki uçuş eğitimciliğinin merkezi. Burada 100’den fazla okul var. Burada hava koşullarının uçuş eğitimine izin vermesi ve okulların diğer yerlere göre ucuz olması da bir faktör. 
     Bu okullara ne tip insanlar geliyor 
     Her yerden ve her yaştan insanlar. Üniversiteye gitmek istemeyen 19 yaşındaki gençlerden 40’lı yaşların ortalarına kadar herkes olabilir. 
     Denizaşırı ülkelerden öğrenciler de var mı 
     Öğrencilerimizin büyük bölümü denizaşırı ülkelerden geliyor, çünkü burası ülkelerine göre çok daha ucuz. 
     Eğitim neleri içeriyor 
     Öğrenciler önce tek motorlu uçaklarda eğitiliyor. Daha sonra çift motorlu uçaklara geçiliyor. Daha sonra, isterlerse Boeing 767 uçakların simülatörlerinde de eğitim alabilirler. Bu teknoloji artık öyle gelişmiştir ki, bir kere bile gerçek 767’ye binmeden bunu uçurmayı öğrenebilirler. 
     Zor mudur eğitim 
     Dünyadaki en zor şey olmadığını söyleyebilirim. İyi bir el - göz koordinasyonu ve konsantrasyon yeteneği yeterli. 
     El kitabından öğrenmek mümkün mü 
     El kitabından değilse bile, bilgisayar simülatör için hazırlanmış bilgisayar programlarından öğrenmek mümkün olabilir. 
     Sizce bu korsanlar ne kadar eğitim almıştır 
     İkinci 767’deki, yani ikinci kuleye çarpan uçaktaki oldukça deneyimli. Sadece uçağı binaya yönlendirmekle kalmadı, en fazla zararı verebileceği yere çarptı. Üstelik uçağın burnunu binaya doğru yönlendirirken, kanatları eğik pozisyona getirebildi. Ki bunu el kitaplarından öğrenmek mümkün değil. 
     Yaptıkları iş ne kadar zordu sizce 
     Çok zor değil. Düz ve aynı yükseklikte uçabiliyorsanız, kontrol panelindeki düğmelerin ne işe yaradığını biliyorsanız, bunu yapmak zor değil. 767’ler genellikle otomatik pilota bağlı olarak uçurulur. Otomatik pilottan çıkarmayı biliyorsanız, gerisi sorun değil. 
     



 GÜNCEL 
























</TEXT>
</DOC>
