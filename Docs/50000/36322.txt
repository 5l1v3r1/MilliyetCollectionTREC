<DOC>
<DOCNO> 36322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/10/siyaset/siy01.html </URL>
<DATE> 2001/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz Kaygım Türkiye için 
</HEADLINE>
<TEXT>

Yılmaz, parti kongresinde konuşmasını eleştirenlere, Atatürk’ün de nutkunu CHP ikinci kurultayında okuduğunu hatırlattı ve "Gerekirse kendimi fedaya hazırım" dedi 
     ANKARA Milliyet 

     Başbakan Yardımcısı Mesut Yılmaz, "Kaygım var. Ama Türkiye için kaygım var. Bu kaygıyı aşmak için toplumu harekete geçir-meye çalışıyorum. Bunun için de gerekirse kendimi feda etmeye hazırım" dedi. 
     Ulusal güvenlik kavramını tartışmaya açtığı ANAP kongresinden sonra dün Kanal D Haber’e konuk olan Yılmaz, "Kongrede bu konuşmayı yapmamı eleştirenler, her-halde Atatürk’ün de nutkunu CHP ikinci kurultayında okuduğunu ya bilmiyorlar, ya da unutuyorlar" diyerek şunları söyledi 
     "Türkiye, cumhuriyetin kuruluşundan beri en önemli değişim sürecini yaşıyor. Değişim Türkiye’de soyut bir kavramdı ve slogan olarak kullanılırdı. Son altı aydan beri Türkiye’de değişim somut bir nitelik kazandı. Değişim işte budur. Türkiye ulusal programıdır. MGK’da sadece güvenliği ilgilendiren bölümü konuşuldu. Siyasi kriterler, AB ile bugünkü aday ilişkimiz bile devamı için şart olan kriterlerdir. Bunları yerine getirmediğiniz zaman tam üyelik müzakerelerine başlayamazsınız. Bunun için siyasi kriterleri mutlaka önşart olarak yerine getirmeniz lazım. Siyasi kriterlerin birincisi düşünce ve ifade özgürlüğüdür." 
     "18 yıldır MGK toplantılarına girer çıkarım. Laik sisteme karşı olduğunu söyleyenlerin cezaevine gönderilmesinin ne yarar sağladığını anlayabilmiş değilim" diyen Yılmaz, konuşmasını şöyle sürdürdü 
     "12 Kasım’da Türkiye ile ilgili ilerleme raporu yayımlanacaktır. Biz istiyoruz ki, bu rapor yayımlanmadan önce Türkiye vaat ettiği bu kısa vadeli kriterleri yerine getirsin. Nedir bunlar Anayasanın belli maddelerinde değişiklik yapılacak. 312. madde, Terörle Mücadele Kanunu ve Basın Yasası’nda değişiklik yapılacak. Bunların hepsi hazırlanmış. Ama bunları en geç ekim ortasına kadar Meclis’ten geçirme-miz zor gözüküyor. Karşımıza hep ulusal güvenlik gerekleri çıktı. Bu gerekçeyle bunları maalesef AB normlarına uygun şekilde değiştiremiyoruz." 
     
     Tartışılsın... 
     Sadece asker demediğini belirten Yılmaz, "Askerlerden de karşı olanlar var, sivillerden de karşı olanlar var. Ben ulusal güvenliğin artık tartışmaya açılması gerektiğini düşünüyorum. Ben siyasiyim, düşündüklerimi, tepki görsem de açıkça söylerim, kamuoyuyla paylaşırım. Kaygım var. Ama Türkiye için kaygım var. Bu kaygıyı aşmak için toplumu harekete geçirmeye çalışıyorum. Bunun için de ge-rekirse kendimi feda etmeye hazırım" dedi. 
     
     Siyasi hesabım yok 
     "Dünyanın hiçbir yerinde ulusal güvenlik sadece askerlere bırakılan bir şey değildir" diyen Yılmaz, konuşmasını şöyle noktaladı " Ulusal güvenlik siyasetin işidir. Kendini ulusal güvenlikten sorumlu addedenler, siyasilere siz şunu yapabilirsiniz bunu yapamazsınız diyor. Böyle bir anlayışla AB’ye üye olmak mümkün değil. Bu konu defalarca MGK’ya geldi. Orada bir uzlaşma olsaydı, kamuoyuna getirmeye gerek kalmazdı. Bugünkü noktada herkesin çıkıp mertçe AB’yi isteyip istemediğini açıklaması lazım. Hükümet bu konuda tam benim gibi düşünseydi söyledikle-rim hükümet açıklama-sı olurdu. Siyasi hesa-bım yok. Ben popülizm yapmayı bilmem. Doğruyu söylüyorum. Oy getirirse oy getirir. Oy götürürse oy götürür." 
     



 SİYASET 















</TEXT>
</DOC>
