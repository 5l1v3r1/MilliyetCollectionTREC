<DOC>
<DOCNO> 37748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/yasam/yas08.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Okan Araziler benim 
</HEADLINE>
<TEXT>

     Okan, Emre ve Arif, Dünya Bankası’nın Türk çiftçisine yardım için gönderdiği hibe paradan 190 milyarı cebe indirmek istedikleri iddialarına sert yanıt verdiler. Üç oyuncunun, destekleme fonuna başvurarak kendilerini çiftçi olarak gösterdikleri ve kredi istedikleri iddia edilmişti. 
     Bu iddia üzerine Okan, yaptığı açıklamada gazetede yazan 19 bin dönümün hayali olduğunu ve kendisinin 2200 dönümlük bir arazisi olduğunu söyledi. Okan "Ağabeyim Saray’da çiftçilik yapıyor. Bugün kendisi ile defalarca konuştum ve kesinlikle böyle bir kredi için başvurmadığını söyledi. Bizim hiçbir şeyden haberimiz yok. Konuyu mahkemeye götüreceğiz" dedi. Ağabeyinin Saray’da çiftçilik belgesi bulunduğunu söyleyen Okan kendilerinin sadece Alaşehir’de bulunan arsalarını, ekim yapmak için, tarla olduğunu onaylatmak amacıyla başvuru yaptıklarını belirtirken "Bir kere Emre ve Arif bu arsalara ortak değiller. Hepsi benim adıma olan arsalar" ifadesini kullandı. 
     



 YAŞAM 




















</TEXT>
</DOC>
