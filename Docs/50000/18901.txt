<DOC>
<DOCNO> 18901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/magazin/yazdud.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte bilmediğiniz Hülya Avşar 
</HEADLINE>
<TEXT>

Evlilik hayatı klasik bir Türk ailesi gibi. Bütün dünyası kızı Zehra. Muhafazakar ama düşüncelerinde çağdaş... 
     Bence gerçek bir star. Türkiye’nin onuru, gururu. Ama biraz megaloman. Benim gibi. Bu kadar iyi anlaşmamızın nedeni belki de bu. Düşüncelerinde çağdaş, yaşamında muhafazakar. Perşembe geceleri sokağa çıkmıyor, evinde yasin okuyor. Onun da en büyük dostu ve aşkı ALLAH. Uzun bir aradan sonra doya doya görüştüm Hülya Avşar ile. Röportajımı Türkiye’den kilometrelerce ötede yaptım. Maceralı bir yolculuktan sonra vardık Kıbrıs’a. Giderken, havaalanında hüviyetini unuttuğunu anlaması zor anlar yaşattı. Bereket Kaya Çilingiroğlu hızır gibi yetişti imdadına. Helin’in şifresini bozduğu evdeki kasadan aldığı pasaportu Süpermen gibi uçarak getirdi. Yerden binlerce fit yükseklikteyken sadece dedikodu yaptık. 24 saatini paylaştım Hülya Avşar’ın. Annesi Emral Avşar’ın şirketi Showtime’ın düzenlediği organizasyon gereği sahne aldığı Rocks Hotel’de, aileden biri gibi kendimi gördüğüm için rahattım. Evet, Şenay Düdek farkıyla buyrun Hülya Avşar röportajına 
     
     ŞD-Bir günün nasıl geçiyor 
     HA-Saat 08.30’da kalkıyorum. İlk işim kahve istemek. Tüm gazeteleri didik didik, köşe yazarları dahil okuyorum. Saat 09.30’da Zehra, Kaya ve ben kahvaltı yapıyoruz. Pazar günleri bazen dışarı çıkarız. Sofrada peynir çeşitleri, kızarmış ekmek, reçel ve bitkisel çaylar olur. Kimi zaman da birkaç muz ya da elmayla yetiniyorum. Sonra Kaya ile Zehra’yı okuluna götürüyoruz. Amacımız, Zehra’nın paylaşmayı, arkadaşlık, dostluk kavramlarını öğrenmesi, tabii çocukluğunu yaşaması. Okul çok yakın olduğu için ben alıyorum. Saat 12.00 gibi Zehra ile öğle yemeği yiyoruz. Salata ya da meyva ile geçiştiriyorum öğle yemeğini. Ondan sonra da zaten onun uyku saati. Saat 16.00’ya kadar Zehra deliksiz uyur, ben özel işlerime bakarım. Şimdilerde yeni albüm için stüdyoya gidiyorum. Benim enteresan bir yanım var. O zaman dilimi içinde iki şarkı okudum, okudum. Öyle stüdyolarda sabahlama gibi bir huyum yok. Okuyamazsam işin üstüne gitmem, bırakıp çıkarım. Bu bir duygu işidir. O gün şarkı okuma modunda değilsem, olmaz. Stüdyoda sabahlayanlara şaşıyorum. Zaten herşeyim pratiktir. Bir şeye fazla zaman harcamak başarmak demek değildir. Stüdyo, senaryo çalışması veya şov çekiminden sonra eve geliyorum. Sabahleyin spor yapamamışsam mutlaka birkaç saat tenis oynar ya da koşu bandına çıkarım. Yüzmeye gidiyorum. Zaten haftanın üç günü Darüşşafaka’da yüzüyorum. Eski yüzücü olmam nedeniyle performansım yüksek. Saatlerce yüzer, yorulmam. Haftanın iki günü de hoca nezaretinde Zehra yüzme öğreniyor. 
     
     Çok önemli bir olay olmadıkça, Kaya dahil herkes,saat 19.30’da sofra başında. Genelde beyaz et ve salata yiyor Hülya. Bazen de ızgara balık. Her pazar da sahilde balık yeniyor. Saat 08.30’da yemek bitiyor. Daha sonra Kaya özgür. Hülya, Zehra’ya sarılıyor ve onu uyutuyor. Saat 21.00’da ya ekran karşısına geçiyor, ya kitap okuyor. Kitap okuma alışkanlığı 5 yıldır sürüyor. Eskiden pek okumazmış, daha doğrusu zaman ayıramazmış. Şimdi kitabın beyin jimnastiği yaptırdığına, bilgi dağarcığını geliştirdiğine inanıyor. En çok korktuğu şeyin hafıza kaybı olduğunu öğreniyorum. Ve sözü ona bırakıyorum. 
     HA-Loş ışıkta, herkes uyurken kitap okumak bana terapi gibi geliyor, kendimi dinliyorum. Ayrıca kendime yararlı olacak en az üç şeyi her gün mutlaka yapmalıyım. Genel kültür edinmek zorundayım. 
     
     ŞD-Peki bu koşturma arasında film izliyor musunuz 
     HA-DVD merakım anormal. Evde DVD koyacak yer kalmadı. Daha çok ingilizce alt yazılı filmler izliyorum. Hatta bu filmleri mesleğim açısından birkaç kez izlediğim oluyor. Kaya da bana destek, sağolsun. 
     
     ŞD-Eğlenceyi pek sevmiyorsun. 
     HA-Benim için eğlence, akşamları Kaya ya da yakın dostlarımla güzel bir yemek yemek. Yemek sonrası keyifliysem Kaya’ya ya da gruba eşlik ediyorum. Ama benim için eğlence evde kitap okumak, film seyretmek, televizyon izlemek, senaryo çalışmak. Yaşamımda her saniyeyi değerlendirmeliyim. Ve hepsine yetişirim. Yoğun tempoya rağmen bazen 3 saatim bile kalıyor. O saatler de de Zehra ile oynuyorum. Boş boş bakıp beynimi arındırıyorum. Film çektiğim sıralar ise günde 8 saat çalışırım. 
     
     ŞD-Biraz özele geçelim. Kaya Çilingiroğlu senin için "Ona oturmasını, kalkmasını, yürümesini öğretiyorum" demişti. Gerçekten kim kimi adam etti 
     HA-Kaya’dan önce inanılmaz bir çalışma tempom vardı. Sabahın 09.00’undan gece yarılarına kadar çalışırdım. Dizi çeker, konser verir, röportaj yapardım. 10 sene önce flört ederken bir gün Kaya "Bu tempodan kurtul artık. İnsan tanı, sosyal hayatın içinde ol. Yaşam yalnızca çalışmak, para kazanmak değildir" dedi. Kaya bana etrafıma, kendime bakmam, sosyal hayatın içinde olmam konusunda yol gösterdi. Hayatı yaşamayı öğretti. Kaya ile dünya görüşüm değişti. 
     
     ŞD-Evlilikte maddi ve manevi güç kimde 
     HA-Önce maddi güçten sözedelim. Çok komik, bizde kimse kimsenin bütçesini, birikimini bilmez. Kaya’nın bütçesi kendine, benimki bana ait. Tabii evin temel masrafları erkek olarak onun sorumluluğunda. Benim hiçbir masrafıma karışmadığı, katkıda bulunmadığı gibi ben de ona hiçbir zaman "Bana t-shirt al" dememişimdir. Özel günlerde tabii ki beni mutlu eder. Ama Kaya benim nerede, ne malım, ne kadar param olduğunu bilmez. Ben de Kaya’nın mal varlığından habersizim. Manevi güce gelince, evde son sözü her zaman ben söylerim. Zaten de öyle olması gerek. Çünkü Kaya egoisttir. 
     
     ŞD-Birliktelik 10, evlilik 3 seneyi doldurdu. Birbirinizden sıkılmadınız mı Ya da birbirinizden kurtulmak istediğiniz anlar olmadı mı hiç 
     HA-Hala Kaya ile flört halindeyiz. Günde topu topu 2-3 saat dolu dolu karşı karşıya geliyoruz. Kaya eğlenmeyi, seyahat etmeyi, sporu sever. Acaip hızlı okuyan, kültürlü, hayatı hızlı yaşayan, sosyal faaliyetleri yoğun bir insan. O saatler içinde o kadar çok konuşacak konu çıkıyor ki. Her eve geldiğinde farklı şeyler buluyoruz. Eh günde 2-3 saat birlikte olduğunuz insandan da sıkılmazsınız tabii. Ben ancak onun davranış biçiminden sıkılırım. Ama onun bana kötü davranacak zamanı yok. Zaten ben zamanımın çoğunu Zehra’ya harcıyorum. Seks yaşantımızda herhangi bir Türk ailesinden farkımız yok. 
     
     ŞD-Evliliğiniz monotonlaşmadı yani .. 
     HA-Yoo, öyle zamanlar çok oldu. Ama ikimizi de rahatsız edecek duruma gelmedi. Normal bir Türk ailesiyiz. Yani bir evlilik var. Ya kabul ya reddedersin. 
     
     ŞD-Kaya’nın kaçamakları yüzünden ona şiddet kullanmak istedin mi Ya da birbirinize şiddet gösterdiniz mi 
     HA-Asla. Allah’a şükürler olsun, bugüne değin evde kimse sesini yükselterek bile konuşmadı. Kaya’nın şu an kaçamağı var mı yok mu bilmem. Olabileceğini tahmin etmiyorum, ama takmıyorum da. Evine olan görevini yerine getiriyor. Ayrıca bir erkek olarak kaçamak yapabilir, benim bu görüşümü yakınlarım bilir, insanlar da bilsin. Sadece Kaya, Hülya’yı aldatıyor ya da aldattı’ yazılarıyla yuvamı yıkmam. Gözümle göreceğim, onun birine aşık olacağını hissedeceğim, kendisi söyleyecek. O zaman iş değişir. Haa, geçen yaz yaşanan bir olay vardı. Biricik Suden hadisesi tekrarlanırsa, boşarım. 
     
     ŞD-Kaya’dan sonra hiç aşık oldun mu 
     HA-Aşk çok önemli. Evde oturan, çocuk doğurmamış bir kadın olsaydım kendime güvenmeyebilirdim. Arayış içinde olabilirdim. Şimdi ise aşkı bekliyorsun. Gelir ya da gelmez. Haa, gelirse ne olur Herhalde aşk seni bir yola götürür. Yani sen, ben, hepimiz için geçerli. Susanna Tamarro’nun kitabı gibi yüreğinin götürdüğü yere git’. Ama asla insanlara kazık atmam. Aşk beni hangi yola sürüklerse, adam gibi giderim. "Bu bir kader" derim. 
     
     ŞD-Kadınlar için mi erkekler için mi giyinip süslenirsin Ne tarz giyersin Yönlendiren var mı seni 
     HA-Keyfime göre giyiniyorum. Özel yaşamda eşofman tarzı şeyler, sahne hayatımda klasik, ince askılı, düz kumaşlar... Zaten allı, güllü, desenli kumaşlar, kocaman çiçekli tuvaletler bana göre değil. Çok güzel bir kadınım. Ön planda olmalıyım, niye güzelliğimi o tarz elbiselerle örteyim Yalın olmak tercihim. 
     Güzelliğinden, gücünden emin bir kadın Hülya Avşar. Sahne kostümlerini terzisi Dilek Hanif hazırlıyor. Ralph Lauren kadınını sevmekle benimle aynı zevki paylaşıyor birlikte marka tutkusu pek yok. Ama pazardan da asla giyinmiyor. Günlük kıyafetleri bile kaliteli olmalı. 
     
     ŞD-Bir ankette kadınlar da en az erkekler kadar güzelliğinden etkilenip seni cinsel haz alarak izliyorlarmış. 
     HA-Duygunun, cinselliğin, beğeninin cinsiyeti olmaz. Duygu, duygudur. Kadın olarak başka kadının azmini, çalışmasını, hırsını, hatta güzelliğini beğenirsiniz. Allah, duyguların üzerine cinselliği kadın ve erkek olarak oturtmuş. Cinsellik olmasa da bir kadının albenisi, beyni, tavırları etkiler sizi. Ya da bir erkek çok yakışıklı değildir, zekasıyla cezbeder. 
     Burada söze giriyor "Kadınlar genelde kıskançtır, seni beğenmeleri hoş" diyorum. Avşar’a göre, kadınlar, kıskanılan kadını daha çok beğeniyor. Mazoşist bir ruhla kamçılanıyorlar. "Bana hiçbir şey vermeyen kadını beğenmem" diyor. "Peki zeka mı güzellik mi " diye soracak oluyorum... 
     HA-Bence sıralama önemli. 
     İlk bakışta tabii fizikten etkilenirsiniz. Ama konuştuğunuz, tanıdığınız zaman, eğer zekası kıtsa o güzellik ortadan kalkar. Zeki olması halinde, fiziği orta karar olan bir insan beni daha çok cezbeder. 
     
     Röportajımızı kimi zaman 45 bin fit yüksekte yol alan uçakta, kimi zaman odaya kurulan sofrada yaptık. Final ise Kıbrıs'ın ünlü restoranlarından biri olan Yelken'deydi. Balık yerken masada sevgili Nefise Karatay da vardı. Avşar'a "Kendini izlerken zevk alıyor musun " diye sordum. Gülerek yanıtladı. 
     HA- Nefise var yanımızda. Tabii ki çok güzel bir kız. Ama ben kendimi çok beğeniyorum, kendimi izlemekten keyif alıyorum, elimde değil. Etrafıma baktığımda kendimden güzeline de rastlayamıyorum. Nefise de jenerasyonunun güzeli. Onun kalbini kırmak istemem. Ama asla benden güzeli yok. 
     
     ŞD-Hep böyle mi düşünüyordun 
     HA-Evet. Şu an 37 yaşındayım, her yaşta kendimi en güzel gördüm. Asla tevazu göstermiyorum, kimse de bunu anormallik olarak görmesin. Kendimi sadece güzel değil, çok akıllı, çok zeki, çok güçlü de buluyorum. Dünyadaki tüm şöhretli kadınlar arasında da geçerli bu kural. Güzelliğim şu an tam oturduğuna inanmıyorum. 40 yaşından sonra daha da güzel olacağımı biliyorum. Hatlarım oturacak, yüzümde karakteristik kırışıklıklar oluşacak. Yani hayatım boyunca kazandığım başarılar yüzüme yansıyacak. 
     
     ŞD- O zaman pek estetikten yana değilsin. 
     HA-Yoo, estetiğe karşı değilim. İsteyen estetik yaptırabilir, ama ben asla. Bu arada karşı masamızda oturan, geldiğinden beri Hülya'yı süzen, 50 yaşlarındaki İngiliz kadın yanımıza geldi. Hülya'ya İngilizce, "Çok güzelsiniz. Türk müsünüz " dedi. Hülya süper İngilizcesi ile çok güzel konuştu ve Türk kadınlarının çok bakımlı, modern olduğunu söyledi . İşte Şenay'cığım, bu kadın gibi olacağım ben de. 
     Hülya Avşar, gergin, şiş yüzlere, köfte dudaklara, ifadesiz bakışlara karşı. İnsanın seksapelinin yüz hatlarında gizli olduğuna inanıyor. Yapanları kınamıyor, ama zorunlu kalmadıkça ifadesini değiştirecek her türlü estetikten uzak duracağını belirtiyor. 
     
     ŞD-Peki bugüne değin güzelliğinden, zekasından etkilendiğin kadınlar ya da erkekler oldu mu Yerli veya yabancı. 
     HA-Asla. Ha, bir tek Lady Diana'yı söyleyebilirim. Erkek olarak da son zamanlarda biraz Kenan Işık. Aslında beni starlar değil de sokaktaki insanlar daha çok etkiliyor. 
     
     ŞD-Hiç özlem duyduğun şeyler oldu mu 
     HA-Hayır, asla. Pardon, bir tek yurt dışında, en aza 2 yıl eğitim görmek isterdim. Özellikle de sinema konusunda. Özlemim devam ediyor. 2 yıl sonra bunu gerçekleştibilirim. 
     
     Hülya'nın en büyük düşü ise bir sinema filmi çekmek. Bu yüzden gelecek yıl Türker İnanoğlu'nun okuluna girip yönetmenlik dersi alacak. Bu projede isimsiz bir kahraman bulacak. Belki tiyatrodan, belki de sokaktan bir şanslı kişi projede yer alacak. Hülya, oyunculuk ve yönetmenliği aynı anda düşünmüyor. Ya Türkan Şoray .. 
     HA- Saygıyla karşılarım. Ama ben ikisinin bir arada olmasını istemiyorum. Oynatacağım oyuncuda da aradığım özellik, fizikten çok zeka. 
     
     ŞD-Pişmanlık duyduğun bir hata yaptın mı 
     HA-Bekarken herkes gibi ufak tefek flörtlerim oldu. Aralarından sadece bir tanesinden büyük pişmanlık duydum. Medya başlayacağım bir işte, yazıya geçmişimden söz ederek başlıyor. Buna çok üzülüyorum. Keşke medyaya o fırsatı vermeseydim, yaşamasaydım. Aslında herkesin yaptığını yaptım. Ama adınız Hülya Avşar olunca daha kolay yargılanıyorsunuz. Keşke hayatımda yalnızca Kaya'yı tanıyıp onunla evlenseydim. Gözümü Kaya'da açsaydım. 
     
     ŞD-Başka üzüntü duyduğun olaylar var mı Neler üzer seni 
     HA-Alıngan bir insan değilim. Hatta özel yaşamımda acaip espriliyim, şaka kaldırırım. Ama çok hassasım. En çok da işimle ilgili olarak aşağılanmak üzer beni. Daha doğrusu, mesleğimden dolayı tenkit edilmek üzer. Ama son yıllarda yaptığım işin kalitesi ortaya çıktı. Bunu başardım. Bir zamanlar beni tenkit edenler, şimdi çocukları sanatçı olsun diye konservatuara yazdırıyorlar. Bir de babam Celal Avşar'ın ölümü çok yıprattı beni. Hala kendine gelmiş değilim. Sık sık mezarını ziyaret edip, onunla konuşuyorum. 
     
     ŞD-Annen mi ağır basar, baban mı 
     HA- Babama duyduğum sevgi her zaman daha fazlaydı. Ama annem de başımın tacı. Babam, Türkiye'de spora önem verilmezken 6 yaşında beni yüzme havuzuna yazdırdı. Hastalığı ve ölümü büyük darbe oldu. Sıcak bir çaydan elinin yandığı bir gün babam çok kızdı ve bana "Benim elim nasıl yanar Ben aileme kol kanat germeliyim. Bir adam, eli çaydan yanıp kendine acı çektirir mi dedi. Öldüğü zaman narkoz yemiş gibi dolaşmıştım. 
     
     ŞD-Annenin yaşantısında seni rahatsız eden noktalar var mı 
     HA-Biliyorsun, eskiden kumar sevdası vardı annemin. Şükürler olsun, 2 gündür buradayız, bir kez makinaların başında görmedim onu. Özel yaşamı kendisini ilgilendirir, kocaman kadın. Onunla ilgili soru gelince sıkılıyorum aslında. Herkesin kendi hayatı. Kaç yaşında kadın. Sorumlulukları kendine ait. 
     
     ŞD-Yüzünün eskidiğini düşündün mü hiç Şov, diziler, medya ile iç içe olmak seni rahatsız etmiyor mu Bir ara işlerini hafifletip 2 yıl uzaklaşacağını söylemiştin. 
     HA-Aslında bunu yapıyorum. Gelen her teklife balıklama atlamıyorum. Allah medyanın eksikliğini göstermesin. Yaşlanıp da bu işi bırakıncaya kadar onlarla yaşamak istiyorum. Zaten yaptığım iş medya ile iç içe olmamı gerektiriyor. Attığım her adım, onlar için haber. Sadece ailemle tatile gittiğimde beni rahatsız etmeleri, gizlice fotoğrafımı çekmek istemeleri çok üzüyor. Hiç olmazsa tatilde beni yalnız bıraksınlar. Kısa da olsa tatilde beni huzur içinde yaşatsınlar, yeter. 
     
     ŞD-Kaya'nın kaçamakları yüzünden ona şiddet kullanmak istedin mi Ya da birbirinize şiddet gösterdiniz mi 
     HA-Asla. Allah'a şükürler olsun, bugüne değin evde kimse sesini yükselterek bile konuşmadı. Kaya'nın şu an kaçamağı var mıdır yok mudur bilmiyorum. Olabileceğini tahmin ediyorum, ama takmıyorum da. Evine olan görevini tam anlamıyla yerine getiriyor. Ayrıca bir erkek olarak kaçamak yapabilir, benim bu görüşümü yakınlarım bilir, insanlar da bilsin. Hiçbir zaman sadece 'Kaya, Hülya'yı aldatıyor ya da aldattı' yazılarıyla yuvamı yıkmam. Gözümle göreceğim, onun birine aşık olacağını hissedeceğim, kendisi söyleyecek. O zaman iş değişir. Haa, geçen yaz yaşanan bir olay vardı. Biricik Suden hadisesi bir daha olursa, o zaman boşarım. 
     
     ŞD-Zekana ve güzelliğine ne kadar ömür biçiyorsun 
     HA-40 yaşından sonra bir 15 yıl daha tanıyorum kendime. Ama aslında Şenay, güzellik geçici, yüzeysel. Ben artık güzelliği çoktan aştım. Bundan sonra benim için yapacaklarım önemli. Tek dileğim, asırlar boyunca insanlara, "Bir Hülya Avşar vardı" dedirtmek. Böyle bir imzayı attığıma da inanıyorum. Bu arada bir de kitap yazmayı düşünüyorum. Türkiye'nin şartlarına göre tabii film çevirmeyi de sürdürürüm. 
     
     ŞD-Şu anki siyasi görüşün ne Kemal Derviş ve Cumhurbaşkanı Ahmet Necdet Sezer hakkındaki düşüncelerini öğrenebilir miyim 
     HA-Açıkçası ben ezelden beri Özal'cıyım. Şimdi zaten koalisyon hükümeti var. Ama herşey karman çorman. Kimsenin fikri yok. O nedenle şu andaki hükümetle ilgili düşüncem de yok. Gökyüzünde yüzer gibiyim. Ben, kendi insanlarımın bu işi toparlayacağını umut ediyorum. Kemal Derviş'in getirdiği hava ve açtığı paket, bence bir takım boşluklar üzerine kurulabilir. Belki bir köprü kurulacak ama, ayaklarının çok sağlam olması lazım. Bu ülkede yetişen, burayı iyi tanıyan bir insan ancak Türkiye'yi kurtarabilir. Bana göre Kemal Derviş iyi bir konuk. Zaten ekonomi sadece Kemal Derviş ile düzelmez. Bizim önce kendimizi düzeltmemiz gerekir. Devletin kasasını boşaltmadan, tasarruf yaparak... Ondan sonra Derviş bize yol göstersin. 
     
     ŞD-Kendini bir gün Meclis'te görmek ister misin 
     HA-Asla milletvekili olmak istemezdim. Ama başbakan danışmanlığı cazip tabii. Necdet Sezer'i sormuştun. Beyefendi bir insan. 
     
     ŞD-Bir daha dünyaya gelsen aynı yaşamın içinde olmak ister miydin Yine Hülya Avşar olarak... 
     HA-Evet, kendimden mutluyum, hayatımı çok seviyorum. Sağlık yerinde olduğu sürece herşey hallolur. Ben ufacık şeylerden mutluluk duyuyorum. Aza kanaat eden bir insanım ve Allah'ıma çok güveniyorum. 
     
     ŞD-Bir dönem erkeğinin kölesi olabileceğini söyleyip feministlerin tepkisini çekmiştin. Şimdi karşımda güçlü, kendine güvenen ve erkeğiyle eşit koşullarda yaşayan bir Hülya Avşar var. Bu değişim nasıl gerçekleşti 
     HA-Ben değişmedim Şenay'cığım. Her zaman kuvvetli bir kadındım, asla da kimsenin kölesi olmadım. Sadece oyunu kuralına göre oynadım. Herkes kendi görevini bildi. Ben de kadın olarak görevimi yerine getirdim. Benim bir kız çocuğum var. Aile mefhumuna çok önem veririm. Gelenek ve göreneklerimiz benim için çok önemlidir. Kadın da erkek de görevini bilmeli. Beynimde, fikirlerimde çağdaş bir insanım. Ama özelimde, aile yaşantımda gelenek ve göreneklerimize acaip saygılıyım. Herkes büyüklüğünü ve küçüklüğünü bilecek. 
     
     Gerçekten de Hülya Avşar'ın başarısında, insanlara duyduğu saygının önemli bir yeri var. İki tam gün ve bir gece beraberdik. Her karşılaştığımızda ayağa kalkan, kapıya kadar uğurlayan, son derece saygılı, oturup kalkmasını, konuşmasını bilen güzel bir insan Hülya. Sorularımı sürdürüyorum 
     
     ŞD-Sinema, tiyatro, sahne... Sanatın her dalında parmağın var. Bütün bunların nedeni para kazanmak mı yoksa seni küçümseyenlere kendini kanıtlamak mı 
     HA-Ben bir şeyi tam yapmayı seviyorum. İşimin oluşturduğu tüm halkaları tamamlamak istiyorum. Sinema yapıp sahneye çıkmazsam yarım olurum. Ya da sahneye çıkıp dizi çevirmezsem yine yarımım demektir. Ben bir sanatçıyım ve sanatın her dalında başarıya ulaşmalıyım. Müzik, sinema, sahne... Hepsi iç içe. Dünyayı takip ediyorum. Ofra Haza diye Amerikalı bir sanatçı var. Sevilen biri. Neler yapıyor görüyoruz. İşin maddiyat kısmı arkadan geliyor. 
     
     ŞD-Yine özele girelim. Kaya'dan sonra hiç aşık oldun mu 
     HA-Aşk insan yaşamında çok önemli. Çalışmayan, çocuk doğurmamış bir kadın olsaydım kendime güvenmeyebilirdim. Yani arayış içinde olabilirdim. Şimdi ise aşkı bekliyorsun. Gelir ya da gelmez. Haa gelirse ne yaparsın Herhalde aşk seni bir yola götürür. Yani sen, ben, hepimiz için geçerli. Susanna Tamarro'nun kitabı gibi 'yüreğinin götürdüğü yere git'. Ama asla insanlara kazık atmayı düşünmem. Aşk beni hangi yola sürüklerse, adam gibi gitmeye çalışırım. "Bu bir kader" derim. 
     
     ŞD-Bundan sonra yaşamdan ne bekliyorsun 
     HA-Önce sağlık, çocuğumun iyi yetiştiğini görmek ve bir çiftlik hayatı. Bütün gün spor yapıp, huzur içinde yaşamak istiyorum gülüyoruz, çünkü bunların bir hayal olduğunu, asla yapamayacağını söylüyor . Kızımın iyi yetişmesi gerekir, o nedenle çalışmak zorundayım. Ama herşeyin başı sağlık ve mutluluk. 
     
     ŞD-Zehra'ya bir kardeş... 
     HA--Yaparsam 40 yaşından sonra. Zehra okula başlamış olacak. Dolayısıyla ikinci çocuğa daha çok zaman ayıracağım. İşlerim de bu arada yoluna girmiş olacak. Ama ekonomi böyle devam ederse, projelerimi uygulamaya geçirmekte sıkıntı çekersem bu yaz da hamile kalabilirim. Tabii herşey Allah'dan. 
     
     ŞD-Cannes'a gidecek olmak seni heyecanlandırıyor mu Hayal ettiğin bir proje var mı kafanda 
     HA-Asla. Kıyafetim bile sıradan olacak. Ama orada Holywood yıldızları ve yönetmenleriyle tanışmak hoş tabii. Spielberg ile de bir film çevirirsem güzel olur aslında yine gülüyor . 
     
     ŞD-Bence Hülya Avşar bunu da başarır. Sende bu azim, zeka, hırs varken... Pek çok genç kız sana özeniyor. Hülya Avşar olmak için evinden kaçanlar var. Önerin olacak mı onlara 
     
     HA-Kimse evinden kaçmasın. Ayrıca Hülya Avşar olunmaz, doğulur. Ben bir star olduysam, ki oldum, bunu insanlara duyduğum saygı ve sevgiye borçluyum. Her zaman büyüğüme, küçüğüme saygılıyımdır. Randevuma sadığım, sözümde dururum, sporumu yaparım. Başarımda bu nedenler yatar. Bırak gençleri, başarıya ulaşmak isteyen herkese önerim aynı Dürüstlük, sevgi, saygı, zeka çok önemlidir. 
     
     ŞD-Sinema ve sahneye ilk adım attığında sana destek ya da köstek olanlar çıktı mı 
     HA-Destek olan yoktu. Kösteklerin olduğuna da inanasım gelmiyor ama, çok duydum, işim bozulsun diye büyü yapanlar varmış. Ama benim öyle bir Allah inancım var ki kimse korkutamaz. Canımdan, yüreğimden sohbet ettiğim, birlikte olduğum Allah var. 
     
     ŞD-Dostluk kavramı nedir sence 
     HA-Valla arkadaşlık var da dostluk yok sanırım. Düşünsene, iflas etmişsin, paran bitmiş, tükenmişsin... Hangi dost kalkar da sana yardım eder Yani paralıysan dostluktan söz edemezsin. Ancak aile içinde vardır bu dostluk, sevgi bağı. Yoksa sadece arkadaşlıktır yaşanan. Elbette ben de kalkıp kimseye paramı son kuruşuna kadar veremem. Çünkü benim ve çocuğumun geleceği söz konusu. 
     
     ŞD-Helin'in yaşantısıyla ilgili zaman zaman medyada bazı haberler çıkıyor. Rahatsız oluyor musun 
     HA-Helin'in yaşam tarzını çok beğeniyorum. Haftada üç gün spor yapıyor. Kitap okuyor, müzik dinliyor, arkadaşlarıyla ilişkileri çok iyi. Geziyor, tozuyor, çok erkek arkadaşı var tamam. Ama sevgilisi çok az oldu. Zaten işin doğrusunu bir abla olarak benim bilmem yeterli. Genç, hiç bir kötü alışkanlığı yok. Böyle devam etsin. Sanatın içine girip girmeme konusunda kararı kendisi verir. Hiçbir şey söylenerek gerçekleşmez. 4 sene yurt dışında eğitim gördü. Yanlışı, doğruyu bilecek yaşta. 'Armut dibine düşer' diye bir söz vardır. İstediği sanat dalına girebilir. Başaramazsa da elinde altın bileziği var halkla ilişkiler okudu, iki lisan biliyor. Kendisi bilir. 
     
     ŞD-Peki Zehra'yı sanatın içinde görmek ister misin 
     HA-Tabii. Sanatla ilgilenmeyen insanların ruhsal dengelerinin yerinde olduğuna inanmıyorum. Zehra'nın da sanatın bir ucundan mutlaka tutmasını istiyorum. Bale, müzik, resim... Hepsi olabilir. Sinema da. Neden olmasın Bir tek Türkiye şartlarında sahneyi, gazinoyu düşünmüyorum. 
     
     ŞD-Sanatında kalıcı şeyler yaptığına inanıyor musun 
     HA-Çok şeyler yaptığıma inanıyorum. Bütün filmlerim kalıcı. Tiyatro öyle. Ama öncelikle kendi kişiliğimle, spor hayatımla kalıcı olduğumu düşünüyorum. Kişiliğim, yaptıklarımın önüne geçti bence. 
     
     O anda masamıza gelen bir Kıbrıslı hanım, birlikte oturduğu insanların Hülya Avşar ile ilgili duygularını aktarıyor. Aralarında avukatlar, psikologlar var. Aynı hanım, Hülya'nın, hamileyken bile örnek olduğunu, her Türk kadınının ondan birşeyler kaptığını söylüyor. Etrafımızdaki kalabalık gitgide büyüyor. Herkese sevecen davranıyor güzel sanatçı. Yapmacıklıkla ilgisi yok. Günümüzde şöhreti arayan gençlerin, hatta star olduğunu iddia edenlerin ondan kapacağı o kadar çok şey var ki. Kimse kusura bakmasın ve Türkiye, Hülya Avşar'a sahip çıksın. O gerçekten bir STAR. Onunla konuşmaktan müthiş keyif aldım ve sizlerle paylaştım. Bilmem beğendiniz mi En kötü gününüz benimkinden iyi olsun efendim. 
     



 MAGAZİN 














</TEXT>
</DOC>
