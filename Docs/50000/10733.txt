<DOC>
<DOCNO> 10733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/10/son/sondun04.html </URL>
<DATE> 2001/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail 1 Filistinliyi daha öldürdü 
</HEADLINE>
<TEXT>

     Filistin polisi, Gazze Şeridi ve İsrail arasındaki sınır yakınında İsrail askerleri tarafından öldürülen bir Filistinlinin cesedini buldu. 
     Hastane kaynakları, adını açıklamadığı Filistinlinin vücudunda şarapnel parçaları olduğunu söylerken, İsrail ordusunun konuyu araştırdığı bildirildi. 
     İsrail ordusu bugün, Gazze Şeridi’ndeki Netzarim Yahudi yerleşim birimi yakınında Filistinli silahlı kişilerle çatışma çıktığını açıklamış, ancak can kaybı olup olmadığı konusunda bilgi vermemişti. 
     İsrail ve Filistin arasındaki barış görüşmelerinin tıkanmasının ardından geçen yıl Eylül’de taraflar arasında çıkan çatışmalarda şimdiye kadar çoğu Filistinli 400’den fazla kişi öldürülmüştü. Ölenler arasında 65 İsrailli ve 13 İsrailli Arap da bulunuyor. 
     
     




</TEXT>
</DOC>
