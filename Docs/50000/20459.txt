<DOC>
<DOCNO> 20459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/spor/spo03.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel Haber 
</HEADLINE>
<TEXT>
Aslan'dan dişe diş 
Galatasaray, Fenerbahçe yönetimine misilleme yapmak için, Ali Sami Yen’de oynanacak ilk derbi karşılaşmasında rakibine sadece 100 adet bilet verecek 
     HALİL ÖZER 

     GALATASARAY yönetimi, Şükrü Saracoğlu Stadı’nda yaşanan olaylar nedeniyle, taraftarından çok fazla tepki gelmesi üzerine, gizli bir karar aldı. Buna göre Sarı - Kırmızılılar, önümüzdeki sezon Ali Sami Yen’de oynanacak ilk Fenerbahçe maçında rakibine sadece 100 bilet verecek. Sarı - Lacivertli taraftarların, bu stada gelmesini istemeyen yönetim, 100 biletin 50’sini VIP, 50’sini açık tribün için ayıracak. 
     FENERBAHÇE’NİN, hiçbir kuralı uygulamadığını belirten G.Saraylı yöneticiler, yüzde 10 bilet kuralının sadece Avrupa kupalarında uygulanması gerektiğini vurguladılar. Yöneticiler, "Kulüpler arasında yapılan centilmenlik anlaşması gereği, yüzde 10 bilet ayrılır. Ama yeni tribünü açmayacağını söyleyen F.Bahçe bu sözünü tutmadı ve 4 bin bilet vermesi gerekirken, sadece 1900 bilet verdi" dediler. 
     
Jardel sezonu kapattıBrezilyalı yıldız tedavi için bugün Portekiz’e gidiyor 
     G.SARAY’DA Brezilyalı yıldız Jardel’in sezonu kapattığı açıklandı. Sarı - Kırmızılı takımın problemli oyuncusu yönetime başvurarak ağrılarının devam ettiğini ve tedavi için yine Portekiz’e gitmek istediğini söyledi. Yönetim de Brezilyalı oyuncunun bu isteğini kabul ederek izin verdi. Ancak tedavisini yapan doktordan rapor getirmesini şart koştu. 
     YÖNETİCİLER bugün Portekiz’e gidecek olan Jardel’in son üç maçta oynamasının artık çok zor olduğunu belirttiler. Ayrıca Jardel’in ameliyatı gündeme gelirse Galatasaray’ın kendi doktorlarının yapacağı bir konsültasyondan sonra karar verileceği de bildirdi. Bu arada Galatasaray bir süredir ilgilendiği Samsunsporlu İlhan ile söz kesti. 
     
Hakan’da islem tamamGalatasaray ile İnter, 16 milyon Mark’ta anlaştı. Cim - Bom paranın yanı sıra Muhammed Kallon ya da Mutu’yu istedi 
     ZAFER ATAMER - ZÜRİH 

     SARI - Kırmızılı kulüp ile İnter, Zürih’te dün beş saat süren görüşme sonunda Hakan Şükür’ün fiyatını 16 milyon Alman Markı 8.5 trilyon Lira olarak belirledi. FIFA’nın gözetiminde kıran kırana geçen pazarlık sonunda varılan anlaşma gereği, İtalyanlar parayı peşin ödeyecek. Bu arada G.Saray Inter’den paranın yanı sıra Vicenza’da kiralık oynayan Sierra Leoneli Muhammed Kallon’u ya da Rumen Mutu’yu istedi. 
     ZÜRİH’TEKİ toplantıya Başkan Faruk Süren, Genel Sekreter Sinan Kalpakçıoğlu ile Alman Avukat Rauball katıldı. İnter adına ise toplantıda İkinci Başkan Galfi ile Genel Sekreter Fachinetti yer aldı. G.Saray, İnter’den 18 milyon dolar istemiş, İtalyanlar ise sadece 9 milyon dolar vermişti. Öte yandan Inter’in Internet sitesi bu paranın sadece Hakan için değil, Okan ve Emre için de verildiğini iddia etti. 
     
Florya’da olağanüstü h l      ERHAN TELLİ 

     G.SARAY Teknik Direktörü Lucescu, ligde kalan kritik üç hafta öncesi, Metin Oktay Tesisleri’nde olağanüstü h l ilan etti. Rumen hoca, tesislerin kapılarını bugünden itibaren üç gün boyunca medyaya ve taraftara kapattı, personeli alarma geçirdi. Lucescu, futbolcularıyla yaptığı toplantıda "Sizden, kalan üç haftada büyük özveri ve fedak rlık bekliyorum. Her şey yeni başlıyor. Hedefiniz averaj değil, dokuz puan olsun. Önce kazanın sonra atın" dedi. 
     
Bildiri gerginliği      GALATASARAY’DA, Fenerbahçe maçından sonra Genel Sekreter Sinan Kalpakçıoğlu’nun yayınladığı bildiri, ortalığı karıştırdı. Bu bildiriden sadece Başkan Faruk Süren’in haberdar olması, yöneticilerin ise televizyonlardan öğrenmesi kriz yarattı. Mehmet Cansun’un önceki gün, bildiriden haberi olmadığını açıklaması da taraftarlardan ve Sinan Kalpakçıoğlu’dan büyük tepki aldı. 
     



 SPOR 



























</TEXT>
</DOC>
