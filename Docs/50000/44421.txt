<DOC>
<DOCNO> 44421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/dunya/dun07.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ladin’in ailesi ABD’den kaçırıldı 
</HEADLINE>
<TEXT>

     ABD'yi sarsan kamikaze dalışlarının hemen ertesinde, saldırıların sorumlusu olduğu düşünülen Suudi terörist Usame bin Ladin'in ailesinin 24 ferdinin ABD'den kaçırıldığı ortaya çıktı. Haberi birinci sayfadan veren New York Times gazetesi, aile mensuplarının olası bir misilleme ya da halkın tepkisinden çekindiğini yazdı. Gazeteye açıklamada bulunan Suudi Arabistan Büyükelçisi Bender bin Sultan, Suudi Kralı Fahd'ın olaydan sonra elçiliğe acele bir mesaj yollayarak, "Tüm Amerika'da Bin Ladinlerin çocukları bulunduğunu ve masumların korunması" talimatını verdiğini belirtti. Haberde, elçiliğin talebi üzerine bin Ladin ailesi mensuplarının FBI koruması altında toplanarak Washington'a nakledildiği, buradan da özel uçaklarla ülkelerine döndüğü belirtildi. 
     



 DÜNYA 

















</TEXT>
</DOC>
