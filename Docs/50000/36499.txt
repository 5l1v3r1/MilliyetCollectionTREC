<DOC>
<DOCNO> 36499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/siyaset/siy06.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
First Lady meşaleyi ateşledi 
</HEADLINE>
<TEXT>

Semra Sezer'in başkanı olduğu Ulusal Eğitime Destek Kampanyası için hazırlanan afişler illere gönderildi 
     YILDIZ YAZICIOĞLU 

     Cumhurbaşkanı Ahmet Necdet Sezer'in eşi Semra Sezer başkanlığında yürütülen Ulusal Eğitime Destek Kampanyası afişleri il valiliklerine ulaştı. Ankara Valiliği kampanya için özel bir afiş daha hazırlattı. 
     Ankara Valisi Yahya Gür, özel önem verdiği kampanya için özel hazırlanan afişte okuma - yazma öğrenen insanlar, bir çember oluşturarak dünyayı ve onun merkezinde Ankara'yı yükseklere doğru kaldırıyorlar. Başkent Ankara'nın kalesiyle sembolize edildiği afişte ulusal eğitime destek kampanyasına katılma çağrısı yapılıyor. 
     Başkentte açılan hesap numaralarına bugüne kadar vatandaşlar tarafından 700 milyon lira bağış yapıldı. Kamu kurumlarına örnek olması için Vali Gür de, başkanı bulunduğu Ankara Valiliği Çevre Koruma Vakfı ANÇEVA aracılığıyla hesaba 70 milyar lira bağış aktardı. 
     Semra Sezer'in TRT'de yayınlanan spot filmlerde de kullanılan çok beğendiği kadın ve erkekten oluşan eğitim meşalesi deseni illere gönderilen afiştede yer aldı. Meşalenin çevresinde yüzlerce insan figürü yerleştirildi. Ayrıca tüm il milli eğitim müdürlükleride tahmini başvuru sayısına göre yetişkinler için Okuma Kitabı Alfabe Kitabı bastırmaları ve okuma yazma kursuna katılacakları teşvik etmek için kapağında eğitim meşalesinin bulunacağı defterler hazırlatmaları istendi. 
     Ankara'da ise özellikle göç nedeniyle yaklaşık 40 bin kişinin okuma - yazma bilmediği tahmin edilirken, ilk planda yaklaşık 10 bin kişinin kurslara başvuracağı düşünülüyor. 
     



 SİYASET 





















</TEXT>
</DOC>
