<DOC>
<DOCNO> 1257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/dunya/dun03.html </URL>
<DATE> 2001/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush’un bakanı ateş altında 
</HEADLINE>
<TEXT>

     WASHİNGTON Milliyet 

     ABD’de başkanlığı 20 Ocak’ta devralacak olan George W. Bush’un Çalışma Bakanlığı’na atadığı Linda Chavez’in, bundan 7 yıl önce, yasadışı yollardan Amerika’ya göçmüş ve çalışma iznine sahip olmayan Guatemalalı bir kadını evinde çalıştırdığı ortaya çıktı. Bu gelişme, asgari ücrete ve işyerlerinde azınlıklar lehine kota uygulanmasına karşı tutumu nedeniyle işçi sendikalarının, bakanlığına kararlı biçimde muhalefet ettiği Chavez’in görevinin Kongre’de onaylanmasını güçleştiriyor. Daha önce de, Clinton’ın Adalet Bakanlığı’na aday gösterdiği ilk iki politikacı benzer nedenlerle görevden feragat etmek zorunda kalmışlardı. 
     Chavez, Marta Mercado adlı Guatemalalı kadını 1992 - 1993 döneminde evinde barındırdığını doğruladı, ancak kendisini temizlikçi ya da çocuk bakıcısı olarak istihdam etmediğini, sadece yardım amacıyla ara sıra para verdiğini söyledi. 
     
     


 DÜNYA 













</TEXT>
</DOC>
