<DOC>
<DOCNO> 2585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/yazar/sazak.html </URL>
<DATE> 2001/01/17/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Siyasetin yapamadığı 
</HEADLINE>
<TEXT>

     Pres Bey'in çizeri Latif Demirci'nin dünkü karikatürü halkımızın son haftalardaki "ruh hali"nin aynasıydı 
     "İkinci Bahar" dizisinin bitmesi üzerine Samatya'ya yürüyüşe geçen kalabalığın açtığı pankart, "yolsuzluk ve yoksulluk" bezgini bir ulusun "alternatif" diye televizyon kahramanlarına sarılmasını hicvediyordu 
     "Kurtar bizi Ali Haydar" 
     "Hanım geridön" 
     "İkinci bahar engellenemez" diye yollara dökülen vatandaşları, polis panzerinden "sessizce dağılmaya" çağıranlar da, geçenlerde yürüyen Çevik Kuvvet mensupları olmalıydı. 
     Sözün bittiği yerde,fotoğraf onun da yetmediği yerde mizah herşeyi anlatmaya yetiyor. 
     İyimserliğe özlem çığ gibi büyüyor. 
     Salt yapımın kalitesi, Yavuz Tugrul, Mustafa Oğuz, Uğur Yücel üçlüsünün yaratıcılığı, senaryonun gücü, Şener Şen - Türkan Şoray ikilisinin sürüklediği dizideki tüm sanatçıların başarılı oyununun ötesinde bir gerçek var ki, toplum asıl onun özlemi içinde... Türkiye'de tüm değerlerin alt üst olmadığı yüzyılın son çeyreğine kadar insanlar, az gelirli de olsalar ekmeğini taştan çıkarır, emeğiyle saygın ve dürüst bir yaşam sürdürürlerdi. 
     "İkinci Bahar", epeydir yitirilen güzellikleri bu anlamda yeniden öne çıkardı. Samatya'da ya da Türkiye'nin dört bir yerinde Ali Haydar gibi namusuyla çalışıp, ailesine, çevresine, dostlarına sevgiyle yaklaşan, insanca mesajlar vermeye çalışan nice örnek var. 
     Dizinin başarısı, ülkedeki çürümeyi görüp, kaybedilmişlik duygusuna sürüklenen milyonlarca insanın küllenmiş değerlerini yeniden ateşlemesidir. 
     Pres Bey'in karikatüründeki insanların "Kurtar bizi Ali Haydar" diye yürümesi komik olduğu kadar düşündürücü de... 
     Eskiden "Umudumuz..." diye liderler hakkında pankart açılırdı. 
     Son kurtarıcı "Baba"nın aile fotoğrafı etrafında gelişen olaylardan sonra, umutlar sinema sanatçılarına, dizi film kahramanlarına, spor ilahlarına yönelmeye başladı. 
     İtalya'daki futbol elçimiz Fatih Terim de bir başarı modeli olarak Türkiye'yi sarsıyor. 
     Terim adı Floransa'da bir sokağa veriliyormuş. 
     Fatih Hoca klübünde mi kalacak, Milan'a mı gidecek Sadece Türk spor kamuoyu değil, İtalyan'lar da bunu soruyor. 
     CNN Türk'de İhsan Topaloğlu, önceki gece Terim'in Milli Takım'ı Avrupa Şampiyonasına taşımasından başlayarak Galatasaray'dan Fiorentina'ya uzanan öyküsünü ekrana getirirken, son 5 yılda patlama yapan "başarı model"ini ortaya koydu. Ekip çalışması, özveri, profesyonellik. 
     Kamuoyu, Türkiye'nin 1990'larda kaybettiği on yıla bakarak, "siyasetin yapamadığını"nı sanatta, sporda, bilimde, edebiyatta arıyor. 
     Hak edilmiş başarıları alkışlıyor. 
     
     





Askerin gücü siyasetin zaafı 


Bir Kış Öyküsü 


Ecevit Üzülüyorum 


Kedi olalı... 


Yılmaz'ın çıkışı, sivil siyaset ve asker... 


"G" planı 


"Şark Ekspresi'nde Cinayet" .. 


AB işi bitti gibi 


Ermeni yalanı 


Lafı bırakın ülkeye bakın 


Beyaz, mavi, mor derken... 


Evdeyseniz babamlar size darbe yapmaya gelecek... 


Kulaklarınızı tıkayın... 


"İkinci Bahar" ve jandarma 


Siyasetin yapamadığı 


Bıktık vallahi 


Yılmaz'ın başı kel mi 


Sizin işiniz değil 


Diken Üstünde bir "Silahlı Kuvvetler" 


Her yüz Amerikalının ellisi "hisse senedi" sahibi 


Irak ile ikinci bahar 


</TEXT>
</DOC>
