<DOC>
<DOCNO> 22131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/son/soneko04.html </URL>
<DATE> 2001/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin de dertli...Binlerce kişiden kemer sıkma planına protesto 
</HEADLINE>
<TEXT>

     Arjantin'de Devlet Sarayı'na doğru yürüyen binlerce gösterici, hükümetin kemer sıkma planını ve yaygın işsizliği protesto etti. 
     Davullar çalıp trafiği engelleyen göstericilerin şiddet olaylarına yolaçmadan yapılan protesto gösterisinde, ekonomi politikalarından memnun olmayan çalışanlar, şarkılar söyleyip, pankart ve flamalarla iş, yiyecek ve sağlık hizmeti talep etti. 
     Göstericiler, hükümeti kemer sıkma politikalarını gevşetmesine ikna etmek için tek ümit olarak çalışanların güçlerini göstermesi çaresine başvurduklarını ifade etti. 
     Cadde ve sokaklardan teneke ve cam şişe toplayıp günde 10 dolarla ailesini geçindirmeye çabalayan işsiz inşaat işçisi Rodrigo Daniel, ''iş istiyorum, hükümet hiçbir şey yapmadı'' sözleriyle duygularını dile getirdi. 
     Açlık ve yoksulluğa neden olarak gösterdikleri hükümet politikalarına son verilmesi talebiyle dört gnüdür 90 kilometre yürüyerek, başkentte Devlet Sarayı'nın önüne kadar gelen 2 bin kadar göstericiye, başkente girişlerinde yüzlercesi daha katıldı. 
     Protesto gösterisini düzenleyenlere göre, dünyaca ünlü Plaza de Mayo'ya yürüyerek trafiği tıkamak, Arjantinli politikacıların, yüzde 14.7'de seyreden işsizlikle mücadeleye çare bulmaya zorlamanın tek yolu. 
     İşsizler Derneği Başkanı Alicia Gutierrez, ''bu, kapitalist hükümetten bıkıp usandığımızı ve Arjantinli çalışanlara kulak verilmesinin zamanının geldiğini göstermektir'' dedi. 
     Yoksulluk ve işsizliği protesto gösterileri geçen hafta ülkenin taşrasında da arttı ve göstericiler, bazı şehirlerde karayollarını günlerce ulaşma tıkadı. 
     Devlet Başkanı Fernando de la Rua, açıklamasında, ülkede ciddi sorunların olduğun kabul etmekle birlikte, hükümetin ekonomi politikalarının isabetli olduğunu, ülkenin doğru yolda olduğunu savundu. 
     Çalışan kesim ve göstericiler ise hükümetin borçları azaltmak ve kamu harcamalarını kısmaya çok fazla odaklanıp, istihdam yaratma ve ekonomik büyümeyi ihmal ettiğinden şikayetçi. İşsiz marangoz Oscar Alvarez'in deyişiyle, ''ekonominin hiçbir geleceği yok, insanlar da yiyeceksiz ve işsiz, hükümet sadce bazı çıkarlara IMF'inkiler cevap veriyor''. 






</TEXT>
</DOC>
