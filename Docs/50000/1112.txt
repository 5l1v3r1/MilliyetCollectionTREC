<DOC>
<DOCNO> 1112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/guncel/agun.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İnterpol komedisi 
</HEADLINE>
<TEXT>
Aranıyordu afla dışarı’ çıktı 
Dört kişiyi öldürdü. Dört yıl hapis yattı. Şartla salındı. Şimdi Ödemiş’te ailesiyle birlikte. Ama hala aranıyor 
     Emine Gözen - İzmir 

     İzmir'in Ödemiş ilçesinde 15 yıl önce 4 kişiyi öldürdüğü için İnterpol tarafından kırmızı bültenle aranan Yakup Tosun'un, 4 yıldır Cezaevi'nde yattığı ve afla salıverildiği ortaya çıktı. 
     Emniyet Müdürlüğü'nün internetteki sitesinde resmi bulunan Tosun'un afla çıktığını Milliyet'ten öğrenen Emniyet Müdürü Hasan Yücesan, soruşturma başlatacağını söyledi. 
     
İnternette resmi var      Ödemiş'te "Çerkezler" adıyla tanınan Bozdağ Kayak Merkezi'nin işletmecisi İbrahim Çiftçi'nin yeğeni Yakup Tosun, 1986 yılında 4 kişiyi tabancayla öldürdü. 47 yaşındaki, 4 kız babası Yakup Tosun, olaydan hemen sonra firar etti. Bunun üzerine interpolün kırmızı bültenle arananlar listesine giren Tosun, 10 yıl firari hayatı sürdükten sonra sahte kimlikle yakalandı. Tutuklanan Tosun, 15 yıl ağır hapis cezasına çarptırıldı. Yakup Tosun, Ödemiş Kapalı Cezaevi'nde gün sayarken, İzmir Emniyet Müdürlüğü 1 yıl önce internette "www.izmirpolis.gov.tr" adresinde bir site açtı. Sitede "kırmızı bültenle arananlar" arasında Yakup Tosun yıllar önce çekilmiş bir fotoğrafıyla yer aldı. 
     
Hata varsa düzeltiriz’      Emniyet Müdürlüğü, Tosun'u aramaya devam ederken, kırmızı bültenli kaçak suçlu Şartlı Salıverme Yasası'ndan yararlanarak bayramdan önce cezaevinden çıktı. Şimdi Ödemiş'te ailesiyle birlikte yaşayan Tosun, hala aranıyor. Olayı Milliyet'ten öğrenen İzmir Emniyet Müdürü Hasan Yücesan, "Başka bir cinayetten aranıyor olabilir. Hemen soruşturma başlatıyorum, hatamız varsa düzeltiriz" diye konuştu. 
     
600 WANTED      INTERPOL’ÜN PEŞİNE DÜŞTÜĞÜ ÜNLÜ TÜRKLER 
ANKARA, Milliyet 
     Türk İnterpolü'nün kırmızı bültenle uluslararası düzeyde aradığı suçlu sayısı işadamı Cavit Çağlar ile birlikte 600'ü geçti. Görüldükleri yerde yakalanması ve iade edilmesi amacıyla aranan ünlüler arasında 58 yabancı uyruklu suçlu da yer alıyor. Türk İnterpolü, 210 suçluyu terör, 155 suçluyu kaçakçılık, 212 suçluyu asayiş, 29 suçluyu da mali suçları nedeniyle aramaya devam ediyor. 
     
Terör suçluları ağırlıkta      Halen Türk İnterpolü'nün peşinde olduğu bazı isimler ve suçları şöyle 
     Cemil Bayık Yasadışı örgüt üyesi olmak. n Kesire Öcalan Yasadışı örgüt üyesi olmak. n Yalçın Özbey Abdi İpekçi suikastı. n Dursun Karataş Yasadışı örgüt lideri n İsmail Akkol Sabancı Center olayı. 
     Nejat Daş Uyuşturucu kaçakçılığı. 
     Hüseyin Baybaşin Uyuşturucu kaçakçılığı. 
     


 GÜNCEL 




















</TEXT>
</DOC>
