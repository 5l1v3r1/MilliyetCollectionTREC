<DOC>
<DOCNO> 9810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/03/siyaset/siy01.html </URL>
<DATE> 2001/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Güç Derviş’te artık 
</HEADLINE>
<TEXT>

Piyasalarda güveni sağlayabilmek için Başbakan Ecevit’in önerisi üzerine ABD’den Türkiye’ye çağrılan Kemal Derviş, ekonominin iplerini eline aldı 
     Ekonomi yönetiminin revizyona sokulması nedeniyle Türkiye’ye davet edilen Kemal Derviş, geniş yetkililerle yeni görevine başladı. Hazine Müsteşarlığı, Merkez Bankası Başkanlığı, Bankacılık Denetleme ve Düzenleme Kurulu, Sermaye Piyasası Kurulu, Halk Bankası ve Ziraat Bankası ile Türkiye Kalkınma Bankası Derviş’in kontrolü altına girdi. 
     
Liderler itiraz etmedi      Başbakan Ecevit, dün sabah biraraya geldiği liderlere bakanlık için Derviş’i önerdi. Ecevit’in "Kamuoyunda olumlu bir hava doğdu. Derviş, ile piyasaya güven gelir" sözlerine liderler de itiraz etmedi. Ecevit, bunun üzerine Bakanlar Kurulu’nda kabine üyelerine Derviş ile ilgili kısa bilgi vererek, "Aramıza yeni bir arkadışımız katılıyor" dedi. Bakanlar Kurulu toplantısından sonra Ecevit, Sezer ile telefonla görüşerek, durum hakkında bilgi verdi. 
     
Başbakanlığa çağrıldı      Ecevit, bu telefon görüşmesini aktarırken "Sayın Cumhurbaşkanı olumlu karşıladı" diye konuştu. Toplantının ardından koalisyonu oluşturan partilerin genel başkanları Başbakanlık binasında tekrar biraraya geldi. Zirvenin ilerleyen saatlerinde Derviş, Başbakanlığa davet edildi. Derviş’in devlet bakanlığına atanmasına ilişkin nihai karar da bu aşamada verildi. 
     
İlk toplantısını yaptı      Bu arada Derviş de DPT Müsteşarı Akın İzmirlioğlu, Hazine Müsteşar Vekili Ferhat Emil, Merkez Bankası Başkan Yardımcısı Süreyya Serdengeçti ve 
     SPK Başkanı Doğan Cansızlar’la başbakanlıkta ilk toplantıyı yaptı. 
     Uzun pazarlıklar sonrasında Derviş’e bağlanacak kurumlar belirlenirken, ANAP’a bağlı olan Özelleştirme İdaresi Başkanlığı ile MHP’ye bağlı Dış Ticaret Müsteşarlığı, DPT ve Emlak Bankası ilgili bakanlıklarda kaldı. 
     
Adım adım bakanlığa...ANKARA Milliyet 
     Başbakanlık’taki "Derviş" trafiği saat saat şöyle gelişti 
     09.30 Ecevit, Başbakanlık Merkez Binası’na geldi. 
     10.15 Bakanlar Kurulu toplantısında son ekonomik gelişmelerin konuşulacağı duyuruldu. 
     11.15 Liderler ve Özkan Bakanlar Kurulu salonuna geçti. 
     11.30 Bakanlar Kurulu toplantısı sona erdi. 
     11.45 Liderler yeniden biraraya geldi. 
     12.30 Derviş Başbakanlığa davet edildi. 
     13.00 Selçuk Demiralp Başbakanlığa davet edildi. 
     13.30 SPK Başkanı Doğan Cansızlar Başbakanlığa geldi. 
     13.45 Zirve bitti. 
     14.05 Demiralp ve Kemal Derviş, 3 liderle görüşürken, Hüsamettin Özkan, başka bir odada Devlet Bakanı Recep Önal ile biraraya geldi. 
     14.30 Liderlerin toplantısı sona erdi. Ardından Kemal Derviş ile Selçuk Demiralp başka bir odada görüştü. 
     15.10 Selçuk Demiralp Başbakanlık’tan ayrıldı. 
     15.20 Derviş’in kararnamesi Çankaya Köşkü’ne gönderildi. 
     
İlk Meclis dışı Bakan olmayacakANKARA Milliyet 
     Ecevit başkanlığındaki 57. hükümet, daha önce Nihat Erim, Bülend Ulusu, Turgut Özal, Süleyman Demirel ve Erdal İnönü hükümetlerinde gerçekleştirilen bir uygulamayı tekrarlayarak, milletvekili olmayan bir kişiyi dışarıdan kabineye aldı. Kemal Derviş’in Ekonomiden Sorumlu Devlet Bakanlığı görevine getirilmesiyle yeniden gündeme gelen "dışardan atama"nın Türkiye’deki bazı örnekleri şöyle Türkan Akyol, Murat Karayalçın, Önay Alpago, Aysel Baykal, Turgut Özal, Vahit Halefoğlu, Atilla Karaosmanoğlu, Türkan Akyol ve Ayhan Çilingiroğlu, İbrahim Deriner. 
     
Paranın yeni patronu tam 21 yıllık bankacı      Derviş’in Bakan olmasının ardından Merkez Bankası Başkanlığı’na bu kurumda 21 yıldır çalışan Süreyya Serdengeçti atandı. Hazine Müsteşarlığı’nı ise Müsteşar Yardımcısı Ferhat Emil vekalaten yürütecek. Eski Merkez Bankası Başkanı Gazi Erçel’in yardımcılığını yapan Serdengeçti, 1980’de Merkez Bankası’nda göreve başlamıştı. 
     
Ecevit’ten Erçel’e mektup Görevden ayrılmanızı üzüntüyle karşıladım’      Başbakan Bülent Ecevit, Gazi Erçel’in Merkez Bankası başkanlığı görevinden ayrılmasını üzüntüyle karşıladığını bildirdi. Ecevit, Hazine Müsteşarlığı’ndan istifa eden Selçuk Demiralp’le Erçel’e gönderdiği 28 Şubat tarihli mektubunda şöyle dedi "Merkez Bankası Başkanlığı’ndan kendi isteğinizle ayrılmanızı üzüntüyle karşıladım. Bu görevde devletimize üstün hizmetleriniz daima şükranla anılacaktır. Bundan sonraki çalışmalarınızda size başarılar dilerim." 
     
Recep Önal’ı kızdırdılar İstifa edeceğimi nereden çıkardınız ’ANKARA Milliyet 
     Dünya Bankası Başkan Yardımcısı Kemal Derviş’in Ekonomiden Sorumlu Devlet Bakanı olmasının ardından görevden alınacağı söylentileri yayılan Devlet Bakanı Recep Önal, istifa edip etmediği yönündeki sorulara, "Bunu da nereden çıkarıyorsunuz" yanıtını verdi. 
     
Derviş büyük zararda Maaşı 10 milyardan iki milyara düştüGÜNSELİ ÖNAL Ankara 
     Dünya Bankası’nda tahminen 10 bin dolar yaklaşık 10 milyar TL maaşı olan Kemal Derviş, Meclis dışından atandığı devlet bakanlığı görevinde, 2.1 milyar lira olan milletvekili maaşıyla 60 milyon lira bakanlık tazminatı alacak. Derviş’in maaşı temmuz ayına kadar sabit kalacağından, dalgalanmaya bırakılan dolar arttıkça eriyecek. 
     


 SİYASET 















</TEXT>
</DOC>
