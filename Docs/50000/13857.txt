<DOC>
<DOCNO> 13857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/31/ekonomi/eko05.html </URL>
<DATE> 2001/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Akbank’tan VIP bankacılığı 
</HEADLINE>
<TEXT>

Akbank Genel Müdürü Kurtul, private banking ile bu alana egemen yabancı bankalara rakip olacaklarını söyledi 
     EKONOMİ SERVİSİ 

     Akbank Genel Müdürü Zafer Kurtul, private banking hizmeti ile bu alanda Türkiye pazarına 1950’lerden buna yana hakim olan yabancı bankalara rakip olacaklarını söyledi. Akbank’ın İstanbul Levent’te başlattığı hizmetin tanıtımı için düzenlenen basın toplantısında konuşan Kurtul, "Yabancıların egemenliğindeki bu alana, Akbank olarak çok güçlü ve iddialı giriyoruz" dedi. 
     Özel bankacılığın, dünya bankacılığının önemli ihtisas alanlarından biri olduğunu vurgulayan Kurtul, bunun Türk bankacılığında ise henüz tam anlamıyla gelişmiş bir alan olmadığına dikkat çekti. Kurtul, Akbank’ta bu hizmeti private banking’de uluslararası deneyime sahip olan Genel Müdür Yardımcısı Fikret Önder’e bağlı 25 kişilik güçlü bir ekip tarafından verileceğini söyledi. 
     
Alt limit 200 bin dolar      Önder ise bu hizmeti Akbank’ın Hazine bölümü ile iştirakleri Ak Menkul Değerler, Ak Portföy ve Ak Yatırım Ortaklığı’nın birikim ve altyapı desteğiyle hizmet sunacaklarını söyledi. Önder, "Bu alanda hizmet veren birçok yabancı bankanın şubesi bile bulunmuyor, hizmetlerini pazarlamacılar aracılığıyla veriyorlar" dedi. 
     Önder, Avrupa ve ABD’de 1 milyon olarlık yatırım yapabilecek bireylere yönelik özel bankacılığı, Türkiye’de yatırım bankacılığında 200 bin dolar, portföy yönetiminde de 250 bin dolar alt limitle uygulamaya koyduklarını belirtti. 
     


 EKONOMİ 


















</TEXT>
</DOC>
