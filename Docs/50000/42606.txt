<DOC>
<DOCNO> 42606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/son/sondun29.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban "Afgan hava sahası güvenli değil.." 
</HEADLINE>
<TEXT>

     Taliban, tüm uluslararası havayollarını, ''Afganistan'ın hava sahasını kullanmamaları'' yolunda uyardı. 
     Taliban'ın Havacılık Bakanı Akhatar Muhammed Mansur, yaptığı açıklamada, bakanlığının kararını, tüm yabancı havayollarına ve uluslararası yardım kuruluşlarına ilettiğini söyledi. 
     Mansur, ''herkesi, güvenlik nedenlerinden ve ABD'nin olası saldırısından dolayı Afganistan'ın hava sahasının artık güvenli olmadığına dair bilgilendirdik'' dedi. 
     Bunun geçici bir karar olduğunu ve durumun normale dönmesi halinde hava sahasının açılacağını kaydeden Mansur, savunma bakanlığının da hava sahasını ihlal edeceklere karşı önlem alacağını belirtti. 
     Mansur, Kızılhaç ve BM'nin, dışişleri bakanlığından izin almaları halinde hava sahasını kullanabileceklerini söyledi. 
     Adı açıklanmayan bir diplomat, Taliban'ın hava sahasını bugün kapattığını söylemişti. 






</TEXT>
</DOC>
