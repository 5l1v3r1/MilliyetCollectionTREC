<DOC>
<DOCNO> 40336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/ekonomi/eko03.html </URL>
<DATE> 2001/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşağı gidişin dibi göründü 
</HEADLINE>
<TEXT>

Yapı Kredi Bankası Genel Müdürü Naci Sığın, son dönemde Türk ekonomisindeki görünümün cesaret verdiğini söyledi 
     Yapı Kredi Bankası Genel Müdürü Naci Sığın, ekonomideki aşağı gidişin dip noktaya ulaştığını ve genel görünümün daha cesaret verici olduğunu belirtti. Yapı Kredi’nin Frankfurt’taki 350 milyon dolarlık sendikasyonunun imza töreninde konuşan Sığın, Türkiye’nin yaşadığı ekonomik krizi ve krizin olumsuz etkilerini anlattı. Sığın şunları söyledi 
     "Bunların hepsi şimdi geçmişte kaldı. Artık geleceğe bakmanın ve çalışmanın zamanı. Genel görünümün şimdi daha cesaret verici olduğu söylenebilir." 
     Hükümetin yeni ekonomik programa bağlılığının Meclis’te gerekli yasaların kısa sürede geçirilmesi ve atılan güçlü adımlarla tazelendiğine işaret eden Sığın, "Aşağı gidişin dibinin göründüğü yolunda işaretler var. Ekonomi özellikle cari işlemler ve büçte performanslarından gelen somut sonuçlarla bir toparlanma yoluna girdi" dedi. 
     İmza törenine sendikasyona iştirak eden 47 bankanın temsilcileri katıldı. Yapı Kredi bir yıl vadeli bu sendikasyon kredisi ile temmuzda vadesi dolan 450 milyon dolarlık krediyi büyük ölçüde yenilemiş oldu. Sığın, finansal hizmet sektöründeki yeni alanlara gireceklerini söyledi. 
     
     Piyasalara istikrar geliyor’ 
     Deutsche Bank Başkan Yardımcılarından Peter Tils, Türkiye’de piyasaların bir ölçüde istikrara kavuşmasının olumlu bir gelişme olduğunu söyledi. Tils, "Türkiye’nin ekonomik görünümünde h l zorluklar var" dedi. Tils, bununla birlikte son birkaç gün içinde piyasaların bir ölçüde istikrara kavuşmasının olumlu bir gelişme olduğunu belirtti. 
     



 EKONOMİ 


















</TEXT>
</DOC>
