<DOC>
<DOCNO> 39639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/30/yasam/yas02.html </URL>
<DATE> 2001/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Atla.. Atla..’ 
</HEADLINE>
<TEXT>

Amerika’da intihar teşebbüsü yüzünden kapanan yolda bunalan sürücüler hep bir ağızdan böyle bağırdı... Ve kadın kendini attı 
     DIŞ HABERLER SERVİSİ 

     ABD’nin Seattle kenti, sıradışı bir intihar teşebbüsüne sahne oldu. Bir kadın yoğun tezahürat’ üzerine kendini köprüden 50 metrelik boşluğa bıraktı... 
     Korkunç olay önceki akşam iş çıkış saatlerinde yaşandı. Polis, trafiğin yoğun olduğu sırada, adı açıklanmayan kadının intihar girişimi nedeniyle köprü üzerindeki yolun bir bölümünü trafiğe kapattı. Polis bir yandan da, dil dökerek kadını intihardan vazgeçirmeye çalışıyordu. Ancak ikna süreci uzadıkça, bekleyen araç sayısı da arttı... 3 saat sonunda kilometrelerce araç konvoyu oluşmuştu. 
     
Tezahüratlara dayanamadı      Bu noktada devreye, evlerine gitmek için saatlerdir sabırsızlıkla yolun açılmasını bekleyen sürücüler girdi. Kalabalık, hep bir ağızdan intihar edecek kadına, "Hadi atla, bitir işi" diye bağırmaya başladı. Çok geçmeden kadın kalabalığın isteğine uydu ve kendini 50 metre aşağı, 4.5 metre derinlikteki sulara bıraktı. Hemen ardından hazır bekleyen dalgıçlar suya girerek kadını çıkardı. 
     Hastaneye kaldırılan kadının su derin olmadığı için dibe çarptığı, göğüs ve sırtında ciddi yaralanmalar meydana geldiği belirtildi. 
     



 YAŞAM 



















</TEXT>
</DOC>
