<DOC>
<DOCNO> 30560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/ekonomi/eko01.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk borsası 1 numara 
</HEADLINE>
<TEXT>

Merrill Lynch International, İstanbul Borsası’nın, 38 dünya borsası içinde, yılın ikinci çeyreğinde yüzde 39.7’lik yükselişle en çok kazandıran borsa olduğunu açıkladı 
     Dünyanın önde gelen danışmanlık firmalarından Merrill Lynch, küresel düzeyde hisse senedi borsalarında, 2001’in ikinci çeyreğinde, en fazla İMKB’de yükselme yaşandığını bildirdi. 
     38 önemli borsanın performansını değerlendiren Merrill Lynch, İMKB’nin yüzde 39.7 artış ile 2001 yılının ikinci çeyreğinde, ilk çeyreğine göre, en fazla yükselen borsa olduğunu belirledi. 2001 yılının ilk çeyreğinde dünyanın önemli borsaları arasında 33’üncü sırada yer alan İMKB’de, 2000 yılında yüzde 38 gerileme yaşanmıştı. 
     Açıklamada, Rusya Borsası’nın yüzde 27.5, Meksika Borsası’nın da yüzde 16.4 oranında yükseldiği belirtildi. Merrill Lynch Başkanı Winthrop H. Smith yaptığı açıklamada, "Türkiye ve Meksika gibi ekonomilerini yeniden yapılandıran ülkelerin borsaları büyük geri dönüşlere eğilimli" dedi. 
     
     Olumlu hava esiyor 
     Aynı dönemde, Tayvan Borsası’nda yüzde 15.8’lik gerileme ile en büyük düşüşün yaşandığı ifade edilen açıklamada, Arjantin Borsası’nın yüzde 9.4, Malezya Borsası’nın da yüzde 8.4 oranında düştüğü kaydedildi. 
     İkinci çeyrekte, ABD Borsası’nın önemli göstergelerinden biri olan Standard and Poors S P Endeksi, yüzde 5.5, Dow Jones Endeksi yüzde 6.3 ve teknoloji endeksi Nasdaq ise yüzde 17 kazanım elde etti. 
     
     28 borsa yükseldi 
     Merrill Lynch Piyasa Analiz Genel Müdürü Don Kapetanakis de yaptığı açıklamada, 2001 yılının ikinci çeyreğinde 38 önemli borsadan 28’inde olumlu dönüşler yaşandığını söyledi. 
     Merril Lynch, üç gün önce yaptığı açıklamada ise tahvil portföyünde Türk tahvilleri için yatırımcılara azalt’ önerisinde bulunmuştu. 
     
Dünya devlerinin danışmanı      Dünyanın önde gelen yatırım ve finans kuruluşlarından Merrill Lynch International’in 44 ülkede temsilciliği bulunuyor. Şirketin finansal yönetim ve portföy danışmanlığı yaptığı müşterilerinin aktif varlıkları toplam 1.6 trilyon dolar civarında. Firmalara ve hükümetlere stratejik danışmanlık hizmetleri veren Merrill Lynch, dünyanın en büyük finansal aktiflerini yönetiyor. 
     
Türkiye ikinci çeyreğin yıldızı oldu 2001 İkinci çeyrek sıralaması 2001 İlk çeyrek sıralaması Ülke adı 2001 İkinci çeyrek değişim 2000 yılı değişim 1 33 Türkiye 39.7 -38.0 2 3 Rusya 27.5 -5.9 3 9 Meksika 16.4 -23.0 4 14 İrlanda 16.1 11.7 5 21 Endonezya 14.9 -38.5 6 8 G. Kore 13.7 -50.9 7 12 G. Afrika 13.2 -3.6 8 11 Avustralya 10.6 -0.3 9 5 Tayland 10.5 -45.0 10 13 Şili 10.1 -5.9 11 37 İsrail 8.2 1.5 12 36 İsveç 5.8 -13.4 13 28 ABD S P 5.5 -10.5 14 23 Almanya 3.9 -10.2 15 31 Singapur 3.1 -23.7 16 6 Y. Zellanda 2.9 -14.8 17 29 Hollanda 2.7 -6.6 18 34 Hong Kong 2.2 -13.1 19 18 Norveç 2.0 -8.4 20 4 Avusturya 1.7 -11.7 21 32 Kanada 1.7 4.2 22 20 Belçika 1.6 -10.3 23 27 İsviçre 1.0 5.4 24 30 Fransa 0.9 -2.9 25 17 Brezilya 0.8 -13.4 26 38 Finlandiya 0.7 -12.4 27 24 İngiltere 0.2 -12.0 28 19 Japonya -0.2 -26.0 29 26 Çek Cum. -1.8 -5.8 30 15 Filipinler -2.5 -31.5 31 1 Çin -4.0 136.6 32 22 Hindistan -4.1 -23.6 33 10 İspanya -4.6 -13.3 34 25 İtalya -4.7 3.2 35 35 Polonya -5.1 -1.4 36 16 Malezya -8.4 -16.3 37 7 Arjantin -9.4 -23.7 38 2 Tayvan -15.8 -44.1      
     



 EKONOMİ 























</TEXT>
</DOC>
