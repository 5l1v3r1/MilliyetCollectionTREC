<DOC>
<DOCNO> 36309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/10/guncel/gun05.html </URL>
<DATE> 2001/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Londra’da ırkçı terör 
</HEADLINE>
<TEXT>

     İSTANBUL Milliyet 

     Glasgow Rangers - Fenerbahçe maçını izlemek üzere İskoçya'ya giden ve dün Londra havalimanında Türkiye'ye dönmek üzere uçağa binen Türk yolculara, British Havayolu şirketi kabin memurları ve İngiliz polisince insanlık dışı muamele yapıldı. 
     İskoçya'nın Glasgow kentinden Londra'ya gelen ve havalimanında British Airways şirketine ait 680 sefer sayılı uçağa binen Türk yolculara İngiliz polisi çirkin davranış sergiledi. Uçağın kalkmasına yakın bir kadın yolcu, "Yüksek sesle konuşuyorlar. Çocuğum ve ben rahatsız olduk" diye şik yette bulundu. Kabin memurunun isteği üzerine uçağa onlarca İngiliz polisi girdi. Polisler, aralarında Milliyet Gazetesi Spor Servisi Müdürü Necip Ülgen ve Fanatik yazarı Onur Belge'nin de bulunduğu 12 Türk yolcuya kelepçe vurup aşağı indirdi ve eşyalarıyla havalimanı polis merkezine götürdü. 
     
Utanç verici davranış      Fenerbahçeli taraftarlar ve muhabirlerle uçakta hakarete uğrayan yolculardan gazetemiz spor yazarı Erdoğan Şenay, olayı şöyle anlattı "Böyle rezalet görmedim. Fenerbahçeli taraftar ve gazetecilere işkence ettiler. British Airways yetkililerinden şikayetçi olacağım." 
     Spor Müdürümüz Ülgen de şunları söyledi "Alkollü olduğumuzu iddia ettiler. Biz alkol testi yapılmasını istedik. Fakat İngiliz polisi kabul etmedi. Zaten başka hiçbirimiz alkol almamıştık." 
     



 GÜNCEL 

















</TEXT>
</DOC>
