<DOC>
<DOCNO> 6975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/spor/spo07.html </URL>
<DATE> 2001/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
DOĞAN’DAN BÜYÜK JEST 
</HEADLINE>
<TEXT>

G.Antep Başkanı, Trabzon’dan alacağı 500 bin dolar için "Paranız olunca ödersiniz" dedi 
     TRABZONSPOR yönetimi, Gaziantep Başkanı Celal Doğan’ın alacakları olan 500 bin dolar için, "Ne zaman paranız olursa, ödersiniz" demesi üzerini rahatladı. Bordo - Mavili takımın onursal başkanı Mehmet Ali Yılmaz’ın icraya verdiği, bankaların gelirlerine temlik koydurduğu, Antalyaspor ve Samsunspor’un da çeklerinin arkasını yazdırdığı Trabzonspor’da, Başkan Celal Doğan’ın açıklaması "Dost kötü günde belli olur" yorumlarına yol açtı 
     
Sümer ile görüştü      ESKİ yönetim, Fatih - Erhan Namlı takasında 1 milyon dolar da bonservis bedeli ödemeyi kabul etmişti. Bunun 500 bin doları ödenmiş, kalan bölümü için de çek verilmişti. Ancak Yılmaz başkanlığındaki yönetim çeki ödememişti. Yeni seçilen Özkan Sümer ise Gaziantep Başkanı Doğan ile borç konusunda bir görüşme yaptı. Başkan Sümer, öteki kulüplerle birçok bankanın kendilerini icraya verdiğini, haciz işlemleri başlatmaya çalıştığını söyledi 
     
"Bize yakışmaz"      CELAL Doğan bu sözler üzerine, "Biz ne bankalara, ne de öteki kulüplere benzeriz. Gaziantepspor, gerçek bir kulüptür. Diğer kulüplerin zor günlerinde, onları daha da kötü durumlara sokmak için görev yapmıyoruz. Trabzonspor’un borçsuz ve güçlü biçimde yaşaması gerekir. Bu kulübü haczetmeye kalkmak, gelirlerine temlik koymaya çalışmak, bize yakışmaz. Böyle günlerde kapıya dayanmayız" yanıtını verdi 
     


 SPOR 




























</TEXT>
</DOC>
