<DOC>
<DOCNO> 31243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/spor/aspo.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul öksüz kaldı 
</HEADLINE>
<TEXT>

2008 Olimpiyat’ına aday olan rakipler, Moskova’da 13 Temmuz’da yapılacak seçim için siyasi ve sportif çıkarma yaparken, biz yine bakanlık düzeyinin üstüne çıkamadık 
     MURAT AĞCA 

     2008 Olimpiyatı’na ev sahipliği yapacak kentin seçimi için rakipler Moskova’ya politikacı ve sporcularla adeta çıkarma yaparken, İstanbul’un adaylık kafilesi zayıf kaldı. Değerlendirme Komisyonu’nun raporundan sonra özellikle iddialı olarak gösterilen Pekin, Paris ve Toronto, Moskova’da üs kurarak 13 Temmuz’daki seçim öncesi atağa kalktı, Osaka ve İstanbul ikinci planda kaldı. 
     İNSAN hakları ihlalleri nedeniyle, ABD Senatosu ve Avrupa Birliği’nin AB tepkisini çeken Pekin’e, Çin Devlet Başkan Yardımcısı Lian Li başkanlık edecek. 120 kişilik dev kadroyla şova hazırlanan Paris’i, Fransa Başbakanı Lionel Jospin, Toronto’yu da Kanada Başbakanı Jean Chretien temsil edecek. İstanbul ve Osaka ise delegasyonda sadece bakanlık düzeyinde bulunacak. 
     ÜNLÜ sporcular da seçimde koz olarak kullanılacak. Paris’e, futbol yıldızı Zinedine Zidane ile engellilerin de yer aldığı 15 sporcu destek verecek. Toronto, atlet Donovan Bailey ile birlikte 30 sporcu getirecek. Pekin, isimlerini saklı tuttuğu 10 sporcuyu öne sürecek. Osaka da başarılı Japon sporcularla hazır bulunacak. İstanbul’un tek kozu Naim Süleymanoğlu olacak. 
     



 SPOR 


























</TEXT>
</DOC>
