<DOC>
<DOCNO> 26582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/yasam/yas03.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Doktor öldürüyordu DOKTOR KURTARDI 
</HEADLINE>
<TEXT>

Kalbi delik minik Aleyna yanlış tedaviden can verecekti ki, bir başka doktor yetişti.. 
     NESRİN COŞKUN İzmir DHA 

     Akhisarlı Ebru 22 ve Mustafa Yıldırım 29 çiftinin sekiz ay önce dünyaya gelen kızları Aleyna, doğduğu günden itibaren öksürmeye başladı. Ve, Aleyna'nın kalbinde 1.5 santimlik bir delik olduğu ortaya çıktı. Celal Bayar Üniversitesi Hastanesi'nde de Aleyna’ya aynı tanı konuldu ve minik kızın beş yaşında ameliyat olabileceği, bu arada bol protein ve vitaminli beslenmeyle deliğin kapanacağı söylendi. 
     
     'Kurtaramayabilirdik' 
     Böylece minik Aleyna, sekiz aylık oluncaya kadar oyalandı, ancak durumu bir türlü düzelmedi. 
     Bunun üzerine anne ve babası, Aleyna'yı Bursa'ya götürdü. Burada Aleyna'nın derhal ameliyat edilmesi gerektiğini belirten Prof. Dr. Ergun Çin, aileyi Dokuz Eylül Üniversitesi'ne yönlendirdi. Aleyna, Prof. Dr. Öztekin Oto tarafından ameliyatla sağlığına kavuşturuldu. Aleyna gibi hastaların, 'Çok zayıf' denilerek bekletildiğini belirten Prof. Oto, "Bu geciktirmeler can alıyor. 3 aylıkken risksiz ameliyat, sekiz aylıkken ölüm riskiyle yapıldı. Kurtaramayabilirdik" dedi. 
     



 YAŞAM 


















</TEXT>
</DOC>
