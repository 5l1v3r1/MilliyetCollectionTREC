<DOC>
<DOCNO> 32120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/15/spor/bbas.html </URL>
<DATE> 2001/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ufuk döndü 
</HEADLINE>
<TEXT>

     2001 Avrupa Şampiyonası’na ev sahipliği yapacak olan ve hazırlıklarını Almanya’nın Frankfurt kenti yakınlarındaki Kassel’de sürdüren Basketbol Milli Takımımız’da sakatlanan Ufuk Sarıca İstanbul’a geri döndü. Dizinde ve yan bağlarında zorlanma olduğu tesbit edilen yıldız oyuncu, Milli Takım Doktoru Burhan Uslu tarafından kontrol edilecek. 
     
     Fransa’ya yenildik 
     ÜMİT Milli Basketbol Takımımız, Macaristan’daki Avrupa Şampiyonası Elemeleri’nde Fransa’ya 79 - 66 yenildi. Milli Takımımız’ın ilk ikiye girerek finallere gitmesi, bugün Macaristan ile Fransa arasında oynanacak karşılaşma sonunda belli olacak. Ekibimiz son maçını bugün TSİ 16.00’da İsviçre ile oynayacak. 
     
     Kamp başlıyor 
     BASKETBOL Federasyonu ile Mavi Jeans’ın ortaklaşa gerçekleştirdiği basketbol kampının ilki yarın Bodrum Marmara Koleji’nde başlayacak. ABD’li antrenörler Patrick Williams ile Frank Kendrick’in yanı sıra, 60 Türk çalıştırıcının da yer alacağı kampa, 13 - 15 yaş grubundaki 426 öğrenci katılacak. 
     



 SPOR 























</TEXT>
</DOC>
