<DOC>
<DOCNO> 7420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/son/sonspo06.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Samsun'a 4 eksikle gitti 
</HEADLINE>
<TEXT>

     Galatasaray, Samsunspor ile yarın yapacağı lig maçı için Samsun'a 4 eksik oyuncuyla gitti. 
     Ligde, Fenerbahçe'nin 1 gol averajla önünde liderliğini sürdüren sarı-kırmızılı ekibin Samsun kafilesinde, bugün geçirdiği artroskopi sonucu yaklaşık 3 ay sahalardan uzak kalacağı açıklanan Hakan Ünsal, sakatlığı bulunan Ümit ve belindeki siyatik ağrıları nedeniyle Suat'ın yanı sıra, Marcio da bulunmuyor. Teknik direktör Mircea Lucescu yönetiminde, bu sabah İstanbul'da basına ve taraftara kapalı bir idman yapan sarı-kırmızı ekip, öğleden sonra uçakla Samsun'a gitti. 
     Galatasaray'ın, Samsunspor maçına, Taffarel, Fatih, Popescu, Bülent Korkmaz, Ergün, Okan, Hagi, Bülent Akın Ahmet , Emre Belözoğlu, Hasan, Jardel muhtemel 11'iyle çıkması bekleniyor. Samsun 19 Mayıs Stadı'nda saat 19.00'da başlayacak maçı, hakem Murat Ilgaz yönetecek. 




</TEXT>
</DOC>
