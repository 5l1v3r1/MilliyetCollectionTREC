<DOC>
<DOCNO> 1933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/ekonomi/aeko.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzocular rakıya talip 
</HEADLINE>
<TEXT>

Yunan devletinin ortak olduğu uzo firması, üç özel şirketle birlikte TEKEL'in rakı fabrikalarından hisse almak ve Türkiye’de üretim yapmak için görüşme başlattı 
     ESRA YENER 

     Özel sektörün rakı üretiminin serbest bırakılması ve TEKEL'in rakı fabrikalarına altı ortak almasına olanak veren yasayla birlikte yabancı içki şirketleri Türkiye'ye göz dikti. Son üç ay içinde Fransız, Portekiz, Alman ve Yunan içki firmaları görüşmelere başladı. 
     Daha önce bira ve her türlü şarap ve meyve şaraplarının üretimi ile viski ve tabii köpüren şarapların ithali ve bu ürünlerin yurtiçinde satışındaki tekele son veren düzenlemenin ardından, rakıda da monopol son buldu. 
     
Fransız'lar da talip      Bu yasayla Türkiye’de de kendi markalarını üreten Philip Morris ile R.J Reynolds’u alan Japan Tobacco International JTI sigara fabrikaları için çalışma başlattı. Ayrıca British American Tobacco BAT da TEKEL’in sigara fabrikaları ve satışa çıkartılacak sigara markaları ile ilgileniyor. 
     Rekabetin en yoğun olacağı markaların Tekel 2000 ve 2001 olacağı, içki firmalarının da rakı fabrikalarıyla ilgilendikleri, Fransız, Portekiz, İtalyan ve İspanyol şarap üreticilerinin de TEKEL’in şarap fabrikalarında incelemeler yaptıkları kaydediliyor. Yunanistan’dan da uzo üreticisi bazı özel kuruluşların rakı fabrikalarıyla, bazılarının da şarap fabrikalarıyla ilgilendikleri belirtiliyor. 
     Alınan bilgilere göre, Yunanistan'daki uzo fabrikaları da harekete geçti. TEKEL ile resmi olmayan görüşmeler başlatan dört uzo fabrikasının rakı fabrikalarına ortak olmak konusunda konuştukları öğrenildi. Ayrıca, Yunanistan'da devletin de ortak olduğu bir uzo fabrikası da ön görüşmelere başladı. 
     
Yücelen Görüşme yok      Uzo fabrikaları ayrıca TEKEL ile ortaklık kurulamaması durumunda, Türkiye'de rakı üretimi için de çalışma başlattılar. Firmaların, özellikle Ege Bölgesi'ndeki Türk firmalarıyla görüşmeler yaptıkları bildirildi. 
     TEKEL'den sorumlu Devlet Bakanı Rüştü Kazım Yücelen ise, yasayla yalnızca rakı üretiminde özel sektöre serbestlik sağlandığını, fabrikalara yabancı ortak alma veya özelleştirme konusunun farklı bir düzenleme gerektirdiğini söyledi. 
     Yücelen, rakı fabrikalarının TEKEL'in en k rlı bölümü olduğunu, bu fabrikalar için yabancı ortağa gerek olup olmadığının tartışılması gerektiğini de sözlerine ekledi. Yücelen, yabancı içki firmalarının ortaklık için görüşme yaptıkları yolundaki haberler için de "İlgili bakan benim. Benimle görüşme yapan yok. Zaten yasa yeni çıktı" dedi. 
     
Akbay Rekabet yoğun olacak      Tekel Genel Müdürü Mehmet Akbay, Almanya'da rakı üreten Teta isimli bir firmanın Türkiye'de serbest bölgede üretim için kendilerine başvurduğunu, UDV, Sigrum gibi firmaların da viski ve diğer alkollü içki üretimi için geldiğini anlattı. Akbay, şöyle konuştu "Fransız Ternorikan da, anasonlu içki üretimiyle ilgileniyordu. Kanunun yürürlüğe girmesinin ardından bu taleplerin ne kadarı h l geçerli, kimler hangi alanda yatırım istiyor bunlara bakacağız. Ancak ben yoğun bir ilgi bekliyorum. Aynı şekilde sermayenin yüzde 51'i veya daha yüksek bölümü TEKEL'de kalmak kaydıyla, işletmelerimiz yerli ve yabancı kuruluşlarla ortaklık kurabilecek. Bunların hepsi önemli düzenlemeler." 
     
Aslan sütü Meclis’i çarptı      Meclis’teki TEKEL yasası görüşmeleri, içkinin zararları toplantısına dönüştü. Fazilet Partisi, hükümeti rakıyı özendirmekle suçladı 
SALİHA ÇOLAK Ankara 
     İçki üretiminde tekeli kaldıran yasanın TBMM Genel Kurulu'nda görüşmeleri sırasında FP'liler, içkinin zararları üzerinde dururken 4. Murat'ın yasakları, kadına dayağın nedenleri konuşuldu. Görüşmelerden tutanaklara yansıyan içki üzerine konuşmalar şöyle 
     Ali Serdengeçti MHP İçkiyi öven bir devlet yoktur. Bunun istisnası vardır. Demirperde ülkelerinde, yöneticileri ve yönetimi eleştirmemeleri yönünde, insanlara içki alışkanlığı devlet tarafından bizatihi kazandırılmıştır. Bu alışkanlık neticesinde, o devletler ayakta kalamamışlardır. 
     Mesela, 4. Murat zamanında içki içene ölüm cezası verilmiştir. Bir olaya 4. Murat da dahil olmuş ve daha sonra kendisinin kim olduğunu açıkladığında hancı demiştir ki "Buyurun cenaze namazına." 
     
Kadına dayağın nedeni      Musa Uzunkaya FP Televizyonlarda hemen hemen hiçbir film, hiçbir sahne yoktur ki, orada içilen, saf ve berrak, Anadolu'nun pınarlarından akan bir bardak su gösterilsin, süt de gösterilmiyor ama adına aslan sütü dedikleri hep ekranda. Feministler, bazı çevreler, eşleri tarafından dövülme konusunda haklı olarak feryat ediyor. Türkiye'de eşleri dövme hadisesinin arkasındaki nedenin, yüzde 70 alkol olduğu gerçeğini görmeyeceksiniz. 
     Mahmut Göksu FP Alkol psikolojik ve cinsel iktidarsızlığa neden oluyor. Aşırı haya, edep, sadakat, iffet duygularını yok ediyor. En namuslu ve sadık kişilerin en ahlaksız ve iğrenç işleri sarhoşluk sebebiyle icra ettikleri çokça görülmektedir. İçki ile fuhuş, içki ile cinsi sapıklık arasında derin bir münasabet vardır. 
     
Kızlar kötü yola düşüyor      Musa Uzunkaya FP İstanbul'daki liselerde, Anadolu'daki liselerde gayri ahlaki eylemleri, içki tüketimini, alkol tüketimini 16 - 17 yaşındaki gencecik körpe yavruların, kızların kötü yollara düşürüldüğünü de, belgeleriyle, bilgileriyle burası açıklıyor. 
     


 EKONOMİ 



















</TEXT>
</DOC>
