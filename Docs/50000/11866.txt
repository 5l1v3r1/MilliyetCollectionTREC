<DOC>
<DOCNO> 11866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/18/ekonomi/eko07.html </URL>
<DATE> 2001/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
SSK prim kesintileri yüzde newline 48 artırılıyor 
</HEADLINE>
<TEXT>

     Sosyal Sigortalar Kurumu SSK prime esas kazanç tavan ve taban ödeme tutarları 1 Nisan’dan itibaren yüzde 48.73 oranında artacak. 
     506 sayılı SSK yasasında 4447 sayılı sosyal güvenlik yasası ile yapılan değişiklik uyarınca, mevcut SSK prim ödemelerinin 2000 yılındagerçekleşen yüzde 39 oranındaki TÜFE ile yine 2000 yılı için öngörülenyüzde 7 oranındaki yurt içi hasıla büyüme rakamı doğrultusunda artırılması sonucunda, halen 150 milyon lira olan taban prim ödeme tutarı 73 milyon 95 bin liralık artışla 223 milyon 95 bin liraya, 600 milyon lira olan tavan prim ödeme tutarı ise 292 milyon 380 bin liralık artışla 892 milyon 380 bin liraya yükselecek kümülatif artış yüzde 48.73 . 
     
     İşçi payı 31 milyon 
     SSK prim taban ödeme tutarının 150 milyon liradan 223 milyon 95 bin liraya yükseltilmesi durumunda, taban prim ödemede halen 21 milyon lira olan işçi payı 31 milyon 233 bin 300 liraya, halen 29 milyon 250 bin lira olan işveren payı ise 43 milyon 503 bin 525 liraya yükselecek. Böylelikle işçi ücretlerinde 10 milyon 233 bin 300 lira azalma olurken, işverenlerin tabandan ödediği primde ise 14 milyon 253 bin 525 liralık artış olacak. 
     
     Tavan prim 892 milyon 
     Aynı şekilde, SSK tavan prim ödeme tutarının 600 milyon liradan 892 milyon 380 bin liraya yükselmesi halinde, tavan prim ödemede halen 84 milyon lira olan işçi payı 124 milyon 933 bin 200 liraya, halen 117 milyon lira olan işveren payı ise 174 milyon 14 bin 100 liraya çıkacak. Bu durumda işçi ücretlerinde 40 milyon 933 bin 300 lira düşüş olurken, işverenlerin tavandan ödediği primlerde 57 milyon 14 bin 100 liralık artış olacak. 
     


 EKONOMİ 
















</TEXT>
</DOC>
