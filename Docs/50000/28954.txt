<DOC>
<DOCNO> 28954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/son/sonspo25.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş "Ayhan için Galatasaray'la anlaştık" 
</HEADLINE>
<TEXT>

     Beşiktaş Kulübü'nün, teknik direktör Christoph Daum'un yeni sezonda kadroda görmek istemediği Ayhan'ın takası için Galatasaray Kulübü ile kesin anlaşmaya vardığı bildirildi. 
     Beşiktaş Futbol Takımı Menajeri Sinan Engin,Ayhan Akman'ın takası konusunda Galatasaray Kulübü ile anlaştıklarını, bu futbolcuya karşılık sarı-kırmızılı takımdan Ahmet Yıldırım ile Mehmet Aksu ve 500 bin dolar alacaklarını söyledi. Sinan Engin, kadrolarına dahil edecekleri Ahmet ve Mehmet ile yarın sözleşme imzalayacaklarını kaydetti. Bu arada Beşiktaşlı 4-5 taraftar, Akaretler'deki kulüp binasına gelerek, Fransız futbolcu Pascal Nouma'nın kulüpten gönderilmeye çalışılmasına tepki gösterdi. Fransız futbolcu lehine tezahürat yapan taraftarlar, Nouma'nın takımda kalmasını istedi. 







</TEXT>
</DOC>
