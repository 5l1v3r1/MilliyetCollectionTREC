<DOC>
<DOCNO> 20235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/dunya/dun01.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Barzani’den PKK sözü 
</HEADLINE>
<TEXT>

     BARÇIN YİNANÇ Ankara 

     Irak Kürdistan Demokrat Partisi lideri Mesut Barzani, Kuzey Irak’ta varlığını sürdürdüğü sürece PKK ile mücadelenin devam edeceğini söyledi. 
     Ankara’da bulunan KDP lideri Mesut Barzani, dün önce Dışişleri Bakanlığı’nda görüşmeler yaptı. Dışişleri Müsteşarı Faruk Loğoğlu başkanlığındaki heyetle yaklaşık üç saatlik bir görüşme gerçekleştiren Barzani, ardından Başbakan Bülent Ecevit tarafından kabul edildi. 
     Görüşmeler sırasında Barzani’ye PKK’nın gerek Türkiye gerekse Kuzey Irak için tehdit oluşturmaya devam ettiği, bölgede çok sayıda militanı olan PKK ile mücadelenin kesintisiz sürdürülmesi gerektiği bildirildi. PKK’yı bir tehdit olarak görmeye devam ettiklerini belirten Barzani, basın mensuplarına yaptığı açıklamada da PKK’ya yönelik tutumlarında bir değişiklik olmadığını kaydederek, "PKK bölgede varlığını sürdürdüğü sürece, PKK’yı bölgeden atmak için mücadelemiz sürecektir" dedi. 
     
Nokta atışı yapın’      Ankara, Barzani’nin PKK’ya yönelik tavrından memnun olsa da, bölgedeki PKK’lılara yönelik müdahale konusunda zaman zaman sıkıntı yaşanabiliyor. Türkiye, sınır ötesi kapsamlı bir harekat isterken, Barzani, çok sayıda Türk askerinin uzun süreliğine bölgede kalmasının kendi halkını tedirgin ettiğini savunarak, "nokta atışa" dayalı sınırlı bir müdahale yapılmasını tercih ediyor. 
     



 DÜNYA 












</TEXT>
</DOC>
