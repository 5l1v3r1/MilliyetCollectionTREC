<DOC>
<DOCNO> 37407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/son/sondun11.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Clinton'ın belalısı Paula Jones'tan bir dava daha... 
</HEADLINE>
<TEXT>

     Paula Jones, ABD eski Başkanı Bill Clinton aleyhine açtığı cinsel taciz davasında Clinton ile anlaşması durumunda kendisine 1 milyon dolar sözü veren ancak bu sözünü yerine getirmeyen New York'lu işadamını mahkemeye verdi. 
     Jones'un avukatları, geçen yıl prosedürler nedeniyle ertelenen suçlamada, Paula Jones'un 1998 yılının Kasım ayında Clinton'la anlaşmasına rağmen, Abe Hirschfeld'in 81 Jones'a söz verdiği 1 milyon doları ödemediğini savunuyorlar. 
     Başka bir sebepten şu anda cezaevinde bulunan Hirschfeld, 1998 yılında bir basın toplantısında Jones'a 1 milyon dolar çek teklif etmiş, Jones ise karşılık olarak Hirschfeld'i öpücüklere boğmuştu. 
     Ancak Abe Hirschfeld, aleyhinde dava açılmasından sonra Jones'a böyle bir borcu olmadığını kaydetti. 
     Paula Jones, ABD eski Başkanı Clinton aleyhine açtığı cinsel taciz davasında 850 bin dolar tazminat almış, ancak avukat ve mahkeme masrafları düşüldükten sonra kendisine 200 bin dolar kalmıştı. 






</TEXT>
</DOC>
