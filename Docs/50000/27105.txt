<DOC>
<DOCNO> 27105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/16/dunya/adun.html </URL>
<DATE> 2001/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamerayı gören eylem yapıyor 
</HEADLINE>
<TEXT>

Dünya liderleriyle birlikte medyanın da Göteborg’a akması muhaliflerin işine yaradı. Kameraları gören her milliyetten öfkeliler eylem yapıp umduklarından çok ses getirdi 
     GüVEN ÖZALP Göteborg 

     Havada uçuşan taşlar, kırılan camlar, yakılan araçlar artık Avrupa Birliği zirvelerinin vazgeçilmez bir parçası haline geldi. Daha doğrusu, Birliğin devlet ve hükümet başkanlarının Göteborg’ta biraraya geleceğini ve dolayısıyla dünya medyasının da bu kente akacağını çok iyi bilen "göstericiler" bu fırsatı da kaçırmadı. Ülkesiyle sıkıntısı olan herkes Goteborg’ta eylem koyup derdini bütün dünyaya yansıtma şansı buldu. 
     Baskı rejimlerine tepki duyan Çinli, İranlı, Iraklı ve Afrikalılar, ülkesinin çevre konusundaki duyarsızlığına kızan Japon ve Amerikalılar, fikir özgürlüğünü yeterli bulmayan Polonya göstericileri ve küresel protesto mozaiğinin’ parçaları Göteborg’un altını üstüne getirdiler. 
     
     400 tutuklu, 80 yaralı 
     Polisin son derece sert bir tavır sergilediği gösterilerde global öfkenin’ en önemli hedeflerini Amerikan kaynaklı firmalar oluşturdu. Gösterilerde polis gözyaşartıcı bomba, köpek ve cop kullanırken göstericilerin en önemli silahı taş parçaları ve şişeler oldu. Sayıları on bin olarak ifade edeilen eylemciler arasında onlarca yaralı olduğu belirtilirken dört yüzden fazla kişi de tutuklandı. 
     
NOTLAR Blair hep bekletti      İngiltere’deki seçimlerden tarihi bir zaferle çıkmanın verdiği rahatlıktan olsa gerek ingiltere Başbakanı Tony Blair, ingiliz toplumuna özgü dakiklik kuralını Göteborg Zirvesi’nde hemen hemen hiç uygulamadı. Her randevuya birkaç dakika geç gelip saat gibi işleyen programları alt üst etti. 
     Zirveye ev sahipliği yapan İsveç, katılımcı liderlere tepsi ve camdan şamdan hediye etti. En ilginç hediyeyi ise gazetecilere verdi Siyah renkte mutfak önlüğü. 
     Zirve’nin tek bir yıldızı vardı İsveç Dışişleri Bakanı Anna Lindh. Lindh’in, İtalya’nın çiçeği burnunda Başbakanı Silvio Berlusconi’ye mesafeli davranması ise gözlerden kaçmadı. 
     
AB’den adaylara Rahat olun      GÖteborg Milliyet 

     Avrupa Birliği’nin genişlemeden sonra gündeme gelecek işleyişinin ana unsurlarını belirleyen Nice Antlaşması’nın İrlanda halkı tarafından yapılan bir referandumla reddedilmesinin yarattığı tepkiler, AB liderlerini aday ülkeleri rahatlatma yarışına soktu. 
     İrlanda’nın hayır’ı Birliğin genişleme sürecine yönelik hesaplarına açık ve net bir darbe vururken Göteborg’taki zirveden, endişeye kapılan aday ülke başkentlerine içinizi rahat tutup üzerinize düşeni yapmaya devam edin. Genişleme konusunda bir kesinti olmayacak’ mesajı verildi. 
     
     Adaylar huzursuz 
     Aday ülkeler ise yaşanan gelişmeler nedeniyle artık Brüksel’den telkin yerine net bir tavır bekliyor. Birliğe ilk sırada üye olacak adayların başını çeken Macaristan ve Polonya, AB’nin en iyi konumdaki adaylarla 2002’de görüşmeleri tamamlayacağını ve 2004’teki Avrupa Parlamentosu seçimlerine katılacaklarını açıklamasını istedi. Bu isteğin sonuç belgesine yansıyabileceği belirtiliyor. 
     



 DÜNYA 












</TEXT>
</DOC>
