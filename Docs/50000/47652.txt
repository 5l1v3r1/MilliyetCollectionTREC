<DOC>
<DOCNO> 47652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/spor/spo01.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Nihat'a Sociedad'dan sigorta 
</HEADLINE>
<TEXT>

İsyanyol kulübünün, kesin anlaşma olmamasına rağmen, Galatasaray maçındaki olası bir sakatlık için genç oyuncuyu sigorta ettirdiği bildirildi 
     BİLAL MEŞE 
     
     Transfer bitti mi 
     BEŞİKTAŞ’IN eski teknik direktörü Toshack’ın çalıştırdığı Real Sociedad’ın, transfer etmeye çalıştığı Nihat’ı, Galatasaray maçı öncesinde sakatlığa karşı sigorta ettirdiği ileri sürüldü. Ligdeki derbiden sonra yönetimle son kez masaya oturacak tecrübeli futbolcunun, nasıl bir yanıt vereceği merak konusu olurken, Sociedad’ın Nihat’ı sigorta ettirmesi, "Transfer bitti" diye yorumlandı. 
     
     İlk taksit beklentisi 
     REAL Sociedad ile Nihat için 5.8 milyon dolara el sıkışan Beşiktaş, anlaşmanın sağlanması halinde gelecek olan 2.6 milyon dolarlık ilk taksitle transfere yönelecek. Daum, önceki akşam Asbaşkan Yıldırım Demirören ile yaptığı toplantıda "Elinizi çabuk tutun. Şampiyonluk için mücadele edeceksek, takviye şart. Aksi taktirde emekler boşa gider" uyarısında bulundu. Demirören de garanti verdi. 
     
     Veit sorun oldu 
     DAUM’UN gözden çıkardığı Veit’i göndermek için, Siyah - Beyazlı yönetim arayış içine girdi. Alman futbolcunun, bir yıllık parasını istediği, bu nedenle direndiği belirtildi. Ayrıca yine topun ağzındaki futbolculardan Stavrum işi şimdilik askıya alındı. Bunun da temelinde yeni yabancı forvet oyuncunun alınmayışının yattığı kaydedildi. Daum’un, Stavrum için üç hafta bekleyeceği vurgulandı. 
     
Kartal sağlam      Derbi için geri sayım başlarken, sakat futbolcuların düzelmesi Daum’u umutlandırdı. Kulüp Doktoru Ayhan Obtur, Ahmet Yıldırım ve Ümit’in sakatlıklarının geçtiğini açıkladı. Alt karın adalesinde zorlanma olan Erman’ın da hazır olduğu kaydedildi. Ahmet Dursun’a özel çalışma yaptırılacağı, Tamer’in ikinci yarıya yetişeceği de bildirildi. 
     
FEVZİ’YE bir şans      BEŞİKTAŞ’TA, Kjaer’in gönderilmesinden sonra gündeme gelen kaleci tartışmaları sıcaklığını koruyor. Yozgatspor maçındaki oyunuyla büyük patlama yapan kaleci Fevzi’nin yerine yabancı kaleci alınıp, alınmaması konusundaki görüşlerini Beşiktaş uzmanlarına sorduk. Genel düşünce, Fevzi’ye şans verilmesi, ancak iyi bir yedek alınması olarak ortaya çıktı. 
     
     Görüşler 
     Fırsat verilmeli 
     BÜYÜK takımların birbirine yakın klasta en az üç dört kalecisi olması lazım. Bu bağlamda bakınca Beşiktaş’a iki kaleci daha gerekebilir. Ancak esas oğlan kim olacak Yöneticilerin ve teknik adamların Fevzi konusunda bir kere daha düşünüp, karar almaları bunu da Fevzi’ye açıkca bildirmeleri gerekir. Fevzi’nin yaşamında yeni bir umut sürecinin başlayacağını düşünüyorum. Ona bir fırsat verilmeli. 
ATTİLA GÖKÇE 

     Eşdeğeri şart 
     FEVZİ’NİN yerine değil, yanına bir eş değer kaleci alınmalıdır. Çünkü cezalarla ve sakatlıklarla karşılaşmaya açık bir kaleci, maratonu taşıyamaz. Onun için iddialı takımlar mutlaka eş değer iki kaleciyle yarışı sürdürmelidir. Yani Fevzi’nin yanına bir kaleci daha zorunludur. Bu Fevzi’nin yetersizliğini ifade etmez. Kaldı ki, Fevzi verimde iniş ve çıkışlarına sık rastlanan kalecidir. 
GÜVEN TANER 

     Fevzi’nin ıskası 
     FEVZİ Tuncay’ın önce kolundaki kaptanlık bandı alındı. Sonra koruduğu kale. Bir de özel hayatında kaos. Bu olumsuz tablodan sonra bile harika kaleci olduğu Yozgat maçında belgelendi. Oysa iki yıl önce Galatasaray maçında dokuz harika kurtarış yapmış, ama Halilagiç’in geri pasına ıska geçmişti. Hala herkes orada. Oysa Fevzi çok iyi bir kaleci. Bence yerine değil, yedekliğine kaleci lazım. 
KAZIM KANAT 

     Kaleci şart 
     BEŞİKTAŞ’A bir kaleci daha şart. Ama bu birinci kaleci mi olur, yoksa ikinci kaleci mi olur Bu tartışılır. Hangisinin performansı iyiyse o kaleyi alır. Tek Fevzi’yle sezon yürümez. Beşiktaş kalesini, koruyabilecek yerli bir kaleci yok. Bu nedenle de alınacak kalecinin yabancı olması gerekiyor. Bu arayışı Fevzi’nin dışında daha doğrusu onun bir alternatifi olmadığı için bir başka kaleciyi öneriyorum. 
KORKUT GÖZE 

     Yabancıya hayır 
     KUŞKUSUZ koca bir sezon tek kaleciyle yürümez. Ancak Fevzi’nin yanına alınacak kalecinin ille de yabancı olmasına anlam veremiyoruz. Beşiktaş yabancı kontenjanını kalede değil, bize göre forvette ya da savunmada kullanmalıdır. Fevzi, sakatlık veya ceza olmadığı sürece kaleyi aslan gibi korur. Türkiye’de kaleci var. Örneğin Yozgatsporlu Gökhan. Ümit Milli Takım’ın kalesini koruyor, yetenekli. 
BİLAL MEŞE 




 SPOR 























</TEXT>
</DOC>
