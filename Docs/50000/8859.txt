<DOC>
<DOCNO> 8859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/25/son/sondun03.html </URL>
<DATE> 2001/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan yine sallandı 
</HEADLINE>
<TEXT>

     Hindistan’ın kuzeyinde ve Keşmir’de bu sabah, Richter ölçeğine göre 6.7 büyüklüğünde bir deprem meydana geldiği bildirildi. 
     Hindistan Meteoroloji Bürosu’ndan yapılan açıklamada, ilk belirlemelere göre depremde can ve mal kaybının olmadığı kaydedildi. Açıklamada, depremin merkez üssünün Afganistan ve Tacikistan sınırında olduğu belirtildi. 
     Depremin, Afganistan ve Pakistan’da da şiddetli hissedildiği bildirildi. Bu arada, Tacikistan Acil Durumlar Servisi, Tacikistan ve Özbekistan’da aynı saatlerde Richter ölçeğine göre 4 büyüklüğünde bir deprem olduğunu belirtti. Depremde ilk belirlemelere göre can ve mal kaybının olmadığı kaydedildi. 
     Amerikan Jeolojik İnceleme Merkezi’nin Richter ölçeğine göre 7.9 büyüklüğünde olduğunu açıkladığı 26 Ocak’ta Hindistan’da meydana gelen depremde, yaklaşık 30 bin kişi hayatını kaybetmiş, onbinlerce insan evsiz kalmıştı. 
     




</TEXT>
</DOC>
