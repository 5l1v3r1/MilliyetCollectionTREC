<DOC>
<DOCNO> 13543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/guncel/gun01.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaç çocuklar 
</HEADLINE>
<TEXT>

Motorize yetişkinlerden sonra çocuk kapkaççılar türedi. Aileden eğitimli 75 kız çocuğu İstanbul'da otel ve restoranlara dadandı... 
     ELVAN EZBER İstanbul 

     İstanbul polisinde, hırsızlık ve kapkaççılık kaydı bulunan 75 kız çocuğunun, kendilerine öğretilen yöntemlerle çanta ve cüzdanları çalıp ailelerine teslim ettikleri, ancak yakalandıklarında haklarında işlem yapılamadığı için bu sayının sürekli arttığı bildirildi. 
     
"Yakala, yakala bitmiyor"      Yankesicilik ve Dolandırıcılık Büro Amirliği'ne bağlı ekipler, kimi zaman müşteri, kimi zaman da satıcı kılığına girerek, restoran ve otellerde kapkaç yapan çocuk hırsızlardan dert yanıyor. "Yakala yakala, bitmiyor" diyen yetkililer, yaşları küçük olduğu için cezai yaptırıma uğramadan serbest bırakılan çocukların, ailelerince tekrar aynı suça yöneltildiklerini söylüyor. 
     
Yaşları 9 -15      Affın ardından yüzde 70 artış gösteren kapkaçla mücadele eden polis, yaşları 9 - 15 arası çocuklardan, bugüne kadar 75'ini kayıtlara geçirdi. Yakalanan çocukların, anne ve babalarının da sabıkalı hırsız oldukları ortaya çıktı. Daha çok Hacıhüsrev'de oturan çocukların çalışma yöntemi de şöyleı 
     "Temiz giydirilen çocuklar, ellerine bir kutu sakız, bir paket mendil veya bir buket gül verilip, kadınların çok bulunduğu kafe, pastane, restaoran gibi yerlere sokuluyor. İçeri giren iki çocuktan biri, masadaki müşteriyi oyalayıp konuştururken, diğeri çantayı alıp kaçıyor." 
     Kapkaççı çocuklar lüks semtlere de adım attı. Bu semtlerin başında Levent, Etiler, Bostancı ve Bakırköy’de yer alıyor 
     


 GÜNCEL 























</TEXT>
</DOC>
