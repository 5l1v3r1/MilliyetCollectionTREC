<DOC>
<DOCNO> 19352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/son/sondun02.html </URL>
<DATE> 2001/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
People dergisi en güzel ve en yakışıklıları belirledi.. 
</HEADLINE>
<TEXT>

     Amerikan ''People'' dergisi, dünyanın en güzel kadınlarıyla en yakışıklı erkeklerini belirledi. 
     Sıralamayı güzelliğe ve yakışıklılığa göre değil alfabetik olarak yapan derginin kapağını, kısa süre önce Amerikalı aktör Michael Douglas ile evlenen kızıl saçlı Galler güzeli Catherine-Zeta Jones süslüyor. Jones, listeye 3. defadır giriyor. 
     Cuma günü piyasaya çıkacak derginin belirlediği dünyanın en güzel ve yakışıklı 50 kişisi arasına, first lady Laura Bush ilk kez girerken, Oscarlı yıldız Julia Roberts 6. kez listede yer aldı. Kaynaklar, ilk kez bir first lady'nin ''güzeller'' arasına girdiğine dikkati çekiyorlar. Hillary Clinton ise Beyaz Saray'da kaldığı 8 yıl boyunca bu unvana layık görülmemişti. 
     Amerikan casus uçağını çarpışmadan sonra Çin'in Haynan adasına başarıyla indiren Amerikalı pilot Shane Osborn da en yakışıklılar arasında yer alırken, aktörler Halle Berry 5., George Clooney ise 4. kez listeye girmeyi başardılar. Latin pop kraliçesi Jennifer Lopez de en güzel 50 kişiden biri seçildi. 
     Dünyanın en güzel ve yakışıklı 50 kişisi arasında 32 aktör veya aktris bulunuyor. Bunlar arasında Michelle Pfeiffer, Johnny Depp, ''Crouching Tiger, Hidden Dragon'' filminin yıldızı Chow Yun Fat ve Tom Cruise da var. Spor dünyasından seçilen yakışıklılar arasında, 10 yıllık kontrat karşılığında 252 milyon dolar alarak en fazla kazanan beyzbolcu ünvanını elde eden Texas Rangers takımının ası Alex Rodriguez, Oakland Raiders takımının koçu Jon Gruden ve Los Angeles Lakers takımından basketbolcu Kobe Bryant bulunuyor. Siyasilerden ise ABD Temsilciler Meclisi üyesi Harold Ford listeyec girmeyi başardı. 







</TEXT>
</DOC>
