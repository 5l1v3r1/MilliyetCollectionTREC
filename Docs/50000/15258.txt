<DOC>
<DOCNO> 15258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/08/son/soneko09.html </URL>
<DATE> 2001/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Cottarelli Türkiye'ye geldi 
</HEADLINE>
<TEXT>

     Uluslararası Para Fonu IMF Türkiye Masası Şefi Carlo Cottarelli, Türkiye'ye geldi. 
     THY ait bir uçakla Roma'dan gelen Cottarelli, Ankara'ya hareketinden önce gazetecilerin sorularını cevaplandırdı. 
     Cottarelli, ''Türkiye'deki son ekonomik krizin IMF'nin hatasından kaynaklandığı'' şeklinde yapılan değerlendirmelerle ilgili olarak, ''Bu konuda değerlendirme yapamam'' dedi. 
     ''Politacıların hatasından söz edilebilir mi '' şeklindeki soruya da Cottarelli, ''Bu konuda da diyecek bir şeyim yok'' karşılığını verdi. 
     Cottarelli, yapılmakta olan ekonomik programı başarılı bulup bulmadığını soran bir gazeteciye de, ''Bunun değerlendirmek bana düşmez. Bu konuda herhangi bir yargıya varmam. Bunu başkaları değerlendirmeli'' diye konuştu. Cottarelli, kendi yerine atanacak olan Finlandiyalı uzman Uha Kahkonen ile Ankara'da buluşacağını belirterek, ''Yeni şef başarılı bir kişi. Bulgaristan'da çok başarılı bir programının uygulanmasında çalıştı. Türkiye'ye de yardım edeceğine ve başarılı olacağına eminim''dedi. 
     Devlet Bakanı Kemal Derviş ile ilgili bir soruya da Cottarelli, ''Başarılı ve etkin'' karşılığını verdi. Ekonomik programın başarıya ulaşması için değiştirilmesi gereken 15 yasayla ilgili bir soru üzerine de Carlo Cottarelli, ''Bunların değiştirilmesi gerekli. Bunlar Türkiye adına yararlı girişimler''dedi. Bundan sonra ne yapacağını soran bir gazeteciye de Cottarelli, ''IMF'deki çalışmalarını sürdüreceğim. Önümde 2-3 ayrı seçenek var. Onları değerlendiriyorum. Daha sonra karar vereceğim'' dedi. Carlo Cottarelil, daha sonra THY ait uçakla Ankara'ya hareket etti. 




</TEXT>
</DOC>
