<DOC>
<DOCNO> 26589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/yazar/akyol.html </URL>
<DATE> 2001/06/13/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
FP ve hukuk 
</HEADLINE>
<TEXT>

     ANAYASA Mahkemesi FP'yi kapatacak mı, kapatmayacak mı Kamuoyunda birden bire 'kapatacak' görüşü ortaya çıktı. Hatta bazı parti liderleri milletvekillerini uyarmışlar, "FP kapatılabilir, hazır olun" diye... 
     FP kapatılırsa, bunun siyasi istikrarı bozacağı ve Batı ile de aramızda gerilimler yaşanacağı endişesi piyasaları da olumsuz etkiliyor. 
     Hiçbir Anayasa Mahkemesi üyesi, FP'nin kapatılacağı anlamına gelen en ufak bir imada, "ihsası rey"de bulunmadı. 
     "Görülmekte olan dava"larla ilgili konularda askerlerin ve MGK'nın zaman zaman "açıklamalar" yaptığı,"savcıya destek" ziyaretlerinin düzenlendiği, Batı Çalışma Grubu'nun mahkemeye yazı gönderdiği ve ona göre de kamuoyunda yorumların yapıldığı bir ülkedir Türkiye Ama bir süredir askerler de, MGK da FP hakkında en ufak bir imada bile bulunmadı. 
     Öyleyse, nereden çıkıyor bu "FP kapatılacak" söylentileri 
     
     ÇOK sayıda parti kapatan bir ülke olduğumuz için, zihinlerimizde öyle bir refleks oluştu galiba... 
     Ama hemen her kapatma kararı, Avrupa İnsan Hakları Mahkemesi AİHM tarafından Türkiye'nin mahkum edilmesiyle sonuçlandı Bu kararları elbette Anayasa Mahkememizin üyeleri de incelemişlerdir. 
     AİHM Başkanı Luzius Wildhaber, Türkiye'ye geldiğinde Anayasa Mahkememizi de ziyaret etmiş, parti kapatmaya ilişkin liberal Avrupa hukuku hakkında Sayın Başkan Mustafa Bumin'le bir görüşme yapmıştı. 
     Tabii ki AİHM bir "üst yargı mercii" değildir. Ama Türkiye'nin AB üyeliği sürecinde hukukumuzun liberalleşmesi büyük bir önem taşımaktadır. 
     Zaten Anayasa Mahkememizin kendi içtihatlarında da bir liberalleşme eğilimi vardır. Mesela eskiden Diyanet'in devlet teşkilatından çıkarılıp din hizmetlerinin cemaatlere bırakılması istemini parti kapatma sebebi sayan Mahkeme, içtihat değiştirmiş, bunu talep eden Demokratik Barış Partisi'ni kapatmayarak liberal bir açılım yapmıştır. 
     
     ŞİMDİ, Anayasa Mahkemesi eski içtihatlarında hürriyetler ve sınırları hakkındaki geleneksel yorumlarını aynen korursa FP'yi kapatabileceğini düşünmek mümkündür. 
     AİHM içtihatları yönünde ve kendi liberalleşme eğilimi doğrultusunda "geniş yorum" yaparsa, kapatmayabileceğini düşünmek mümkündür. 
     Bekleyip göreceğiz. 
     Herhalde FP hakkındaki karar çok önemli sonuçlar doğuracaktır, sadece iç politikada değil... 
     RP davasının bu hafta sonunda ya da gelecek hafta başında sonuçlanması bekleniyor. AİHM'nin Refah hakkındaki kararı da bu ay sonu açıklanacak 
     Bizim mahkememizin FP hakkında vereceği kararla, AİHM'nin RP hakkında vereceği karar arasında ağır bir çelişki olursa, bu, çok büyük hukuki ve siyasi tartışmalara yol açar. 
     Türkiye'nin imajını daha da zedeleyecek öyle bir ağır çelişkinin sorumlusu kim olur Elbette 12 Eylül mevzuatını değiştiremeyen politikacılarla, değişmesini engelleyenler... 
     
     







FP ve hukuk 


Emlakbank oyunları... 


Ölüm oruçlarında durum 


Başkan geliyor 


Tifo vakası Viranşehir nire, Amerika nire 


Çin seli 


Kolej sonuçları 


Takas makas yedi mi 


Avrupa'da bir Amerikalı 


Sensin entelektüel ... 


Dış borç... 


IMF Meclis'e karşı 


Tatile takılanlar... 


Reddedilme şansı olmayan adam 


Borcunuz yok 


Komplo teorileri 


Köprü zammı yetmez ya vergi ya enflasyon 


</TEXT>
</DOC>
