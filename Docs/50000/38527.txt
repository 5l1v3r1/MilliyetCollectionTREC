<DOC>
<DOCNO> 38527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/magazin/amag.html </URL>
<DATE> 2001/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendimi gay gibi hissetmiyorum’ 
</HEADLINE>
<TEXT>

Tuvalette bir erkekle basılan şarkıcı George Michael’a benzemediğini belirten Tarkan "O deşifre oldu ve itiraf etti. Ben öyle hissetmedim, deşifre olmadım" 
     ALİ EYÜBOĞLU 

     Türkiye'de kasedi en çok satan, konser ücreti en yüksek olan şarkıcı Tarkan...Gerçi Mydonose Productions'la 'açıklanan' anlaşmasına göre, her konserden 40 bin dolar alıyor. Mydonose da, onun bir konserini 150 bin dolara satıyor. Mydonose, konserlere bulduğu sponsorlardan Tarkan'a da pay veriyor. 
     Ama gel gör ki, şöhreti dünyaya yayılan Tarkan'ın maddi varlığı, Türkiye'de bile çoğu insanın tanımadığı bazı şarkıcılardan az. Antalya'da bir yazlık, Göztepe'de de annesinin oturduğu daire, Tarkan adına kayıtlı gözüken gayrimenkuller. Bir de, henüz üzerine kayıtlı olmayan Porche'si var. "Başka da dikili ağaçım yok" diyen sanatçı, bunun sebebini ise şöyle açıklıyor 
     
Para için her işi yapmam’      Giderlerim çok fazla. Karma'nın tirajı 1 milyonu buldu ama neredeyse maliyetini karşılamıyor bu rakam. Ortaya iyi bir şey çıkması için masraftan kaçınmıyorum. Parayı önemli şüphesiz... Ama ben pek fazla önemsemiyorum. İyi olsun diyorum, o yüzden gelen gidiyor. Türkiye'de şarkıcılar kasetten değil, başka işler yapınca ya da her gece bir tavernada söyleyince para kazanıyor. Dizi çeksem, şov programı yapsam benim de milyon dolarlarım olurdu. O zaman Tarkan, Tarkan olmazdı. 
     
     Ya sinema filmi 
     O belki olur. Onun ipuçlarını veriyordum. Ben para için her işi yapıyor olsaydım, bugün bu noktada olmazdım. Benim her gece bir gece kulübünde çıkıp, şarkı söylediğimi düşünebiliyor musun Yapamam ki. Doğama aykırı... Para için beni mutlu etmeyecek hiçbir işi yapmam. Dikili ağacım olmasın bu hayatta. Hepimiz geldik ve gideceğiz. 
     
Sakalsız cillop oluyorum’      Yeni bir albüm, yeni bir imaj. Kirli sakal, uzun saç, göbeğe kadar açık ipek gömlekler. Modacın hepsinin bir anlamı olduğunu söylüyor... 
     Çok kızıyorum böyle şeylere. Çünkü ben böyle imajların insanı olmadım. Güzel giyinmeyi de, yeniliği de severim. Tarkan'a şimdi şöyle bir imaj düşünüyorum, ipek şunu, kirli sakal bunu anlatıyor durumu yok yani. Aynaya baktığımda kendimi en hoş bulduğum kirli sakallı halim. Kesince bakıyorum olmuyor. Çok parlak. Pepsi'deki fotoğraflarım öyle. O fotoğrafları görünce çok üzülmüştüm. Bir hata oldu. Kısaltayım derken, makine kaçtı. Sakalsız, bebek gibi, cillop oluyorum. Modayla hep iç içe olacağım. Ama önce şarkı gelir. Sahnede rahat edebilmek için o üstümdeki özenle bezenle hazırlanmış gömleği çıkarıp, bir atletle kalıyorsam. Bazen de çok sıkılıyorum. Allahım bu işlerin bu zorlukları olmasa diyorum. Hep şık olacaksın, hep özenli olacaksın. Şortumla çıkmak istiyorum sahneye. 
     
     Çık... Sel suyuna ne engel 
     İçimden geçiyor da çıkamıyorum. Şu halimle... Bir atlet, bir şort... Ama olmuyor. 
     
’Savaş Ay’a fırsat vermem’      Yıllar önce yaptığın gibi yine çişin gelse bunu canlı yayında söyler misin 
     Yine söylerim. Ama bu defa kimsenin eline koz vermem... O Savaş Ay , "Bu ayıp benim ayıbım değil. Özür diliyorum Türk halkından" derken yanındaydım. Bugün olsa, kameranın önüne geçip, "Sen ne yapıyorsun. İlk çişi gelen ben miyim " derim. 
     
     CNN Türk'te Mehmet Ali Birand'a eşcinsellik konusunda yanıt verirken George Michael için "O kendini deşifre etti" dedin. Yanıtta sanki, "Ben kendimi deşifre etmedim" gibi gizli bir itiraf saklıydı. Kastettiğin bu muydu 
     Mehmet Ali Birand, gördüğü fotoğraflardan sonra böyle bir soru sorma hakkı buldu kendinde.. Ama George Michael durumuyla kıyasladı. Ama George Michael, bir yerlerde basıldı gerçekten. Biriyle alt alta, üst üste, her neyse... Ben bir plajdayım arkadaşlarımla. Kadın da olabilir bu, erkek de. Fotoğraf çektiriyorum. "Yanımdaki sen de olabilirsin" demek istedim. Tamam o yakalandı ve itiraf etti. "Ben öyleyim" dedim. Ama ben kendimi öyle hissetmiyorum ki Öyle olmadığımı biliyorum. Dolaysıyla bir deşifre söz konusu değil... 
     
Tarkan’a ipek çarşaf      Ünlü sanatçı Tarkan, Aspendos konseri için geldiği Antalya’da özel konuk olarak ağırlanıyor. "Sepetçiler Kasrı"na yerleşen Tarkan için, turistik tesis özel bir hizmet ekibi ayırdı. Burada iki gün kalacak sanatçı için Sepetçiler Kasrı, yeniden düzenlendi. 
     
Özel mutfak      Tarkan’ın isteği üzerine Sepetçiler Kasrı’nda özel bir mutfak hazırlandı. Otelin en iyi iki aşçısı da sanatçının emrine verildi. Tarkan’a hizmet etmeleri için ayrıca garsonlar ve temizlikçilerin de yer aldığı 12 kişilik bir ekip görevlendirildi. Işıkta uyuyamadığı bildirilen sanatçının kaldığı suitin tüm pencerelerine de ışık sızdırmayan perdeler gerildi. Yatağına ipek çarşaflar serilen Tarkan’ın odasındaki buzdolabına, sanatçının siparişi olarak yarım kilo kuru üzüm, üç şişe yabancı viski, meyveli soda ve karışık dondurma konuldu. 
     Tarkan’ın sahne ekibi için de otelden 42 oda tahsis edildi. 
     



 MAGAZİN 















</TEXT>
</DOC>
