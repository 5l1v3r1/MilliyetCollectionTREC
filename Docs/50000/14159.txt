<DOC>
<DOCNO> 14159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/02/guncel/gun01.html </URL>
<DATE> 2001/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
2 şehit 
</HEADLINE>
<TEXT>
POLİSE PUSU 
İhbar telefonu üzerine Kocasinan’a giden ekip otosu çapraz ateşe tutuldu. İki polis memuru yaşamını yitirdi 
     ELVAN EZBER İstanbul 

     Bahçelievler’de devriye görevi yapan ekip otosuna düzenlenen silahlı saldırıda iki polis memuru şehit oldu. 
     Kocasinan Merkez Mahallesi 75. Yıl İlköğretim Okulu önünde, dün saat 21.00’de meydana gelen olayda, Bahçelievler Emniyet Müdürlüğü Asayiş Bürosu’na bağlı 34 A 74181 plakalı ekip otosu, 20 yaşlarındaki iki kişi tarafından çapraz ateşe tutuldu. Saldırı sırasında polis memurları Mehmet Sekmen ve Kürşat Çağıran 30 ağır yaralandı. Özel Gelişim Hastanesi’ne kaldırılan Asayiş Şubesi Araştırma Büro Amirliği’nde görevli polis memurları kurtarılamadı. Sokak lambalarının yanmadığı olay yerinde yapılan incelemelerde 27 adet 9 milimetrelik boş kovan bulundu. 
     
Çok sayıda kişi gözaltında      Yetkililer, şehit polislerin olay yerine çağrıldıkları "ihbar telefonu"nun belirlenmesine çalışıldığını söylerken, düzenlenen operasyonda şüpheli görülen çok sayıda kişi gözaltına alındı. 
     Öte yandan saldırı sırasında olay yerinden hızla uzaklaşan 34 UYB 89 plakalı beyaz Renault Optima marka otomobil ile ilgili geniş çaplı arama başlatılırken, plakanın da başka model bir aracın üzerine kayıtlı olduğu belirlendi. 
     Saldırıdan sonra olay yeri ve hastaneye giden İstanbul Valisi Erol Çakır ve Asayiş Şube Müdürü Mehmet Selvi olayla ilgili bilgi aldı. Hastane çıkışında Vali Çakır gazetecilerin sorusu üzerine, "Her şey ortada" karşılığını verdi. 
     


 GÜNCEL 















</TEXT>
</DOC>
