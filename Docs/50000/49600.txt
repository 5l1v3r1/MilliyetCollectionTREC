<DOC>
<DOCNO> 49600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/son/sondun31.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da futbol maçı sonrası yapılan gösteriler için 80 kişiye hapis 
</HEADLINE>
<TEXT>

     İran'da bir kentte geçen Perşembe günü futbol maçı sonrası yapılan gösterilere katılan 80 kişiye hapis cezası verildi. 
     İRNA'nın haberine göre, Kerec Mahkeme Yargıcı Hüseyin Asgerzade, kamu malına zarar vermek ve kentte kargaşa ve düzensizliğe sebep olmak suçlarından hapsedilen 15-40 yaş arasındaki 80 kişinin, Dünya Kupası eleme grubu maçları bitene kadar hapiste kalacaklarını söyledi. 
     İran Milli Futbol Takımı'nın Dünya Kupası eleme grubunda yaptığı her maçtan sonra başkent Tahran ve diğer kentlerde yaşanan sevinç ya da protesto gösterilerine katılanlardan bazılarının Dini Lider Ayetullah Ali Hamaney ve rejim aleyhine sloganlar attığı ileri sürülmüş, gösterilerin ABD'den yayın yapan muhalif İran televizyonları tarafından kışkırtıldığı iddia edilmişti. 
     Tutuklanan, yüzde 80'i 18 yaşın altındaki binlerce futbol taraftarı göstericinin büyük bölümü serbest bırakılırken, bazıları 10 gün maç seyretmeme cezasına çarptırılmış, diğerlerinin durumu hakkında ise henüz bir açıklama yapılmamıştı. 
     






</TEXT>
</DOC>
