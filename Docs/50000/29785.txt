<DOC>
<DOCNO> 29785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/son/sondun07.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Anthony Quinn'in "vasiyet" filmi gün sayıyor.. 
</HEADLINE>
<TEXT>

     Usta aktör Anthony Quinn'in ağır rahatsızlığına rağmen rol almakta ısrar ettiği ve hayata veda etmeden kısa bir süre önce çekimlerini tamamladığı son filmi ''Avenging Angelo'', önümüzdeki aylarda seyirciyle buluşacak. 
     Internetteki ''popcorn'' sitesinin haberine göre, Quinn'in filmdeki rol arkadaşı, ünlü aktör Sylvester Stallone, filmin son rötuşlarını yapıyor. 
     Angelo adlı bir gangsterin kızı ile koruması arasındaki ilişkiyi anlatan filmin en önemli özelliği, ''Angelo'' adlı gangsteri oynayan usta aktör Anthony Quinn'in ölmeden önce rol aldığı son filmi olması. Hastalığına rağmen filme başlayan ve rahatsızlığının ağırlaştığı günlerde bile çekimlere devam etmekte direnen sanatçının anısına filmin jeneriğine ''Anthony Quinn'in Ölümsüz Anısına'' şeklinde bir ibare konulacak. Filmde, Quinn'in hayat verdiği gangster Angelo'nun Sylvester Stallone ile büyük aşk yaşayan kızını ise ünlü aktris Madeline Stowe canlandırdı. 







</TEXT>
</DOC>
