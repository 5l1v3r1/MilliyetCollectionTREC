<DOC>
<DOCNO> 49515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/siyaset/asiy.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer Devlet küçülmeli 
</HEADLINE>
<TEXT>

Devletteki küçülmeye milletvekili sayısından başlanması gerektiğini söyleyen Cumhurbaşkanı, sayı da verdi Gönlümden geçen daha etkin 300 milletvekili 
     ANKARA Milliyet 

     Cumhurbaşkanı Ahmet Necdet Sezer, devletin küçülmesine ilişkin değerlendirmesinde "İşe milletvekili sayısından başlamak lazım. Aklımdan geçen 300'dü ama Meclis konuşmamda 400 dedim. Gönlümden geçen 300 milletvekilidir. Devlet küçülmeli. Daha etkin olmalı" dedi. 
     Sezer ve eşi Semra Sezer, Cumhuriyet Bayramı dolayısıyla Çankaya Köşkü'nde bir resepsiyon verdi. Sezer ve eşi, konuklarını Büyük Resepsiyon Salonu'nun kapısının önünde tek tek tokalaşarak karşıladı ve bazı konuklarla sohbet etti. 
     Sezer, gazetecilerin gündeme ilişkin sorularını da yanıtladı. "Ekonomide bıçak kemiğe dayandı mı " sorusunu Sezer, "Bence o aşamada değil, yapacak şeyler var" diye yanıtlarken, ekonomik gidişat için ümitsiz olunmaması gerektiğini ifade etti. 
     
     Ecevit KDV indirimi gündemde değil 
     Başbakan Bülent Ecevit de ekonomiye ilişkin sorulara verdiği yanıtta, KDV indiriminin gündemde olmadığını belirterek, birçok konunun yapılacak ilk liderler zirvesinde görüşüleceğini dile getirdi. Ecevit, ABD'nin Afganistan'a yönelik yaptığı askeri operasyonda Türkiye'den asker talebinin olmadığını vurguladı. 
     Başbakan Yardımcısı Devlet Bahçeli ise, "Politikacılar halkın içine çıkamazlar" söyleminin doğru olmadığını öne sürdü, "Halkımız milletvekilleriyle görüşüp dertlerini anlatmak istiyor" diye konuştu. Başbakan Yardımcısı Mesut Yılmaz ise partisinin ekonomiye ilişkin paketinin henüz hazır olmadığını belirtti. 
     
     Erdoğan Köşk'te 
     30 Ağustos Zafer Bayramı Resepsiyonu'na Genelkurmay'ın davet etmediği AK Parti lideri Recep Tayyip Erdoğan, davetli olduğu Sezer'in resepsiyonuna katıldı. 
     
Aydın-Sema Doğan çifti Çankaya’da      Mustafa İstemi 

     Cumhuriyet resepsiyonuna Doğan Holding Yönetim Kurulu Başkanı Aydın Doğan ve eşi Sema Doğan da katıldı. 
     
Sezer’den Atatürk Arşivi’ projesi...      Cumhurbaşkanı Sezer, dün akşam Köşk'te Atatürk'ün yakın arkadaşlarının çocuklarına akşam yemeği verdi. Atatürk Arşivi Projesi'nin de konuşulduğu yemeğe İsmet İnönü'nün çocukları Erdal İnönü ve Özden Toker, Atatürk'ün manevi kızı Ülkü Adatepe, Atatürk'ün manevi oğlu Abdulrahim Tınçak'ın kızı Nuray Çulha, Kılıç Ali'nin oğlu Altemur Kılıç, Atatürk'ün ayakkabıcısı Athanasi Elefteriyadis ve projeye büyük katkısı olan Hanri Benazüs katıldı. 
     



 SİYASET 













</TEXT>
</DOC>
