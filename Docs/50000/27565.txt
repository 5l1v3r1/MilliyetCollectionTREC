<DOC>
<DOCNO> 27565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/ekonomi/eko01.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom iki isme takıldı 
</HEADLINE>
<TEXT>

Ulaştırma Bakanı Öksüz Telekom Genel Müdür Yardımcısı Vedat Karaarslan’ın, Bakan Derviş de Bilişim Vakfı Başkanı Faruk Eczacıbaşı’nın isminde ısrarlı 
     HARUN GÜREK Ankara 

     Niyet mektubunda yer alan kriterlerden Türk Telekom TT Yönetim Kurulu’nun profesyonelleştirilmesi için pazarlıklarda son aşamaya gelindi. Yeni yönetim kurulu konusunda beş aday üzerinde anlaşmaya varıldığı öğrenildi. Ulaştırma Bakanı Enis Öksüz’ün yönetime önerdiği zootekni uzmanı konusunda ısrarından vazgeçtiği kaydedildi. 
     
     Uzlaşma sağlanamadı 
     Ekonomiden Sorumlu Devlet Bakanı Kemal Derviş, Ulaştırma Bakanı Enis Öksüz ile bakanlık ve Hazine Müsteşarlığı’nın arasında yapılan görüşmeler sonunda, Derviş’in önerdiği isimlerden Superonline Genel Müdürü Savaş Ünsal Öksüz’ün önerdiği isimlerden TT Genel Müdürü İbrahim Hakkı Alptürk, Gebze Yüksek Teknoloji Enstitüsü Öğretim Üyesi Doç. Dr. Emin Murat Esin, Gazi Üniversitesi Öğretim Üyesi Prof. Dr. Osman Metin Öztürk isimleri üzerinde uzlaşmaya varıldı. Derviş ve Öksüz, arasında Aselsan Yönetim Kurulu Üyesi Emekli Tümgeneral Devrim Çobancıoğlu’nun ismi üzerinde de görüşbirliği sağlandı. Diğer iki isim üzerinde henüz uzlaşma sağlanamadı. 
     Derviş, Bilişim Vakfı Başkanı Faruk Eczacıbaşı Öksüz, TT Genel Müdür Yardımcısı Vedat Karaarslan’ın atamasında ısrar ediyor. Öksüz, TT yönetimine önerdiği, doktorasını hayvan yetiştirme teknikleri üzerine yapan, Gazi Üniversitesi’nde istatistik dersleri veren Doç. Dr. Burhan Çil’in isminde ısrar etmekten vazgeçti. 
     
     Genel kurul ertelendi 
     Ancak Çil’in ismi önerilen isimler arasından henüz çıkmış değil. Tartışılan isimler üzerinde uzlaşma sağlanamadığı için, bugün yapılması beklenen TT Genel Kurulu’nun cuma gününe ertelendiği öğrenildi. 
     11 Haziran’daki olağanüstü toplantıda, Telekom Yasası kapsamında ana sözleşmede değişiklik yapılmıştı. Uluslararası Para Fonu IMF ekonomik programın sekizinci gözden geçirmesi sırasında, devlet kuruluşlarında özelleştirme için etkin yönetimin gerekli olduğunu ifade etmişti. Sekizinci gözden geçirmenin tamamlanabilmesi için Telekom’un yeni yönetimi önkoşul niteliği taşıyor. 
     



 EKONOMİ 
































</TEXT>
</DOC>
