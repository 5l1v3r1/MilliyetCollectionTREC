<DOC>
<DOCNO> 13498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/son/sontur06.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
TEM Otoyolu'nda kamyon terörü... Aynı aileden 3 kişi öldü 
</HEADLINE>
<TEXT>

     TEM Otoyolu'nun Kartal kesiminde bir kamyonun otomobili sıkıştırması sonucu meydana gelen kazada, aynı aileden 3 kişi öldü, 3 kişi de yaralandı. 
     TEM Otoyolu'nda İstanbul yönüne gitmekte olan Cavit Eğriboyun'un kullandığı 34 PSD 92 plakalı otomobil, plakası ve sürücüsü henüz belirlenemeyen bir kamyonun sıkıştırması nedeniyle, sürücünün direksiyon hakimiyetini kaybetmesi sonucu bariyerlere çarptı. 
     Anne-baba ve 4 çocuğun bulunduğu otomobildekilerden Tolga Eğriboyun 18 olay yerinde hayatını kaybetti. Ağır yaralanan anne Fatma Eğriboyun 41 Kartal Dr. Lütfi Kırdar Eğitim ve Araştırma Hastanesi'nde, oğlu Burak Eğriboyun ise hastaneye kaldırılırken yolda öldü. Kazada yaralanan sürücü Cavit Eğriboyun 47 , kızı Tuğba 20 ve 2 yaşındaki oğlu Musa Eğriboyun, Kartal Dr. Lütfi Kırdar Eğitim ve Araştırma Hastanesi'nde tedavi altına alındı. Yetkililer, yaralıların sağlık durumlarının iyi olduğunu belirterek, kazaya neden olan kamyon sürücüsünün yakalanmasına çalışıldığını bildirdiler. 




</TEXT>
</DOC>
