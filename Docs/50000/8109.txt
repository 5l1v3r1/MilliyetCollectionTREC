<DOC>
<DOCNO> 8109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/siyaset/siy08.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu bant daha çok konuşulur 
</HEADLINE>
<TEXT>
Türkeş, Topal’dan para aldı mı 
Kumarhaneler Kralı’nın sağ kolundan çarpıcı iddia Alparslan Türkeş, Topal’dan 5-6 milyon dolar almıştır 
     İSTANBUL Milliyet 

     Öldürülen Ömer Lütfi Topal’ın sağ kolu Aliye Kara’nın, MHP’nin manevi lideri Alparslan Türkeş’in, Kumarhaneler Kralı’ndan 6 milyon dolar aldığını iddia ettiği konuşma bantları ortaya çıktı. Kanal D’de yayınlanan Haber Özel programının yapımcısı Mehmet Ali Önel’in ele geçirdiği bantlarda, Topal’ın dayısının kızı olan ve DGM’de çete üyesi olmak suçundan yargılanan Aliye Kara’nın, iddiaları yer alıyor. Topal’ın Ankara’daki işlerini yürüttüğü belirtilen Kara, Türkeş’in adamları aracılığıyla Topal’dan para istediğini ifade ediyor. 
     Türkeş’le Ankara’daki ofisinde iki kez görüştüğünü kaydeden Kara, bir hafta sonra Türkeş’in Tahsin adlı korumasının Topal’ın adamlarından bir milyon 700 bin dolar istediğini iddia ediyor. Topal’ın adamının korumayı partiye şik yet ettiğini vurgulayan Kara, şunları kaydediyor "Genel Sekreter’e şik yet ediyorlar, o da buna söylüyor. Tabii para isteyen bu, ortalık ayağa kalkıyor. Bu çocuğu öldürmeye kalkıyorlar." 
     Kara, Türkeş’in bunun üzerine kendisini ikinci kez görüşmeye çağırdığını ve kızgın olduğunu belirterek, şunları söylüyor "... Ben henüz görüşemedim, siz de bu işi zaten tam olarak bilmiyorsunuz’ dedi. Bayağı sert bir ifadeyle. O gün giderken küçük bir hediye götürmüştüm. Çok sevinip almıştı. Onu da iade etti." 
     Kara, Tahsin’in de kendisini şik yet eden koruma için "Başbuğum dedi ki o adamın kemiklerini torbaya doldurun, bana getirin" diye konuştuğunu belirtiyor. Kara, Türkeş adına ödenen para miktarı konusunda ise şunları söylüyor "Çok vermiştir. Bir karşılaşmada bu kadar istiyor. 10 milyon dolar almadıysa, 5 - 6 milyon dolar almıştır Türkeş." 
     


 SİYASET 

















</TEXT>
</DOC>
