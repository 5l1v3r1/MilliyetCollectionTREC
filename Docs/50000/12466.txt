<DOC>
<DOCNO> 12466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/siyaset/siy01.html </URL>
<DATE> 2001/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk’ün yasası dondu 
</HEADLINE>
<TEXT>

Adalet Bakanı Türk’ün "Kabul edilmezse görüşmelere başka bakanla devam edersiniz" diye ısrar ettiği medeni yasa tasarısındaki "eşit paylaşım" maddesinin Adalet Komisyonu’nda dondurulmasına karar verildi 
     ANKARA Milliyet 

     Adalet Komisyonu’nun dünkü toplantısında, MHP "mal paylaşımına ilişkin hükümler atlanarak tasarının diğer maddeleri görüşülsün. Bu arada biz de paylaşım konusunu inceleyelim" önerisi getirdi. Bu öneri, Adalet Bakanı Hikmet Sami Türk’ün de onayıyla kabul edildi. Toplantıda, 202 - 282. maddeler arasındaki bölümün atlanarak çalışmaya devam edilmesi kararlaştırıldı. 
     Türk, MHP ile bu arada uzlaşma sağlanırsa maddelere geri dönüleceğini ve tasarının mayısta Genel Kurul’a ineceğini belirterek, Türkiye’nin yaz tatilinden önce yeni medeni yasasına kavuşacağını bildirdi. ANAP, DSP ve MHP Grup başkanvekilleri ile de görüşen Bakan Türk, tasarının kadın erkek eşitliğini sağlayan maddelerinde, edinilmiş malların eşit paylaşımı hükümlerinde değişiklik olmayacağını ancak, ayrıntılarda önergelerle değişiklik yapılabileceğini kaydetti. 
     
Bu yasa geçecek’      Adalet Bakanı Hikmet Sami Türk, MHP ve FP’li vekillerin direndiği medeni kanun tasarısındaki "malların eşit paylaşımı" maddesinin Meclis’ten "parmak hesabıyla" da olsa geçeceğini söyledi. Türk, "Ama ben bunu istemiyorum. Hepimizin hayatını etkileyecek bir yasanın uzlaşmayla geçmesi için çaba harcıyorum" dedi. 
     
Kaleyi içten fethediyorSALİHA ÇOLAK 
     Kadın örgütleri, malların eşit paylaşılmasına karşı çıkan MHP’li vekilleri, Adalet Bakanı Türk de liderleri ikna turuna çıkarken milletvekilleri eşleri de "içerden" çalışıyor. Komisyon üyesi MHP’li Müjdat Kayayerli’nin küçük fotoğraf mühendis eşi Mesude Hanım, eşini "eşit paylaşım yönünde oy kullanması konusunda" ikna etmeye çalışıyor. Mesude Kayayerli malını eşit paylaşmak istemeyenlere "özel sözleşme yapmalarını" öneriyor. 
     
MHP’liden destek geldiGÜNSELİ ÖNAL Ankara 
     MHP’li Yusuf Kırkpınar, Medeni Yasa’da "evlilik sırasında edinilmiş malların eşit paylaşımını" öngören değişikliğe karşı olmadığını, ancak bu değişikliğin yapılması durumunda kadınların mağdur olacağını söyledi. Kırkpınar, "Benim malım mülküm, Yusuf Kırkpınar’ın olduğu kadar, eşim Ayşe Kırkpınar’ın da malı. O benim çocuklarımın annesi, torunlarımın ninesi" dedi. 
     "Kadın - erkek eşitliği bozulacaksa kadınların lehine bozulmalı" diyen Akpınar şöyle devam etti "Ancak bu durumda erkeklerin kadınlarla metres hayatı yaşamasından veya imam nikahı yapacaklarından korkuyorum. Benim de iki kızım var." Şirketlerini kurarken eşine "Hanım ortak olmak ister misin " diye sorduğunu belirten Kırkpınar "Ama o kim uğraşacak’ diye bana sitem etti" dedi. 
     


 SİYASET 













</TEXT>
</DOC>
