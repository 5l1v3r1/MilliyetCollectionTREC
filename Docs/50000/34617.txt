<DOC>
<DOCNO> 34617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/dunya/dun02.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Partisini hücreden yönetiyor 
</HEADLINE>
<TEXT>

     DIŞ HABERLER SERVİSİ 

     Soykırım suçundan Uluslararası Savuş Suçları Mahkemesi tarafından Scheveningen cezaevine atılan Yugoslavya eski Devlet Başkanı Slobodan Miloşeviç lideri olduğu Sırbistan Sosyalist Partisi toplantısına telefonla katılarak talimatlar verdi. 
     Partinin merkez komitesi tarafından yapılan açıklamada Miloşeviç’in önceki gün Lahey’deki hücresinden telefonla Belgrad’daki toplantıyı aradığını ve en güvendiği bazı yoldaşlarını kıyasıya eleştirdiği belirtildi. Partinin başkanlığına eski Dışişleri Bakanı Zivadin Jovanovic’in getirilmesini isteyen Miloşeviç son kamuoyu yoklamalarına göre popülaritesi artan Branislav İvkoviç’i ise yerden yere vurdu. 
     Merkez Komitesi açıklamasında "Miloşeviç’in toplantımıza eşi Mira Markoviç aracılığıyla bir kaset gönderdiği yolundaki iddialar doğru değil. Kendisi Lahey’den bizzat arayarak toplantıya doğrudan katıldı" denildi. 
     Stratejik Pazarlama adlı Yugoslav kuruluşu tarafından yapılan kamuoyu yoklamasında Miloşeviç 5 üzerinden 1.9 oy toplarken son dönemlerin gözde ismi Ivkoviç 2.1 oranında destek buldu. 
     



 DÜNYA 












</TEXT>
</DOC>
