<DOC>
<DOCNO> 9316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/yasam/ayas.html </URL>
<DATE> 2001/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Saatte 120 km’lik felaket 
</HEADLINE>
<TEXT>
Lodos esti geçti 
Şiddetli lodos, kıyılarımızı dövüyor. Çatıları savuran, dev direkleri deviren lodos bir can aldı, Kuşadası’nda bir turisti gemiden uçurdu 
     HABER MERKEZİ 

     Türkiye’nin özellikle Akdeniz ve Ege kıyıları ile Marmara Denizi’ni ve hatta Konya’yı son iki gündür vuran şiddetli lodos, dün de bazı yerlerde saate 120 km. hızla kasıp kavurdu. 
     Manisa’nın Salihli ilçesine bağlı Yılmaz beldesinde, rüzgarla kırılan kiremitleri onarmak için çatıya çıkan Tufan ve Serdar Ilgın kardeşler lodos kurbanı oldu. Çatıdan uçan Tufan Ilgın 14 , kaldırıldığı hastanede can verdi. Yaralanan Serdar’ın 11 tedavisi sürüyor. Bursa’da da 10 kişi, kömür sobalarından sızan karbonmonoksit gazından zehirlenerek, 4 kişi de damdan düşerek hastaneye kaldırıldı. 
     
     ABD’li güverteden düştü 
     Akdeniz kıyılarında, özellikle Antalya ve çevresinde kendisini 4 - 5 metreyi bulan dev dalgalarla gösteren lodos, Kuşadası’nda da bir turisti vurdu. 
     Kuşadası Limanı’na 730 yolcusuyla yanaşan Liberya bandıralı Avran gemisinde, çok şiddetli lodosa rağmen güverteye çıkan 70 yaşındaki Bevlig Cle adlı ABD vatandaşı, bir anda rüzgara kapılıp denize uçtu. Gemi personeli tarafından kurtarılan Cle’nin ayak bileği kırıldı. 
     
     İşte bölge bölge lodos dehşeti 

</TEXT>
</DOC>
