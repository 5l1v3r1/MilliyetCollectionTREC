<DOC>
<DOCNO> 2731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/spor/spo04.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hami başkan... 
</HEADLINE>
<TEXT>
TRABZON ŞAMPİYON 
Kaptan yeni hedefini belirledi Ya yönetici olup kulübün başına geçmek. Ya da antrenörlüğü seçmek ve milli takımı yönetmek 
     ERGUN ATA 

     "Profesyonelliği bilmiyoruz" 
     TÜRK futbolcusunun hala profesyonelliği öğrenemediğini belirtti ve devam etti "Almanya’da oynamak benim için önemli bir deneyim oldu. Şimdi biraz olsun profesyonelliği uygulamaya çalışıyorum. Gençlere bakıyorum, üzülüyorum. Çünkü 32 yaşımdayım ve onlardan fazla çalışıyorum. Yolun sonu değil, başındaymış gibi hareket ediyorum." Hami, genç oyunculara bu sitemleri gönderirken, kendisini eleştirmeyi de ihmal etmedi. 
     
     "Bulak’ta hata yaptım" 
     ÖRNEĞİN Bulak’a dönük eleştirileri... "Bana yakışan susmaktı. Hata yaptım. Konuşmamalıydım. Ama çok doluydum, patladım" dedi. Ardından bir soru üzerine formayı tapulamadığına dikkati çekti, "Kimse Hami’yi kara kaşı kara gözü için sahaya sürmedi. Benden iyisi varsa, gelip o oynayacak. Futbol yaşamımda 20’ye yakın antrenörle çalıştım. Hep tercih edilen oyuncu oldum. Oynatılmazsam asla isyan etmem" diyerek görüşlerini iletti. 
     
     "Ya Sümer, ya da Güneş gibi" 
     YA futbol bitince ne yapacak. Kaptan yine futbolun içerisinde olacağını söyledi. Ama tercihinin ne olacağı konusuna bir açıklık getirmedi. Mutlaka birine ulaşmayı istediği, iki hedefi olduğuna işaret etti Önümde örnek aldığım iki kişi var. Biri Özkan Sümer, diğeri Şenol Güneş. Ya Özkan hoca gibi yönetici olup kulübün başına geçmek. Ya da Şenol hoca gibi antrenörlüğü seçmek ve bir gün milli takımın başına geçmek." 
     
Önce eğitim      Sadi Tekelioğlu ile kaptanlar Hami ve Osman, Manavgat Koleji’ndeki panele katıldılar. Öğrencilere, eğitim ve öğrenimlerini tamamlamalarını, sadece sağlık açısından sporu düşünmelerini öğütlediler. Tekelioğlu, "1. Lig’de bir grup futbolcu bu sektörün şanslı insanları. 2 ve 3.Lig’de, hatta 1. Lig’de bile evini geçirmekte zorlanan insanlar var" dedi. 
     
Oktay’a tam not      TRABZONSPOR Teknik Direktörü Sadi Tekelioğlu, Oktay’a tam not verdi. Tecrübeli hoca, "Maçın kaderini değiştirebilecek yıldızlar genellikle çalışmayı sevmez, arkadaşlarıyla diyalog kuramaz. Ama Oktay, sanki 17 yaşında, futbola yeni başlamış gibi ölesiye çalışıyor. Alçak gönüllü, herkesle iyi anlaşıyor. Onun bu tavrı örnek olmalı" dedi. Bu arada beklenenden önce takımla çalışmalara katılan ve ağrıları artan Sergen eski programına döndü. 
     
Kamp bitiyor      Trabzonspor’un 12 gün süren Antalya kampı bugün sona eriyor. Malatya’yı Oktay ve Erman’ın golleriyle 2 - 0 yenen Bordo - Mavililer, bu sabahki çalışmanın ardından Trabzon’a dönecek. Takıma bir gün izin verilecek. 
     


 SPOR 






























</TEXT>
</DOC>
