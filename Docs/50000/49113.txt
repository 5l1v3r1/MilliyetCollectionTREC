<DOC>
<DOCNO> 49113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/son/soneko02.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz, üniversitelerin ekonomi bölümlerine olan ilgiyi artırdı 
</HEADLINE>
<TEXT>

     Atatürk Üniversitesi A.Ü İktisadi ve İdari Bilimler Fakültesi İİBF Dekanı Prof. Dr. Uğur Güllülü, son yıllardaki ekonomik şartların iktisat ve işletme bölümlerine olan rağbeti artırdığını söyledi. 
     Güllülü, Türkiye'de yaşanan ekonomik krizlerin ve sınav sistemindeki değişikliklerden en çok faydalanan fakültelerin İİBF'ler olduğunu belirterek, özellikle son iki yılda okullarını kazanan öğrencilerin seviyelerinde belirgin bir düzelme olduğunu bildirdi. 
     Üniversite sınavına giren öğrencilerin önceleri iktisat ve işletme bölümlerini boşta kalmamak için tercih ettiğini ileri süren Güllülü, ''Son yıllardaki ekonomik şartlar fakültemize olan rağbeti artırdı. 
     Bundan iki yıl öncesine kadar fakültemizi kazanan öğrencilerin çoğunluğunu kırsal kesimde yetişmiş kesim oluştururken, bugün öğrencilerimizin büyük bir bölümü şehirli'' diye konuştu. 
     Güllülü, Türkiye'nin ekonomik yönden krizler yaşamasının öğrencileri idealist yaptığını ifade ederek, şunları söyledi 
     ''Türkiye'deki mevcut ekonomik düzenin bozukluğu, öğrenciler üzerinde etki yapıyor. Bu bozukluğu düzeltmek için öğrencilerin iktisat ve işletme bölümlerine yöneldiklerini düşünüyorum. Geçmiş yıllarda öğrenciler dersleri sadece teorik olarak öğrenirken, şimdi ekonomi yönetiminde nerede hata yapılıyor gibi sorulara yanıt arıyor ve pratikte uygulanan hataları derslerde tartışabiliyorlar.'' 
     
     'Ekonomi yerine Türkçe ders veriyorduk' 

     Güllülü, bundan iki yıl öncesine kadar fakültelerini kazanan öğrencilere derste ekonomi yerine Türkçe öğrettiklerini söyleyerek, ''Değişen ekonomi ve sınav sistemi öğrenci seviyemizi de yükseltti. 
     Eskiden kırsal kesimdeki öğrencilerimizin çoğunlukta olması bizi başka derslere yöneltiyordu. Artık tam bir fakülte olduk'' dedi. 
     Fakültelerinden mezun olan öğrencilerin sadece kamuda değil özel sektörde de başarılı olacağını belirten Güllülü, şunları söyledi 
     ''Artık mezunlarımız yalnızca kamuda çalışmayı düşünmüyor. 
     Öğrencilerimiz özel sektörde de hak ettiği rağbeti görmeye başladı. 
     Parası çok, eğitimi az işadamlarının yerini tahsilli işadamlarının alması da bunun en iyi göstergesi. Avrupa Birliği'ne AB aday bir ülkeye yakışan da budur.'' 
     






</TEXT>
</DOC>
