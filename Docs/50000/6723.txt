<DOC>
<DOCNO> 6723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/son/sonspo03.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor kalecisi Şenol " 4. hakem kahraman olmak istedi" 
</HEADLINE>
<TEXT>

     Bursaspor'un deplasmanda Galatasaray ile oynadığı maçın bitimine 5 dakika kala Jardel'e yumruk atarak takımını 10 kişi bırakan kaleci Şenol, yeşil-beyazlı camiadan özür diledi. 
     Şenol, pozisyon öncesi Jardel'in kasıtlı olarak ayağına bastığını, canının çok yanması nedeniyle kendini kaybetiğini söyledi. 
     Yine de yaptığı hareketin affedilir olmadığını kaydeden Şenol,''Bursaspor camiasından özür diliyorum. Yaptığım hareket hiç hoş değildi. Bir anlık kızgınlığın esiri oldum. Hareketimden dolayı alacağım cezanın bitiminden sonra, oynayacağım futbolla kendimi affetireceğim'' dedi. Galatasaraylı futbolcuların karşılaşma boyunca çok agresif bir görünüm sergilediklerini anlatan Şenol, kaptan Bülent'in, teknik direktör Nejat Biyediç'e, Arif'in de hakeme küfrettiğini öne sürdü. Şenol, maçın 4. hakeminin ''kahraman'' olmak için Jardel ile aralarında geçen olayda bu kadar ısrarcı davrandığını belirterek, ''Olay öncesi Jardel'in ayağıma bastığı pozisyon niye görmezden geliniyor Yaptığım doğru değil ama aynı hareketi 3 büyük takımdan bir futbolcu yapsaydı, 4. hakem yine bu kadar dikkatli olur muydu '' diye konuştu. 
     Galatasaraylı futbolcuları centilmen olmamakla suçlayan Şenol, şunları söyledi 
     'Jardel'in ayağıma basması sonucu ağrı hissettim ve topu taca attım. Ardından istenmeyen olaylar gelişti. Topu sakatlık için dışarı atmamıza rağmen, Galatasaraylı oyuncular bize iade etmediler. Dünyanın her yerinde bitime kaç dakika kalırsa kalsın, her takım bu tür pozisyonlarda topu dışarı atan takıma iade eder.'' 




</TEXT>
</DOC>
