<DOC>
<DOCNO> 11068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/12/son/sontur27.html </URL>
<DATE> 2001/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
FP, "Mücahit Erbakan"ı üstlenmedi 
</HEADLINE>
<TEXT>

     FP, Kapatma davasıyla birleştirilen Yargıtay Cumhuriyet Başsavcısı Sabih Kanadoğlu'nun ek iddianamesine karşı savunmasında, partinin kapatılan RP'nin devamı olduğu suçlamasına delil olarak gösterilen "Mücahit Erbakan" yazısını üstlenmedi. FP Genel Başkanı Recai Kutan, Yargıtay Cumhuriyet Başsavcısının ortaya koyduğu delillerin geçerli olmadığını kanıtladıklarını söyledi. 
     İddianamede devam iddiasının en önemli delili olan 14 Mayıs 2000 tarihindeki ilk Büyük Kongrede ekrandan geçirilen ve doğrudan Necmettin Erbakan'ı ifade eden "Mücahit Erbakan" konusundaki suçlama ise şöyle yanıtlandı 
     "Binlerce kişinin katıldığı bir toplantıda yüzde yüz kontrol olması müümkün değil. Bu yazı Kongre için hazırlanan programda yoktur. Ve yazıda parti görevlilerinin bir dahli bulunmamaktadır. Bu yazı Kongre için kiralanan teknisyenlerin işgüzarlığıdır. Skorboard görevlilerinin bilgisayarla tamamen belirlenen program dışı yazdıkları bir yazıdır. Bu nedenle partiyi bağlamaz. Ayrıca Kongrenin hemen ardından Genel Merkez tarafından bu yazı konusunda bir soruşturma da yapılmıştır. Soruşturma sonucu yazının parti görevlilerince yazılmadığı ortaya çıkmıştır" 




</TEXT>
</DOC>
