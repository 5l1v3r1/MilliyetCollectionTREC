<DOC>
<DOCNO> 11475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/yazar/cankat.html </URL>
<DATE> 2001/03/15/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Röportaj değil, komando parkuru 
</HEADLINE>
<TEXT>

     İletişim Fakültesi’nde okuyan bir genç kız, hayranı olduğu Galatasaraylı futbolcuyla röportaj yapmak istedi. Açıp kulübe "Ne yapmam gerek " diye sordu. İşte kulüpten aldığı cevap 
     1. Gazetenin veya televizyonun muhabiri, röportaj yapmak istediği futbolcunun olurunu alır 
     2. GS Spor Kulübü Basın Direktörü Turgay Vardar’a, muhabirin ve bağlı olduğu spor servisinin müdürünün imzasını taşıyan bir dilekçe yazılır 
     3. Vardar dilekçeyi Genel Menajer Cüneyt Tanman ile Futbol Şubesi yöneticilerinden Ali Dürüst veya Burak Elmas’dan oluşan heyete götürür 
     4. Bu heyette talep tartışılır takımın durumu ve futbolcunun genel değerlendirmesi yapılır. O günlerde oynanan maçlarda iyi sonuç alınmışsa, röportaj talebine daha kolay olumlu yanıt verilir. 
     5. Olumlu veya olumsuz, karar faksla gönderilir. 
     6. Cevap olumluysa, görüşme yapılır. 
     Mübarek, röportaj değil, askeriyedeki komando parkuru. "Sen komando parkurunu ne bilirsin " diyeceklere peşin cevap Fransızca’da böyle bir durum "parcours du combattant" diye yorumlanır bendeniz de tercüme ettim. 
     Not İşte şimdi Hıncal Uluç, bu yazımdan dolayı, takımına ihanet eden ve Kutsal İttifak’a omuz veren bir Galatasaraylı ilan edecek ve beni artık kimseler kurtaramayacak. 
     
CEZAYI ÖDEDİ Mİ      Bir hanım okurumun e-postası "Köşenizde trafik cezasına itiraz eden milletvekiline yer verdiğiniz için sizi kutlarım. Ancak bu cezayı ödeyip ödemediğini yazarsanız memnun olurum. Ben, Fahri Trafik Müfettişiyim. Milletvekileri itiraz ederek cezalarını ödemiyorlarsa, ben sade vatandaşlara ne diye ceza yazayım " 
     Haydi bakalım, ben de yetkililere soruyorum Kocaeli Milletvekli Turan İmamoğlu’na kesilen cezanın akıbeti ne oldu "Ses etme, unutur " demeyin, gerekirse bin kere yazarım 
     
Yazıktır, günahtır      Hürriyet’in dün üçüncü sayfasında "günün haberi" eve giren hırsız, ev sahibesine tecavüz etmiş. Haberde, başına bu felaket gelen kadıncağızın 
     Yüzü biraz gizlenerek fotoğrafı kullanılmış eğer kendi resmiyse tanıyanlar tanımıştır 
     Yaşadığı mahalle, apartmanın adı, daire numarası verilmiş 
     Çalıştığı şirketin adı, şirketteki görevi söylenmiş 
     Kadının iki yıl önce kocasından ayrıldığı, 3 yaşındaki kızıyla yaşadığı, yaşının 29 olduğu da belirtilmiş 
     Adının soyadının ilk harfleri verilmiş... 
     İyi ki kimliğini açıklamamışlar, değil mi 
     Şimdi bu kadın o işyerine nasıl dönecek, yahut nasıl yeni bir iş bulacak 
     O mahallede nasıl yaşayacak, dostlarına ne diyecek 
     Çocuğu anaokuluna nasıl gidecek 
     Bundan sonra yaşayacağı sıkıntıların bedelini ona kim ödeyecek 
     Bütün bu fuzul bilgileri vermeseydi, okuru gazetesinin doğruyu söylediğine inanmayacak mıydı 
     
Oğul Busht      Gözlüklü Martı’nın babası Reşit Aşçıoğlu anlattı 
     "ABD bütçesi önümüzdeki on yılda toplam 5.6 trilyon dolar fazla verecekmiş. Bunun için, Başkan George W. Bush, vergileri düşürmüş. Amerikalılar, önümüzdeki beş yılda 1.6 trilyon dolar daha az vergi ödeyeceklermiş. Bush, bu kararını açıklarken "Vergi fazlasını iade ediyorum, çünkü bu halkın parasıdır" demiş. 
     Körfez Savaşı ve ABD’nin baskısıyla uygulanan Irak ambargosu yüzünden Türkiye’nin 30 milyar dolar zarara uğradığı biliniyor. Bu, 10 yıllık ABD bütçe fazlasının alt tarafı 190’da biri eder. Şu bizim paramızı da iade etmeyi düşünürler mi acaba " 
     Aziz dostum, söylediğiniz savaşı bu başkanın babası başlattı. Biz ona "busht" derdik, unuttunuz mu Oğlundan da medet ummayalım 
     
     





Kriz ana... 


Desteğin şartı 


Derviş'e ilk söz Mumcu'dan 


Röportaj değil, komando parkuru 


Hükümetin Derviş'le yakaladığı fırsat... 


7 günde 7 katrilyon .. 


"Ortak akıl" 


Gaza basıldı... 


Kafamıza takılan birkaç soru 


Derin devlet"miş"... Gizli operasyon"muş".. 


İşte size belge 


DİSK'i ziyaret 


Bu açıklamalar "piyasayı ne rahatlatır ne işletir" 


</TEXT>
</DOC>
