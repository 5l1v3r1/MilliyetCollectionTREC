<DOC>
<DOCNO> 22508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/siyaset/siy11.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Muhalefet ne diyor 
</HEADLINE>
<TEXT>

     HADEP Derviş’e başarılar diliyoruz 
BELMA AKÇURA 
     Mehmet Metiner HADEP Genel Başkan Yardımcısı "Bugün sadece ekonomik bir krizle değil, siyasal sistem kriziyle de yüz yüze bulunan Türkiye iyi yönetilemiyor. Devletle vatandaş arasında ciddi bir güven bunalımı var. Kemal Derviş’in politikalarının başarılı olmasını diliyoruz. Derviş eliyle Türkiye’nin ekonomik krizinin yanı sıra, sistem krizine de ABD tarafından bir neşter atılmak isteniyor. Dileriz, özgürlükler veya siyasal liberalizm Derviş eliyle hayata geçirilebilsin." 
     
     ÖDP Kemal Derviş atanmış IMF memuru 
     Yıldırım Kaya ÖDP Genel Başkan Yardımcısı "Türkiye’nin son fotoğrafına baktığımızda, fotoğraf dağılmış durumda. Ekonomik kriz insanların sosyal yaşamını doğrudan etkiliyor. 
     Türkiye kendi özgücüyle sorunlarının üstesinden gelmek yerine, küresel sermayenin direktifleri doğrultusunda hareket ediyor. IMF’nin atanmış memuru, Türkiye’nin tek yöneticisi durumuna geldi. Türkiye’de ilk defa hükümet, bir bakanın programını desteklediklerini söyleme cesareti gösterdi. İşadamları, Derviş’in söyledikleri aslında ABD’nin söyledikleridir’ dedi. Yasalar Derviş değil, olsa olsa ABD yasalarıdır." 
     



 SİYASET 


















</TEXT>
</DOC>
