<DOC>
<DOCNO> 32493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/son/sondun08.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşırı milliyetçi Rus lider Jirinovski kitap yazdı 
</HEADLINE>
<TEXT>

     Aşırı milliyetçi Rus lider Vladimir Jirinovski, Rusya tarihi konusunda yazdığı ''destan-roman'' türündeki kitapta, Rusya'yı ''düşmanları'' ile ilgili, özellikle de Yahudiler konusunda uyardı. 
     Kommersant gazetesinin haberine göre, Jirinovski, ''İvan kalbini kapa'' adlı kitabında, roman kahramanı İvan'ı uyararak, düşman olarak gösterdiği Yahudilerin ''her yerde aranması'' gerektiğini belirtti. Kendi babasının da bir Yahudi olduğunu kabul eden Jirinovski, Rusları sade ve dürüst insanlar olarak nitelediği kitabında, Yahudileri ''dejenere, küçük, zayıf, sinirli, hafif kel, gözlüklü, şaşı, titrek elli ve hastalıklı bir toplum'' olarak niteledi. Jirinovski, kitabında, Rusların Yahudilere karşı ''kalplerini kapamaları, bu topluma karşı iyi davranmaya son vermeleri gerektiğini'' savundu. 







</TEXT>
</DOC>
