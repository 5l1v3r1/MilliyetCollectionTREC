<DOC>
<DOCNO> 8216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/son/sontur02.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Vizontele 2 milyonuncu seyirciyi kutladı 
</HEADLINE>
<TEXT>

     Gösterime girdiği 2 Şubat tarihinden bu yana yaklaşık 2 milyon izleyiciyle buluşan ''Vizontele'' filminin başarısı düzenlenen geceyle kutlandı. 
     Beşiktaş Kültür Merkezi'nde Vizontele'nin kadrosu ve yardımcı sponsoru Philips tarafından düzenlenen gecede, filmin hazırlık ve çekim aşamalarını içeren bir sinevizyon gösterisi sunuldu. 
     Gecede konuşan Türk Philips A.Ş Yönetim Kurulu Başkanı Atok İlhan, Vizontele'nin zaman zaman insanı düşündüren, keyifli ve hüzünlü yönleriyle yaşamı yansıtan bir film olduğunu söyledi. İlhan, Vizontele'nin Türk sinema tarihinin en önemli yapıtlarından biri ve en çok izlenen filmi olma yolunda hızla ilerlediğini kaydetti. 
     Konuşmanın ardından Atok İlhan, filmin başrol oyuncuları Demet Akbağ, Yılmaz Erdoğan ve Altan Erkekli ile filmin Yılmaz Erdoğan'la birlikte yönetmenliğini yapan Ömer Faruk Sorak'a plaket sundu. Yılmaz Erdoğan, plaketini aldıktan sonra yaptığı konuşmada, sinemanın kurumların vereceği destekle varolacak bir sektör olduğunu belirterek, ''Filme çok büyük ilgi göstererek izleyen seyirciye desteğinden dolayı milyon kez teşekkür ediyorum'' dedi. 




</TEXT>
</DOC>
