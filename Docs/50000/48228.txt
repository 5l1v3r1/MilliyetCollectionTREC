<DOC>
<DOCNO> 48228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/son/sonspo10.html </URL>
<DATE> 2001/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yasemin Dalkılıç dünya rekorunu bir kez daha kırdı... 
</HEADLINE>
<TEXT>

     Dünkü denemesi hakemlerce ''geçersiz'' sayılan sualtı dalış rekortmeni Yasemin Dalkılıç, bu sabah, İstanköy Kos Adası yakınlarında 40 metreye ''malzemesiz'' dalarak ''Desteksiz Sabit Ağırlıkla Sabit Dalış'' dünya rekorunu kırdı. 
     ''Quantum Saatleri'' sponsorluğunda, Bodrum Sualtı Cankurtarma Derneği ve İstanköy Kardamania Belediyesi desteğinde, Yasemin Dalkılıç , ''Kardamania'' mevkiinde, bulunduğu tekneden 40 metreye daldı. 
     Kısa süre sonra elinde Türk ve Yunanistan bayraklarıyla sudan çıkan Dalkılıç'ın, '' Desteksiz Sabit Ağırlıkla Dalış'' kategorisinde dünya rekorunu kırdığı bildirildi. 
     Yetkililer, Avustralya vatandaşı Türk asıllı Yüzey Hakemi Erman Akarsu ile Dip Hakemi Rus Arthur Zanoga'nın, sualtındaki görüntüleri dünkü gibi izleyeceğini, ''ihlal olmadığını tespit ederlerse de'' rekoru tescil edeceklerini bildirdiler. 
     Dalkılıç, dünkü dalışında ''ipe bir kez yerine iki kez değince'' görüntülerini izleyen hakemler, faulu tespit edip rekoru ''geçerli'' saymamışlardı. 
     Yasemin Dalkılıç, serbest dalışın farklı disiplinlerinde bugüne dek 68, 105 ve 120 metrede dünya rekorlarını kırmıştı. 
     






</TEXT>
</DOC>
