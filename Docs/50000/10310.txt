<DOC>
<DOCNO> 10310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/07/yasam/yas03.html </URL>
<DATE> 2001/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Davulluya her gün bayram 
</HEADLINE>
<TEXT>

Günün yorgunluğundan arınmak, stres atmak isteyenler artık soluğu vurmalı çalgılar kursu’nda alıyor 
     ECE BİLGİN İstanbul 

     Günlük hayatın stresinden kurtulmak için bir koltuğa uzanıp çocukluğunuza dönmeniz gerekmiyor Bütün sıkıntıları yok etmenin artık çok zevkli bir yolu var Davul, darbuka ve benzeri aletleri çalmak... Çoğunlukla kadınların tercih ettiği vurmalı çalgılar kursları’ şu günlerin en popüler mekanlarından... 
     Sayıları gün geçtikçe artan kurslarda davuldan, latin perküsyona kadar her türlü entrüsmanı öğrenebilmek mümkün. İş çıkışında ayrılacak birkaç saat de bu iş için yeterli... 
     
Kurslar rehabilite ediyor      Yurtdışında çok yaygın olan bu tür kurslar, Türkiye’de de hızla çoğalıyor. Bu kursları özellikle yoğun çalışma hayatı içinde olanlar, yöneticiler, bankacı ve mühendisler tercih ediyor. Yoğun ilgi karşısında şaşıran Beyoğlu Tünel’deki Drum Bass adlı kursun yöneticisi Oya Erkaya, insanın psikoloğa gitmek yerine birkaç saat davul, bas gitar ya da perkisyon çalarak rehabilite olabildiğini söylüyor. 
     
Çal oynasın, vur stres atsın      Bas gitar okumaya gittiği Londra’dan yılın basçıcısı unvanını alarak dönen ve Drum Bass’ı kuran Erkaya şöyle konuştu "Müzik insanın işini gücünü bıraktırır. Öyle bir dünyaya sizi çağırıyorki bir anda kendinizi sorunlardan yalıtılmış bir halde buluyorsunuz herkese tavsiye ediyorum" 
     Drum Club Davul Eğitim Merkezi’nin sahibi Hakan Açıkalın da, bilmeyenlere nota öğreterek, davul çalmanın eğlenceli yüzünü gösteriyor. 
     Bir bankada çalışan Ebru Başer, ritm kursunu keşfettiğinden beri çok mutlu olduğunu, iş çıkışlarında darbuka çalarak yorgunluk attığını söylüyor. Tekstil Mühendisi Işık Polder 35 ise duygularını şu sözlerle ifade ediyor "Kendime güveninim arttı, bu kurslar sayesinde daha sakin biri oldum" 
     


 YAŞAM 























</TEXT>
</DOC>
