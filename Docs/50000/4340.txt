<DOC>
<DOCNO> 4340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/28/yazar/toker.html </URL>
<DATE> 2001/01/28/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
"Delhi'de Bayram" derken... 
</HEADLINE>
<TEXT>

     YENİ DELHİ 

     Bizim gençliğimizde, sinema siyah beyazdan renkli technicolar'a geçtiğinde, pek moda olan iki çeşit film vardı. İkisinde de güzel kızlar başroldeydi. İlki "Bayram" serisiydi Havana'da Bayram, Rio'da Bayram... Onlarda, Betty Grable gibi sarışınlar oynardı. 
     Öteki, "Ada" serisiydi. Onların yıldızı, Dorothy Lamour gibi esmerlerdi. Bayram filmlerinde her şey, hep iyi giderdi. Ada filmlerinde ise mutlaka deprem olur, bir dağ lavlar fışkırtmaya başlardı ve kötü rahipler doğayı yatıştırmak için Dorothy Lamour'u kurban etmeye kalkarlardı. 
     Allahtan o sıralar "mutlu son" tercih edildiğinden Dorothy Lamour kurtulur, Betty Grable gibi o da sevdiği adamla evlenirdi. 
     
     Milletlerarası toplantılara katılanlar bilirler ki bunlar daima, nerede yapılacaklarsa oranın "en güzel mevsimi"ne denk getirilir. Fransız Riviera'sında yaz sıcağı, Moskova'da kış soğuğu kesinlikle seçilmez. Çünkü böyle her toplantının bir de "bayram yanı" vardır. - Bekarlar da bayram eder - 
     Milletlerarası Basın Enstitüsünün IPI bu yılki 50. genel kurulu Yeni Delhi'de yapılacaktı. Buranın en iyi mevsimi Şubat imiş. Ama düşünülmüş ki Hindistan Cumhuriyetinin 50. yıl şenlikleri 26 Ocakta. Bunun üzerine toplantı tarihi de 26 Ocağa alınmış. Üstelki, Hindistan'ın çok adeti İngilizlerden geldiği için o gün çok renkli bir geçit resmi var bir kaç gün sonra daha da renkli "birliklerin geri çekiliş" töreni yapılıyor. 
     Gerçekten de Cuma sahabı her şey tam bir bayram havası içinde başladı. Hindistan Başkentinin - gene İngilizlerden kalma - en güzel kısmı, tören alanıydı. Kalabalık ahali erken saatte akın etti. Biz, IPI delegelerini özel otobüslere koyup özel tribünlere gönderdiler. Asker çok sıkı güvenlik tedbirleri almıştı. 
     Artık, hemen herkesin "kendi teröristi" var İngiltere'nin IRA, İspanya'nın ETA, Almanya'nın Neo - Nazileri, Türkiye'nin PKK veya Hizbullah veya ültra - sol - biz, şımartılmış haldeyiz - gibi.. Hindistan'ın ki de, Keşmirli terör örgütleri. 
     Onlar bir şey yapmadılar belki yapamadılar. Ancak öğleden sonra öğrenildi ki asıl ve acımasız başka bir terör, deprem, bu sefer Hindistan'ın Pakistan'a yakın bölgesindeki Ahmadabat'ı vurmuş. 
     Tabii, Yeni Delhi de kalbinden vurulmuşa döndü. Üstelik, onların henüz tecrübeleri de yok. - İnşallah hiç olmaz -. Depremin derecesini bile, kimse hemen açıklayamadı. 
     Henüz, "deprem uzmanları" da birbiri peşine ortaya çıkmadı. 
     
     Fakat, kaderin cilvesi, işte. 
     "Bayram" filmine gelmişken, karşımıza "Ada" filmi çıktı. 
     Şimdi televizyonlarda, o kadar alışık bulunduğumuz "deprem görüntüleri"ni seyredip duruyoruz ve Allah sizi inandırsın, hiç vatan hasreti çekmiyoruz. 
     





Ah o kapılar... 


'Terör Avrupa'dan yönetiliyor' 


Genco Erkal’ın kibriti 


Nasıl bir Türkiye özlüyorum .. 


Genç galaksi 


Lalelerin isyanı 


YÖK Çankaya kavgasında son raund 


İşsizlik alarm veriyor 


Benim Lavinia’msın ’ 


Dilekçe pulu ve tuhafiyeci 


Yeni kuşak 


Güneş ufuktan belki doğar 


Öteki Davos 


"Delhi'de Bayram" derken... 


Başkan'ın "rahibi" Caldwell 


</TEXT>
</DOC>
