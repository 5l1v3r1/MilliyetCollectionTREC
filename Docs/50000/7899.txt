<DOC>
<DOCNO> 7899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/19/son/sontur19.html </URL>
<DATE> 2001/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Karagümrük Çetesi’nde 2 tutuklama 
</HEADLINE>
<TEXT>

     Kamuoyunda "Karagümrük çetesi" olarak bilinen organize suç örgütünün elebaşı Nuri Ergin’in, Fatih’te esnaftan haraç istediği gerekçesiyle yakalanan ağabeyi Nejat Ergin ile bir adamı İstanbul DGM’ce tutuklandı. 
     İstanbul Organize Suçlar Şube Müdürlüğü’ndeki işlemleri tamamlanan Nejat Ergin, Bayram Özcan ve Nesrin Filiz, İstanbul DGM Cumhuriyet Başsavcılığı’na sevk edildi. 
     Burada soruşturmayı yürüten DGM Cumhuriyet Savcısı Hadi Salihoğlu tarafından sorgulanan Ergin, Özcan ve Filiz, tutuklanmaları istemiyle İstanbul Nöbetçi 5 No’lu DGM Yedek Hakimliği’ne gönderildi. 
     Burada yeniden sorgulanan Nejat Ergin ve Bayram Özcan, "Çıkar amaçlı oluşturulan silahlı örgüt üyesi olmak" suçundan tutuklanırken, Nesrin Filiz ise tutuksuz yargılanmak üzere serbest bırakıldı. 
     
     
     



</TEXT>
</DOC>
