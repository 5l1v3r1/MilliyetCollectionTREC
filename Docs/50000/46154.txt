<DOC>
<DOCNO> 46154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/son/soneko11.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Doların yükselişine e-mail ile gelen itirafa Merkez Bankası'ndan yanıt... 
</HEADLINE>
<TEXT>

     Doların yükselişinin arkasındaki nedenleri anlatan ancak bu yüzden işinden olan HSCB Yatırım Menkul Değerler A ş Portföy Yönetim Grup Müdürü Levent Üstay'a yanıt Merkez Bankası yetkililerinden geldi. Piyasalara bomba gibi düşen açıklamaları yanıtlayan Merkez Bankası görevlileri, gelişmelerden haberdar olduklarını, ekran karşısında ''kimin ne satıp, ne aldığının'' bilindiği söylediler. 
     Yetkililer, Merkez Bankası'nın uyguladığı dalgalı kur politikasında ''Banka'nın trene bakar gibi piyasayı izlediğine'' ilişkin değerlendirmeyi, daha önceki sıcak para politikasının özleminden başka birşey olmadığını belirttiler Bunun kur politikasının tartışılmasından başka birşey olmadığını kaydeden yetkililer, bu düşüncenin ''Merkez Bankası'nın müdahale etmesi, kurlara yön göstermesi, bankaların pozisyonlarını düzelterek kar etmeyi'' içerdiğini söyledi. 
     Kurlardaki artışın bir nedenin de olumsuz beklentiler olduğunu belirten yetkililer, şöyle konuştular 
     ''Herkes bu işin üzerine atladı. Bu, sonuçta kur politikasının tartışmasından başka birşey değil. Merkez Bankası trene bakar gibi bakıyor ifadesine gelince, bu yeni bir söylem değil. Dalgalı kura geçtiğimizden beri aynı şey tartışılıyor. Defalarca kur politikasını anlattık. Dalgalı kur politikası böyle olacaktır. Aşırı hareketlerde müdahale edeceğiz dedik.'' 
     
     Dolar neden değer kazandı 

     Uluslararası piyasalarda, 11 Eylül'den sonra ABD Doları önemli para birimleri karşısında değer kaybederken, Türk Lirası karşısında neden değer kazandığı konusunu da değerlendiren yetkililer, vatandaşın savaşa giren ülkenin ABD parasını alması yüzünden ABD Dolarının değerinin yükseldiğini, bunun hiçbir mantığının bulunmadığını söylediler. 
     Yetkililer, ''ekonomide odak noktası kur olduğu sürece, hiçbir yere varamazsınız. Bazıları dövizi cebine koyup, bakalım ne kadar yükselecek diye düşünüyor'' şeklinde sitemde bulundular. 
     Levent Üstay doların yükselişini böyle açıklamıştı 
     






</TEXT>
</DOC>
