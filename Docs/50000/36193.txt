<DOC>
<DOCNO> 36193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/09/yasam/yas06.html </URL>
<DATE> 2001/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yamyam Bokassa Brejnev’i yiyecekti 
</HEADLINE>
<TEXT>

Afrika'nın ünlü yamyam diktatörü Bokassa, 70'lerdeki Moskova ziyaretinde hayli kilolu Brejnev'i görünce 'kendinden geçmiş'.. 
     CENK BAŞLAMIŞ MOSKOVA 

     Orta Afrika Cumhuriyeti eski diktatörü JeanBedel Bokassa'nın, hayli kilolu Sovyet lideri Leonid Brejnev'i çok beğendiği ve yemeyi düşündüğü ortaya çıktı. 
     Bu 'ürkütücü' gerçeği ortaya çıkaran ise, tam 17 kez evlenen Bokassa'nın 55 çocuğundan en büyüğü olan oğlu Lucien.. Rusya'da yayınlanan 'Argumentı İ Faktı' adlı dergiye konuşan Lucien, babası Bokassa'nın 'insan etine' düşkünlüğünü, 'Babam insan etini o kadar çok severdi ki, yiyemediği zaman iştahı kaçardı' sözleriyle açıkladı. Lucien Bokassa'ya göre, 'yamyam' babasının bu düşkünlüğü, 1970'lerdeki Moskova ziyaretinde Sovyetler'in en güçlü liderlerinden Brejnev'i yemeyi düşünmeye kadar varmış.. 
     
     Bakan korkutan öpücük 
     Diktatör Bokassa, Moskova ziyaretinde önce Sovyet komünistlerin birbirlerini dudaklarından öpme alışkanlığından çok etkilenmiş. 
     O kadar etkilenmiş ki, ülkesine dönüşünde bütün bakanlarını dudaklarından öpmüş. Şaşıran bakanlar, Bokassa'nın kendilerini yiyeceği korkusuna kapılmış. Bokassa'nın 'İnsan derisini hissedebildiği için öpüşmeyi çok sevdiği' anlaşılınca, bakanlar rahatlamış. Ve ardından Brejnev'in 'iştahını açması'yla ilgili 'ürkütücü' sözler gelmiş. Diktatör Bokassa, korumalarına, 'Rusya Başkanı Brejnev de çok besiliydi ' demiş. Hatta 'çok besili' sözünü anlamlı şekilde bir kaç kez tekrarlamış ve iştahlı’ kahkahalar atmış.. 
     
İnsan eti sardalya’      Afrikalı JeanBedel Bokassa'nın oğlu, babasıyla igili ürkütücü bir açıklama daha yaptı. Oğul Lucien'e göre, ülkede olduğu zaman Bokassa'nın 'insan eti' isteğini kolayca yerine getiren başkanlık sarayı aşçısı Lengisse, yurtdışı gezilerinde bu konuda sıkıntı çekiyordu. İmparator'u öfkelendirmemek için çıkış yolu aramaya başladı. Can derdine düşen aşçının bulduğu çözüm, 'şekerli domuz eti' adını taşıyan, ancak gerçekte insan etinden yapılan konserveler hazırlamak oldu. Bokassa'nın 'sardalya' adını verdiği konserveleri yakın korumaları yurtdışı gezilerine özel bir çanta içinde götürmeye başladı. Ve Afrikalı diktatör, yanında 'sardalya' olmadan ülkesini hiç terketmedi.. 
     



 YAŞAM 














</TEXT>
</DOC>
