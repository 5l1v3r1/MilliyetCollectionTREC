<DOC>
<DOCNO> 14946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/son/sondun10.html </URL>
<DATE> 2001/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralya'da kafeteryalarda esrar kullanımı serbest bırakılabilir 
</HEADLINE>
<TEXT>

     Avustralya'nın Sydney kentindeki kafeteryalarda, Hollanda'nın başkenti Amsterdam örneğinde olduğu gibi,esrar kullanımının serbest bırakılabileceği bildirildi. 
     Sydney kentini de sınırları içine alan Yeni Galler Eyaleti'nin çevreci milletvekili Lee Rhiannon, kafeteryalarda esrarın serbest bırakılmasına olanak sağlayacak metnin son ayrıntılarının şekillendirilmek üzere olduğunu belirtti. 
     Rhiannon, tasarıda müşterilerin kahvelerinin yanında esrar kullanabilmelerine izin verilmesinin öngörüldüğünü, yasanın yürürlüğe girmesi halinde, söz konusu işletmelerin ruhsat almaları gerektiğini kaydetti. 
     Tasarının, Sydney'deki Yüksek Mahkeme'nin, bir kilisenin ülkenin ilk yasal uyuşturucu enjeksiyon odasını açma planına yeşil ışık yakmasının ardından sunulacağını belirten Rhiannon, ''Eroin kullananlara güvenli bir mekan sunuluyorsa, o zaman esrar içenlere bu hakkı tanımamak mantıksızlık olurdu. Şahsen ben kimsenin uyuşturucu kullanmamasından yanayım, ama bu bir gerçek. Eroinmanlar için mekanlar açılmasını desteklerken, diğer tür uyuşturucuyu kullananlara bunu yapmazsaksak, bu çifte standart olur'' diye konuştu. Eroin bağımlıları için Kings Cross bölgesinde 18 aylık deneme süresinde faaliyet gösterecek odanın 3-5 hafta içinde açılacağı, her şeyin sağlık ekibinin bulunmasına kaldığı belirtilmiş, girişimi başlatan kilisenin amacı, ''Kings Cross bölgesinde aşırı dozdan ölümlerin sayısını azaltmak için bir şeyler yapmak'' olarak açıklanmıştı. 




</TEXT>
</DOC>
