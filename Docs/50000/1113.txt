<DOC>
<DOCNO> 1113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/guncel/gun01.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Baronların yeni ZEHİR’ yolları 
</HEADLINE>
<TEXT>

Uyuşturucu tacirleri yıllardır kullandıkları Balkan ülkeleri rotasını Kuzey Karadeniz ve Güney Akdeniz'e kaydırdı 
     MUSTAFA BAKACAK İstanbul 

     Kaçakçılık ve Organize Suçlarla Mücadele Daire Başkanlığı'nca hazırlanan raporda, uyuşturucunun yeni rotasına ayrıntılarıyla yer verilirken, yeni yollar ortaya çıktı. 
     Raporda, sürdürülen mücadelenin sonucunda zehir tacirlerin yeni yollar bulmak zorunda kaldığı vurgulandı. 
     Uzun yıllar kullanılan Balkan rotası, bu yüzden son yıllarda Kuzey Karadeniz ve Güney Akdeniz rotası olarak yeniden şekillendi. Uyuşturucu trafiğinin, güzergahındaki ülkelerde yaşanan savaş, iç karışıklık ve siyasi yapılarındaki değişikliklerden etkilendiği de kaydedildi. 
     
Karadeniz Rotası      Güneybatı Asya üretim bölgesinden başlayıp Karadeniz'in kuzeyinden geçerek Doğu Avrupa üzerinden Avrupa'ya ulaşıyor. İki kol halinde gelerek Karadeniz'in kuzeyinde birleşiyor. 
     Birinci yol Afganistan'dan başlayıp, Orta Asya Cumhuriyetleri'nden geçerek Rusya, Ukrayna, Beyaz Rusya ve Polonya üzerinden Batı Avrupa'ya ulaşıyor. 
     İkinci yol Afganistan'dan İran'a, oradan kuzeye yönelerek Azerbaycan üzerinden yine Rusya ve Ukrayna'dan Batı Avrupa'da son buluyor. 
     
Akdeniz Rotası      Uyuşturucu, üretim bölgelerinden tüketim bölgelerine deniz ve hava yoluyla gönderiliyor. İnterpol raporlarında, önemli gelişmelerden biri de, Pakistan'dan Batı Avrupa'ya doğrudan havayoluyla yapılan eroin kaçakçılığında yaşanan yoğun hareketlilik olarak dikkati çekiyor. Bu rotanın ortaya çıkışında Afgan ve Pakistanlı kaçakçıların uyuşturucu pazarındaki paylarını, uyuşturucuyu doğrudan Avrupa'ya göndermek amacıyla artırma istekleri önemli bir neden olarak gösteriliyor. 
     


 GÜNCEL 




















</TEXT>
</DOC>
