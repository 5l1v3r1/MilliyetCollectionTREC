<DOC>
<DOCNO> 26270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/son/soneko32.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 2. seansta böyle geçti 
</HEADLINE>
<TEXT>

     İMKB Ulusal-100 Endeksi, 1. seansa göre 195.96 puan kayıpla 2. seansı 11,635.96 puandan tamamladı. 
     Hisse senetleri ortalama yüzde 1.66 oranında değer yitirdi. 
     Borsa'da günün ikinci yarısında piyasa, satışa dönük seyrini sürdürdü. Fazilet Partisi'nin kapatılması davasında Anayasa Mahkemesi'nin karar aşamasına gelişiyle piyasaları tedirgin eden erken seçim söylemleri, satış baskısını artırdı. 11,833 puan seviyesinde açılan seansın ilk yarısı 11,552 puanla geçildi. 
     İkinci yarıda da sıkışık, ancak satışa dönük seyrini sürdüren piyasa, en düşük 11,446 puanı gördü. Kapanışa doğru yine spekülatif alımların geldiği görüldü ve Endeks, günü 11,635.96 puandan tamamladı. 
     Hisse senetleri günün tamamında ise yüzde 4.14 oranında değer yitirdi. 
     Kapanışta mali endeks 373.13 puanlık kayıpla 17,062.06 puana, sınai endeksi de 133.67 puanlık kayıpla 8,681.47 puana gerilerken, hizmet endeksi 25.32 puanlık artışla 6,653.08 puana yükseldi. 
     Böylece ilk seansa göre mali grup hisseler ortalama yüzde 2.14, sınai grubu hisseler de yüzde 1.52 oranında değer yitirirken, hizmet grubu hisseler yüzde 0.38 oranında değer kazandı. 
     2. seansta işlem gören toplam 297 hisse senedinden 217'si değer yitirdi. 26 hisse senedi değer kazanırken, 54 hissenin fiyatında ise değişiklik olmadı. 
     Seansta, 150 trilyon 709 milyar 872 milyon liralık işlem hacmi oluştu. İki seansın işlem hacmi toplamı da, 285 trilyon 698.8 milyar lira olarak gerçekleşti. 
     2. seansta, Yapı Kredi Bankası, Akbank, Garanti Bankası, İş BankasıC ve Tüpraş en yoğun işlem gören hisseler oldular. 






</TEXT>
</DOC>
