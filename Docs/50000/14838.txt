<DOC>
<DOCNO> 14838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/ekonomi/eko05.html </URL>
<DATE> 2001/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ben bile bu kadar yalnız kalmadım’ 
</HEADLINE>
<TEXT>

     EKONOMİ SERVİSİ 

     İstanbul Sanayi Odası’nın İSO hazırladığı Şeffaf Devlet Kayıtlı ekonomi’ başlıklı raporun tanıtımı için düzenlenen basın toplantısına katılan Dünya Bankası eski Başkan Yardımcısı Atilla Karaosmanoğlu, bir anlamda kendisiyle aynı kaderi paylaşan Devlet Bakanı Kemal Derviş’in, hükümet içinde yalnız kaldığını söyledi. 
     12 Mart 1972 askeri muhtırasından sonra kurulan teknokrat hükümetinde görev yapan ve Dünya Bankası’ndan emekli olduktan sonra İSO başdanışmanı olarak görev alan Karaosmanoğlu, hükümetin Derviş’i reform çalışmalarında yalnız bıraktığını belirtti. Karaosmanoğlu, "Ben görev yaptığımda 8 - 10 arkadaşımla beraberdim. Aramızda iletişim vardı. Derviş ise çalışmalarında yalnız bırakılıyor" dedi. 
     
     Sinir uyuşturucuyla geçmez’ 
     Derviş’in ekonomideki dalgalanma için sinir krizi’ benzetmesini yaptığının hatırlatılması üzerine Karaosmanoğlu, "Sinir krizi geçiren topluma uyuşturucu tedavisi yapılmaz. Yani avutucu önlemlerle bu kriz geçmez, ben zamanında uyuşturucu vermediğim için bakanlıktan ayrılmıştım" diye konuştu. 
     Ekonomideki krizin faturasını toplumun ödeyeceğini belirten Karaosmanoğlu, "Eğer kriz en kısa sürede aşılamazsa kaos olur. Her kaostan sonra mutlak bir yeni denge kurulur. Ama bu dengeyi kim ve hangi yönde kurar onu bilemem" dedi. 
     İSO Başkanı Hüsamettin Kavi hazırladıkları rapora göre, yüzde 45.1’e ulaşan kayıtdışı ekonominin genişlemesinde, kamu harcamalarına yönelik şeffaflığın sağlanamamış olmasının önemli etkilerinin bulunduğunu söyledi. 
     


 EKONOMİ 




















</TEXT>
</DOC>
