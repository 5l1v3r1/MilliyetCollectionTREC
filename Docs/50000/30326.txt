<DOC>
<DOCNO> 30326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/son/sontur03.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemal Derviş Washington'da... "Temaslarıma hemen başlıyorum.." 
</HEADLINE>
<TEXT>

     Ekonomiden sorumlu Devlet Bakanı Kemal Derviş, Uluslararası Para Fonu IMF, Dünya Bankası ve ABD'den üst düzey yetkililerle görüşmek üzere Washington'a geldi. 
     Derviş, Washington'ın Dulles havaalanında gazetecilere yaptığı kısa açıklamada, temaslarına hemen başlayacağını ve ABD'de tatil olmasına karşın bugün de devam edeceğini belirtti. 
     Derviş, ''bu akşam dostlarla görüşeceğim. yarın da, Dünya Bankası Başkan Yardımcısı Johannes Lynn ile biraraya geleceğim'' dedi. 
     Derviş, IMF ve Dünya Bankası İcra Direktörleri Kurulu toplantılarının ertelenmesine ilişkin gazetecilerin yönelttiği sorulara ''ayaküstü yorum yapmayayım'' karşılığını verdi. 
     Devlet Bakanı Kemal Derviş'i havaalanında Türkiye'nin Washington büyükelçisi Baki İlkin karşıladı. 
     Derviş'in Cumartesi gününe kadar sürecek Washington ziyareti sırasında IMF Başkanı Horst Köhler, ABD Hazine Bakanı Paul O'Neill ve ABD Ticaret Temsilcisi Robert Zoellick ile görüşmesi bekleniyor. 
     
     






</TEXT>
</DOC>
