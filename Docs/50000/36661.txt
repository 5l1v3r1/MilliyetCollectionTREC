<DOC>
<DOCNO> 36661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/12/guncel/gun02.html </URL>
<DATE> 2001/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabaha kadar bar 
</HEADLINE>
<TEXT>

Beyoğlu’nun tozunu atan 6. Filo’nun denizcileri, bir gecede 30’dan fazla bara girip su gibi içki içtiler 
     BÜLENT ÖZDEMİR İstanbul 

     ABD 6. Filo sancak gemisi "La Salle"nin İstanbul'a gelmesiyle Beyoğlu geceleri hareketlendi. Gemiden gruplar halinde ayrılan denizciler, günün ilk ışıklarına kadar 30'dan fazla bara girip çıktı. 
     The Marmara Oteli önünde tanıştığımız beş denizcinin peşine düştük. Bir markete girip viski ve kola alan ABD’liler, Cumhuriyet Anıtı önünde oturarak içkilerini keyifle yudumladı. Viskilerin kısa sürede bitmesinin ardından Daniel, Joe, Jason, Tyson ve Viator adlı beş kafadarın peşinde Beyoğlu'nun gece hayatını yeniden keşfettik. İlk mek nımız Irish Pub oldu. Burada birer içki içen denizciler, başka bir bara girdi. Daha içkileri bitmeden diğer barları sormaya başladılar. 
     İçki, müzik, dans ve kızlar dışında hiçbir şeyle ilgilenmeyen hatta İstiklal Caddesi’ndeki mağazalara dahi göz ucuyla bak-mayan denizciler, bar ve kulüpleri hiç kaçırmıyorlardı. Tavsiye edeceğimiz yer kalmayınca bu kez yoldan geçenlerden fikir aldılar Bununla da kalmayıp onları davet ettiler. Ancak kızlarımız daveti kibarca reddedince, "Ah Marry" diye iç çekerek, ülkelerindeki kız arkadaşlarını özlemle andılar. 
     Barlarda farklı ücret alınması ve kimisinde dolarla pazarlık yapılması, denizcileri bile kızdırdı. Göz göre göre "kazık" yemelerine üzüldüğümüzü gören Tyson, "Sorun değil, bizde para çok. Sıkmayın canınızı" dedi. 
     
     Conilere yumurta 
     Bu arada, Beşiktaş açıklarında demirli bulunan ABD 6. Filo sancak gemisi "La Salle’deki askerleri sahile taşıyan botlara, dün akşam İşçi Partisi Öncü Gençlik üyesi beşi kız, 12 kişi tarafından taş ve yumurta atıldı. Tedbir alan polis, eylemcileri gözaltına aldı. 
     



 GÜNCEL 













</TEXT>
</DOC>
