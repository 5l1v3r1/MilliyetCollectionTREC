<DOC>
<DOCNO> 14273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/02/son/sontur10.html </URL>
<DATE> 2001/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaz gelmeden orman yangınları başladı 
</HEADLINE>
<TEXT>

     Muğla'nın Dalaman ve Fethiye ilçelerinde çıkan orman yangınlarında 30 dekar orman alanı yandı. 
     Alınan bilgiye göre, Dalaman'a bağlı Günleyik Köyü yakınında, gece henüz belirlenemeyen nedenle orman yangını çıktı. Köyceğiz orman ekipleriyle yurttaşların çabaları sonucu söndürülen yangında, 20 dekarlık kızılçam ormanı hasar gördü. Fethiye'ye bağlı Ölüdeniz Beldesi Hisarönü Köyü yakınında da, dün gece yüksek gerilim hatlarının kısa devre yapması sonucu çıkan yangında, 10 dekar kızılçam ormanı tahrip oldu. 
     Yangın, orman görevlileri, itfaiye ekipleri ve vatandaşların çabalarıyla kontrol altına alınarak söndürüldü. Yangınlarla ilgili soruşturmanın sürdüğü belirtildi. 




</TEXT>
</DOC>
