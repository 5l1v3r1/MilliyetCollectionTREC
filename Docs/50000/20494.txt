<DOC>
<DOCNO> 20494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/yazar/kohen.html </URL>
<DATE> 2001/05/10/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
"Avrupa Günü" düşünceleri... 
</HEADLINE>
<TEXT>

     Yaşlı kadın, Türkiye'nin AB'ye girmesi ile ilgili soruya şöyle yanıt veriyor "Evladım, bizi almazlar. Neden alsınlar ki Evvela biz değişelim ki, alsınlar"... 
     Aynı soruya bir başka hanım benzer bir karşılık veriyor ve daha kesin konuşuyor "Türkiye önce şu hortumcuları temizlesin, durumunu düzeltsin, sonra gireriz herhalde"... 
     Bu sözler dün TÜSİAD'ın "Avrupa Günü" münasebeti ile düzenlediği kutlama töreninde, ekrana yansıyan çeşitli beyanlardan ilginç bir - iki örnek. 
     Seçkin bir izleyici grubu, 2 saat içinde, Cumhurbaşkanı Sezer ve Başbakan Ecevit'in, AB Komisyonu Başkanı Romano Prodi'ye, işadamlarından aydınlara, gençlik temsilcilerinden "sokaktaki adam"a kadar, pek çok kişinin AB - Türkiye ilişkileri üzerindeki görüşlerini dikkatle izledi. 
     Bütün bu söylenenlerin ortak yanı, devlet ve millet olarak, Türkiye'nin AB ile bütünleşmek isteğini canlı tutmasıdır. 
     Törende bulunan yabancı diplomatların da kanısınca, "Avrupa Günü" şenliğinden çıkan esas mesaj bu. 
     
     "AVRUPA Günü", AB üye ülkelerinde, bu topluluğun ilk temelinin 9 Mayıs 1950'de atılmasını kutlamak için düzenleniyor. 
     Türkiye henüz üye olmadığı halde, AB'nin bir parçası olmak kararlılığını göstermek ve bu vesile ile halkın Avrupa heyecanını tazelemek için, TÜSİAD'ın isabetli girişimi ile ilk kez böyle bir etkinlik düzenlendi. 
     AB Genel Sekreteri Volkan Vural'ın, demecinde belirttiği gibi "9 Mayıs Avrupa Günü artık bizim de bayramımız"... Bunu hararetle selamlayan AB'nin Türkiye'deki büyükelçisi Karen Fogg'ın mesajı ise anlamlı "Umarım, bu Avrupa Günü, Türkiye'ye umut verir ve neler yapması gerektiği konusunda ilham kaynağı olur"... 
     
     DÜNKÜ konuşmalarda dikkatimizi çeken noktalardan biri - AB ile bütünleşmek konusundaki ortak arzunun dışında - "siyasiler" ile "sivil toplum" arasındaki yaklaşım farkıdır. 
     Örneğin Başbakan Ecevit Türkiye'nin zaten Avrupalı olduğunu belirtiyor, ancak demokraside ve ekonomide eksiklerin bulunduğunu da kabul ediyor. 
     Peki bu eksiklerin bir an önce giderilmesi yöneticilerin görevi değil mi Ulusal Program'ın ne kadar zorlukla hazırlandığını ve bazı temel konuların muğlak ifadelerle nasıl geçiştirildiğini hatırlayalım... Helsinki zirvesinden sonra, hükümetin ve Meclis'in aylarca nasıl hareketsiz kaldığını ve böylece zaman kaybedildiğini de unutmayalım. 
     
     OYSA, halktan, sivil toplumdan gelen sesler, çok daha enerjik ve kararlı. Özellikle gençler beklentilerini ve neler yapılması gerektiğini çok daha açık ve somut biçimde dile getiriyorlar. Dünkü törende konuşan 22 yaşındaki üniversite öğrencisi Mehmet Karlı'nın söyledikleri ve önerdikleri, gerçekten AB üyeliği için ve Türkiye'nin şimdiki sıkıntılarını aşması için adeta ayrıntılı bir "yol haritası". "AB bize vizyon sağlayacak, kılavuzluk yapacak. Ama değişimi biz yapacağız" diyor Karlı. 
     Bu değişim nasıl olacak Önce "Değişelim ki bizi alsınlar" mantığı ile mi Yoksa AB'nin "kılavuzluğu" ile mi 
     Gönül arzu ederdi ki, Türkiye, değişimi sadece kendi inisiyatifi ile hızla gerçekleştirsin. Ne yazık ki, bu her zaman mümkün olmuyor. Gerçek şudur ki, AB'nin koyduğu kurallara uymak zorunluğu bir nevi itici güç oluyor ve AB üyeliği gibi değişim vizyonunu da canlı tutuyor... 
     
     







Çağ ve İslam 


Hiciv sporu... 


Öksüz - Derviş anlaşmazlığı 


Allah razı olsun 


Avrupa gündemden düştü, kriz de 
düşebilir 


Oyun içinde oyun 


Çivisi mi çıktı 


Gürüz'ün son numarası 


"Avrupa Günü" düşünceleri... 


"Siyaset - ticaret " çemberi... 


Türkiye ve enerji gerçeği 


Çiller "Ben yargı kararıyla aklandım" 


Delege avı 


Anayasa'da iki madde var 2 


Bankalar Kanunu yaşayanlar’ değil batanlar’ için 


</TEXT>
</DOC>
