<DOC>
<DOCNO> 22787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/son/soneko15.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     1. seansta Borsa İMKB Ulusal-100 Endeksi, dünkü kapanışa göre 349.67 puan kayıpla 1. seansı 12,294.08 puandan tamamladı. 
     Hisse senetleri ortalama yüzde 2.77 oranında değer yitirdi. 
     Borsa'da, dünkü 36 puanlık çıkışın ardından, günün ilk seansında piyasa satış ağırlıklı bir seyir izledi. Hazine'nin dünkü ihalelerinde beklenen satışın gerçekleşmemesi piyasada huzursuzluk yaratırken, satış eğilimi ağır bastı. 12,665 puandan açılan seansın başlarında 12,704 puanı gören Endeks, ardından yoğun satışlarla geriledi. En düşük 12,283 puanı gören Endeks, tepki alımlarıyla ilk bir saati 12,414 puanla geçti. 
     İkinci yarıda da satış baskısı sürerken, bu kez 12,220 puana kadar gerileyen Endeks, seansı 12,294.08 puandan tamamladı. 
     Kapanışta mali endeks 570.52 puanlık kayıpla 17,712.96 puana, hizmet endeksi 98.33 puanlık kayıpla 7,088.14 puana, sınai endeksi de 197.47 puan kayıpla 9,342.92 puana geriledi. 
     Böylece mali gurup hisseler, önceki kapanışa göre ortalama yüzde 3.12, hizmet gurubu hisseler yüzde 1.37, sınai gurubu hisseler de yüzde 2.07 oranında değer yitirdi. 
     1. seansta işlem gören toplam 297 hisse senedinden 78'i değer kazandı. 157 hisse senedi değer yitirirken, 62 hissenin fiyatında ise değişiklik olmadı. 
     Seansta 226 trilyon 473 milyar 568 milyon liralık işlem hacmi oluştu. 
     1. seansta Yapı Kredi Bankası, Garanti Bankası, Sabancı Holding, Doğan Yayın Holding ve Akbank en yoğun işlem gören hisseler oldular. 






</TEXT>
</DOC>
