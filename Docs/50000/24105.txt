<DOC>
<DOCNO> 24105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/son/soneko22.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasaları bugün böyle geçti... 
</HEADLINE>
<TEXT>

     Para piyasalarında bugün Borsa düştü, döviz fiyatları ve bono faizleri yükseldi. 
     Kapalıçarşı'da güne 1 milyon 130 bin lira satış fiyatıyla başlayan dolar 1 milyon 168 bin liradan, 490 bin liradan başlayan mark da 513 bin liradan günü tamamladılar. Dolar, dünkü kapanış ve bugünkü açılış fiyatına göre 38 bin lira arttı. Mark ise dünkü kapanışa göre 18 bin lira, bugünkü açılış fiyatına göre 23 bin lira artış kaydetti. 
     Merkez Bankası ise doların bugünkü kapanış kurunu alışta 1 milyon 156 bin 530 lira, satışta ise 1 milyon 162 bin 108 lira olarak belirledi. 
     Merkez Bankası, dünkü kapanış kurunu alışta 1 milyon 121 bin 730 lira, satışta ise 1 milyon 127 bin 140 lira olarak tespit etmişti. 
     İstanbul Menkul Kıymetler Borsası İMKB Tahvil ve Bono Piyasası Repo Pazarı'nda gecelik faiz oranı, dünkü gibi ortalama yüzde 63'den kapandı. 
     İMKB Tahvil ve Bono Piyasası verilerine göre, Repo Pazarı'nda en düşük oran yüzde 63, en yüksek oran ise yüzde 63.10'dan gerçekleşti. 
     Bankalararası TL interbankında da gecelik faiz oranı yüzde 63 oldu. 
     Tahvil ve Bono Piyasası Kesin Alım Satım Pazarı'nda ise bono faizinde artış gözlendi. 
     En çok işlem gören 6 Mart 2002 tarihli, bugün valörlü bononun bileşik getirisi, yüzde 10.37 artışla yüzde 88.66'ya yükseldi. 
     Borsa ise döviz ve bono piyasasındaki dalgalanmalara hızlı tepki verirken, 11 bin puanın altına geriledi. 
     Ulusal-100 Endeks, günün ilk seansında 10,616-11,064 puan aralığında dalgalandıkten sonra 38.10 puan kayıpla 11,022.85 puandan kapanış yaptı. 
     Merkez Bankası'nın ihaleyle 218 milyon dolar satış yapmasına rağmen döviz fiyatlarının artmaya devam etmesi Borsa'da moralleri bozarken, Ulusal-100 Endeks günü 373.85 puan kayıpla 10,687.10 puandan tamamladı. 
     Hisse senetleri ortalama yüzde 3.38 değer yitirdi. Günlük toplam işlem hacmi, 334 trilyon 999 milyar lira olarak gerçekleşti. 
     
     







</TEXT>
</DOC>
