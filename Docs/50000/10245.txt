<DOC>
<DOCNO> 10245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/06/son/sontur04.html </URL>
<DATE> 2001/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafik kazaları 5 ölü 
</HEADLINE>
<TEXT>

     Yurtta meydana gelen trafik kazalarında 5 kişi öldü, 7 kişi yaralandı. 
     Alınan bilgiye göre, Niğde'nin Bor İlçesi'nde Hüseyin Özbay yönetimindeki 42 HT 492 plakalı otomobil, Bor-Zengen yolunda aşırı hız nedeniyle devrildi. Kazada ağır yaralanan Mehmet Özbay 3 tedavi için kaldırıldığı Niğde Devlet Hastanesi'nde, Murat Özdağ 16 ise Bor Devlet Hastanesi'nde kurtarılamadı. Yaralanan otomobil sürücüsü Hüseyin ile aynı aileden Recep, Hatice ve Recep Özbay, Niğde Devlet Hastanesi'nde tedavi altına alındı. 
     Samsun'da Mehmet Yaşar Kurnaz'ın kullandığı 34 GNS 01 plakalı otomobil, Kirazlık yöresinde sürücünün direksiyon hakimiyetini kaybetmesi sonucu şarampole yuvarlandı. Kazada, Sevim Aydın 47 öldü, yaralanan Mehmet Yaşar Kurnaz ise Samsun Devlet Hastanesi'nde tedavi altına alındı. 
     Giresun'un Bulancak İlçesi Kovanlık Beldesi yakınında Oral Kostakoğlu 42 yönetimindeki 28 AP 575 plakalı araç, aşırı hız ve dikkatsizlik yüzünden yolun kenarındaki dereye uçtu. Kazada, Kovanlık İlköğretim Okulu öğretmeni Kostakoğlu, olay yerinde öldü. 
     Konya'nın Akşehir İlçesi'nde Selami Çevirgen yönetimindeki plakasız motosiklet, aşırı hız yüzünden Sanayi Çarşısı çıkışında virajı alamayarak refüje çarptı. Kazada, alkollü olduğu belirlenen sürücü Selami Çevirgen 28 öldü, motosiklette bulunan Faruk Bozkurt ve Bülent Karakuş ise yaralandı. Bozkurt Konya Numune, Karakuş ise Akşehir Devlet Hastanesi'nde tedavi altına alındı. 




</TEXT>
</DOC>
