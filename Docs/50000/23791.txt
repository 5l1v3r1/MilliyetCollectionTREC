<DOC>
<DOCNO> 23791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/siyaset/asiy.html </URL>
<DATE> 2001/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Jandarmanın tavrı ŞIK OLMADI 
</HEADLINE>
<TEXT>

Beyaz Enerji Operasyon’ndaki jandarma tavrını değerlendiren Başbakan, "Ben geçmişte üsluba karşı çıkmıştım. Sayın Yılmaz 'Farketmez’ demişti" şeklinde konuştu 
     AYHAN AYDEMİR Ankara 

     Başbakan Bülent Ecevit, Beyaz Enerji Operasyonu’nda jandarmanın tavrının "şık" olmadığını söyledi. Ecevit, önceki gün Erzurum’dan dönerken, uçakta gazetecilerle yaptığı söyleşide, jandarma tarafından bir kamu kuruluşunun basılmasının kendisini rahatsız edip etmediği sorusuna "Evet, o konuda ben de rahatsızım" yanıtını verdi. Ecevit, "Uyarıda bulunmuyor musunuz " sorusunu da, "Şimdi bir şey söyleyeyim. Bunun yöntemi soruşturulmak istenen kamu kuruluşuna gidilip evrakların orada incelenmesidir. Alınıp götürülmesi değildir. Bu hiç şık olmadı" diye yanıtladı. Ecevit şöyle konuştu 
     "Cumhurbaşkanıyla aramızdaki o meşhur tartışmanın sebebi de buydu. Ama ben olayı büyütmemek için üzerine fazla gitmedim. Bundan dolayı kaybettim. Tartışma nedeni, soruşturmalarda kullanılan üsluptu. Bakın, şimdi nasıl jandarma baskını eleştiriliyor. Ben o zaman da söyledim. Hatta başlangıçta bir kez açıklama yapıp bu durumun şık olmadığını da belirttim." 
     
Yılmaz "olsun" dedi      Ecevit, "O dönemde siz karşı çıkarken Sayın Mesut Yılmaz ne dedi " sorusuna da, "Olsun, farketmez dedi" karşılığını verdi. Ecevit, "Ancak şimdi ANAP buna en fazla itiraz eden konumunda görünüyor" değerlendirmesi üzerine de, "evet, öyle görünüyor" dedi. 
     Cumhurbaşkanı Ahmet Necdet Sezer ile arasının nasıl olduğunun sorulması üzerine Ecevit, "İyi. Haftalık görüşmeler biraz uzadı ama bu önemli değil. Ben öz konuşuyordum, o da az konuşuyor. Konuşma gelmeyince kısa sürede bitiyor" karşılığını verdi. 
     
Bankacılık Yasası      Sezer’in, Bankacılık Yasası’nı halen incelediğini dile getiren Ecevit, "Veto edilirse IMF’nin Türkiye’ye vaadinde aksama olur mu " sorusunu, "O zaman yasa için ısrar ederiz. Olmazsa değişiklik yapar yeniden göndeririz" diye yanıtladı. Ecevit, Sezer’in, Telekom ile kendisine gönderdiği mektubun henüz ulaşmadığını da basından öğrendiğini söyledi. 
     Sağda ve solda yeni oluşumlarla ilgili soru üzerine de Ecevit şunları söyledi 
     "Kim parti kurarsa kursun, ben bunlarla ilgilenmiyorum. Sağ, sol kavramları da artık birbirine girdi. Dolayısıyla yeni arayışlar bizi ilgilendirmez. O oluşumlar bizim tabanımızı etkilemez. Çünkü bizim solculuk anlayışımız ve tabanımız onlardan çok farklı. FP’de ayrılma çabalarının yanı sıra, Anayasa Mahkemesi’ndeki kapatma davası da var. FP hangi hale gelirse gelsin, ikiye ayrılacağı kesin görünüyor." 
     
Rahşan Hanım’a çiçek      Başbakan Bülent Ecevit’in önceki gün gerçekleştirdiği Erzurum gezisine, eşi Rahşan Ecevit de katıldı. Ecevit çifti, Bülent Ecevit’in en büyük projelerinden olan Köye Dönüş Projesi’nin temelinin atıldığı Çat ilçesinin Has mezrasına da gitti. Rahşan Ecevit burada, yerel giysili köylü kadınlar tarafından çiçeklerle karşılandı ve büyük ilgi gördü. 
     



 SİYASET 















</TEXT>
</DOC>
