<DOC>
<DOCNO> 7937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/siyaset/siy03.html </URL>
<DATE> 2001/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Böylesi görülmedi 
</HEADLINE>
<TEXT>

Anayasa Profesörü Mümtaz Soysal Başbakan Ecevit'in MGK'yı terk etmesini "eşi görülmemiş tavır" şeklinde değerlendirdi 
     HABER MERKEZİ 

     Cumhurbaşkanı Sezer'e yakınlığıyla bilinen Anayasa Profesörü Mümtaz Soysal, Başbakan Bülent Ecevit'in iddiasının aksine, "eşi görülmemiş olanın Sezer'in tavrı değil, MGK toplantısının terk edilmesi olduğunu" söyledi. 
     Bir dönem Dışişleri Bakanlığı ve milletvekilliği de yapan Soysal, NTV'nin sorularını yanıtlarken şu görüşleri dile getirdi 
     
VEKİLLER KULKÖLE      Ben çok şaşırmadım. Bir sistem sorunlarını kendi içinde çözemiyorsa, sorunlar anormal yollarla ve beklenmedik yerlerde patlak veriyor. MGK'da olması, gerçekten ilk bakışta şaşırtıcı. Ancak yolsuzluk sorunlarının, daha yargıya intikal etmeden, partilerde, Meclis'te ele alınması, önlem düşünülmesi gerekir. Ama hiçbir şey yapılmıyor. Milletvekilleri, kendilerini seçtiren mekanizmaların kulu kölesi oluyorlar. Burada acaip bir şey var Cumhurbaşkanı ile Başbakan bir takışma içine girdiler. Başbakan'dan başlayan bir sürtüşme oldu. Cumhurbaşkanı da sert cevap verdi. 
     
BAŞBAKAN'IN ALIŞKANLIĞI      Hüsamettin Özkan'ın, 'Bu dili kullanmanız mümkün olmamalıydı' anlamına gelen sözleri var. Beklenti şu Kim kimi seçtirdiyse onun isteğine tabi olmak gerekir. Ve olay, atandıkları için küçümsenen ve görevleri gereği nötr olmaları gereken görevlilerin önünde seçilmişlerin kavgasına kadar geldi. Bence siyaset, Cumhur Ersümer - Hüsamettin Özkan - Mesut Yılmaz üçgeninde çıkan sorunları çözmeliydi. Başbakan öylesine alıştı ki bu sorunların grupta, partide konuşulmamasına... Başka yerde konuşulunca da aynı tepkiyi gösteriyor. Cumhurbaşkanı da, en kapalı kalması gereken yerde çözmeye çalışıyor. 
     
ECEVİT ÇIKMASAYDI      Başbakan'ın, 'daha ötesini düşünmek bile istemiyorum', 'Terbiye dışı' gibi sözlerle belli ettiği üslubunu düşünürsek, biraz abartma olmuş olabilir. Bence eşi görülmemiş olan, Sezer'in tavrı değil, Başbakan'ın MGK'yı terk edip çıkmasıdır. Kendi ifadesiyle söylüyorum Başbakan'da terbiye dışı dediği üsluba aynı şekilde yanıt verseydi, konu orada kalacak, dışarı yansımayacaktı. 
     
Ecevit’in doktoru "Sezer'inki by-pass sendromu"      Cumhurbaşkanı Ahmet Necdet Sezer'in MGK toplantısındaki sert çıkışı, Başbakan Bülent Ecevit'in yakın çevresinde, "By - pass sonrası sendrom" olarak yorumlandı. 
     Ecevit'in doktoru Arif Abacı'nın, "By - pass geçiren insanlar bir yıllık süre içinde, zaman zaman dengesiz hareketler, muhakeme hatası yapabilirler. Kontrolleri zaman zaman zayıflar" yorumunu yaptığı öğrenildi. Alınan bilgiye göre Abacı, Sezer'in by - pass ameliyatının üzerinden henüz bir yıl geçmediğine dikkat çekerek, olayın bu açıdan da değerlendirilebileceğini kaydetti. 
     
     Kriz üstüne kriz... 
Seçildiğinden beri sular durulmadıANKARA Milliyet 
     Ahmet Necdet Sezer'in Anayasa Mahkemesi Başkanlığı görevini sürdürürken cumhurbaşkanı seçilmesinden bu yana Çankaya Köşkü ile hükümet arasında çeşitli konularda krizler ortaya çıktı. Sezer ve hükümet arasında, düne kadar yaşanan başlıca sorunlar şöyle 
     KARARNAME KRİZİ Hükümetin, irticai ve bölücü faaliyet gösteren kamu personelinin bakan oluruyla görevinden alınmasına ilişkin kararnamesi, Sezer tarafından geri gönderildi. Hükümet, kararnameyi bir daha yolladı. Ancak Sezer'in bunu da geri göndermesi üzerine hükümet kararnameyi çekmek zorunda kaldı. Olaydan sonra Sezer'in görev süresi ve yetkilerinin sınırlandırılması gündeme geldi. 
     MİT KRİZİ MİT Müsteşar Yardımcısı Mikdat Alpay'ın ABD'ye atanması Sezer'in onayına sunulmadan önce basından öğrenildi. Ancak Sezer, hükümetin ısrarına karşın, Alpay'ın kararnamesini onaylamadı. 
     AF KRİZİ Büyük tartışmalarla çıkan Af Yasası, Anayasa'ya aykırı olduğu gerekçesiyle Sezer Tarafından iade edildi. Hükümet tasarıda ısrar edince, yasa çıktı. 
     TARİKAT MEZARLIĞI KRİZİ Nakşibendi Şeyhi Esad Coşan'ın cenazesinin Süleymaniye Camisi'ne gömülmesine ilişkin kararnameyi Sezer imzalamadı. 
     DENETİM KRİZİ Sezer'in Devlet Denetleme Kurulu'na, kamu bankaları ve el konulan bankaları denetleme görevini vermesine hükümet tepki gösterdi. Hükümet ile Köşk birbirini suçladı. 
     


 SİYASET 


















</TEXT>
</DOC>
