<DOC>
<DOCNO> 6833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/yasam/yas06.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek bacak Mehmet’e suçüstü 
</HEADLINE>
<TEXT>
Kraker’ tipi yankesİcİ 
Kraker hapşırarak’ kurbanlarını soyan tek bacaklı yankesici Bursa’da iş üzerinde ele geçti 
     ALİ TOLUN SAVAŞ ILGAZ Bursa DHA 

     Gaziantep’ten yankesicilik yapmak için Bursa’ya gelen ve iki kişiyi soyan tek bacaklı hırsız Mehmet Küçük, suçüstü yakalandı. 
     Bursa Otogar’ında bir kişinin 22 bin markını, bir kişinin de cep telefonunu çalan Küçük, polise yapılan ihbar sonucu ele geçti. Çaldığı para ve cep telefonu üzerinde çıkan Küçük, yankesiciliğin baba mesleği olduğunu belirtti. Gaziantep’te tanındığı için rahat çalışamadığını söyleyen Küçük, annesi Birgül ve eşi Emine Küçük’ün de aynı suçtan üç aydır cezaevinde yattığını kaydetti. 
     Çaldığı 22 bin markı polise iade etmenin çok gücüne gittiğini de söyleyen Küçük, insanları kraker yöntemiyle’ nasıl soyduğunu da şöyle anlattı 
     "Yediğim krakerleri, hapşırıyormuş gibi yapıp kurbanımın üstüne başına fışkırtıyorum. Sonra elbisesini silerken cüzdan veya cep telefonunu alıyorum." 
     
     
     


 YAŞAM 





















</TEXT>
</DOC>
