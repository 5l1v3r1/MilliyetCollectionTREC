<DOC>
<DOCNO> 23762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/ekonomi/aeko.html </URL>
<DATE> 2001/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kulaktan kulağa OYNADILAR 
</HEADLINE>
<TEXT>

Liderler zirvesinde Ecevit ve Bahçeli, Kemal Derviş ile Gökalp arasında öneri taşıdı. Bu kulaktan kulağa diyalog sonucu buğdayda 164 bin lira fiyatta uzlaşma sağlandı 
     ANKARA Milliyet 

     Hükümeti "krizin" eşiğine getiren buğday taban fiyatının belirlenmesi için yapılan liderler zirvesinde Başbakan Ecevit ile Yardımcısı Bahçeli, Devlet Bakanı Derviş’le Gökalp arasında adeta mekik dokudu. Dün, saat 15.00’te sona eren Bakanlar Kurulu’nun ardından, saat 15.30’da biraraya gelen liderler zirvesinden çıkan sonuca göre destekleme alım fiyatı 164 bin lira olacak, kademeli artışla eylülün ikinci yarısında 183 bin liraya yükselecek. 
     Devlet Bakanı Kemal Derviş ile Tarım Bakanı Gökalp arasında, zaman zaman diğer bakanların ve liderlerin de katıldığı sert tartışmaların yaşandığı Bakanlar Kurulu’nda Derviş, 155 bin lira teklifini 160 bin liraya çıkarırken, Gökalp de 178 bin 200 lira olan ilk önerisini 166 bin liraya çekti. Ancak uzlaşmaya varılamadı. 
     
     Çözüm zirvede bulundu 
     Sonuç alınamaması üzerine, Ecevit’in isteğiyle liderler zirvesi yapıldı. Zirve sırasında, Hazine bürokratlarıyla sürekli toplantı yapan Derviş ile Tarım Bakanlığı bürokratlarıyla birlikte olan Gökalp arasında liderler öneri taşıdı. Derviş’le Gökalp’i yan yana getirmemeye özen gösteren liderler, ikiliyi zirveye dahil etmek yerine, görüşlerini alarak zirvede değerlendirdiler. Ecevit, Derviş’i telefonla arayarak çağırdı ve yeni öneriler hakkında görüşünü aldı. Aynı sıralarda Bahçeli de Gökalp ile görüşerek görüşünü aldı. Tarafların önerileri birbirlerine iletildi. Başbakan Ecevit’in ilettiği yeni öneriyi bürokratlarıyla değerlendiren Derviş, tekrar Başbakan’ın yanına gitti. 
     
     Böcek mi koydunuz ’ 
     Derviş ilk çağrıldığında zirvenin yapıldığı salona geçerken, gazetecilerin "İstifa ettiniz mi " şeklindeki soruları ile karşılaştı. Bu soruya karşılık vermeyen Derviş, "Neden suskunsunuz, istifa mı ettiniz " şeklindeki ikinci soruya ise "Siz çok gürültücüsünüz, ondan" diye yanıt verdi. Derviş, "160 bin liraya çıktığınız söyleniyor" şeklindeki soruya da "Bakanlar Kurulu’na böcek mi koydunuz, bizi mi dinliyorsunuz " diyerek sert üslupla cevap verdi. 
     
     "Hayırlı olsun" 
     Derviş ve Gökalp toplantılar sonrasında yaptıkları açıklamada "Hayırlı olsun" demekle yetindiler. Derviş, "Her zaman çözüm bulmak gerek" diye konuştu. Gökalp de hububat destekleme alım fiyatlarıyla ilgili olarak, "Hem programın içinde kalındı, hem de çiftçinin alınterinin karşılığı verildi. Türkiye’nin ekonomik şartları içerisinde mümkün olanın en iyisi yapılmıştır. Çok iyi, hayırlı uğurlu olsun" dedi. 
     
     Rakamlar sıkı pazarlıkla belirlendi 
     Haziran 164 bin lira 
     Temmuz İlk yarı 167 bin lira 
     Temmuz İkinci yarı 169 bin lira 
     Ağustos İlk yarı 174 bin lira 
     Ağustos İkinci yarı 179 bin lira 
     Eylül İlk yarı 181 bin lira 
     Eylül ikinci yarı 183 bin lira 
     
MHP bir ara niyet’i bozdu 
     ELÇİN ERGÜN - ÖNDER YILMAZ Ankara 


</TEXT>
</DOC>
