<DOC>
<DOCNO> 30471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/son/sondun08.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İngilizler, Bolşevik Devrimi'ni engellemeye çalışmış... 
</HEADLINE>
<TEXT>

     İngiliz belgeleri, gizli servis MI5'ın, Ekim 1917'de Rusya'daki Bolşevik devrimini engelleyebilmek için son ana kadar mücadele ettiğini ortaya koydu. 
     Yasal gizlilik süresi dolduktan sonra açıklanan belgeler, daha çok ihtilalin liderleri Leon Troçki ve Vladimir Lenin'in faaliyetlerinin izlenmesi sonucu elde edilen bilgileri içeriyor. 
     Belgelere göre, Ekim devriminden birkaç gün önce İngiliz gizli servisine, komünistlerin yönetimi ele geçirmemesi için çaba gösterilmesi yolunda emir verildi. 
     İngiltere'nin Almanya'ya karşı yalnız kalmaktan korktuğu için Rusya'da rejim değişikliğini istemediğini gösteren belgeler, gizli servisten, Troçki ve Lenin'in hakkında ayrıntılı bilgiler edinilmesi ve böylece Rus çarına komünizme karşı mücadelesinde yardımcı olunması istendiğini ortaya çıkardı. 
     Belgelerde, Rus yönetiminin bu liderleri bastıracak güçte olmadığı ve çalışanlar tarafından sevilen bu liderler hakkında işlem yapmaktan çekindiği ifade edildi. 






</TEXT>
</DOC>
