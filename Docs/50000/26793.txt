<DOC>
<DOCNO> 26793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/yazar/bila.html </URL>
<DATE> 2001/06/14/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Yücelen ve jandarma 
</HEADLINE>
<TEXT>

     Başbakan Yardımcısı ve ANAP lideri Mesut Yılmaz'la, Jandarma Genel Komutanlığı arasında zaman zaman yazılı ve sözlü tartışmalar yaşanmıştı. 
     Jandarma Genel Komutanlığı'nca yapılan bazı açıklamalar, İçişleri eski Bakanı Sadettin Tantan ile Başbakan Yardımcısı Mesut Yılmaz arasında da görüş ve tutum farklılığına yol açmıştı. 
     Bu arada Jandarma Genel Komutanı Org. Aytaç Yalman'ın da İçişleri eski Bakanı Sadettin Tantan'ın jandarmaya yöneltilen eleştiriler karşısında suskun kalması nedeniyle eleştirildiği biliniyordu. Bakanın bu tür tartışmalarda açıklama yapmaması, jandarmanın kendi görüşlerini açıklamasının nedeni olarak gösteriliyordu. 
     Bu gergin ortamda Meral Akşener'in İçişleri Bakanlığı sırasında düzenlenen bir yönergenin değiştirilmesi de gündeme geldi. Yapılacak değişiklikle Jandarma Genel Komutanlığı'nın hangi hallerde açıklama yapabileceğine ilişkin kuralların belirlenmesi söz konusuydu. 
     İçişleri Bakanlığı'na Rüştü Kazım Yücelen'in atanmasından sonraki durum ne 
     Bakan Yücelen önce Jandarma Genel Komutanlığı'ndan detaylı bir brifing aldı. 
     Çalışma yöntemlerini, sorumluluk ve görev alanlarını, yetki ve işlevini dinledi. 
     Yücelen döneminde jandarmayla ilişkiler nasıl olacak 
     Yeni İçişleri Bakanı Yücelen'in bu konudaki yaklaşımını şöyle özetleyebiliriz 
     "Jandarma da tıpkı emniyet gibi İçişleri Bakanlığı'na bağlı bir kolluk kuvvetidir. İçişleri Bakanlığı ile ilişkisi bu yönü ile önemlidir. Bakanlık için kolluk kuvveti niteliği ön plandadır. Kamuoyunun bilgilendirilmesi konusuna gelince, böyle bir ihtiyaç ortaya çıktığında açıklama yapacak veya konuşacak olan İçişleri Bakanı'dır." 
     Yücelen'in bu yaklaşımı, "ihtiyaç doğduğunda ben konuşurum" anlamına geliyor. Bu anlayış, Jandarma Genel Komutanlığı'nı da tartışmaların dışında tutarak rahatlatabilir. 
     İçişleri Bakanı Yücelen, bakanlık birimlerinden brifing almayı sürdürüyor. Bu çalışmalar bir - iki gün içinde bitirilecek. Yücelen, hafta sonu kamuoyuna detaylı açıklamalar yapacak. 
     Hem İçişleri Bakanlığı'nın çalışmaları hakkında bilgi verecek, hem de kamuoyunda soru işareti uyandırmış konulara açıklık getirecek. 
     
     







Anayasa .. 


Köprünün K'si 


Yücelen ve jandarma 


İstiklal Marşı’nı söylemek istiyorum 


Güneydoğu'dan PKK - HADEP hattı... 


İstikrarı kimler bozuyor 


İyi uykular 


Elektronik ortaçağ 


Kim daha yakın 


Taşlar yerinden oynadı... 


Boş kararname ile yasa yapılır mı 


Dalan'la "O"nu konuştuk... 


SSK çilesi 


Planlar farklıdır 


Ankara ve IMF’nin derdi başka, halkın başka 


Mavi Akım’da ilk yasak... 


</TEXT>
</DOC>
