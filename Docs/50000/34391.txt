<DOC>
<DOCNO> 34391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/yasam/ayas.html </URL>
<DATE> 2001/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisten kaçarken akıntıya kapıldı 
</HEADLINE>
<TEXT>

Kesinleşmiş cezası bulunan genç, polisten kaçmak için denize atlayınca akıntıya kapılıp kayboldu...’ 
     ŞAKİR AYDIN İstanbul 

     Kadıköy’de dün saat 04.00 sıralarında devriye gezen polis ekipi, Fenerbahçe Spor Kulübü'nen Dereağızı tesislerinin bulunduğu bölgede şüpheli iki genci durdurmak istedi. Polisin dur’ ihtarına uymayan gençler kaçmaya başladı. Takipten kurtulamayacaklarını anlayınca da denize atladılar. 
     Bu sırada sahile ulaşan polisler, gençleri sudan çıkarmak için dil dökmeye başladı. Sonunda kaçaklardan’ Hüseyin Taşçı ikna edilerek denizden çıkarıldı. Ancak adının Vahit olduğu öğrenilen diğer genç kıyıdan yaklaşık 100 metre uzaklaşmıştı ki, gözden kayboldu. 
     
     Kurtulması mucize 
     Botları görevde olan Deniz Polisi olay yerine ekip gönderemeyince kaybolan genci aramak için bir balıkçı teknesiyle açıldı. Ancak bir sonuç alamadı. Yetkililer, gençlerin denize atladığı yerde akıntının kuvvetli olduğunu belirterek, Vahit’in kurtulma şansının az olduğunu belirttiler. 
     Hüseyin Taşçı ilk sorgusunda kendisinin askerden izinli geldiğini belirterek şunları söyledi "İzin süremi geçirmiştim. Arkadaşımın da kesinleşmiş hapis cezası vardı. Onun için kaçtık." 
     



 YAŞAM 



















</TEXT>
</DOC>
