<DOC>
<DOCNO> 21559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/son/soneko03.html </URL>
<DATE> 2001/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılın ilk iki ayında cari işlemler dengesi açığı 824 milyon dolar 
</HEADLINE>
<TEXT>

     Türkiye'nin cari işlemler dengesi bu yılın ilk iki ayında 824 milyon dolar açık verdi. 
     Merkez Bankası Türkiye'nin bu yılın Ocak-Şubat dönemine ilişkin ödemeler dengesini bilançosunu açıkladı. 
     Bilançoya göre, dış ticaret açığı 2001 yılının Ocak-Şubat döneminde, bir önceki yıla göre, yüzde 5.1 oranında azalarak 2 milyar 91 milyon dolar oldu. 
     Türkiye'nin yılın ilk iki ayında dış ticaret açığında yaşanan gelişmelere neden olarak ihracat gelirlerinin yüzde 4.5, bavul ticaretinin yüzde 20.7 artmasına karşın, ithalat harcamalarının CIF yüzde 3.7 oranında artması gösterildi. 
     Diğer taraftan, 2001 yılı Ocak-Şubat döneminde, diğer mal ve hizmetler ile karşılıksız transferlerden elde edilen net gelirler yüzde 27.3 oranında artarak 1 milyar 267 milyon ABD Doları oldu. 
     Böylelikle, 2000 yılı Ocak-Şubat döneminde 1 milyar 209 milyon dolar açık veren cari işlemler dengesi, 2001 yılının aynı döneminde 824 milyon dolar açık ile sonuçlandı. 






</TEXT>
</DOC>
