<DOC>
<DOCNO> 26419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/son/sondun05.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail ve Filistin arasında yine anlaşma yok 
</HEADLINE>
<TEXT>

     İsrail ve Filistin yetkilileri, bu akşam Kudüs'te Amerikan Merkezi Haberalma Teşkilatı'nın CIA Başkanı George Tenet'in katılımıyla yaptıkları güvenlik toplantısında anlaşmaya varamadılar. 
     Filistinli bir güvenlik yetkilisi, ABD'nin kırılgan ateşkesi kalıcı hale getirmeyi amaçlayan önerisinin, İsrail tarafının kendilerinden Batı Şeria ve Gazze'deki ablukayı kaldırmadan önce Filistin tarafının güvenlik önlemlerini almasını istemesi üzerine, kendilerince reddedildiğini söyledi. Filistinli yetkili, 3 saatten fazla süren görüşmelerden sonra Amerikalıların teklifinin, Filistin tarafından kabul edilmesinin mümkün olmadığı belirtilerek iade edildiğini ifade etti. Yetkili, toplantının ''çok gergin'' geçtiğini ve iki tarafın zaman zaman birbirlerine bağırdığını da söyledi. Toplantıyla ilgili olarak İsrail tarafı açıklama yapmadı. 







</TEXT>
</DOC>
