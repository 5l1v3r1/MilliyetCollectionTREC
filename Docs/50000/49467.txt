<DOC>
<DOCNO> 49467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/29/son/sontur12.html </URL>
<DATE> 2001/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Cami açılışında verilen yemekten zehirlendiler... 
</HEADLINE>
<TEXT>

     Çanakkale'nin Gelibolu İlçesi'ne bağlı Yeniköy'de cami açılışı nedeniyle verilen yemekten zehirlenenlerin sayısı 354'e çıktı. 
     Dün akşam saatlerinde zehirlenme belirtileri nedeniyle çeşitli hastanelere sevkedilen 171 kişinin ardından, 183 kişinin daha tedavi altına alındığı bildirildi. 
     Başvuruların artması nedeniyle Gelibolu Devlet Hastanesi'nin yetersiz kaldığını belirten yetkililer, hastaların, Gelibolu Askeri Hastanesi, Keşan ve Çanakkale devlet hastanelerine gönderildiklerini, ayakta tedavi edilen 223 kişinin taburcu edildiğini bildirdiler. 
     Yeniköy'de yaptırılan Pembe Hatun Camii'nin açılış töreninden sonra davetlilere etli pilav ve ayran ikram edilmiş, yemekten sonra çok sayıda kişi, zehirlenme belirtileriyle hastanelere başvurmuştu. 
     Gelibolu Kaymakamlığı, olayla ilgili soruşturma başlattı. 
     






</TEXT>
</DOC>
