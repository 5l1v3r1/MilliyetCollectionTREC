<DOC>
<DOCNO> 27744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/son/sonspo19.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaykur Rizespor "Fenerbahçe Kürşat'a talip" 
</HEADLINE>
<TEXT>

     Çaykur Rizespor Kulübü Basın Sözcüsü Hasan Külünkoğlu, 1 trilyon 300 milyar liraya satış listesine koydukları Kürşat'a Fenerbahçe'nin talip olduğunu ve sarı-lacivertli kulübün bu futbolcunun bonservis bedelinde indirim yapılmasını beklediğini söyledi. 
     Külünkoğlu, iç transferde sorun yaşadıkları ve anlaşamadıkları Ümit Ozan ve Kürşat ile kendilerinin de anlaşmak istediğini belirterek, ''Ancak bu futbolcularda bir kıpırdanma görülmüyor. Karar kendilerinindir. Fenerbahçe, Kürşat konusunda bize resmi teklifte bulundu. Ümit Ozan'a ise şu ana dek herhangi bir kulüpten teklif gelmedi'' dedi. 
     İç transferi Kürşat ve Ümit Ozan dışında başarı ile tamamladıklarını da kaydeden Külünkoğlu, dış transferde de çalışmalarını sürdürdüklerini, ancak aceleci davranmayacaklarını söyledi. 
     
     







</TEXT>
</DOC>
