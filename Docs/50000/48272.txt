<DOC>
<DOCNO> 48272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/dunya/dun04.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çok ayıp etti 
</HEADLINE>
<TEXT>

Türkmenbaşı, Türkmenistan’a giden İsmail Cem’le yaptığı görüşmede, bizi Batı’ya yaranmaya çalışmakla suçladı 
     Türkmenistan’ın kendine özgü davranışlarıyla tanınan Devlet Başkanı Saparmurat Türkmenbaşı, misafiri Dışişleri Bakanı İsmail Cem’i kabul ederken de hiçbir protokol ve nezaket kuralını önemsemedi. 
     
     Onlar gelsin’ 
     Türkmenbaşı Ankara’yı "Batı’ya yaranmaya çalışmakla" suçlayarak "Biraz da Orta Asya’ya gelin" dedi. Avrupa’nın Türkiye’ye hala Osmanlı İmparatorluğu gibi baktığını söyleyen Türkmenbaşı, "Oralarda itibarınızı zedelemeyin. Siz Avrupa’ya gitmeyin, bırakın onlar size gelsin. Sizin onlara değil, asıl onların size ihtiyacı var" ifadesini kullandı. 
     
     Cem sessiz kaldı 
     Dışişleri Bakanı Cem ise, kukla parlamentoda tam beş kez "ulusal kahraman" ilan edilen Türkmenbaşı’na karşı nezaketini koruyarak, Türkmenistan liderinin Afganistan konusunda çok ilginç görüşler aktardığını ve bunları dikkatle not ettiklerini kaydetti. 
     İsmail Cem, bu arada, Afganistan’da oluşturulması planlanan olası bir barış gücüne katılma konusuna olumlu yaklaştıklarını da söyledi. 
     



 DÜNYA 















</TEXT>
</DOC>
