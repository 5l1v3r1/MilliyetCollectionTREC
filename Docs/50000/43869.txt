<DOC>
<DOCNO> 43869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/26/spor/bbas.html </URL>
<DATE> 2001/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük imparator 
</HEADLINE>
<TEXT>

     İTALYAN basketbolundaki ilk Türk antrenör olan Montepaschi Siena takımın coachu Ergin Ataman, "Küçük imparator" olarak adlandırıldı. Lige iyi bir başlangıç yaparak ilk maçında deplasmanda Imola’yı 81 - 69 yenen Montepaschi Siena coachu Ergin Ataman, İtalyan spor basını tarafından AC Milan Teknik Direktörü Fatih Terim ile kıyaslanmaya başlandı. 
     
Mirsad mutlu      CSKA Moskova’da forma giyen Mirsad Türkcan, Rusya’da oynamaktan mutlu olduğunu söyledi. CSKA Moskova ile birlikte Türkiye’ye gelen Mirsad Türkcan, "Oyun sistemi tam benim istediğim gibi. Antrenörüm ve takım arkadaşlarımla iyi anlaşıyorum" dedi. 
     
Efes yenildi      2001 - 2002 sezonu hazırlıklarını Slovenya’da sürdüren Efes Pilsen, özel maçta ev sahibi ülkenin Union Olimpija takımına 66 - 65 mağlup oldu. Karşılaşmanın ilk yarısını 38 - 33, 3. periyodu da 56 - 48 önde kapayan Lacivert - Beyazlılar, Sloven hakemlerin özellikle son periyottaki yanlı kararlarıyla, son saniyede serbest atıştan yedikleri basketle maçı 66 - 65 kaybetti. 
     
Rakipler belli      YUNANİSTAN’DA 2003’teki 29. Avrupa Bayanlar Basketbol Şampiyonası yarı final eleme grubu kuraları Fransa’nın Le Mans kentinde çekildi. Türkiye, kura çekimi sonunda Polonya, Ukrayna ve Bulgaristan ile birlikte E Grubu’nda yer aldı. 
     



 SPOR 




























</TEXT>
</DOC>
