<DOC>
<DOCNO> 33621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/24/son/sondun05.html </URL>
<DATE> 2001/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Endonezya'da devrik başkan kendisini hala Devlet Başkanı sanıyor 
</HEADLINE>
<TEXT>

     Endonezya'da eski Devlet Başkanı Abdurrahman Vahid'in, parlamento tarafından azledilmesine karşın, kendisini hala devlet başkanı olarak gördüğü açıklandı. 
     Vahid'in yardımcılarından Adiye Massardi, gazetecilere yaptığı açıklamada, ''Abdurrahman Vahid, yasal ve ahlaki olarak hala devlet başkanı olduğunu düşünüyor. Demokrasi düşüncesi için mücadelesine devam edecek'' dedi. 
     Abdurrahman Vahid, Devlet Başkan Yardımcısı Megavati Sukarnoputri'nin yeni devlet başkanı olarak yemin etmesine rağmen hala başkanlık sarayından ayrılmadı. 
     Vahid'in kızı ise, ailenin Pazartesi gününden bu yana saraydan ayrılmaya hazır olduğunu, babasınınkiler de dahil olmak üzere tüm eşyalarını topladıklarını söyledi. 
     Parlamentonun hakkındaki azil toplantısı yapmasına engel olmak için olağanüstü hal ilan ederek parlamentoyu fesheden Vahid, kararını tanımayan parlamento tarafından azledilmişti. 
     
     
     







</TEXT>
</DOC>
