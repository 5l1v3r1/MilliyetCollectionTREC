<DOC>
<DOCNO> 1773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/guncel/gun11.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Vekilden hava parası istediler 
</HEADLINE>
<TEXT>

     ANKARA ANKA 

     FP Erzurum Milletvekili Fahrettin Kukaracı, sürekli kar mücadelesi yapan ve büyük kaynağa ihtiyacı olan yerel yönetimlerin ödeneklerinin artırılmasına yönelik bir yasa teklifi üzerinde çalışırken Devlet Meteoroloji İşleri Genel Müdürlüğü’nden bazı bilgiler istedi ancak yanıt alamadı. Daha sonra Devlet Meteoroloji İşleri Genel Müdürü adına Döner Sermaye İşletme Müdürü Erol Koçak, Kukaracı’ya gönderdiği yazıda istediği bilginin bedeli olarak belirtilen hesaba 80 milyon lira yatırması gerektiğini bildirdi. 
     
Önce parayı yatır      Kukaracı, milletvekili olduğunu belirtse de istediği bilgileri alamadı. Bunun üzerine konuyu yazılı soru önergesiyle Meteoroloji Genel Müdürlüğü’nden sorumlu Devlet Bakanı Ramazan Mirzaoğlu’na da götürdü. Mirzaoğlu da yönetmelik gereği, tüm kamu kurum ve kuruluşlarına her türlü bilgi, belge, rapor ve haritaların bedeli karşılığı verildiğini bildirdi. Mirzaoğlu, istenen bilgiler seçim bölgesine ait olması durumunda, teamülen ücretsiz verilebildiğini de dile getirdi. 
     


 GÜNCEL 





















</TEXT>
</DOC>
