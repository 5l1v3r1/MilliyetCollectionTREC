<DOC>
<DOCNO> 10994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/12/son/sondun13.html </URL>
<DATE> 2001/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilya'da ıslahane isyanı 
</HEADLINE>
<TEXT>

     Brezilya'nın Sao Paulo kentindeki Franco da Rocha Islahanesi'nde dün başlayan isyanı bastırmak için polisin bugün operasyon düzenlediği bildirildi. 
     1 kişinin öldüğü, 20 kişinin yaralandığı ve 40 kişinin rehin alındığı isyanı bastırmak için helikopterlerle operasyon düzenleyen polislerin, baskında plastik mermiler kullandığı belirtildi. Islahhanedeki 350 mahkum tarafından başlatılan isyanda, bıçaklar, sopalar ve en az 3 tabancayla silahlanmış isyancılar, şilteleri ateşe vermiş ve görevlilerden bazılarını rehin almışlardı. İsyancıların, dışardan silahlı oldukları belirlenen kişilerden yardım aldıklarının belirlendiğini belirten polis yetkilileri, rehin alınan kişilerden birinin mahkumların açtığı ateş sonucu öldüğünü kaydettiler. Islahhanede yapılan arama sırasında 30 mahkumun ise firar ettiğinin belirlendiği bildirildi. Islahhane müdürünün istifasını talep eden mahkumların, isyanı, ıslahhanede olduğu ileri sürülen suiistimal olaylarını protesto etmek amacıyla düzenledikleri belirtildi. 




</TEXT>
</DOC>
