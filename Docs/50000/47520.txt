<DOC>
<DOCNO> 47520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/son/sondun26.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban "Yardım akışı kontrolümüzde devam edebilir" 
</HEADLINE>
<TEXT>

     Afganistan'daki Taliban yönetiminin Dışişleri Bakanı Vekil Ahmed Mütevekkil, yardım kuruluşlarının Afganistan'a yapacakları yardımlarını, Taliban'ın idaresinde sürdürebileceklerini bildirdi. 
     Mütevekkil, El Cezire televizyonuna yaptığı açıklamada, bazı yardım kuruluşlarının, Afganistan'a girmek için izin istediğini belirterek, ''Bu kuruluşların yardımlarını, güvenlik nedenlerinden dolayı, Afgan çalışanları aracılığıyla ya da Taliban idaresi altında yapmalarının iyi olacağını düşündük'' dedi. 
     Taliban'ın Dışişleri Bakanı, ''Afganlar, başkaları tarafından zorunlu bir savaşın ve zalim bir barbarlığın baskısı altında'' dedi. 
     El Cezire, Mütevekkil ile yaptığı ropörtajın nerede ve ne zaman kaydedildiği konusunda bilgi vermedi. 
     Dünya Gıda Programı WFP , Afganistan'da tahminen 7,5 milyon kişinin bu kış yiyeceğe ihtiyaç duyacağını açıklamıştı. 
     






</TEXT>
</DOC>
