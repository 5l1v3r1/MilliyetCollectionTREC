<DOC>
<DOCNO> 8980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/yasam/yas02.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Eldiven ve atkılarınızı hazırlayın, kar kapıda 
</HEADLINE>
<TEXT>

Kar, yağmur, fırtına... Meteoroloji açıkladı bu hafta Türkiye bu üçlünün etkisi altında... 
     ANKARA Milliyet 

     Yağmur ve kar duaları, beklenenden fazlasını getirdi Devlet Meteoroloji İşleri Genel Müdürlüğü’nün açıklamasına göre "Bu hafta yurdun büyük bir kesiminde yağış etkili olacak." 
     Bugün Marmara’nın batısı, Kıyı Ege, Doğu Karadeniz’in doğusu ile Ardahan ve Kars çevrelerinde yağış bekleniyor. Yağışlar Ardahan ve Kars çevrelerinde kar, diğer yerlerde yağmur ve yer yer sağanak şeklinde olacak. Yurdun diğer yerleri ise parçalı ve az bulutlu geçecek. Marmara, Ege, Batı Akdeniz, Orta Karadeniz, İç Anadolu’nun kuzeybatısında, yarın yağış bekleniyor. Yağışlar yağmur ve yer yer sağanak şeklinde olacak. 
     
     Barajlar suya doyacak 
     Yurdun diğer kesimlerinde ise parçalı ve az bulutlu bir hava yaşanacak. Batı Karadeniz kıyıları ile Orta ve Doğu Karadeniz’de Çarşamba günü yağmur bekleniyor. Hava sıcaklığının ise mevsim normallerinin birkaç derece üzerinde olacağı tahmin ediliyor. 
     
     Sobalara dikkat 
     Devlet Meteoroloji İşleri Genel Müdürlüğü bugün, Marmara, Ege ve Batı Karadeniz’de lodos eseceğini açıkladı. Her lodosta birkaç kişinin öldüğünü hatırlatan uzmanlar halkı sobalara karşı uyardı. Evlerinde sobası olanların uyumadan önce mutlaka sobalarını söndürmeleri gerektiğini belirten yetkililer şu açıklamayı yaptı "Yurdun bir kesiminde fırtına şeklinde esen rüzgar, sobadan zehirlenmelere neden olabilir. Marmara ve Ege’de de lodosun deniz trafiğini etkilemesi muhtemel" 
     


 YAŞAM 

















</TEXT>
</DOC>
