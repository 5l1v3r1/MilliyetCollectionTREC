<DOC>
<DOCNO> 12329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/spor/spo04.html </URL>
<DATE> 2001/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Brugges'ten Sümer’e çalım 
</HEADLINE>
<TEXT>

Belçika kulübü, Lange yerine Trabzonspor başkanının takip ettiği Yugoslav Divic'i aldı 
     BORDO - Mavili kulübün, Norveçli futbolcusu Lange'yi Brugges'e transfer etme girişimi hüsranla sonuçlandı. Belçika kulübü, Lange konusunda Trabzonspor ile yaşadığı sorunları bir türlü çözemeyince müthiş bir çalım attı, Bordo - Mavili takımın gündeminde bulunan Yugoslav Divic'i aldı. 
     LANGE'yi elinden çıkararak bonservis ücreti ile bir takım maddi sorunlarını çözmeyi planlayan Trabzonspor ise yeniden sıkıntıya girdi. Norveçli futbolcuya İngiliz ve İspanyol kulüplerinden gelen tekliflerin de olduğu ancak yönetimin bu futbolcuyu sezon sonuna kadar bırakmayı düşünmediği bildirildi. 
     
Tekelioğlu'ndan tavır      TRABZONSPOR'un hocasının Beşiktaş maçından sonra futbolcuların büyük bölümüne karşı soğuk bir tavır takındığı öğrenildi. Sadi Tekelioğlu'nun soyunma odasında Milosevski, Jarko ve Murat'a, "Ayağa kalkın" dediği, daha sonra da üç futbolcusunu öperek kutladığı belirtildi. Tekelioğlu'nun, bu davranışı soyunma odasında buz gibi bir hava estirdi. 
     
Trabzon toplanıyor      BORDO - Mavili takımda futbolculara verilen iki günlük izin bugün sona eriyor. Trabzonspor, öğleden sonra tesislerde toplanacak ve Yimpaş Yozgatspor maçı için ilk çalışmasını saat 15.00'de yapacak. Teknik Direktör Sadi Tekelioğlu "Çok kötü bir dönemden geçiyoruz. Lige verilen aranın bize yarayacağını düşünüyorum" dedi. 
     


 SPOR 























</TEXT>
</DOC>
