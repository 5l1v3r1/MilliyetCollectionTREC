<DOC>
<DOCNO> 7016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/son/sondun01.html </URL>
<DATE> 2001/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bin Ladin ABD'nin Suudi Arabistan elçiliğini de bombalamayı planlamış 
</HEADLINE>
<TEXT>

     Suudi terörist Usame Bin Ladin'e bağlı terör gruplarının Suudi Arabistan'daki Amerikan elçiliğini de bombalamayı planladığı öne sürüldü. 
     İddia, New York'ta devam eden Kenya ve Tanzanya'daki ABD elçiliklerinin bombalanmasıyla ilgili davada tanıklık eden Bin Ladin'in eski yardımcılarından biri tarafından ortaya atıldı. Duruşmada iddia makamının tanığı olarak konuşan Cemal Ahmet El Fadıl, ''Bin Ladin'e bağlı grupların, Kenya ve Tanzanya'daki elçiliklerin bombalanmasından 4 yıl önce, Suudi Arabistan'daki Amerikan elçiliğine karşı saldırı düzenlemeyi planladıklarını'' söyledi. 
     El-Fadıl, Suudi Arabistan'ın başkenti Riyad'daki elçilik binasının 1994 yılında havaya uçurulmasının Bin Ladin'e bağlı teroristler tarafından öngörüldüğünü, ancak Bin Ladin'in kurduğu ''El-Kaide'' örgütünün Suudi üyelerinin bu plana karşı çıktıklarını kaydetti. Tanık, planın reddedilmesinin ardındaki gerekçeleri bilmediğini de söyledi. Kenya ve Tanzanya'daki Amerikan elçiliklerine 1998'de düzenlenen ombalı saldırıda 12'si Amerikalı 224 kişi ölmüştü. 




</TEXT>
</DOC>
