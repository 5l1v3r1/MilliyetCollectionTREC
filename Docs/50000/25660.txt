<DOC>
<DOCNO> 25660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/ekonomi/eko06.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB’un anketi umut vermiyor 
</HEADLINE>
<TEXT>

     ZÜLFİKAR DOĞAN Ankara 

     Türkiye Odalar ve Borsalar Birliği’nin üyeleri arasında gerçekleştirdiği 21 sorudan oluşan ankette, ekonomik programa ve programın başarılı olacağına yönelik olarak, tam güvenin sağlanamadığı sonucunun ağırlık kazandığı belirtiliyor. Bugün TOBB Başkanı Fuat Miras tarafından açıklanacak ankete başta TOBB’a bağlı odaların başkanları ve üyeleri olmak üzere yaklaşık 750 bin kişi katıldı. Anket sonuçlarına göre TOBB üyeleri yılın ikinci yarısında beklenen canlanmanın da pek mümkün olmayacağı görüşünde. 
     TOBB yönetimin dün Devlet bakanı Kemal Derviş ile yaptığı görüşmede, daha önceki buluşmaların aksine, Derviş’e herhangi bir rapor, önlem ya da öneri götürmedi. Miras’ın görüşmede, Derviş’e "akademisyenlerden oluşan yakın çevresi" tarafından "yanıltıldığını" söylediği öğrenildi. 
     Miras’ın, "Reel sektörün hasarı bildiğiniz gibi değil. Sorunların sağlıklı teşhisi için bizle görüşmeniz gerek. Size rapor ya da benzeri bir şey de getirmedik, çünkü daha önce getirdiklerimizin tümü sümen altı edildi, hiç bir şekilde dikkate alınmadı" dediği öğrenildi. 
     Derviş TOBB’un temmuz ayı içerisinde yapılacak bölge toplantısına katılacağını da bildirdi. 
     
İhracat yüzde 50 arttı Ocak - Mayıs dolar Sektör 2000 2001 Değişim Ana sanayi 477.330.578 768.974.832 61 Otomobil 294.611.823 466.134.251 58 Yan sanayi 515.831.171 723.430.333 40 Toplam 993.161.746 1.492.405.165 50      
     



 EKONOMİ 























</TEXT>
</DOC>
