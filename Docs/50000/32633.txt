<DOC>
<DOCNO> 32633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/18/yasam/yas02.html </URL>
<DATE> 2001/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaka gibi rapor 
</HEADLINE>
<TEXT>

Dev sigara şirketi Philip Morris’in raporuna göre, Sigara içmek, erken ölümler nedeniyle ekonomi için çok faydalı ’ 
     DIŞ HABERLER SERVİSİ 

     Dünyanın dev sigara üreticisi Amerikan Philip Morris şirketi, insan yaşamıyla tam anlamıyla alay eden şok bir rapor hazırladı. 
     Çek Cumhuriyeti için hazırlanan raporda, sigara içenlerin erken öldükleri için hastane ya da yaşlılar yurdu gibi devlet hizmetlerinden yararlanamadığı, böylece masrafa yol açmadığı iddia edildi. Kısacası Philip Morris şirketi bu raporla, sigara içip erken ölmenin, ekonomi için son derece faydalı bir eylem olduğu mesajını verdi. 
     Çek Cumhuriyeti'nde sigaradan tüketim vergisi alınıp alınmaması yönündeki tartışmalar nedeniyle hazırlanan raporda, gelir vergisindeki düşüş ve tiryakilere harcanan tedavi masrafları da devlet tasarruflarıyla kıyaslandı. 
     
Acı ama gerçekmiş      Sadece 1997'de bu ülkede erken yaşta ölen sigara tiryakilerinin söz konusu hizmetlerden faydalanamaması sayesinde 147 milyon dolar 205 trilyon lira tasarruf edildiği belirtildi. Sigara içmenin ekonomiye faydasını belirtmekten duyduğu 'derin üzüntü'yü de açıklamaya eklemeyi ihmal etmeyen Philip Morris, Çek Cumhriyeti'ndeki sigara piyasasının yüzde 80'ini elinde bulunduruyor. 
     



 YAŞAM 




















</TEXT>
</DOC>
