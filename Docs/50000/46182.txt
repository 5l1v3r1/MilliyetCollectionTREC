<DOC>
<DOCNO> 46182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/son/sonspo11.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayer Leverkusen 2 - Fenerbahçe 1 
</HEADLINE>
<TEXT>

     Futbolda, Avrupa Şampiyonlar Ligi F Grubu erteleme maçında Fenerbahçe, deplasmanda Alman rakibi Bayer Leverkusen'e 2-1 yenilirken, gruptaki ilk golünü buldu. 
     
     İlk Yarı 
     Karşılaşmaya Fenerbahçe, rakibine oranla daha iyi başladı. 
     Özellikle Revivo ve Rapaiç ile ani ataklarda rakip kalede tehlikeler yarattı. Alman takımı Bayer Leverkusen ise yediği golün şokunu ancak 30. dakikadan sonra atabildi ve Fenerbahçe'nin üzerine yüklenmeye 
     başladı. Bu dakikadan sonra evsahibi ekip maçta kontrolü tamamen ele aldı ve golünü 36. dakikada buldu. 
     5. dakikada Lazetiç orta sahadan kaptığı topu Revivo'ya aktardı, 
     Bu futbolcu önündeki defans oyuncusunu geçip, şık bir vuruşla topu filelere gönderdi 1-0 29. dakikada Schneider getirdiği topu ceza alanında Kirsten'e 
     aktardı. Bu futbolcunun vuruşunu defans ayaklarıyla önledi. 
     34. dakikada Revivo'nun kullandığı köşe atışında, Ali Akdeniz 
     kafayı vurdu. Kaleci Butt, meşin yuvarlağı ayaklarıyla engelledi. 
     36. dakikada Lucio, topu Ballack'a gönderdi. Ballack tekrar pasını Lucio'ya aktardı. Bu futbolcu ceza alanı dışından sert vurdu ve meşin yuvarlak ağlarla buluştu 1-1 37. dakikada Lucio köşe atışından gelen topa altı pas içinde 
     kafayı vurdu. Rapaiç kaleye giden topu çizgiden çıkardı. 
     38. dakikada topla ceza alanında buluşan Kirsten'in sert şutunu 
     kaleci Rüştü kornere çeldi. 
     Karşılaşmanın ilk yarısı 1-1 eşitlikle kapandı. 
     
     İkinci yarı 
     İkinci yarıya Bayer Leverkusen daha iyi başladı. Fenerbahçe'nin 10 kişi kalması da evsahibi ekibin üstün gözükmesinde etkili oldu. Alman takımı ikinci yarıda çok sayıda gol pozisyonundan yararlanamadı. 
     Sarı-lacivertliler, ilk yarıya oranla ikinci yarıya tutuk başladı. 
     Sarı-lacivertlilerin özellikle 10 kişi kalmaları hücumda çoğalamamalarına neden oldu. Bu da ileriki dakikalarda, futbolcuların yorgun düşmesine ve rakibin çok sayıda pozisyon bulmasına neden oldu. 
     46. dakikada Schneider'in soldan ortasına Ballack vurdu, top 
     üstten auta gitti. 
     47. dakikada Fenerbahçe'de Ogün sarı kart gördü. 
     51. dakikada Rapaiç'in sağdan ortasına Revivo sert vurdu. Kaleci 
     Butt, topu iki hamlede önledi. 
     54. dakikada Lucio ceza alanı dışından sert vurdu. Kaleci Rüştü 
     meşin yuvarlağı iki hamlede önleyebildi. 
     55. dakikada Fenerbahçe'de Revivo sarı kart gördü. 
     59. dakikada Nowotny'nin soldan ortasında, Kirsten topu kafayla 
     topu Ballack'a indirdi. Bu futbolcunun vuruşunda top ağlarla kucaklaştı 2-1 63. dakikada Fenerbahçe'de Revivo yerini Hakan Bayraktar'a 
     bıraktı. 
     68. dakikada Bayer Leverkusen'de, Neuville çıktı, yerine Berbatov 
     oyuna dahil oldu. 
     77. dakikada Fenerbahçe'de Rapaiç sarı kart gördü. 
     78. dakikada Fenerbahçe'de Lazetiç yerini Ali Güneş'e, Ogün de 
     Serhat'a bıraktı. 
     80. dakikada Yıldıray'ın yaklaşık 25 metreden şutunda top üst 
     direği yalayarak auta gitti. 
     82. dakikada Ballack topu kafayla Kirsten'in önüne indirdi. Bu 
     futbolcunun vuruşunda, kaleci Rüştü topu iki hamlede önledi. 
     84. dakikada Fenerbahçe'de Ali Akdeniz sarı kart gördü. 
     85. dakikada Bayer Leverkusen'de Kirsten çıktı yerine Sebescen 
     oyuna girdi. 
     Karşılaşma, evsahibi ekibin 2-1 üstünlüğüyle sona erdi. 
     






</TEXT>
</DOC>
