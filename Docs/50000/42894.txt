<DOC>
<DOCNO> 42894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/ekonomi/eko05.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir günde toparlandılar 
</HEADLINE>
<TEXT>

Önceki gün yüzde 6 -7 oranında düşüşler yaşayan ABD borsaları paniği atlattı. Dow Jones dün yüzde 0.19, Nasdaq ise yüzde 1.5 gibi görece küçük kayıplarla kapandı 
     Pazartesi günkü açılışta beklendiği gibi tarihi bir düşüş yaşayan Wall Street, dünkü seansta önceki günkü panikten kurtuldu. Dün daha sakin bir seyir izleyen Dow Jones günü yüzde 0.19 gibi küçük oranlı bir düşüşle kapadı. 
     Perakende ve üretim şirketlerinin hisseleri değer kazanırken, teknoloji şirketlerinin hisselerinde büyük düşüşler yaşanmaması, piyasanın panik havasından sıyrılmasında etkili oldu. Terör saldırısından en büyük yarayı alan havayolu şirketleri ilk seansta düşüşlerini sürdürdüler ancak teknoloji firmalarının umulandan daha iyi bir performans göstermesi, havayolu şirketlerinin de toparlanmasında etkili oldu. 
     
     Başı çeken şirketler 
     Dow Jones’ta başı çeken şirketler perakende sektöründe süpermarketler zinciri olan WalMart Stores ile inşaat sektöründe inşaat ekipmanları üreticisi Caterpillar oldu. 
     Borsa stratejistleri ise gün içindeki hareketleri "dipten balık tutmak" olarak yorumladılar ve yatırımcıların tedirginliğinin halen sürdüğünü ancak piyasaların sakinleşmeye başladığını dile getirdiler. 
     Finans sektörü hisseleri ise American Express ve Citigroup’un k r oranlarının azalması nedeniyle genel bir düşüşe geçti. Analistler ise genel olarak piyasalarda pazartesi günü yaşananların aksine bir istikrarın h kim olduğunu dile getirdiler. 
     Merkez bankalarının faiz kısıntısına gitmesi de piyasaları sakinleştiren önemli etkenlerden birisi olarak gösteriliyor. 
     Krizin ilk günlerinde büyük düşüşler yaşayan Asya borsalarının yükselişe geçmesi de piyasalara olumlu etki yapan bir diğer faktör oldu. 
     
     Nasdaq dalgalandı 
     Bir önceki gün yüzde 6.8 gerileyen ve 1.575 puana düşen Nasdaq endeksi gün içerisindeki dalgalanmaların ardından düşüşe geçti ve günü yüzde 1.55 kayıpla kapattı. Dünkü seanslarda dalgalı bir seyir izleyen Dow Jones Nasdaq’dan daha iyi bir performans sergiledi. 
     Analistler ABD ve Avrupa borsalarında hisselerin toplam olarak yüzde 10’a varan oranlarda düşüş yaşamasının normal olduğunu dile getirdiler. 
     
ABD canlanma paketi hazırlıyor      EKONOMİ SERVİSİ 

     ABD, Dünya Ticaret Merkezi’ne terörist saldırıların ardından ekonomideki durgunluğa karşı da harekete geçiyor. 
     ABD Ticaret Bakanı Don Evans, NBC televizyonundaki demecinde, "Ekonominin geleceği konusunda h l çok iyimserim. Uzun vadeli temel göstergeler çok sağlam" dedi. Evans, ABD Başkanı Bush’un ekonomik faaliyetleri canlandırmak ve iş dünyasına yardım etmek için kongre ile birlikte çalışma sözü verdiğini söyledi. "Kongre ile Başkan’ın bir teşvik paketi üzerinde çalışacakları açık" diyen Evans, paketin vergi indirimleri ve harcamalarda artışı içerebileceğini söyledi. 
     ABD Hazine Bakanı Paul H. O’Neill de giriştiklerinin sıradan bir savaş olmadığını belirterek, "Düşmanlarımızın kim olduğunu, paralarını nerede sakladıklarını öğrenmek ve bu paraları ellerinden almak için medeni ülke liderlerinin yardımına ihtiyaç duyuyoruz. Bu aynı zamanda mali bir savaş" diye konuştu. 
     
     Borsalar dalgalanıyor 
     Bu arada ABD’de havayolu şirketlerine, saldırının ardından bozulan mali yapılarının düzeltilebilmesi için 24 milyar dolarlık yardımın gündemde olduğu ve Başkan Bush’un havayolu şirketlerinden gelen bu talebe sıcak baktığı bildirildi. Avrupa borsaları ise ABD’de bir önceki gün yaşanan düşüşten etkilendiler ve günü düşüşle kapadılar. Avrupa ve ABD merkez bankalarının faiz indirimine Japonya Merkez Bankası da BOJ katıldı. BOJ, yüzde 0.25 olan resmi iskonto faiz oranını yüzde 0.10’a çekti. BOJ, 2001 yılının ilk aylarında iskonto faiz oranını sıfıra yakın bir düzey olan yüzde 0.25 indirmişti. İngiltere Merkez Bankası BOE de faiz oranlarını indirdi. Yapılan açıklamada, dünya genelindeki büyük merkez bankalarının faiz oranlarını indirmesi nedeniyle, ana faiz oranlarının yüzde 0.25 indirilerek, yüzde 4.75 oranına çekildiği kaydedildi. İngiltere Merkez Bankası, son olarak 1964 yılında, faiz oranlarını yüzde 5’in altına indirmişti. 
     
Petrol’ ve altın’ fiyatları düştü      ABD’de petrol ve altın fiyatları, saldırının yaşanmasından önceki seviyesine geriledi. Ham petrol fiyatları geçen salının ardından New York Ticaret Borsası’nda ciddi biçimde yükselmişti. Dünkü seansta varil başına 1.11 dolar gerileyen ham petrol fiyatları, yüzde 4 düştü ve 27.70 dolardan işlem gördü. 
     Geçtiğimiz salıdan önce ise 27.77 dolar seviyesindeydi. Brent petrol ise 1.02 dolar düştü ve 27.60 dolardan işlem gördü. Geçtiğimiz günlerde petrol fiyatları 31 doların üzerine çıkmıştı. Altın fiyatları ise 1.80 dolar düştü ve son olarak ons başına 289.70 dolardan işlem gördü. 
     Uzmanlar bu düşüşlerde küresel durgunluk beklentisinin etkili olduğunu belirtiyorlar. 
     



 EKONOMİ 


























</TEXT>
</DOC>
