<DOC>
<DOCNO> 41038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/ekonomi/eko05a.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bizde para yok, yastık altına bakın’ 
</HEADLINE>
<TEXT>

Dünya Bankası’nın reel sektöre mali kaynak sağlanması için Türkiye’ye gönderdiği heyet "Bizde para yok" mesajı verdi 
     EKONOMİ SERVİSİ 

     Dünya Bankası’nın reel sektörün sorunlarını değerlendirmek üzere Türkiye’ye gönderdiği heyete başkanlık eden Paul Zigelbaum, dışardan kaynak aramak yerine yastık altındaki paraların devreye sokulması önerisinde bulundu. 
     Dünya Bankası, krizlerden olumsuz etkilenen sanayi ve ticari işletmelerin nasıl ayağa kaldırılacağı konusunda çalışma yapıyor. 
     NTVMSNBC’nin haberine göre , Dünya Bankası heyetinin Türkiye Odalar ve Borsalar Birliği ile yaptığı görüşmede heyet başkanı Paul Zigelbaum hem ilginç tespitlerde bulundu, hem de "biz de para yok" mesajı verdi. 
     Sigelbaum, "Türkiye Arjantin’e benzemiyor. Zengin bir ülke. Yastık altındaki çok para var. Yurtdışındaki Türk vatandaşlarının da yüksek gelir transferleri oluyor. Bunun için dışardan kaynak aramak yerine özkaynaklarınızı harekete geçirmeniz gerekiyor" dedi. 
     Dünya Bankası heyetinin bu hafta sonunda önerilerin yeraldığı bir raporu Hazine Müsteşarlığı’na vermesi bekleniyor. 
     
     



 EKONOMİ 
























</TEXT>
</DOC>
