<DOC>
<DOCNO> 48311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/spor/aspo.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Başkanı, yeni görevine sert uyarılarla başladı 
</HEADLINE>
<TEXT>
Yıldırım gibi 
Futbol Şubesi sorumluluğunu tek başına üstlenen Aziz Yıldırım’ın önceki gün Samandıra’da, Denizli’nin bulunmadığı toplantıda oyuncularına "Bundan sonra, çalışmayan asla forma giyemez" dediği öğrenildi 
     YALÇIN TÜRK 

     Önce bilgi aldı 
     ŞAMPİYONLAR Ligi’nde alınan başarısız sonuçlar ve Lig’deki kötü futbol nedeniyle Antalyaspor maçından sonra tekrar Futbol Şubesi’ni kendisine bağlayan Aziz Yıldırım, Samandıra’ya sert uyarılarla geldi. Önce Mustafa Denizli ile bir toplantı yapan Yıldırım, tecrübeli teknik adamdan önümüzdeki haftalarla ilgili bilgi aldı, oyuncuların değerlendirmesini yaptı. 
     
     Futbolculara çattı 
     OYUNCULARI soyunma odasına toplayan Yıldırım, tüm camianın oynanan futbol nedeniyle hayalkırıklığı içinde olduğunu söyledi. Bundan sonra sabretmeye niyetleri olmadığını hatırlatan Fenerbahçe Başkanı’nın, "Artık bu takımda çalışan forma giyecek. Ne kadar idman yaparsanız, o kadar oynarsınız. Bizim gözümüzde yıldız oyuncu falan yok" diye konuştuğu öğrenildi. 
     
     Denizli katılmadı 
     MUSTAFA Denizli’nin toplantıya kendi isteğiyle katılmadığı öğrenildi. Tecrübeli hocanın hem yönetimin, hem camianın, hem de taraftarın bir bölümünün desteğini yitirmesi üzerine yine Samandıra’nın yolunu tutan Yıldırım’ın, Mustafa Denizli’ye sahip çıktığının herkes tarafından görülmesini amaçladığı belirtildi. 
     
     



 SPOR 

























</TEXT>
</DOC>
