<DOC>
<DOCNO> 44393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/son/sonspo09.html </URL>
<DATE> 2001/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor 1 İstanbulspor 2 
</HEADLINE>
<TEXT>

     Birinci Süper Futbol Ligi'nde Bursaspor, kendi evinde İstanbulspor'a 2-1 yenildi. 
     İlk yarı Karşılaşmaya Bursaspor, daha atak bir futbolla başladı. Sahaya 3-5-2 sistemine göre dizilen yeşil-beyazlı takım, uzun boylu savunma oyuncularından kurulu rakibi karşısında, topu yerden kullanarak gol şansı aradı. İlk yarıda 4-4-2 sistemine göre oynayan İstanbulspor ise savunmna güvenliğini elden bırakmayarak, kontraataklarla Bursaspor kalesine gelmeye çalıştı. 
     Maçın ilk ciddi atağını 15. dakikada Bursaspor gerçekleştirdi. 
     Orta alandan aldığı pasla sol kanattan İstanbulspor ceza alanı içine giren Ender, penaltı noktası üzerinde topa yerden sert vurdu. Rakip takımın savunma oyuncusu Niyazi, kayarak kaleye giden topu son anda uzaklaştırdı. 
     17. dakikada İstanbulspor'un geliştirdiği atakta, Mehmet Yozgatlı, 
     Bursaspor ceza alanının önünde topu kafayla Saidou'nun önüne bıraktı. 
     Bu oyuncunun yerden vurduğu topu kaleci Kelemen, 2 hamlede kurtarabildi. 
     26. dakikada Erkan'ın soldan ortasında, Murat topu kafayla arkaya 
     sektirdi. Ender, uygun pozisyonda topu kalecinin kucağına gönderdi. 
     27. dakikada Bursaspor'un golü geldi. İstanbulspor ceza alanı 
     içinde oluşan karambolde, Tayfun topu kafayla arkaya sektirdi. Ender, önüne düşen topu plase bir vuruşla kaleye gönderdi 1-0. 
     31. dakikada Murat Sözkesen'in ceza alanı dışından kullandığı sert 
     şutta, top az farkla yandan auta çıktı. 
     42. dakikada İstanbulspor beraberliği yakaladı. Bushaj'ın sol 
     kanattan kullandığı köşe atışında, Mehmet Yozgatlı topu kafayla Petkov'un önüne bıraktı. Bu oyuncunun ceza alanının dışından sert şutunda top, Bursaspor fileleriyle buluştu 1-1. 
     Kalan dakikalarda gol olmayınca, ilk yarı 1-1'lik eşitlikle kapandı. 
     Maç öncesi, dün trafik kazasında yaşamını yitiren Bursa Hakimiyet Gazetesi Spor Servisi Şefi Kemal Akdemir anısına saygı duruşunda bulunuldu. 
     İkinci yarı Karşılaşmanın ikinci yarısına Bursaspor hızlı başladı. Gaalibiyet golü bulabilmek için kanatlardan geliştirdiği ataklarla rakip kaleye gelmeye çalışan yeşil-beyazlı takım, Ender ile yakaladığı 2 net pozisyondan yararlanamadı. Konuk İstanbulspor ise ikinci yarıda defansif bir oyun sergiledi. Sarı-siyahlı takım, üstünlük golünü bulduğu 60. dakikadan sonra iyice kendi yarı alanına kapandı ve zaman zaman kontraataklar geliştirdi. 
     48. dakikada Moshoeu'nin penaltı noktası üzerine gönderdiği topa, 
     Ender yatarak sert vurdu. İstanbulspor kalecisi Zdravkov, topu 2 hamlede önledi. 
     52. dakikada İstanbulsporlu Petkov sarı kart gördü. 
     54. dakikada Bursasporlu Murat Hacıoğlu sarı kart gördü. 
     57. dakikada Bursaspor, net bir gol pozisyonundan yararlanamadı. 
     Samir'in uzun pasıyla sağ kanattan ceza alanına giren Ender, çaprazdan sert vurdu. Kaleci Zdravkov, son anda topu ayaklarıyla uzaklaştırdı. 
     60. dakikada İstanbulspor 2. golünü buldu. Petkov'un uzun pasıyla 
     topla ceza alanı içinde buluşan Selçuk, yerden bir vuruşla takımını öne geçirdi 2-1. 
     İstanbulspor'da, 63. dakikada Mehmet Yozgatlı, 66. dakikada da Zeki sarı kart gördü. 
     67. dakikada Bursaspor'da, Ömer'in yerine Okan oyuna girdi. 
     69. dakikada İstanbulspor'un geliştirdiği atakta, orta alandan 
     aldığı topla hızla ceza alanına giren Mehmet Yozgatlı'nın sol çaprazdan sert şutunda, topu kaleci Kelemen güçlükle önledi. 
     72. dakikada İstanbulspor'da, Zeki'nin yerine Güven oyuna 
     dahil oldu. 
     76. dakikada İstanbulspor'un geliştirdiği kontraatakta, Mehmet 
     Yozgatlı'nın ceza alanı içinden sert şutunda kaleci Kelemen, son anda topu yumruklayarak tehlikeyi uzaklaştırdı. 
     83. dakikada İstanbulsporlu Bushaj sarı kart gördü. 
     84. dakikada İstanbulspor'da, Bushaj yerini Zubanoviç'e 
     bıraktı. 
     86. dakikada Bursaspor penaltı kaçırdı. Ender'in Saffet tarafından 
     ceza alanı içinde düşürülmesini, hakem Sabit Hacıömeroğlu, penaltı olarak değerlendirdi. Murat Sözkesen'in kullandığı penaltı atışını, kaleci Zdravkov önledi. 
     87. dakikada İstanbulsporlu Bekir sarı kart gördü. 
     88. dakikada Bursaspor'da, Murat Hacıoğlu'nun yerine Taner 
     oyuna girdi. 
     90. dakikada İstanbulspor'da, Mehmet Yozgatlı'nın yerine Fuat 
     oyuna alındı. 
     Karşılaşma, İstanbulspor'un 2-1'lik galibiyetiyle sona erdi. 
     






</TEXT>
</DOC>
