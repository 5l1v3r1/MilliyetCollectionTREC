<DOC>
<DOCNO> 35969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/magazin/mag00.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Seren Serengil’in canına tak’ demiş 
</HEADLINE>
<TEXT>
Tokat attı boşanıyorum’ 
Eşim bir yıldır bana kan kusturdu’ 
     YAŞAR ÇAKMAK 

     Açtı ağzını, yumdu gözünü 
     YAKLAŞIK 10 ay önce sinema sanatçısı Ozan Kaçmaz ile gizlice evlenen şarkıcı Seren Serengil, bugün boşanmak için avukatı aracılığıyla mahkemeye başvuruyor. Dün akşam Rumelihisarı’na Yılmaz Erdoğan’ı izlemek için yalnız gelen sanatçı, medya mensuplarının ısrarlı soruları üzerine Kaçmaz’dan ayrılmaya karar verdiğini açıklarken, açtı ağzını yumdu gözünü... 
     
     Bardağı taşırdı’ 
     "ÖNCEKİ akşam bir lokantada yemek yerken tartıştık. Arabaya binince beni tokatladı. Bu bardağı taşıran son damlaydı. Aslında, daha önce de karar verip ayrılmayı düşündüğüm oldu. Ancak, annem istemedi. Bir de, reklam evliliği yaptı söylentisi çıkar diye hayranlarımın tepkisinden çekindim." 
     
     Ayıyla evlendim’ 
     "ALLAH onu kahretsin. Bana kan kusturdu. Söz vermişti, işlerime karışmayacaktı. Sözünde durmadı. Bu yüzden tartıştık. Yarın avukatım boşanma dilekçesini verecek. Ben de kendisi hakkında suç duyurusunda bulunacağım. Annemin evine yerleştim. Bütün eşyalarımı ona bıraktım. Böyle bir ayıyla evlendiğim için bin pişmanım." 
     



 MAGAZİN 













</TEXT>
</DOC>
