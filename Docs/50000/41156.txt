<DOC>
<DOCNO> 41156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/son/sonspo21.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe maçından notlar 
</HEADLINE>
<TEXT>

     Birinci Süper Lig'in 4. haftasında, Kocaelispor ile Fenerbahçe 3-3 berabere kaldı. 
     
     İlk Yarı 
     Her iki takım da hızlı başladıkları karşılaşmada, futbolseverlere bol gollü bir ilk yarı izletti. 
     4. dakikada ev sahibi ekipten Hasan Yiğit, Revivo ile girdiği ikili mücadelede sakatlanarak oyun dışında kaldı. Çarpışmada burnu kırılınca özel bir hastanede tedavi altına alınan bu oyuncunun yerine Cem Sinan oyuna girdi. 
     10. dakikada sol kanattan gelişen Fenerbahçe atağında, aut çizgisine dek inen Revivo'nun yerden gönderdiği ortaya Andersson dokundu ve top auta gitti. 
     13. dakikada konuk ekibin golü geldi. Sol kanattan organize biçimde gelişen atakta, Revivo'nun pasıyla ceza alanına giren Abdullah'ın yerden yaptığı ortada topla buluşan Mert Meriç, çarprazdan nefis bir vuruşla fileleri havalandırdı 1-0. 
     16. dakikada ev sahibi ekibin sol kanattan kullandığı serbest vuruşta, Nuri'nin ceza alanına gönderdiği topla buluşan Timko'nun kafa vuruşunda, top üstten auta gitti. 
     18. dakikada ev sahibi Kocaelispor'un beraberlik golü geldi. Sol kanattan gelişen atakta, Nuri'nin kale alanı içine yaptığı ortayla buluşan Ayew, yakın mesafeden yaptığı kafa vuruşunda topu filelere gönderdi 1-1. 
     22. dakikada Kocaelispor'dan Nuri'nin orta alandan kullandığı serbest atışta topla buluşan Kaan Dobra, bekletmeden sert vurdu. Üst direkten dönen topla buluşan Ayew'in sağ çarprazdan yaptığı vuruşta, top üstten auta gitti. 
     28. dakikada ev sahibi ekibin ceza alanı yayında kazandığı serbest vuruşu Kaan Dobra kullandı. Barajın yanından kaleye giden topu, Rüştü son anda kornere çeldi. 
     36. dakikada konuk takımın sağ kanattan kazandığı serbest vuruşta, topu Revivo üstten az farkla auta gönderdi. 
     40. dakikada konuk ekibin 2. golü geldi. Andersson'un pasıyla sol kanatta buluşan Revivo, ceza alanına girerken çarprazdan sert vurdu. Bu top, kaleci Ahmet'in bakışları arasında filelerle buluştu 2-1. 
     42. dakikada ev sahibi ekibin beraberlik golünü buldu. Sağ kanattan Kaan Dobra'nın ceza alanına gönderdiği topla buluşan Serdar, dönerek yaptığı yerden vuruşta topu kaleci Rüştü'nün sağından filelere gönderdi 2-2. 
     
     İkinci yarı 
     İkinci yarıya mutlak galibiyet için çıkan her iki takım, savunma hataları sonucu kaydettikleri birer golün dışında etkili olamadı. 
     46. dakikada konuk ekipte Ogün'ün yerine Yusuf, Hakan yerine de Ali Güneş oyuna girdi. 
     57. dakikada Lazetiç'in pasıyla sağ kanatta buluşan Mert Meriç'in bekletmeden kaleye gönderdiği şutta top, Ahmet'in müdahalesine karşın filelerle buluştu 3-2. 
     58. dakikada Andersson'un pasıyla ceza alanında buluşan Ali Güneş, kaleci Ahmet ile karşı karşıya kaldı. Bu futbolcunun vuruşunda Ahmet topu son anda bloke etti. 
     59. dakikada ev sahibi ekipte Engin, yerini Aleks'e bıraktı. 
     62. dakikada rakibine sert giren Kocaelispor kaptanı Nuri sarı kart gördü. 
     67. dakikada ev sahibi ekipte, Kaan Dobra'nın yerine Lazarov oyuna dahil oldu. 
     69. dakikada Kocaelispor'un beraberlik golü geldi. Kaptan Nuri'nin soldan kullandığı köşe atışında topla buluşan Ayew, kafayla Serdar'a pas verdi. Bu futbolcunun yakın mesafeden yaptığı kafa vuruşunda, top filelerle buluştu 3-3. 
     73. dakikada Anderson'un pasıyla sağ kanatta buluşan Lazetiç'in çarprazdan yaptığı sert vuruşta, kaleci Ahmet topu kornere çeldi. 
     76. dakikada ev sahibi ekipten Serdar'ın sağ kanattan verdiği pasla ceza alanında buluşan Aleks'in sert vuruşunda, top yandan auta gitti. 
     77. dakikada Fenerbahçe'de, Andersson'un yerine Serhat oyuna girdi. 
     81. dakikada ev sahibi ekibin atağında, Aleks'in pasıyla sağ kanatta buluşan Ayew'in sert vuruşunda, top kaleci Rüştü'de kaldı. 
     82. dakikada Fenerbahçe'den Mustafa, rakibine yaptığı faul nedeniyle sarı kart gördü. 
     Kalan dakikaları orta alan mücadelesi biçiminde geçen maç, 3-3 berabere sona erdi. 
     

</TEXT>
</DOC>
