<DOC>
<DOCNO> 29965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/02/son/sontur02.html </URL>
<DATE> 2001/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççı çocukların rüşvetçi nineleri... 
</HEADLINE>
<TEXT>

     Sarıyer'de kapkaç suçundan yakalanan 2 torununun salıverilmesi için İstinye Karakolu'nda görevli polislere rüşvet teklif eden yaşlı kadın, tutuklandı. 
     İstinye Emirgan Caddesi'nde bulunan ''Tuana Cafe''de, Sedat Yanıkkaya'nın cep telefonunu aldıktan sonra kaçarken, çevrede bulunanlarca yakalanan P.T 10 ile kuzeni Ö.K 10 , polislere teslim edildi. 
     İstinye Karakolu'na götürülen çocukların büyükanneleri Keriman Taku 62 , olayı haber alarak karakola geldi. Burada görevli polislerle görüşen Taku, torunlarının salıverilmeleri için polislere 30 milyon lira rüşvet teklifinde bulununca, gözlem altına alındı. 
     Karakoldaki işlemlerinin tamamlanmasının ardından Taku ile P.T ve Ö.K, Sarıyer Cumhuriyet Savcılığı'na gönderildiler. Savcılıkta ifadesi alınan Taku, tutuklanması istemiyle Nöbetçi Mahkeme'ye sevk edilirken, P.T ile Ö.K. ise yaşlarının küçük olması nedeniyle ailelerine teslim edilmek üzere, serbest bırakıldılar. 
     Nöbetçi Mahkeme'de tekrar ifadesi alınan Keriman Taku, tutuklanarak Bakırköy Kadın ve Çocuk Tutukevi'ne gönderildi. 
     
     







</TEXT>
</DOC>
