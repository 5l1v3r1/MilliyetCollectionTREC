<DOC>
<DOCNO> 9398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/son/sontur02.html </URL>
<DATE> 2001/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de otelde yangın, üç kişi diri diri yanarak can verdi 
</HEADLINE>
<TEXT>

     İzmir'in Basmane semtindeki bir otelde çıkan yangında müşterilerden 3'ü öldü, 2'si de yaralandı. 
     Alınan bilgiye göre, 1296 sokakta bulunan Şanlıurfa Oteli'nin zemin katında belirlenemeyen bir nedenle yangın çıktı. Ahşap otelde kısa zamanda bütün katları saran yangının farkına varan müşterilerden bazıları oteli panik içinde terk ettiler. 
     İzmir İtfaiye Müdürlüğü ekiplerinin müdahale ettiği yangının sıçrama tehlikesine karşılık çevredeki oteller de boşaltıldı. Yangın çevreye sıçramadan kontrol altına alındı ve söndürüldü. Otel müşterilerinden kimlikleri belirlenemeyen 3 kişinin yanarak öldüğü, amcaoğlu oldukları belirlenen Aşur 34 ve Aksoy Oral 32 'ın hafif yaralı olarak Eşrefpaşa Belediye Hastanesi'nde tedavi edildikleri öğrenildi. 
     İtfaiye ekipleri yangında mahsur kalan kişi olup olmadığını tespit etmek için termal kameralar kullandılar. Termal kameralar sayesinde otelin arka bahçesinde mahsur kalan Mustafa Demir 73 ve Yusuf Ziya Topal 43 isimli müşteriler kurtarıldılar. Dumandan hafif şekilde etkilenen iki kişinin, ilk müdahaleleri 112 Acil Servis ekibi tarafından yapıldı. 




</TEXT>
</DOC>
