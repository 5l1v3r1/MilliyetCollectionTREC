<DOC>
<DOCNO> 37849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/19/guncel/gun06.html </URL>
<DATE> 2001/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyanet Bizde başı açıklar da newline çalışıyor 
</HEADLINE>
<TEXT>

     EZELHAN ÜSTÜNKAYA Ankara 

     Türkiye Diyanet Vakfı Kadın Kolları Başkanı Ayşe Sucu hakkında "türban yerine başörtüsü taktığı ve saçının bir bölümünün açıkta kaldığı" gerekçesiyle açılan idari soruşturma Diyanet’i karıştırdı. Diyanet İşleri Başkanlığı, Sucu soruşturmasının "başörtüsü konusuyla ilgili olmadığını" bildirdi. Sucu’nun, "din hizmetleri" uzmanı sıfatıyla memur olarak görevli olduğunu belirten başkanlık, soruşturma gerekçesini şöyle açıkladı 
     "Devlet memurlarının ücret karşılığı ikinci iş yapma yasakları bulunmaktadır. Hal böyleyken adı geçenin vakıfla hizmet sözleşmesi imzalayarak, memuriyet görevinin haricinde, kazanç getirici ikinci iş yaptığı isnatları üzerine kendisi ve sözleşmeye imza koyan taraflar hakkında inceleme başlatıldı." 
     Açıklamada, Diyanet İşleri ve bağlı kuruluşlarda "başı açık birçok bayan personel çalıştığı" vurgulanırken, "Soruşturmanın arkasında tarikatların bulunduğu, türban yerine başörtüsü takmasının ve saçlarının bir bölümünün açık olmasının hoş karşılanmadığı iddiaları da tamamen gerçek dışıdır" ifadesine yer verildi. 
     
     Trilyonluk bina 
     Başkanlık, yapımı bitmek üzere olan Ankara’daki 13 milyon dolarlık yeni hizmet binası ile ilgili olarak yaptığı açıklamada da, "Kocatepe’de kullanılan 6 ayrı hizmet binasında verimli kamu hizmeti üretmek mümkün olmadığı için" taşınma kararı verildiğini bildirdi. Yeni binadaki ısı sistemlerinin yurtdışından getirilmediğini de vurgulayan başkanlık, "spor tesisi bulunmasının kanuni bir zorunluluk olduğunu" kaydetti. 
     



 GÜNCEL 
















</TEXT>
</DOC>
