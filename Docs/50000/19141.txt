<DOC>
<DOCNO> 19141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/yazar/ozkan.html </URL>
<DATE> 2001/05/02/ </DATE>
<TIME>  </TIME>
<AUTHOR> Tuncay Özkan  </AUTHOR>
<HEADLINE>
Abdullah Çatlı'nın son mektubu 
</HEADLINE>
<TEXT>

     Susurluk kazasının üzerinden 5 yıl geçti. Ancak yarattığı etkiler ve olaylar devam ediyor. Susurluk'un en önemli aktörlerinden olan Abdullah Çatlı ile ilgili bir belge elime geçti. Bir mektup. Kaza sonrasında birileri tarafından Bana iletenler köylüler olduğunu iddia ediyorlar Çatlı'nın üzerinden alınmış ve saklanmış. Ama sonra bana iletmeyi uygun görmüşler. 
     Mektup Çatlı'ya mı yazılmış, yoksa Çatlı mı yazmış diye bir haftadır araştırıyorum. Arkadaşlarıyla konuştum. Elinde mektup örneği bulunan kişilerle görüştüm. Onlar yazının Çatlı'ya ait olduğunu söylediler. Ama yine de ihtiyatla karşılıyorum. Belki de ona başkası tarafından yazılmış olabilir. 
     Bir de üslup var. Çatlı'nın daha önce mektuplaştığı kişiler, üslubun da Çatlı'nınkine aynen oturduğunu dile getiriyorlar. O da mutlaka "Değerli" veya "Kıymetli" diye başlarmış. Bu mektup Çatlı tarafından yazılmışsa ki, öyle gözüküyor, yazdığı son mektup. Daha postaya bile verememiş. Bu araştırmayı mektupta kimliği açığa çıkartan bir imza bulunmadığı için yaptım. Belgeyi getiren kaynağım, daha önce de Çatlı'yla ilgili belge ve bilgi getirmişti. Hepsi doğru çıktı. 
     Mektup içerik olarak çarpıcı. Çatlı'nın dahil olduğu bir çetenin, öldürme planlarından, endişelerinden ve bağlantılarından bahsediyor. Ve Ankara'da yapılacak eylemin krokisi yer alıyor. Codeks diye bir olaydan veya şirketten behsediliyor. Ayrıntıları araştırıyorum. 
     
Çatlı, devletin takibinde      Mektupta krokilerle belirtilen noktadan güvenlik nedeniyle vazgeçilmesi isteniliyor. Mektup Çatlı ve örgütünün, devletin veya bir başka örgütün takibinde olduğunu göstermesi bakımından da ilginç. Bir bakandan, bir ağabeyden, Ali Akan adlı bir kişiden, operasyonlarda kullanılan bir Gönül Hanım'dan bahseden mektup önemli. Mektup Çatlı'nın ölmeden önce de bağlı olduğu örgüt tarafından operasyonel olarak kullanıldığını gösteriyor. Mektup Çatlı'nın olaylarla ilgili talimatlarını içeriyor. 
     İşte mektub 
     "Değerli Kardeşim, 
     Son görüşmemizde yapılan konuşmalar çok iyi yapıldı. Gerçekten mutlu ve gururluyum. Daha önce de belirttiğim gibi telefon görüşmelerini kesinlikle kesiyoruz. 
     
Bakan, öyle istiyor      Haşim'le yapılan görüşmenin hangi kanaldan dinlendiğini tespit ettik. Gereği yapılacak o konuyla ilgili çalışma yapmayın. Sn. Bakanım da öyle olmasını istiyor. 
     Sen de, Karayeller konusunda görüşmeye gittiğinde sayın abime özellikle selamlarımı ve teşekkürlerimi ilet. 
     Ayrıyetten Gaziosmanpaşa'daki operasyonun neden iptal edildiğini telefon ile konuşmayı sakıncalı gördüğümden, ilk karşılaşmamızda izah edeceğimi de belirt. 
     Önümüzdeki ayın yolculuğunda yardımcı elemanların başında Aydın bey değil, Süleyman beyle yer değiştiriyorlar. Düzenleme bu şekilde yapılacak Ragıp beyin bahsettiği yapı içinse elemanlar bir ay içinde hazır olacak. Ali Akan'ı Keçiborlu'da bulacağını söyle. 246 541 43 84 ne zaman işbaşı yapacağıyla ilgili konuları şimdiden belirlemeniz doğru olur. 
     Gönül kızımız son bir yardımda bulunacak bundan başka da yardım istemeyeceğimizin talimatını verdik. Gereği yapılacak. 
     İlk işle ilgili kesin karar verildi. Uygun görülmeyen noktalar var. İşe en geç bir hafta içinde istişare edilmesi gerekiyor. Yok ise kararları kararlaştırıldığı gibi hayata geçirilecek. Gerekli erzak aynı da ekteki dövizler son operasyonda kullanılacak. Bilginiz olduğunu biliyoruz. 
     Gerek önce Mehmet ağabeyin okumasında mahsur yoktur. İçine sinmeyen noktalar olursa bizzat yüz yüze görüşmek durumunda kalabileceğimizi belirtin. 
     Gelelim Codeks olayına 
     Mektubun burasında operasyonla ilgili kroki yera alıyor. Ankara'da bir halı saha notuyla 0 312 431 92 02 1081 ve 574534 numaraları yazıyor. Bu numaralar Ankara Kurtuluş Parkı'nda bir işletmeye ait. 
     Saygılarımı sunar, vazifelerinizde başarılar dilerim." 
     
     







Tarafsız yargı 


Gülistan 


Yılmaz ve asker 


Tuvalette sigara 


Kabuk değiştirmek için yeni parti mi .. 


Yılmaz'ın soruları 


Sınava Milliyet'le hazırlanan kazanıyor 


AB - IMF benzerliği 


Sema Pişmişaşasukatansüt iftira ediyor 


Hayret bir şey 


Abdullah Çatlı'nın son mektubu 


"Öfke"yle kurulan parti 


Berlin Filarmoni'yi Aya İrini'de dinlemek 


Toplantıyı beklemeyin 


Güvercin'in değil, kuğunun şarkısı 


Bankaları yapı’ sallıyor 


Çevik Bir’in Mason toplantısı 


</TEXT>
</DOC>
