<DOC>
<DOCNO> 6223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/09/spor/spo05.html </URL>
<DATE> 2001/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Finale son imza, Gençler 
</HEADLINE>
<TEXT>

Ligden sonra bir ders de Türkiye Kupası’nda verdi, Beşiktaş’ı penaltılarla eledi 
     KARTAL YİĞİT 

     Her hoca hata yapar... Her hocanın takımı maç kaybeder... İyi olan hoca, hatasından ders alandır. Yenilgiden kendisine düşenleri çıkarandır. Aynı yanlışları bir daha yapmayandır. 
     Scala iyi hoca mı Bu farklı şekilde yorumlanabilir. 
     Ama Beşiktaş, ligde üç yediği Gençlerbirliği’nden bir darbe de kupada aldı ve elendi. İşte bu gerçektir. 
     Kartal maça müthiş bir baskı ile başladı... Başladı ama karşısındaki "belalısı" Gençlerbirliği’ni hiç hesaba katmamıştı. Samet Aybaba, güçlü rakibi karşısında akıllı bir taktikle sahaya çıkardı takımını... İleride tek forvetle oynadı, orta sahayı kalabalık tuttu Aybaba. Beşiktaş yüklendi, Gençlerbirliği kapandı... Bu kapanış Nihat’ın golüne kadar sürdü. Gerçekten Nihat’ın 67. dakikadaki kafa vuruşunu ne Patrick, ne de bir başkası kurtarabilirdi. Üç kaleci zor kurtarırdı. 
     Gençlerbirliği 71. dakikada penaltı kazandı. Atışı Phiri kullandı, Fevzi köşeden uzanıp, çıkardı. 
     Artık, maçın böyle bitmesi beklenirken sahneye Thomas çıktı. Dakika 80’di. Otuzbeş metreden öyle bir şut attı ki Fevzi’nin çırpınışları yeterli olamadı. Genç kaleci maç süresince çok pozisyon kurtardı. Ama bu otuzbeş metreden yediği gol ona hiç yakışmadı. Fevzi o sırada başka bir dünyada mıydı 
     
     Akıllı oynadı 
     Maç uzadı, Gençlerbirliği uzatmada da akıllı oynadı. On kişi kaldı, yine direnişi elden bırakmadı. Kartal yorulmuştu. Gençler kalecisiyle, savunmasıyla ve orta sahasıyla diriydi ve ayakta kalan taraftı. 
     Pardon, Nouma’yı unuttuk Adam çılgın Ne zaman ne yapacağı belli olmuyor. Thomas’a gitti, kafayı çaktı, takımını yine yalnız bıraktı. Üstelik Rize maçında da oynamayacak. Nouma’ya kim dur diyecek Adam seviliyor ya, o da istediğini yapıyor. Disiplin, misiplin sıfır. Maç süresince Kartal’da gözümüze çarpan başka bir olay ise bazı oyuncuların futbolu bırakıp kabadayılık yapmasıydı. İbrahim’e acıdık dün. 120 dakika süreyle öyle bir oyun ortaya koydu ki anlatılmaz. Onun emeklerine yazık 
     
     İş penaltılara kaldı 
     Mehmet ne de olsa usta. Penaltıyı kaçırmadı 2 - 1... Thomas, iyi oyununun, normal sürede attığı golün üzerine penaltıyı da ekledi 2 - 2. Yasin topun başına kararsız gelince Patrick’i geçemedi... İsmail Güldüren 40 yıllık penaltıcı gibiydi 2 - 3... Ali Eren sert vurdu 3 - 3... İdris de Fevzi’yi terse yatırdı 3 - 4... Fazlı laubali bir vuruş yaptı, top yine Patrick’de kaldı 3 - 4... Ve Tolga son noktayı koydu 3 - 5. 
     
Kupa bizim olacak’      BEŞİKTAŞ’I penaltı atışlarıyla yenen ve kupa finaline adını yazdıran Gençlerbirliği’nin hocası Samet Aybaba, "Kupa bizim olacak" dedi. Aybaba, Beşiktaş karşısında futbolcularının iyi oynadığına da işaret ederek, "Tur bizim hakkımızdı. Kupa finaline tesadüfen gelmedik. Bunu gösterdik" diye konuştu. 
     İYİ futbol oynadıklarını vurgulayan Aybaba, "Şimdi önümüzde Fenerbahçe ile iki kez karşı karşıya geleceğiz. Hem ligde hem de kupada yeneceğiz, kupayı da müzemize taşıyacağız" diye konuştu. Aybaba, taraftarların kendisini protesto etmesine üzüldüğünü de belirtti ve "Ben yıllarca Beşiktaş’ta oynadım. Bunu haketmedim" dedi. 
     


 SPOR 





























</TEXT>
</DOC>
