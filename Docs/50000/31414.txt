<DOC>
<DOCNO> 31414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/guncel/gun04.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski aşkı kuliste bekliyordu 
</HEADLINE>
<TEXT>

Dört çocuk babası Nick Cave, hayranlarını coştururken, yarın aynı sahnede konser verecek olan eski sevgilisi P.J. Harvey onu kulisten izliyordu 
     ELİF KORAP İstanbul 

     Rock tarihinin efsane ismi Nick Cave ile The Bad Seeds Kötü Tohumlar isimli grubu haftalardır konuşulan konseriyle nihayet Cemil Topuzlu Açık Hava Tiyatrosu’nda hayranlarının karşısına çıktı. 8. Uluslararası Caz Festivali kapsamında gerçekleşen konserde Cave, sahneye takım elbiseyle çıktı. Cave’i izleyenler arasında çarşamba günü Cemil Topuzlu’da konser verecek olan Cave’in eski sevgilisi P.J. Harvey de vardı. 
     
     İki kez bise çıktı 
     Harvey, konserinden iki gün önce gelerek, eski sevgilisi Cave’in konserini kulisten izledi. Konser başlangıcında "Meraba İstanbol" demeyerek cool imajını sağlamlaştıran efsane rockçı, konserinde, 1997 yılındaki "The Boatman’s Callödan bu yana çıkardıkları ilk albüm olan "No More Shall We Part" isimli albümünden, kimi zaman da eski parçalarından söyledi. Konser bitiminde hayranlarının alkışlarına dayanamayan Cave, iki kez bise çıkarak dört şarkı daha seslendirdi. 
     
     O artık bir aile reisi 
     Psikoloji, teoloji, bilim ve aşktan ilham aldığını söyleyen ünlü sanatçı, geçmişinde agresif bir kişi olarak tanınıyordu. Oysa dün sahneye 4 çocuk sahibi aile reisi bir adam olarak çıktı. Elinde sigarasıyla şarkılarını seslendiren Cave, piyanosunu çaldı, şarkılarını söyledi, teşekkürünü etti ve cool’ adımlarla gitti. 
     



 GÜNCEL 





















</TEXT>
</DOC>
