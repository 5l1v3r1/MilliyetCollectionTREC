<DOC>
<DOCNO> 7127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/15/magazin/amag.html </URL>
<DATE> 2001/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sonunda kendini de motive etti 
</HEADLINE>
<TEXT>
Kadir Kadir’e aşık oldu 
İnanır, Hollywood yıldızları elime su dökemez’ dedi ve hemen ekledi Oscar’ın tek adayı benim.. 
     BİRSEN ALTUNTAŞ 

     Son filmi Komser Şekspir’de karizmasını yerle bir etmeyi göze alarak kraliçe rolüne soyunan Kadir İnanır, büyük konuştu "Benim gibi oyuncu Hollywood’ta bile yok." Çektiği 161 film içinde Komser Şekspir’in en üst sırada yer aldığını söyleyen İnanır, hızını alamadı ve bakın daha neler söyledi 
     
Oscar’ı ben hakediyorum’      "Dünyada dramı benim kadar uç noktada oynayan sayılı aktör var. Artık hiç kimse bu memlekette yabancı aktörlere hayran kalmasın. Oyunculuğun ne demek olduğunu görmek istiyorlarsa Komser Şekspir’i izlesinler. Amerikan filmlerinde ne var Boynumu kırmayacağım, Fatih Terim’i alkışlıyorlarsa, beni de alkışlayacaklar. Oscar’ı hakediyorum." 
     
İlk defa mı film çekiyorum’      Film daha vizyona girmeden bütün televizyon kanallarının kendini programa davet ettiğini söylüyor Kadir İnanır. Bu durumu şaşkınlıkla karşılayan usta oyuncu şunları söylüyor "Ben kaset mi çıkardım ki, bütün televizyonlara çıkayım. Sanki ilk kez mi film çekiyoruz." 
     
Sevgilisine de rol verecek      Önünde üç yeni film projesi duruyor Kadir İnanır’ın. Sevgilisi olarak bilinen ancak kendisinin kabul etmediği Ayşe Hatun Önal’ı filmlerin birinde oynatmayı da düşünüyor. Çünkü İnanır’a göre Önal’ın sinemaya müthiş uygun bir yüzü var. İnanır, Türkan Şoray ile oynayacağı filmini ise Komser Şekspir’in yönetmeni Sinan Çetin’in şirketine yapacaklarını açıkladı. 
     
Tantan bize ödül vermeli      Filmde karakolda şiddet kullanılan sahnelere polis teşkilatından hiçbir tepki gelmeyeceğini düşünüyor Kadir İnanır. Hatta filmin, polisle ilgili tabuları yıkacağı görüşünde. Bu nedenle de İçişleri Bakanı Sadettin Tantan’ın bırakın eleştirmeyi ekibi ödüllendirmesi gerektiğini düşünüyor. 
     


 MAGAZİN 












</TEXT>
</DOC>
