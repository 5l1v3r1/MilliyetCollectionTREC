<DOC>
<DOCNO> 20238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/dunya/tur.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     İki baba’ yüzünden anneler gününe yasak 
     DIŞ HABERLER SERVİSİ 

     New York’un Manhattan bölgesinde zengin çocuklarının devam ettiği özel bir ilkokulda, Anneler ve Babalar Günü’ kutlamaları iptal edildi. Sebep de, eşcinsel ve lezbiyen ebeveyn çiftlerin sayısında görülen artış olarak açıklandı.. İki erkek ve iki kadından oluşan ebeveynler nedeniyle çocukların kendilerini tuhaf ve farklı hissetmemesinin yolunu arayan okul yönetimi, çareyi her iki günün kutlamalarını kaldırmakta buldu. 
     
     Aşırı meyve suyu sağlığa zararlı çıktı 
     Pek çok ülkede çocukların en çok sevdikleri içecek olan meyve suyunun, fazla tüketildiğinde sağlığa zararlı olduğu açıklandı.. Araştırmalara göre şeker yönünden zengin meyve suları, çocukların gelişmesi için gerekli protein, yağ, mineral ile C vitamininden başka vitamin içermiyor. Ayrıca çok içildiğinde hem dengesiz beslenmeden kaynaklanan obeziteye hem de iştahı kapattığından yetersiz beslenmeye yol açıyor. Ayrıca aromalı ve tatlandırıcılı meyve suları da, dişlerde çürümelere neden oluyor. 
     
     Ömür boyu mutluluk için çirkin erkek seçin 
     NEVSAL ELEVLİ LONDRA 

     Russel Crowe, Brad Pitt gibi yürek hoplatanları yerine çirkin erkeklerin kadınlar için daha iyi bir seçim olduğu ortaya çıktı. İspanyol bilim adamlarınca yaplan araştırmalar yakışıklı olmayan erkeklerin daha da iyi baba olduklarını belirledi. Ayrıca çirkin erkekler yakışıklılar kadar kadın peşinde koşmadıklarından ailelerine daha fazla zaman ayırabiliyorlar. Böylece çocukları hem daha başarılı hem de ruh sağlıkları yerinde oluyor. 
     
     



 DÜNYA 












</TEXT>
</DOC>
