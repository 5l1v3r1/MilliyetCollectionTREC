<DOC>
<DOCNO> 5306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/yasam/yas07.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Vali’den tuhaf savunma 
</HEADLINE>
<TEXT>

Antalya Valisi Dokuzoğlu, Zübeyde Hanım Yetiştirme Yurdu’nda zatürreye yakalanarak ölen Zeynep’le ilgili işkence iddialarını reddetti 
     ŞÜKRÜ AĞIRMAN Antalya DHA 

     Antalya Valisi Ertuğrul Dokuzoğlu, Zübeyde Hanım Yetiştirme Yurdu’nda sulu zatürreye yakalanarak ölen Zeynep Kızılaslan’ın 14 işkence gördüğü ve günlerce soğuk odada tutulduğu iddialarını yalanladı. Dokuzoğlu, Zeynep’in banyodan çıktıktan sonra odasının camını sürekli açık tuttuğunu ve bu yöntemle hastalanıp intihar yolunu seçtiğini söyledi. 
     
Bir ay önce hastalandı      Antalya’da annesi ve babası ayrılan Zeynep iki ay önce yetiştirme yurduna verildi. Zeynep, bir ay önce hastalanarak, Devlet Hastanesi’nde tedavi altına alındı. Tüm organlarının enfeksiyon kaptığı saptanan Zeynep, Akdeniz Üniversitesi Tıp Fakültesi Hastanesi’ne sevk edildi. Zeynep’in yurt görevlilerince dövülüp soğuk ve karanlık bir odada günlerce bekletildiği iddia edildi. 
     Tıp Fakültesi Hastanesi’nde 10 gündür yoğun bakımda tutulan Zeynep doktorların tüm çabasına karşın yaşam mücadelesini önceki gece kaybetti. 
     Antalya Valisi Dokuzoğlu’nun talimatıyla başlatılan soruşturmada, Yurt Müdürü Nimet Ulutaş, 13 - 18 yaş grubundan sorumlu Müdür Yardımcısı Ülkü Ülker Give, psikolog Nuray Çimen, Sosyal Hizmet Uzmanı Atilla Önder ve çocuktan sorumlu öğretmen Figen Güneş’in ifadeleri alındı. 
     Hastanede yaşamını yitiren Zeynep Kızılaslan’ın yurtta işkence gördüğü iddiaları üzerine Antalya Valiliği tarafından başlatılan ön soruşturma tamamlandı. Konuyla ilgili bir açıklama yapan Dokuzoğlu, şöyle konuştu 
     
Psikolojisi bozukmuş’      "Olayı duyar duymaz araştırılması talimatını verdim. Yapılan ön incelemede küçük kızda herhangi bir darp izine rastlanmadı. Ailesi tarafından terk edilmenin pskilolojik rahatsızlığını yaşadığını öğrendik. Hasta olmasına rağmen, yatağının yanındaki pencereyi açık bırakıp uyuyor ve hastalığının ilerlemesi için elinden geleni yapıyormuş. Sosyal Hizmetler Genel Müdürlüğü’nden müfettiş istedik. Asıl soruşturmayı gelen müfettişler yapacak." 
     


 YAŞAM 


















</TEXT>
</DOC>
