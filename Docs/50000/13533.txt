<DOC>
<DOCNO> 13533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/ekonomi/eko09.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce eylem, sonra hükümetle toplantı yapılacak 
</HEADLINE>
<TEXT>

Türk - İş, 31 Mart’taki eylemden sonra ESK toplantısına katılacak. DİSK ise bu toplantıya katılmıyor, Hak - İş de katılmama eğiliminde 
     ATİLLA ÖZSEVER 

     Emek Platformunu oluşturan örgütler, 31 Mart’ta yapılacak Ekonomik ve Sosyal Konsey ESK toplantısı için farklı tavır sergiliyor. Türk - İş, Emek Platformu’nun 31 Mart’ta Kızılay’da yapacağı eyleme katıldıktan sonra ESK toplantısında bulunacak. 
     DİSK ise, eşit düzeyde temsil olmadığı gerekçesiyle ESK toplantısına katılmayacak. Hak - İş de ESK toplantısına katılıp katılmama kararını 30 Mart’taki Yönetim Kurulu toplantısında kesinleştirecek. Emek Platformu Başkanları, 31 Mart’ta Ankara Kızılay’da "Alternatif Programı" kamuoyuna açıklayıp bildiri dağıtacaklar. 
     Türk - İş Genel Başkanı Bayram Meral, 31 Mart’ta saat 12.00 ile 13.00 arasındaki eyleme katılacağını, saat 13.00’den itibaren de ESK toplantısında olacağını söyledi. Meral, "ESK toplantısına katılıp hükümetin görüşlerini dinleyeceğiz. Kendi görüşlerimizi açıklayacağız. Gerekirse Türk - İş Başkanlar Kurulu’nu da daha sonra toplantıya çağıracağım" dedi. 
     Hak - İş Genel Başkan Yardımcısı Hüseyin Tanrıverdi ise, şunları söyledi "Başkanımız Salim Uslu, yurt dışında bulunuyor, 2 Nisan’da Türkiye’ye gelecek. Toplantı daveti 27 Mart akşamı geldi, gündemin alt yapısı için bir hazırlık süreci olmadı. Dostlar alışverişte görsün toplantısına dönüşebilir. Bu nedenle ESK’da suç ortağı durumunda kalmak istemeyiz. Aslında Emek Platformu’nun ortak bir tavır koyması gerekir. Bu çerçevede ESK’ya katılmaya taraftar değilim. Cuma günü kararımızı kesinleştireceğiz." 
     


 EKONOMİ 

























</TEXT>
</DOC>
