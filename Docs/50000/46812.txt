<DOC>
<DOCNO> 46812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/14/yazar/zbirand.html </URL>
<DATE> 2001/10/14/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Asker yollasak bile IMF koşulu kalkmıyor 
</HEADLINE>
<TEXT>

     WASHINGTON - Türkiye’de bazı çevreler Amerikan aleyhtarlığı ile politika yapıp prim kazanmaya devam ededursunlar, hükümet Allah’tan doğru bir çizgide yürüyor. 
     Şu sıralarda Amerikan aleyhtarlığı yapmak çok kişinin kafasını karıştırabilir. 
     "Bağımsızlık nerede kaldı " diye bağırabilirsiniz, "Amerika’nın uşağı olduk" edebiyatı yapabilirsiniz, "Zavallı Müslümanlar bombalanıyor" diyebilirsiniz. Arkasından da alkış toplayabilirsiniz. 
     Ancak, birkaç gün sonra ekonomiden sorumlu bakanınız Amerikan hazine bakanının kapısını çalıp 9 milyar dolar borç istediğinde ne diyeceksiniz 
     "Hayır borç alma ve Türkiye batsın" diye mi bağıracaksınız 
     Washington koridorlarında dolaşan bir söylenti var ki, Amerikan yönetiminin para konusunda kolay kolay tutum değiştirmeyeceğini gösteriyor. 
     Washington şu sıralarda Ankara’dan ne duymak istiyorsa, üç aşağı beş yukarı istediğini duyabiliyor. Bundan da çok memnun. 
     Bu memnuniyetini, Türkiye’nin ekonomik krizini hafifletmek, borçlarını ödeyebilmesini sağlamak amacıyla destek olacağını açıklayarak gösterdi. 
     Ancak bir yere kadar. 
     Türkiye, G-7’lerden yani ABD başta, dünyanın en zengin 7 ülkesi 2002 yılı dış finansmanı olarak 9 milyar dolar istiyor. 
     Kemal Derviş burada, Hazine bakanı O’Neill ile konuşurken aldığı bir yanıt var ki, koridorlarda çınlıyor. 
     O’Neill, Türkiye’nin para alması için IMF ile anlaşması gerektiğini söyledikten sonra ekliyor "Şimdi bu parayı verelim IMF anlaşması uygulanmazsa gelecek yıl yine gelip para isteyeceksiniz". 
     Bütün bunlar bir başka gerçeği de gösteriyor. 
     ABD kara bir deliğe para atmak istemiyor. 
     İşi sağlam kazığa bağlamayı tercih ediyor. IMF’siz hareket etmiyor. 
     Yani, Türkiye asker yollayarak IMF koşulundan kurtulabileceğini hesap ediyorsa, yanılır. Belki daha esnek olacak, ancak IMF Washington için vazgeçilmezliğini sürdürecektir. 
     
Bundan sonra neler olacak      Bundan sonrasını merak eden okuyucularıma, önlerini görebilmeleri için bir liste hazırladım. 
     Washington’daki yetkililerle konuştuktan sonra karşıma şöyle bir yol haritası çıktı. 
     1. Bombardıman ile birlikte, kara harek tı sürecek. Bunun amacı da, Taliban hükümetini iktidarı bırakmaya zorlamak. Taliban iktidarı bırakana kadar harek t sürecek. 
     2. Usame Bin Ladin’in örgütünü dağıtmak. Canlı veya ölü Usame Bin Ladin’i bulmak. Yardımcılarını yakalayıp, Akerika’da yargı önüne çıkartmak. Bunun başarılması, Amerikan kamuoyunun vicdanını rahatlatacak. Usame Bin Ladin bulunmadıkça insan avı sürecek. 
     3. Afganistan’da etnik grupları da kapsayan, ancak Pakistan’ın istediği gibi Peştun çoğunluğu tatmin edecek yeni bir düzen kurmak. 
     4. Afganistan’ı yeniden inşa etmek. Halkı memnun edecek bir ekonomik destek getirmek. 
     5. Ardından, Bekaa Vadisi başta olmak üzere, terörle en ufak ilişkisi görülen ülkelere yönelmek. Irak, İran, Suriye, Sudan ve Libya liste başında. Aynı zamanda Filipinler’deki terör örgütünü susturmak 
     6. Filistin sorunu, Keşmir gibi terörü besleyen anlaşmazlıkların çözümüne eğilmek. 
     Bu listede öncelik yok. Birkaç maddesi aynı anda sürdürülebileceği gibi, biri diğerinin de önüne geçebilecek. 
     Bilinen bir şey var ki, Amerika uzun yıllar Afganistan’da oturacak. Nasıl ve ne zaman biteceği kestirilemeyen muazzam bir mücadelenin baş aktörü olacak. 
     
Şevardnadze Türkiye’yi öylesine övdü ki      Gürcistan Cumhurbaşkanı Şevardnadze geçen hafta Washington’daydı. 
     Başkan Bush’dan başlayarak herkesi gördü. Ardından, Washington’un kremasının bulunduğu bir toplantıya katıldı. Öyle bir konuşma yaptı ki, insanların ağızları açık kaldı. 
     Şevardnadze, ülkeleri değerlendirirken, onların asker gücüne değil müttefik olduğu ülkelere, komşulara bakılması gerektiğini söyledi ve örnek olarak Türkiye’yi verdi. Gürcistan’ın gücünün, Türkiye gibi bir müttefikten de kaynaklandığını söyledi. "Şimdiye kadar Kafkaslar’a hep Rusya’nın arka bahçesi olarak baktınız. Bundan sonra farklı bakmak zorundasınız" dedi. 
     Şevardnadze Türkiye’ye, Türkler’den çok daha fazla destek verdi. Daha fazla yüceletti. Ben hiçbir yabancı devlet başkanının böylesine bir konuşma yaptığına tanıklık etmedim. 
     
Uçakla seyahat eziyet oluyor      11 Eylül’den sonra Amerika’da çok şey değişti. Bunların başında da uçakla seyahat geliyor. 
     Amerikalılar kadar uçak kullanan başka bir millet tanımıyoruz. Kıtanın büyüklüğü yanısıra, rekabetin getirdiği ucuzluk, hava yollarının tercih edilmesiyle sonuçlanırdı. 
     Artık değil. Hiç değilse bir süre , Amerikalılar mümkün olduğunca uçaklardan uzak duracaklar. Yolcu sayısında yüzde 50 oranında düşüş var. 
     Buna bir de havaalanlarındaki güvenlik önlemleri eklenince, uçağa binmek eziyete dönüşüyor. 
     Havaalanında valiziniz röntgenden geçirilmekle kalmıyor, elle aranıyor. Titizlikle hazırladığınız veya tıklım tıklım doldurduğunuz valiz açılıyor ve içindeki her şey teker teker inceleniyor. Bütün mahremiyetiniz insanların önüne seriliyor. Kirli gömlek, çorap, bazen kokan ayakkabılarınızdan siz dahi utanıyorsunuz. 
     Buna rağmen kimse şikayet etmiyor. Aksine, yeterince aranmayınca sinirlenenlere bile rastlanıyor. 
     Güvenlik nedeniyle, kimi yollar kapanıyor, hareketten 2 saat önce gelinmesi koşulu kuruluyor. 
     Amerikan halkı ilk defa, terörün o soğuk yüzünü hissediyor. Yaşamları ve dünyaya bakışları da hızla değişiyor. 
     
     







Savaş gülleri 


İrtibat subayları bekleniyor 


Kuzey Irak'ta Kürt devleti hikayesi 


Bir aşk hikayesi 


Amerika savaşı kaybediyor 


İkinci üniversite başvuruları 


Aşkın ömrü kaç yıldır 2 


Kıssadan hisse 


Turizmci valinin suçu 


Halk Bankası bile yerli firmaları ihaleden dışlarsa... 


Kutsal örtülerin altında ne var 


Biraz sıkıntıdasınız 


Başı serin tutma zamanı 


Ek kaynak bayramı neleri gösterdi 


2002'de gelir de tüketim de artamayacak 


Global ürün, yerel kültür 


</TEXT>
</DOC>
