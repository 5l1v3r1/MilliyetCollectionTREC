<DOC>
<DOCNO> 11380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/son/sontur13.html </URL>
<DATE> 2001/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller bir türlü "halüsünasyon" diyemedi 
</HEADLINE>
<TEXT>

     DYP Genel Başkanı Tansu Çiller, Devlet Bakanı Kemal Derviş'den "Dünya Bankası'nın memuru" diye söz ederken, hazırlık çalışmaları süren ulusal programın da bir an önce açıklanmasını istedi. Çiller, konuşması sırasında "halüsünasyon" sözünü telaffuz edemeyince zor anlar yaşadı. 
     Çiller koalisyonu "hayaller" ortaya koymakla suçlarken "halüsünasyon" sözcüğüne takıldı. Çiller, yaklaşık, 7 kez bu sözcüğü ifade etmeye çalışırken salondan hafif gülüşmeler duyuldu. Çiller'in bu zor anı şöyle yansıdı "Türkiye gibi bir ülkeyi bu tür halüsanattan, bu tür hayali girişimlerle, halüsü, halü, halü.. ... Bunu söylemekte, Türkçesini ifade etmekte sıkıntı çekiyorum. Ama bir tür hayallerle ortaya konacak olan rüyalarla ortaya koymakta sıkıntınız olur. Bunu gerçekleştirmekte sıkıntınız olur. Türk milletinin kaderini bu tür hayallerle hipotek altına alamayız. Burada açıkca ilan ediyorum bu ülkenin başbakanlık makamı hemen hemen boştur." 



</TEXT>
</DOC>
