<DOC>
<DOCNO> 21932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/18/yazar/tamer.html </URL>
<DATE> 2001/05/18/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Sezer'e çağrı "Daha çok hukuk" 
</HEADLINE>
<TEXT>

     Bugün köşemin büyük bölümünü, geçtiğimiz aylarda Kanada'ya göç etmek durumunda kalan 42 yaşındaki okurumuz Ayhan Alakoç'a bırakıyorum 
     "Geçtiğimiz günlerde yazdığınız yazıda, sayıları hızla artan Türkiye'lerden bahsediyorsunuz. Doğu - Batı farkı, zengin - yoksul ayrımı, öteki Türkiye ve son olarak da kaçan Türkiye... Maalesef ben hangisine dahil olduğumu pek kestiremiyorum. Acaba kaçan mı, yoksa umuda yolculuk yapan mı Bunu zaman gösterecek. 
     Yazınızda iyi eğitimli ve paralı çok sayıda bankacının işsiz kaldığını yazmışsınız. Lütfen burada çok iyi düşünün. "Bu kadar iyi eğitimli bankacıya ihtiyacımız gerçekten var mıydı " diye... Hepsi de paralı ise, o zaman Batılı bankacılar iyice aptal. Çünkü bizimkiler kadar paraları yok, zengin değiller ama bankaları batmıyor ve işsiz kalmıyorlar 
     Hem iyi bankacı olacaklar, hem de bankaları batacak. İşsiz kalınacak, ama rahatlığa alışıldığı için daha mütevazı bir iş de yapmayacak beyefendiler Ayrıca birkaç dil bilen ve parası olmayan işsiz kardeşlerimizden de bahsediyorsunuz. Sizce normal değil mi Kimse burnundan kıl aldırmıyor ve herkes kendini general zannediyor, aynen Meksika ordusu gibi. Hiç tecrübesi olmayan bir genç, Türkiye'de sadece lisan biliyor diye hemen yukarıya tırmanmak istiyor ve mutsuz oluyor. Çünkü 1980 sonrası gençliği hemen başa geçecek ve her şeyi düzeltecek Nasıl düzelttiklerini gördük değerli prenslerin. Bu genç kardeşlerimiz, öncelikle bu zihniyeti değiştirmek ve bir yerden başlayıp yükselmek zorundalar. 
     Ben 5 ay önce eşim ve 4 yaşındaki oğlumla Kanada'ya zorunlu olarak göç etmiş, uzun yıllar otomotiv sektöründe çalışmış, 42 yaşında sade bir vatandaşım. Ama tek farkla Çok düşünen ve her türlü ahlaksızlığa takılan... 
     17 Ağustos deprem felaketinde Gölcük'te annemi, babamı ve 22 yaşındaki kardeşimi kaybettim. Biz bu felaketin acısını üzerimizden atmaya çalışılırken, kimlerin affedileceği belli olmayan bir yasa tasarısı yüce Meclis'e yüce olmayan insanlar tarafından getirildi. Ben ve benim gibi insanların onuru, gururu, acısı hiçe sayıldı. İşte o tarihte Türkiye'den ayrılmaya karar verdik, çünkü canımızı koruyamaz hale gelmiştik. 
     Buradan, sizden şunu istiyorum. Lütfen bu yazıyı yayımlayın ve Türkiye'nin hukuk kökenli ilk Cumhurbaşkanı'ndan benim adıma daha fazla hukuk isteyin. Çünkü Kanada'ya geldikten sonra burada şunu iyice gördüm Meclis'in çoğunluğu hukukçulardan ve insan hakları savunucularından teşekkül ediyor. Cahil, ilkokul mezunu, başarısı olmayan insanlar seçilip de Meclis'e giremiyor. 
     Bir meclis düşünün ki işi yasa yapmak, ama daha çok bakkal - çakkal tipli insanlardan oluşacak Sonumuz ortada işte..." 
     
Rekabet Kurumu’yla ilgim yok’      Özer Uçuran Çiller, 17 Mayıs’ya yayınlanan "Tüketici Fonu, Rekabet Kurumu’na " başlıklı yazıyla ilgili yaptığı açıklamada söz konusu yazıdaki iddialara yanıt vererek, şöyle dedi 
     "Yazarın iddialarının aksine, Rekabet Kurumu’nun omurgasının belirlenmesinde hiçbir şekilde etkili olmadım ve Aydın Ayaydın’ı bu kurumun başına ben getirmedim. Esasen, uhdesinde hiçbir kamu görevi ve yetkisi olmayan bir sade vatandaş olarak, bu konularda herhangi bir etkide bulunmam söz konusu olamaz. Diğer taraftan, Aydın Ayaydın’ın daha sonra bir başka partiden milletvekili olması da, iddianın ne kadar tutarsız olduğunu göstermektedir. Eğer, adı geçen yazar da hala bu iddialarında ısrarlı ise, müfteri durumuna düşmemesi için, kendisini bunları ispata davet ediyorum. 
     Milliyet gibi ciddi tanınan bir gazetede, bu tür iddialar yayınlanmasını yadırgadığımı belirtirim." 
     
     







Yeni dinamizm 


Cinayete ödül... 


Hükümetteki hava 


Lise Müdürü ve linç hukuku 


Hukuksuzluğa karşı hukuk reformu... 


Omletli siyaset 


19 Mayıs 1915 


Önemli kalmanın yolu... 


Ne olacak bu bankaların hali 


Hukuk nasıl kurtulur 


Kültür de denetlenir 


MHP ve kabine 


Sezer'e çağrı "Daha çok hukuk" 


Dükkanlar satılacak 


Sadun Hoca’nın " şıköları 


Balkaner’in kasasından Demirel’e uzanan liste 


</TEXT>
</DOC>
