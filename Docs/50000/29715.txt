<DOC>
<DOCNO> 29715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/guncel/gun06a.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır’da telefonlar sustu 
</HEADLINE>
<TEXT>

Türk Telekom, borcu ödenmeyen tüm telefonları kesti, 4 bin aboneyi icraya verdi 
     NAMIK DURUKAN Diyarbakır DHA 

     Diyarbakır'da güvenlik hizmetinde kullanılanlar hariç tüm resmi kurumların telefonları borç nedeniyle kesildi. 
     Başbakanlık genelgesinden sonra harekete geçen Telekom İl Müdürlüğü, il ve ilçe merkezlerindeki resmi kurumlara, borçlarını ödemeleri için ihtarname çıkardı. Ancak uyarıya rağmen kurumlar borçlarını ödeyemeyince, tüm telefonlar görüşmeye kapatıldı. 
     
     Yazıyla uyarıldılar 
     1 trilyon lirayı aşkın borcu bulunan resmi kurum ve kuruluşlara kısa sürede ödeme yapmaları için Telekom tarafından yazı gönderilirken, kent merkezinde sadece Valilik, jandarma ve emniyet birimlerinin telefonları görüşmeye açık tutuldu. Borcunu ödeyemeyen resmi kurumlar arasında, bölgenin tek araştırma kurumu olan Dicle Üniversitesi Tıp Fakültesi de bulunuyor. 
     Bu arada kent merkezinde, biriken borcunu ödemediği gerekçesiyle 4 bini aşkın abone icraya verilirken, 15 bin abonenin telefonu da yine borçları nedeniyle kesildi. İcraya verilen abonelerle ilgili haciz kararı da uygulandı. 
     



 GÜNCEL 





















</TEXT>
</DOC>
