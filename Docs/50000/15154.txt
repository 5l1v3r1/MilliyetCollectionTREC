<DOC>
<DOCNO> 15154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/son/sontur20.html </URL>
<DATE> 2001/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekonomik krizden etkilenen travesti, Cumhurbaşkanlığı Köşkü önünde olay çıkarttı 
</HEADLINE>
<TEXT>

     Cumhurbaşkanlığı Köşkü önünde olay çıkaran travesti Okşan Öztok gözaltına alındı. 
     Emniyet yetkililerinden alınan bilgiye göre, Okşan Öztok adlı travesti, Cumhurbaşkanlığı Köşkü önüne gelerek içeri girmek istedi. Koruma görevlilerinin engel olduğu Öztok daha sonra bağırmaya başladı. Kendini yakacağını ifade eden Öztok, gözaltına alınarak İnfaz Büro Amirliği görevlilerine teslim edildi. 
     Emniyet yetkilileri, 1 Nisan günü de Öztok'un köşk önünde, ''Çalışmak istiyorum'' diye pankart açtığını belirterek, travesti Öztok'un televizyon kanallarını sık sık arayarak bu tür eylemlerde bulunduğunu kaydettiler. 
     Öztok'un fuhuşu bırakarak dükkan açıp ticarete başladığını ancak ekonomik kriz nedeniyle battığını belirten yetkililer, hakkında kesinleşmiş hapis cezası bulunan Öztok'un mahkemeye gönderileceğini bildirdiler. 




</TEXT>
</DOC>
