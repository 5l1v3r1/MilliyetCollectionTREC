<DOC>
<DOCNO> 16118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/son/sontur01.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP'li İlçe Başkanı adam kaçırmaktan gözaltında... 
</HEADLINE>
<TEXT>

     Aralarında MHP Turgutlu İlçe Başkanı Muharrem Baysak'ın da bulunduğu 9 kişi, alacak-verecek meselesi yüzünden bir genci kaçırdıkları gerekçesiyle gözaltına alındı. 
     Alınan bilgiye göre, İzmir'in Kemalpaşa ilçesine bağlı Bağyurdu Beldesi Yeşilköy'de celeplik yapan Cemal Yılmaz, jandarma ekiplerine başvurarak, oğlu Fehmi Yılmaz'ın 18 kaçırıldığını söyledi. 
     Cemal Yılmaz, aralarında MHP Turgutlu İlçe Başkanı Muharrem Baysak'ın da 43 bulunduğu kişilerin kaçırdıkları oğluna karşılık kendisinden bir alacak-verecek ilişkisinden dolayı para istediklerini, jandarma ekiplerine bildirdi. 
     Bağyurdu Jandarma ekiplerince düzenlenen operasyonda Fehmi Yılmaz'ın kaçırılması olayına karıştıkları belirtilen Muharrem Baysak, Murat Bakıcı 28 , Muhammet Dilak 29 , İsmail Toparlak 19 , Salih Norman 45 , Recai Gürçak 50 , İlker Çokaklı 19 , Ömer Yakup ve Rauf Yakup'u gözaltına aldı. 
     Alacak-verecek ilişkisinin niteliğini öğrenmek amacıyla baba Cemal Yılmaz'ın da ifadesine başvurulduğu, yakalanan kişilerin ifadeleri doğrultusunda olayla ilişkisi olduğu belirlenen başka isimlerin arandığı öğrenildi. 
     Kaçırılan Fehmi Yılmaz'ın ailesine teslim edildiği ve sağlık durumunun iyi olduğu bildirildi. 




</TEXT>
</DOC>
