<DOC>
<DOCNO> 6470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/son/sontur10.html </URL>
<DATE> 2001/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Köprüde onarım İstanbulluları trafikte çıldırttı 
</HEADLINE>
<TEXT>

     Fatih Sultan Mehmet Köprüsü'nün, İstanbul-Ankara istikametindeki sağ şeritinde bu akşam başlayacağı bildirilen asfalt onarım çalışmasının erkene alınması trafik sıkışıklığına neden oldu. 
     Fatih Sultan Mehmet Köprüsü'nün Güney kesiminde, İstanbul-Ankara istikametindeki sağ şeritte yapılması planlanan asfalt onarım çalışmasına sabahın erken saatlerinden itibaren başlandı. Çalışmalar nedeniyle trafik şerit sayısı düşerken, Fatih Sultan Mehmet Köprüsü güzergahını tercih eden çok sayıda araç trafiğe takıldı. Köprü girişi ve Avrupa yakasındaki bağlantı yolları üzerinde hafta sonu olmasına rağmen büyük trafik yoğunluğu yaşanıyor. 
     Karayolları 17. Bölge Müdürlüğü'nden dün yapılan ve bugün gazetelerde yer alan açıklamada, asfalt onarım çalışmalarına 10 Şubat Cumartesi günü saat 21.30'da başlanacağı ve 12 Şubat Pazartesi sabahı saat 06.00'da bitirileceği duyurularak, sürücülerin alternatif yolları kullanmaları önerilmişti. 
     




</TEXT>
</DOC>
