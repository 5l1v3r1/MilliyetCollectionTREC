<DOC>
<DOCNO> 22159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/son/sontur14.html </URL>
<DATE> 2001/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatya'da 19 Mayıs buruk kutlandı 
</HEADLINE>
<TEXT>

     19 Mayıs Atatürk'ü Anma Gençlik ve Spor Bayramı, Malatya'da buruk geçiyor. 
     Malatya'daki ilk tören, Atatürk Anıtı'na çelenklerin konulmasıyla başladı. Vali Mustafa Yıldırım, 2. Ordu Kurmay Başkanı Tümgeneral Ali Nihat Özeyranlı ve Belediye Başkan Vekili Rıdvan Karakaplan'ın katıldığı törende, saygı duruşunun ardından İstiklal Marşı eşliğinde göndere Bayrak çekildi. 
     Vali Yıldırım, İnönü Stadyumu'ndaki törende, 19 Mayısların, bir direnişin, yok edilmek istenen bir ulusun ben yok olmayacağım diye şahlanışının yıldönümü olduğunu söyledi. 
     Türk Ulusu'nun Ulu Önder Mustafa Kemal Atatürk gibi bir lidere sahip olmasının, Tanrı'nın bir lütfu olduğuna işaret eden Vali Yıldırım, şöyle dedi 
     ''Milletleri yönlendirenler, liderlerdir. Ulusal Kurtuluş Savaşı'nda en büyük şansımız, Gazi Mustafa Kemal gibi bir lidere sahip olmamızdır. Türkiye Cumhuriyeti her şeyden önce laik bir devlettir. Bunu iyi anlamanızı istiyoruz. Laiklik öncellikle inanç özgürlüğü demektir. Ama laiklik inançların devlet yönetimine karıştırılmamasıdır. Dünya tarihi din kavgalarından çok çekmiştir.'' 
     Vali Yıldırım, 16 Mayıs 2001 tarihinde CASA tipi askeri nakliye uçağının düşmesi sonucu 34 askeri personelin şehidin olduğunu anımsatarak, ''Kahraman 34 askerimiz şehit oldu. Onlar bütün ömürlerini Türkiye Cumhuriyeti'nin geleceğine ve Türk birliğine adamışlardır. 34 şehidimiz var, İçimiz kan ağlıyor'' dedi. 
     







</TEXT>
</DOC>
