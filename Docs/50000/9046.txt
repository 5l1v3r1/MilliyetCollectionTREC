<DOC>
<DOCNO> 9046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/son/soneko27.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Akaryakıta zam bayram sonrasına 
</HEADLINE>
<TEXT>

     Enerji Bakanlığı, Başbakanlığa bir kararname göndererek, kurların dalgalanmaya bırakılmasının ardından liranın değer kaybı nedeniyle akaryakıt fiyatları üzerindeki artış baskısını önlemek için akaryakıt ürünlerine uygulanan otomatik fiyat sisteminin bayram sonrasına kadar ertelenmesini istedi. 
     Reuters'e bilgi veren bir yetkili, "böylece bir anlamda bayram sonrasına kadar petrol ürünleri fiyatları, kurların serbest bırakılmasından önceki fiyatta kalmış oldu" dedi. 
     Yetkili, kararnamenin uygulanmaması halinde cuma kuru düzeyine göre akaryakıt ürünlerine yüzde 35 civarında bir zam yapılmasının gerektiğini ama bu kararname ile buna gerek kalmadığını söyledi. 
     Bayram sonrasında Hazine yetkilileri ile Enerji Bakanlığı yetkililerinin bir araya gelerem liranın dolar karşısındaki değer kaybının iç piyasadaki petrol fiyatlarına nasıl yansıtılacağını görüşecekler. 




</TEXT>
</DOC>
