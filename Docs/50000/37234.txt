<DOC>
<DOCNO> 37234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/son/sondun14.html </URL>
<DATE> 2001/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hillary Clinton'dan taş "Bill'in de senatörüyüm' 
</HEADLINE>
<TEXT>

     Bill Clinton'ın adı Beyaz Saray stajyeri Monica Lewinsky ile seks skandalına karıştığında eşinin yanında yer alan eski ABD Başkanı Bill Clinton'ın eşi, New York Senatörü Hillary Clinton, ilişkinlerinde ''kimin patron olduğunu'' ima edercesine, ''New Yorklu olduğuna göre Bill'in senatörüyüm'' dedi. 
     Hillary Clinton, ayrıca kariyerinde ilerlemesinde eşinin kendisine yardımcı olduğunu söyledi. 
     Hillary Clinton, Almanya'da yayımlanan Bunte dergisiyle yaptığı söyleşide, ''eşinin hayal gücünün geniş olduğunu'' belirterek, ''Bill, politika hakkında herkesten çok şey biliyor'' dedi. 
     ''Geçmişte her zaman eşine yardımcı olduğunu'' ifade eden Hillary,''Şimdi onun boş vakti var ve kariyerimde ilerlememe yardımcı oluyor. Daha birkaç gün önce, bir sonraki gün yapmayı planladığım konuşma metnine baktı ve bana birkaç faydalı öneride bulundu'' diye konuştu. 
     Kiminle görüşmesi gerektiği, kimin önemli kişilik olduğu ve herhangi bir konu hakkında kimden bilgi edineceği konularında Bill Clinton'ın kendisine tiyolar verdiğini belirten Hillary, ''Bill ile aramızda, ilk tanıştığımız günden beri büyük bir ortaklık var'' diye konuştu. 
     Hillary, eşiyle beraber evlerini dekore etmekten büyük keyif aldıklarını belirterek, ''Bu bize eski günlerimizi hatırlatıyor'' dedi. 







</TEXT>
</DOC>
