<DOC>
<DOCNO> 36395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/10/son/soneko05.html </URL>
<DATE> 2001/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ocak-Mayıs döneminde ihracat miktar olarak arttı, ithalat geriledi 
</HEADLINE>
<TEXT>

     Türkiye'nin bu yıl Ocak-Mayıs dönemindeki dış ticaretinde, önceki yılın aynı dönemine göre, ihracat miktar olarak artarken, ithalat geriledi. Fiyatlar, ihracatta düştü, ithalatta ise arttı. 
     Devlet İstatistik Enstitüsü DİE , 1994 bazlı dış ticaret endekslerinin bu yıl Mayıs ayı sonuna ilişkin verilerini açıkladı. Endeks verilerine göre, Mayıs ayında, Nisan ayına göre, ithalatın miktar olarak yüzde 20.9 artmasına karşın, fiyatlar yüzde 0.9 azaldı. Mayıs'da, Nisan'a göre ihracat miktar olarak yüzde 9.1 artarken, fiyatlar yüzde 1.5 geriledi. 
     Ocak-Mayıs dönemi itibariyle ise önceki yılın aynı dönemine göre, ihracat miktar endeksinde yüzde 28.3 artış olmasına karşın, fiyat endeksi yüzde 0.5 geriledi. Aynı dönemler itibariyle ithalat miktar endeksinde yüzde 28.2 azalma olurken, fiyatlar yüzde 6.1 yükseldi. Mayıs sonu itibariyle 12 aylık ortalamalara göre, ihracat miktar olarak yüzde 11.9, ithalat ise yüzde 6.7 arttı. İhracat fiyat endeksinde yüzde 1.7 gerileme yaşanırken, ithalatta fiyatlar yüzde 4.3 yükseldi. 






</TEXT>
</DOC>
