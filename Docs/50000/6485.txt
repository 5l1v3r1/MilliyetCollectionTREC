<DOC>
<DOCNO> 6485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/11/ekonomi/eko06.html </URL>
<DATE> 2001/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol yine tırmanışa geçti 
</HEADLINE>
<TEXT>

OPEC’in petrol üretimini kısma kararı etkisini gösterdi. Petrolün varil fiyatı 30 dolara yükselerek, yılın en yüksek seviyesine çıktı 
     EKONOMİ SERVİSİ 

     Petrol İhraç Eden Ülkeler Örgütü’nün OPEC şubat ayının başında aldığı, günlük petrol üretimini düşürme kararı piyasalarda etkisini göstermeye başladı. Petrolün varil fiyatı bu hafta 30 doların üzerine çıkarak, geçen yıl Aralık’tan bu yana en yüksek seviyesine ulaştı. 
     OPEC, günlük üretimi 1.5 milyon varil düşürme kararı almıştı. 
     Bu arada özellikle ABD ve çevre ülkelerde şubata kadar görece sıcak geçen kış aylarının birdenbire sertleşmesinin, ısınma amaçlı petrol talebini artırdığı belirtiliyor. 
     Uzmanlar, OPEC’in üretim kesintisinin yanısıra Irak’ın petrol ihracatının durdurulmasının, günlük petrol üretiminin toplam 2.5 milyon varil azalmasına neden olduğunu belirterek, durumunu ileriki günlerde kritik bir h l alabileceğine dikkat çekiyor. 
     
     Ekonomiye zarar verir 
     Geçen yıl aynı aylarda petrol fiyatları ortalama 28 dolar civarında seyrediyordu. 2000 yılı içinde 36 doları görerek en yüksek seviyesine çıkan petrolün varil fiyatı 1999 yılında 10 dolara kadar düşmüştü. 
     Yükselen fiyatların, enflasyon ve durgunluk riski taşıyan global ekonomiye ve gelişmekte olan ülkelere zarar vermesinden endişe ediliyor. 
     


 EKONOMİ 

















</TEXT>
</DOC>
