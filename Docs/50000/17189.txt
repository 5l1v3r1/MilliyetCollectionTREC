<DOC>
<DOCNO> 17189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/spor/spo10.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Yıldıray ilk kez      DÜNYA Kupası grup elemelerinde iddiasını sürdüren A Milli Takımımız'da, Arnavutluk ile yapılacak özel maçın kadrosu bugün açıklanacak. Şenol Güneş tarafından belirlenecek kadroda Sergen, Oktay'ın da yer alması beklenirken, Bochumlu Yıldıray Baştürk ilk kez çağırılacak. Ay - Yıldızlı ekibimiz, salı günü Gaziantep'e gidecek ve Kamil Ocak Stadı'nda Arnavutluk ile oynayacak. 20.15'teki karşılaşma TRT 1'den naklen yayınlanacak. 
     
Finalin adı Liverpool Alaves      UEFA Kupası’nda Liverpool İngiltere ve Alaves İspanya finale çıktı. Liverpool deplasmanda 0 - 0 berabere kaldığı Barcelona’yı kendi evinde 1 - 0 yenerken kupanın ilk turunda Gaziantep’i eleyen İspanyol Alaves ise sahasında 5 - 1 mağlup ettiği Kaiserslautern’i Almanya’da 4 - 1’le geçti. 
     
Jardel’e gönderme      GENÇLERBİRLİĞİ, Ankara Özel Yüksel Sarıkaya İlköğretim Okulu tarafından düzenlenen törene katıldı. Bir öğrencinin "Jardel’in yerinde olmak ister miydin" sorusu üzerine Ümit Karan, "Bu soruyu asıl Jardel’e sorun. O benim yerimde olmak ister mi " karşılığını verdi. 
     
Körfez hızlı başladı      LİGİN ikinci yarısının yenilgisiz ekibi Kocaelispor’da, iç transferde ilk imzaların Beşiktaş maçından sonra atılacağı bildirildi. İkinci Başkan Hikmet Erenkaya, "Kadromuzu koruyup, birkaç takviyeyle şampiyonluğa oynamak istiyoruz" dedi. 
     
Önce Bursaspor’      PSG’nin istediği Okan ile E.Frankfurt’un talip olduğu Murat, "Önce Bursaspor" dediler. Yeşil - Beyazlı ekibin 46 golünden 30’una imza atan iki futbolcu, yönetimin kararlı olması durumunda Bursaspor ile sözleşme imzalamaya hazır olduklarını söylediler. 
     
Dev maç Ilgaz'ın      Adana - Trabzon Orhan Erdemir 
     F.Bahçe - Gaziantep Murat Ilgaz 
     Denizli - A.Gücü Sebahattin Şahin 
     Siirt Jetpa - Kocaeli Ali Şahan 
     Y.Yozgat - Bursa İsmet Cengiz 
     Ç.Rize - G.Saray Bülent Uzun 
     G.Birliği - İstanbulspor Çetin Sarıgül 
     Antalya - Erzurum Metin Seval 
     
Sürpriz kadro      SLOVAKYA'DA 21 - 29 Nisan tarihlerinde yapılacak 40. Avrupa Erkekler Halter Şampiyonası'na katılacak milli takım, sadece dört sıklette mücadele verecek. Türkiye'yi 56'da Halil Mutlu ve Sedat Artuç, 69'da Ekrem Celil, Reyhan Arabacıoğlu, 85'te Mehmet Yılmaz, Dursun Sevinç ve 105'te Bünyamin Sudaş ile Aziz Alpak temsil edecek. 
     


 SPOR 


























</TEXT>
</DOC>
