<DOC>
<DOCNO> 9802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/03/guncel/gun14.html </URL>
<DATE> 2001/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Boşanmayan eşe meydan dayağı 
</HEADLINE>
<TEXT>

     M. AKİF ERDEM istanbul 

     Her gün onlarca boşanma davasına mekan olan Kadıköy Adliyesi, dün ilginç bir boşanma kavgasına sahne oldu. Fikirtepe’de oturan Emin ve Aynur Ergüven çifti, boşanma kararı alıp dilekçelerini vermek üzere adliyeye geldiler. Ancak Aynur Ergüven boşanmaktan vazgeçtiğini söyledi. Söylemesiyle de kocasının çılgına dönmesi bir oldu. Tekme ve yumruklu saldırıya geçen koca, eşini saçından sürükledi. 
     
Polis bile şaşırdı      Vatandaşların şaşkın bakışlarla izlediği meydan dayağı, polisin araya girmesiyle son buldu. Güçlükle yatıştırılan koca gözaltına alınırken, yediği darbeler sonucu kendinden geçen genç kadın ise hastaneye kaldırıldı. 
     Mardin’de başka bir kadınla dini nikahla evli olduğu öğrenilen Emin Ergüven karısının kendisini aldattığını ileri sürdü. Aynur Ergüven ise kocasıyla anlaşmalı evlendiğini ancak sonradan onu sevdiğini söyledi. 
     


 GÜNCEL 

























</TEXT>
</DOC>
