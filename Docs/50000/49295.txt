<DOC>
<DOCNO> 49295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/son/sontur04.html </URL>
<DATE> 2001/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay'dan ölüm cezasına ilişkin karar... 
</HEADLINE>
<TEXT>

     Yargıtay, Anayasa'ya eklenen hükümlü ölüm cezasına sınırlama getirildiğine işaret ederek, Türk Ceza Kanunu'nda bu sınırlama dışındaki ölüm cezası gerektiren suçlar için yeniden hüküm kurulması gerektiğine karar verdi. Yüksek Mahkeme, Anayasa'daki değişiklik nedeniyle, yerel mahkeme tarafından adam öldürme suçunun temel cezası olarak verilen idam cezası kararını bozdu. 
     Yargıtay 1. Ceza Dairesi, bu kararı, Konya 2. Ağır Ceza Mahkemesi'nde TCK'nın ''mevsuf adam öldürme'' fiilini düzenleyen ve ölüm cezasını öngören 450 7 maddesine göre yargılanan bir kişi hakkında verilen hükmün temyiz incelemesini yaparken aldı. 
     Yargıtay 1. Ceza Dairesi, yerel mahkemenin verdiği kararı esas olarak yerinde buldu. Ancak sanığın yargılandığı TCK'nın 450 7 maddesinin temel ceza olarak ölüm cezasını öngördüğü hatırlatılan 1. 
     Ceza Dairesi'nin kararında, şöyle denildi 
     ''Uygulama maddesindeki temel cezanın TCK'nın 450 7 maddesi ile belirlenmiş olması, 17 Ekim 2001 tarihinde yayımlanarak yürürlüğe giren ve Anayasa'nın 38. maddesine, 'savaş, çok yakın savaş tehditi ve terör suçları halleri dışında ölüm cezası verilemez' hükmünü ekleyen 4709 sayılı Yasa'nın öngördüğü normlar disiplini karşısında, TCK'nın 
     2 2 maddesinin lafzı ve ruhu itibarıyla Yasa'nın 450. maddesince temel 
     ceza olarak verilebilecek ölüm cezalarının Anayasal geçerliliğinin kalmaması, TBMM'ce ceza yasalarında yapılacak zorunlu uyarlama ve değişimler gözetilerek sanığın öldürme suçuyla ilgili olmak üzere yerel mahkemece yeniden hüküm kurulması zorunluluğunun doğması nedeniyle hükmün bozulmasına karar verildi.'' Yargıtay kaynakları, TCK'da yapılacak değişiklikle mevsuf adam öldürme fiiline ölüm cezası verilmesinin kaldırılacağını, dolayısıyla sanığın yargılanacağı temel ceza değişeceği için sonuç cezanın da değişebileceğini kaydettiler. Aynı kaynaklar, TCK'da Anayasa'ya uygun değişiklik yapılıncaya kadar yerel mahkemelerin bu durumu ''bekletici sorun'' yaparak davaları karara bağlamaması gerektiğine işaret ettiler. 
     






</TEXT>
</DOC>
