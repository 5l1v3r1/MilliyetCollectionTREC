<DOC>
<DOCNO> 10028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/05/ekonomi/eko10a.html </URL>
<DATE> 2001/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Harcamanızı paranıza göre yapın 
</HEADLINE>
<TEXT>

PORTFÖY 
     YAŞAR ERDİNÇ 

     "Niçin başka ülkelerde siyasi bir çekişme krizlere sebep olmaz da, bizde siyasi bir çekişme veya kavga bir anda kriz yaratır Bunu anlamamız mümkün değil." 
     Bu soruyu hem mail ile hem de günlük konuşmalarımızda çokça işitiyorum. Ecevit - Sezer krizi sırasında, Fransız Başbakanı ve Cumhurbaşkanı arasında da gerginlik çıkmıştı. Fakat orada kriz falan olmadı, ama bizde köydeki vatandaştan tutun da en büyük sanayicisine kadar herkesin etkilendiği büyük kriz ortaya çıktı. 
     Yukarıdaki soruyla karşılaştığımda şu örneği veriyorum. Teşbihte hata olmaz derler, hata varsa okuyucularım beni affetsinler. 
     
Borçla büyümüşler      Düşünün ki, bir apartmanda gelir düzeyi yüksek insanlar oturuyor ve hepsinin arabası var. Bu apartmanın kapıcısı Ahmet Efendi, kapıcı geliri elde ederken, eşi de günlük ev temizliğine gidiyor ve karı - koca olarak belirli miktarda gelirleri var. Fakat işin garibi onların da arabası var, evinde her türlü elektrikli ve elektronik eşya mevcut. Çanak anten ile tüm dünyayı izleyebiliyorlar. Yani refah seviyeleri neredeyse apartmanın diğer sakinlerine eşit. Ama işin detayını araştırdığınızda apartmanın diğer sakinlerine borçlu olduklarını görüyorsunuz. Borçla büyümüşler. Siz de onlara borç vermişsiniz. Fakat duyuyorsunuz ki, adam eşiyle kavga ediyor. Size söyledikleri ödeme planına göre karısının gelirlerinden ödeme yapılacağı belirtilmesine rağmen, kadın babasının evine gitmeyi kafasına koymuş. Yani artık bu işi birlikte götüremeyecek ve istenilen yapısal değişiklikleri yapamayacaklar. 
     Bunu duyan ve borç veren diğer apartman sakinleri de paralarını tahsil için tüm çabalarını ortaya koyuyorlar ve adamın elindeki gelirlerden cebindekini alıyorlar Yabancılardan dışarıya döviz kaçışı veya Merkez Bankası’ndan döviz talebi . 
     Fakat yakın akrabalar da Ahmet Efendi’den tahsil edecekleri paraları alamadıkları için kendi aralarında para ödemesinde sorun çıkıyor Bankaların takasta açığa düşmeleri ve likidite sorunu . 
     
Ahmet Efendi kurtulacak mı      Eldeki avuçtaki parayı apartman sakinleri alınca yakın akrabalarına olan borçların ödenmesi için, yeniden yakın akrabalarından borçlanmak zorunda kalacaklar İç borç ödemesinde sorun . Siz olayı biraz geç duyuyorsunuz ve telaşa kapılıp borcunuzu tahsile gidiyorsunuz. Para yok. Televizyona el koyuyorsunuz fakat televizyon fazla para etmiyor Devalüasyonun varlık değerleri üzerindeki eritici etkisi . 
     Kapıcı Ahmet Efendi kurtarılabilir mi Apartman sakinleri yabancılar Ahmet Efendisiz yapamayacaklarını biliyorlar ve ona ihtiyaçları var. Eğer borçlarını yeniden ödeyebileceğine dair güven verirse ek kaynak yaratılarak bu krizden çıkması sağlanabilir. Fakat Ahmet Efendi’nin şu ana kadar ki performansı güven vermekten uzak. 
     Ahmet Efendi’nin Amerika’da tahsil yapmış amcasının oğlu geldi ve apartman sakinlerini yakından tanıyor. Onlara güven verecek ayrıntılı bir program hazırlıyor. Önce Ahmet Efendi’nin yakın akrabaları ile olan ilişkisini ele alacak Bankacılık sistemi ve kamu bankalarının rehabilitasyonu . 
     
Her detay düşünülmeli      Şu an için karısı ile olan ilişkisi düzelmiş durumda ve bir karı - koca kavgasının yarattığı bu krizin bir daha olmaması için her detayı çok ayrıntılı olarak düşünmek zorunda. Eğer güven verici bir program hazırlarsa Ahmet Efendi kurtulur. 
     Bundan sonra Ahmet Efendi boğazından kesip, daha az yiyerek, bahçesinde ürettiği domates ve patatesi dışarıya satarak, ek gelir yaratmaya çalışacak. 
     Dileriz, evde sus pus oturan, Ahmet Efendi’nin birkaç bilmiş yakını, Amerika’dan gelmiş amcasının oğlununun kuyusunu kazmaz da, O’nun hazırlayacağı programı ve politikaları bir görürürüz. 
     Dilerim bu örnek sorunuza cevap olmuştur. Üretmeden önce harcarsanız ve bunu borçlanarak yapıyorsanız er ya da geç Ahmet Efendi’nin durumuna düşersiniz. Diğer bloklardaki kapıcılarda da bu tür problemler olmuştu. Şimdi onların tecrübelerinden yararlanma zamanıdır. 
     


 EKONOMİ 





















</TEXT>
</DOC>
