<DOC>
<DOCNO> 16901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/son/sonspo12.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe, Gaziantepspor'a hazırlanıyor 
</HEADLINE>
<TEXT>

     Fenerbahçe, 21 Nisan Cumartesi günü kendi sahasında Gaziantepspor ile yapacağı lig maçının hazırlıklarını, bugün ümit takım ile yaptığı hazırlık maçıyla sürdürdü. 
     Samandıra Tesisleri’nde teknik direktör Mustafa Denizli yönetiminde gerçekleştirilen antrenmanda sarı-lacivertliler, ümit takım ile oynadıkları hazırlık maçını Andersson 5 , Yusuf 2 , Ogün, Serhat ve Semih’in golleriyle 10-1 yendi. Hazırlık maçını antrenör Oğuz Çetin yönetirken, sakatlıkları süren Rüştü ve Johnson maçta yer almadı. 
     Teknik Direktör Mustafa Denizli, ümit takım ile oynanan hazırlık maçını ilk bölümünü taktik çalışma yaptığı gerekçesiyle basına kapatırken, maçın ikinci yarısının başlarında basına antrenmanı izlemesi için izin verdi. 
     Maçın basına açık olan bölümünde teknik direktör Denizli’nin forvette Andersson, Baliç ve Serhat’ı üçlü forvet oynatması dikkat çekti. 
     Bu arada sarı-lacivertlilerin bugün yaptığı antrenmanı Milli Takımlar Teknik Direktör Şenol Güneş de izledi. Fenerbahçe, Gaziantepspor maçı hazırlıklarına yarın yapacağı antrenmanla devam edecek. 
     




</TEXT>
</DOC>
