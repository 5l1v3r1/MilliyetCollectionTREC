<DOC>
<DOCNO> 12700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/yazar/tamer.html </URL>
<DATE> 2001/03/23/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
31 Mart kabusu 
</HEADLINE>
<TEXT>

     Önce İzmir Ticaret Odası, ardından Türkiye Odalar Birliği günlerdir gazetelere çarşaf çarşaf moral ilanları veriyorlar. Hepsindeki ana mesaj "Biz bu krizi de aşarız " Ofis Mobilya Sanayii ve İşadamları Derneği'nin benzeri bir ilanı da gazetelerde yer aldı. 
     Reklam grup başkanımız sevgili Viki eminim hayatından memnundur. 
     Piyasaların tümüyle durduğu, çek - senet işlemlerinin yapılamadığı bugünkü ortamda, Türkiye'nin dört bir yanındaki meslek odalarında tabandan oda yönetimlerine büyük baskı var. Özellikle de banka kredisiyle çalışanlar için 31 Mart kabusu kapıda Kriz sonrasında fırlayan faizlerle 3 aylık kredi geri ödemelerini yapabilmeleri, üstelik para trafiği de durmuşken hiç mümkün görünmüyor. Zaten TOBB Başkanı Fuat Miras da dün Başbakan Yardımcısı Hüsamettin Özkan'la bu konuyu görüştü. Ve eğer önümüzdeki birkaç gün içinde faizlerle ilgili bir orta yol bulunmazsa, Viki'nin gözleri daha da parlayabilir. Zira ilan veren meslek odalarına anlayabildiğim kadarıyla yenileri eklenecek. 
     21 Mart'ı yüzümüzün akıyla atlattık. Reel sektörün kabusu 31 Mart da umarım kazasız belasız atlatılır. 
     
Sakıp Bey gençleri sever      Sakıp Sabancı gençlerle çalışmayı öteden beri sever. Yıllar önce TÜSİAD'da da yönetimin bir sonraki kuşağa bırakılmasına önayak olmak üzere gençleri Ömer Dinçkök, Cem Boyner, Bülent Eczacıbaşı, Güler Sabancı, Halis Komili etrafına toplayarak 1 yıl süreyle yönetim kurulu başkanlığı yapmış ve ardından koltuğunu Dinçkök'e devretmişti. 
     Kemal Derviş'in hafta başında açıkladığı çerçeve anlaşmayla ilgili olarak büyük patronların Sabancı Center'daki toplantısında veliahtları toplayıp görüşlerini alma fikri de Sakıp Bey'e aitmiş meğer. Duyunca hiç şaşırmadım. 
     Sakıp Bey Mustafa Koç, Ömer ve Ali Sabancı, Mehmet Ali Yalçındağ ve Ferit Şahenk'i Sabancı Center'a davet etmiş. Gençlerin toplantısına başkanlık ederek onlara sorular sormuş, verdikleri cevaplardan notlar almış. Bir saat sonra da gençleri de yanına almış ve hep birlikte büyük patronların toplantısına katılmışlar. Ve 2 kuşak bir arada görüş alışverişinde bulunmuşlar. 
     
Küresel küçülme      Amerika'da 1.5 ayda 3. kez faiz indirimine gidildi. Hala ekonomide herhangi bir kıpırdanma yok. Wall Street ve Nasdaq'kaki çöküş de sürüyor ve kimse dipten dönüşün ne zaman olacağını bilemiyor. 
     Japonya'da vergi indirimleri ve faizlerin sıfırlanması bile vız geldi, ekonomide beklenen etkiyi yapmadı. Japonya borsasında bir çıkış kıvılcımı parladı ama ekonomide bir canlılık belirtisi yok henüz. Avrupa'daki ekonomik yavaşlamanın da beklenenden derin olacağı anlaşılıyor. 
     Bu karamsar tablo her türlü yatırımcıyı tedirgin etti, global küçülme ve kriz gelecek diye piyasalar satışa geçti. Son günlerde dünyada herkes kaybediyor. 
     Ve Türkiye, bütün bunlardan bağımsız olarak kendi derin krizini yaşıyor. Bizim krizimizle dünyadaki kriz arasında herhangi bir bağlantı olmasa da komşuda pişenin bizlere de düşmesi misali dışarıdan da olumsuz sinyal geliyor. 
     Anlayacağınız şu anda hem dünyada, hem de Türkiye'de herkes para kaybetmeye devam ediyor. Tek istisna, gerçek dışı açıklamalar ve manipülasyonlarla Türkiye'de bu ortamda bile trilyonları götürdükleri iddia edilen, sayıları bir elin parmaklarını geçmeyen küçücük bir azınlık. 
     
     





Telefon ve emperyalizm 


Tele damping 


Özkan arabulucu 


Sabiha Gökçen 


Yarısı boş yarısı dolu bir bardak... 


Kelime ekonomisi 


Fatih Üniversitesi 


Kim, ne istiyor 


"Boğa" öldü, yaşasın yeni kral "ayı" 


Erken seçim var mı 


Ordan, burdan, şurdan 


F'de ölüm 


31 Mart kabusu 


İçeride harcamak için dışarıdan para dileniyoruz 


TÜSİAD hapisten savunma alacak 


</TEXT>
</DOC>
