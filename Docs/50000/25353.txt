<DOC>
<DOCNO> 25353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/son/sondun09.html </URL>
<DATE> 2001/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman Polisi 1 Mayıs göstericilerinin başına ödül koydu 
</HEADLINE>
<TEXT>

     Alman polisi, Berlin'deeki 1 Mayıs gösterilerinde olay çıkartan 91 kişiyi arıyor. 
     Berlin polisi, video görüntülerden fotoğrafları çıkartılan ve gösteriler sırasında polise taş attıkları saptanan saldırganların yakalanması için kişi başına 1000 mark ödül koydu. 
     Büyütülerek belediye binalarına, sosyal yardım dairelerine, iş ve işçi bulma kurumlarına ve karakollara asılan fotoğraflar bugün de çeşitli gazetelerde yer aldı. 
     Bild gazetesi, Berlin Emniyet Müdürü Hagen Saberschinsky'nin ''1 Mayıs'ta meydana gelen olayların bir daha yaşanmasına izin vermemeliyiz. Bu nedenle eylemcileri izlemeyi görev sayıyoruz'' sözlerine yer verdi. 
     Saldırganların, kamu huzurunu bozmak, polise direniş göstermek ve yaralamak suçlarından yargılanabileceklerini ve en az 6 ay hapis cezası alacaklarını yazan gazete, Berlin'deki 1 Mayıs gösterilerinde 178 polisin yaralandığını ve yüzbinlerce marklık maddi hasarın meydana geldiğini hatırlattı. 
     Gazete ayrıca, fotoğraflardaki saldırganları tanıyan kişilerin 030-699-37347, 030-699-37349, 030-699-37518 ve 030-699-37519 numaralı telefonları arayabileceklerini belirtti. 






</TEXT>
</DOC>
