<DOC>
<DOCNO> 28990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/ekonomi/eko04a.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir telefon, beş vergi 
</HEADLINE>
<TEXT>

Ek vergilerle birlikte cep telefonundaki vergi sayısı beşe, motorlu taşıtlardan alınan vergi sayısı da dokuza çıkacak 
     MUSTAFA ÖZYÜREK 

     Yeni bir vergi paketi geliyor. Buna vergi demek iltifat olur. Bu bir salmadır. Vergi tekniğinden uzak, Maliye devre dışı, aynı koyundan sayısız post çıkarma telaşı. 
     Türkiye’nin en ciddi geleneğe sahip bakanlıklarından biri Maliye Bakanlığı’dır. Çünkü vergi çok ciddi bir iştir. Bunu anlamak için son 15 yıla bakmak yeterlidir. "Vergi alma - borç al" politikasının getirdiği sonuçlar ortada. Şimdi bundan kurtulmanın yollarını salma salarak arıyoruz. Bu arada vergi tekniği ve vergi adaleti tamamen devre dışı bırakılıyor. Ayrıca Maliye Bakanlığı devreden çıkarılarak tasarılar hazırlanıyor. İşte yeni örneği. 

</TEXT>
</DOC>
