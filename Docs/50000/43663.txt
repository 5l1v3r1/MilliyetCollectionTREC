<DOC>
<DOCNO> 43663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/24/dunya/dun01.html </URL>
<DATE> 2001/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Operasyon her an başlayabilir 
</HEADLINE>
<TEXT>

Washington'da, harek tta kullanılacak birliklerin bu akşama kadar gerekli üslerde konuşlandırılacağı ve harekete geçmek için fazla beklenmeyeceği konuşuluyor... 
     DIŞ HABERLER SERVİSİ 

     ABD'nin Afganistan'daki Taliban rejimini de doğrudan hedef alması beklenen askeri harek tında ilk ateş emrinin "24 - 48 saat içinde verilmesi" sürpriz olmayacak. Washington'daki Savunma ve Dışişleri kaynakları, harek tın biçimi ve zamanlaması konusunda basına bilgi vermeyi reddederken, birçok gözlemcinin beklentisi, ABD saldırısının "bu geceden itibaren her an" başlayabileceği yönünde. Bir gözlemci, operasyonla ilgili görüşlerini şu sözlerle aktardı "Başkan Bush yönetimi, böyle kapsamlı bir harek tta kullanmayı istediği tüm birliklerini gerekli üslerde istenilen şekilde konuşlandırdığı anda, daha fazla beklemeye gerek görmeyecektir. Eldeki bilgiler, bu askeri yığınağın pazartesi bugün akşamından itibaren yeterli düzeye ulaşmış olacağını gösteriyor. Yani harek t beklenenden çok daha yakın olacak." 
     
     Komuta merkezi Türkiye'ye taşınsın’ 
     İngiltere'de yayımlanan pazar gazetesi The Observer, ABD Savunma Bakanı Rumsfeld'in Körfez Savaşı'n-dan beri Suudi Arabistan'da kurulu olan komuta merke-zinin Türkiye'ye taşınması için "acil planlar yapılması" gerektiğini söylediğini yazdı. Komuta merkezinin Türkiye'ye taşınması düşüncesinin, Suudi Arabistan'ın Taliban rejimine karşı harek tın kendi topraklarından yönetilmesine sıcak bakmamasından kaynaklandığı belirtiliyor. Türk Hava Kuvvetleri kaynakları ise, Suudi Arabistan’daki uydu ile haberleşme dahil yer altı ve yer üstünde birçok modern teknolojik sistemle donatılmış olan komuta merkezinin Türkiye’ye kaydırılması için gerekli teknik altyapının mevcut olmadığını bildirdi. 
     
Ladin'i kovacağız ama bulamıyoruz      Afganistan'da yönetimi elinde tutan Taliban, ABD'nin 11 Eylül'de düzenlenen terörist saldırıların baş zanlısı olarak aradığı Suudi asıllı Usame bin Ladin'in kayıp olduğunu açıkladı. Merkezi Pakistan'da bulunan Taliban yanlısı Afgan İslami Basın Ajansı, Taliban yetkililerinin, son beş yıldır Afganistan'da barınan Ladin'i, ulemanın hakkındaki "ülkeyi terk etmesi" emrini iletmek üzere aradığını, ancak bulamadığını duyurdu. 
     
Taliban casus uçak düşürdü      ABD Savunma Bakanı Donald Rumsfeld, muhtemel operasyon için Afganistan semalarına gönderilen insansız casus uçağıyla teması kaybettiklerini bildirdi. CBS televizyonunun "Ulusla Buluşma" programında konuşan Rumsfeld, Taliban’ın iddia ettiği gibi casus uçağının vurulması ihtimalini dile getirmezken, başka bilgi de vermedi. Rumsfeld, "Uçakla irtibatı yitirdik" demekle yetindi. Taliban, Afganistan’ın kuzeyinde Özbek komutan General Raşid Dostum’un son iki gündür ilerleyişi karşısında Amerikan casus uçağıyla bir helikopteri düşürdüğünü bildirmişti. 
     



 DÜNYA 














</TEXT>
</DOC>
