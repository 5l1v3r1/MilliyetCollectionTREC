<DOC>
<DOCNO> 31058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/ekonomi/eko08.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa vadeli mevduatta vergi artırılıyor 
</HEADLINE>
<TEXT>

Vergi Dünyası MUSTAFA ÖZYÜREK 
     Bütçe açığının büyüklüğü hükümeti yeni vergi arayışlarına itmekte yeni düzenlemeler yapılırken vergi tekniği ve hukuk ilkeleri göz ardı edilmektedir. 
     Hazine, BDDK ve Maliye yetkilileri mevduat faizlerine uygulanan Gelir Vergisi stopaj oranları ile oynayarak ek kaynak sağlamaya çalışmaktadırlar. Çalışmalar sonucunda mevduat faizlerinde şu anda uygulanmakta olan 16 faiz oranlarının mevduat vadelerine göre farklılaştırılması amaçlanmaktadır. 
     
Yasal dayanak      Gelir Vergisi Kanunu’nun 96’ncı maddesi, mevduatların vadesine göre farklı stopaj oranı uygulama yetkisini Bakanlar Kurulu’na tanımaktadır. Bu yetki çerçevesinde çıkarılacak Bakanlar Kurulu kararı ile kısa vadeli mevduat faizlerine daha yüksek oran, uzun vadeli mevduat faizlerine daha düşük stopaj oranı uygulanacaktır. Çıkarılacak kararname ile mevduat vadesinin uzatılması özendirilerek bankaların rahatlamalarının sağlanması düşünüldüğü belirtilse de esas amaç ek gelir elde etmektir. 
     2000 yılında stopaj yoluyla mevduat faizi ve repo gelirlerinden 1.5 katrilyon civarında Gelir Vergisi tahsil edilmiştir. Stopaj oranındaki 1 puanlık artış 150 trilyon civarında ek gelir sağlayabilir. 
     Hükümet stopaj oranlarını 1 veya 2 puan artırarak doğrudan 16’dan 17 veya 18’e çıkarmak yerine artışı kamufle etmek için mevduatın vadelerine göre stopaj oranını belirleme yoluna gitmektedir. 
     Aşağıdaki tabloda görüldüğü gibi TL mevduatın 3 ay vadeli, döviz mevduatın büyük bölümü bir ay vadelidir. Yarının ne getireceğinin bilinmediği belirsizlik ortamında vatandaşın parasını uzun vade ile bağlaması beklenemez. Çıkarılacak kararnamede üç aylık mevduatı uzun vadeli kabul edip düşük oranlı stopaj uygulamak, mevduatın uzun vadeye yayılmasını değil mevcut vadeye avantaj tanıması anlamına gelir. 
     Üç ayı geçen mevduatın faizine düşük stopaj oranı getirerek vade uzatılması teşvik edilebilir. Bu takdirde 3 - 5 puanlık bir indirim uygulanırsa anlamlı olur. Bu kadar büyük vergi indirimini bugünkü sıkışık durumda hükümet göze alamaz. 
     Üç aydan daha az vadeli mevduata yüksek stopaj uygulamak suretiyle, mevduatın aylık mevduatta toplanan paralar 3 aya kaydırılabilir. 
     Bize göre, hükümet sonunda vadesi ne olursa olsun tüm mevduat faizlerinde ve repo gelirlerinde stopaj oranını 2 puan artırarak 16’dan 18’e çıkararak 300 trilyon ek gelir elde etme yoluna gidecektir. 
     
I. TL MEVDUAT 37.342.487 1. Toplam vadesiz mevduat 6.560.474 2. Yedi gün ihbarlı mevduat 773.596 3. Vadeli mevduat 30.008.417 - Bir ay vadeli mevduat 8.967.522 - Üç ay vadeli mevduat 18.089.395 - Altı ay vadeli mevduat 2.725.265 - Bir yıl ve daha uzun vadeli mevduat II. BANKALAR ARASI MEVDUAT 5.414.528 III. ALTIN DEPO HESAPLARI YP 58.605 IV. DÖVİZ TEVDİAT HESAPLARI 37.228.183 1. Vadesiz 5.258.859 2. Yedi gün ihbarlı 196.198 3. Vadeli 31.773.126 - Bir ay vadeli mevduat 14.091.446 - Üç ay vadeli mevduat 11.264.105 - Altı ay vadeli mevduat 2.383.516 - Bir yıl ve daha uzun vadeli mevduat 4.034.059 V. TOPLAM 80.043.803      
     



 EKONOMİ 
















</TEXT>
</DOC>
