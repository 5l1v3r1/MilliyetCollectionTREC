<DOC>
<DOCNO> 21728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/yazar/sazak.html </URL>
<DATE> 2001/05/17/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Şirket gibi 
</HEADLINE>
<TEXT>

     Medya devi Silvio Berlusconi'nin İtalya'da kazandığı seçim zaferinin Türkiye'de yol açtığı çağrışımlar, "kafası karışık ülkeler ligi"nde debelenen ülkemiz siyasetiyle nasıl da örtüşüyor 
     En kestirme yorum şudur 
     Hakkındaki onca şaibeye karşın, Berlusconi'ye başbakanlık yolunu açan seçimde "Temiz Eller" döneminin ünlü savcısı Di Pietro, Meclis'e bile giremiyorsa, "yolsuzluklara savaş açarak" halktan oy almak, "akıntıya kürek çekmekten" başka anlama gelmiyor demektir. 
     18 Nisan 1999 seçimlerinde bu tespite en yakın sonucu CHP almıştı. Ülkenin başbakanı, devlet bankasını mafyaya pazarlarken "suçüstü" olarak gensoruyla düşürülmesine karşın partisi ANAP güç bela da olsa yüzde 10 barajını aşarken, "Türkbank skandalı"nın üzerine giden CHP, Meclis'e girememişti. Mesut Yılmaz'ın başı savcılarla yine dertli "Beyaz Enerji" operasyonu nedeniyle bir bakanı istifa etmek zorunda kaldı ama Cumhur Ersümer unutuldu, kamuoyunun dikkati "polemik tuzağı"na düşürülen Talat Şalk'a çevrildi. 
     İddianame açıklandığına göre, bu davanın mahkemede görülmesi, tartışmanın orada sürdürülmesi gerekmiyor mu 
     Nerede kaldı, yargı bağımsızlığı 
     İtalya seçimleri bu açıdan da yanıltıcı çağrışımlar uyandırıyor. Madem Berlusconi, medya gücünü arkasına alarak "Forza - Bastır İtalya" diye ortaya çıktı, 1990'lara damgasını vuran "Temiz Eller"cileri sildi süpürdü, aynı yoldan bizim politikacılar niye gitmesin 
     Berlusconi, ülkeyi "şirket gibi" yönetme sözü vererek seçim kazandı. 
     Bizde aynı şeyi rahmetli Özal yapmıştı ve 1983'te kurduğu partiyle iktidara gelince Türkiye'yi "şirket gibi" yönetmişti. İdeolojiden çok "köşe dönmeci" bir felsefeye sahip olan bu hareketin seçim zamanı halka verdiği mesaj şuydu "Benim vatandaşım işini bilir " 
     Partilerin son yıllarda birer "aile şirketi"ne dönüşmesi de 1980'lerin mirasıdır 
     Özal'ın başlattığı "transformasyon"un Türkiye'de yol açtığı "değer erozyonu"nun ve "ekonomik çöküş"ün fark edilebilmesi için 10 yıl geçmesi gerekecekti. 1990'larda başlayan gerileme 2001 başında ülkeyi "iflas eden şirket" durumuna sürükledi. 110 milyar dış borç, 65 milyar iç borçla battı ekonomi. Derviş'in IMF'den sağladığı 15 milyar dolarlık ek desteğe sevinirken, ABD ve İngiliz büyükelçilerinin Ankara'dan geçtikleri metinlerin George W. Bush, Tony Blair imzasıyla "mektup diye" geri yollanmasının "ulusal onur" adına ne anlama geldiğini unutmayalım. 
     İtalya'ya falan özenmenin alemi yok 
     Yolsuzluk batağında dibe vuran Türkiye eninde sonunda "dürüst" ve "güvenilir" seçenekler çıkarır... 
     Olmadı, "Yeter Söz Medyanın" partisi kurulur Sloganı da kulağa hoş geliyor "Bastır Türkiye " 
     
     







Tarafsız yargı 


Yürüyor gençler 


Ecevit "Öncelik ücretlerde" 


Kardeşinin ne üstüne vazife 


Geri dönüşü olmayan yol... 


Acem kılıcı gibi siyasetçiler .. 


Pusula ayarı 


Farklıya tahammül yeteneği 


Yol kavşağı... 


Yabancılar, "riski" değerlendiriyor... 


Birileri bizimle oynuyor... 


Savcılar 


Şirket gibi 


Tüketici Fonu, Rekabet Kurumu'na 


Sözleşmeyi kiracı yapar 


Merhaba "enflasyon" 


</TEXT>
</DOC>
