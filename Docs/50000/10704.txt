<DOC>
<DOCNO> 10704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/10/yasam/yas01.html </URL>
<DATE> 2001/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
BÖYLE TUZAK EMNİYET TARİHİNDE GÖRÜLMEDİ 
</HEADLINE>
<TEXT>
Onları 500 kontür yaktı 
İki hırsız kafadar, Hazırkart kazandınız’ telefonuna kanınca, kendi ayaklarıyla polisin eline düştü 
     ELVAN EZBER İstanbul 

     İstanbul’un çeşitli semtlerinde girdikleri çok sayıda evden milyarlarca liralık altın ve ziynet eşyası çalan iki hırsız, müthiş bir tuzağa düşürüldü. 
     Asayiş Şube Müdürlüğü Hırsızlık Büro Amirliği dedektifleri, uzun süredir peşlerinde oldukları iki azılı hırsızı yakalamak için ilginç bir plan hazırladı. 
     Dedektifler önce, müşteri olarak bindikleri taksiyle dolaşıp girecekleri evleri belirleyen Mehmet Şefik Yavuz ve İsmail Hakkı Kaya adlı iki hırsızın kullandığı cep telefonunun numarasını öğrendi. 
     Ardından planın ikinci aşaması geldi. Dedektifler, telefon şirketinden arıyormuş hırsızlara telefon açtı. 
     Telefona cevap veren Şefik Yavuz’a, "Sayın abonemiz, çekiliş sonucu 500 kontürlük hazır kart kazandınız. Sizi tebrik ederiz. İsterseniz hediyenizi adresinize getirelim. Ya da siz gelip alın" dendi. 
     
     Tebrikler, kazandınız’ 
     "İkramiyeyi biz alırız" diyen Yavuz’a da, Gaziosmanpaşa’da cep telefonu ve kart satan bir işyerinin adresi verildi. Daha sonra dedektifler, adreste önlem alarak beklemeye başladı. Aynı gün işyerine gelen ve kazandığı ikramiyeyi isteyen Yavuz gözaltına alındı. Yavuz’la birlikte hırsızlık yapan arkadaşı Kaya’da dışarıda beklediği takside ele geçirildi. 
     


 YAŞAM 























</TEXT>
</DOC>
