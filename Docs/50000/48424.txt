<DOC>
<DOCNO> 48424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/son/sonspo10.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Galatasaray'a hazırlanıyor 
</HEADLINE>
<TEXT>

     Trabzonspor, Galatasaray ile hafta sonu deplasmanda yapacağı lig maçının hazırlıklarına 1 günlük iznin ardından yeniden başladı. 
     Teknik direktör Sadi Tekelioğlu yönetiminde, Mehmet Ali Yılmaz Tesisleri'nde yapılan ve 1.5 saat süren kondisyon ağırlıklı çalışmaya, Ümit milli takım kampında bulunan Gökdeniz ile sakatlığı süren Augustine katılmadı. 
     Hafif sakatlıkları bulunan Güngör, Bülent ve Şenol ise doktor kontrolünde bir çalışma yaptı. İdmanın son bölümünde hafif sakatlık geçiren Kenan, çalışmayı tamamlayamadı. 
     Teknik direktör Sadi Tekelioğlu, Galatasaray maçı öncesi savunma oyuncuları ile özel olarak ilgilendi. 
     Tekelioğlu, Osman, Erman, Mehmet Kahraman ve Hasan'a Yimpaş Yozgatspor maçında yaptıkları hataları anlatarak, onları uyardı. 
     Trabzonspor, bu akşam yapacağı çalışma ile Galatasaray maçının hazırlıklarını sürdürecek. 
     






</TEXT>
</DOC>
