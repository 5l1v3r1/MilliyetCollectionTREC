<DOC>
<DOCNO> 3372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/son/sondun16.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya Dışişleri Bakanı Fischer hakkında suç duyurusu 
</HEADLINE>
<TEXT>

     Almanya Dışişleri Bakanı Joschka Fischer hakkında, Frankfurt Eyalet Mahkemesi'nde görülen OPEC davasında yalan ifade verdiği gerekçesiyle suç duyurusunda bulunuldu. 
     Frankfurt Savcılığı, Werner Waluck adlı emekli bir polis memurunun, Fischer hakkında, eski terörist arkadaşı Hans-Joachim Klein ile ilgili olarak verdiği ifadede, Margrit Schiller adlı terörist kadının hiçbir zaman evinde kalmadığını söyleyerek ''yalan söylediği'' iddiasıyla suç duyurusunda bulunduğunu doğruladı. Schiller ise, 1999 yılında kendi hayatıyla ilgili olarak yayınladığı kitapta, 1973 yılının Nisan ayında birkaç gün Fischer'in evinde kaldığını yazmıştı. Fischer, 1975 yılında Viyana'da düzenlenen OPEC zirvesini basarak 3 kişiyi öldürmekle suçlanan Klein'in yargılandığı davada geçen hafta Frankfurt Yüksek Eyalet Mahkemesi'ne giderek ifade vermişti. 




</TEXT>
</DOC>
