<DOC>
<DOCNO> 44182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/yasam/yas00.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce sağlık, sonra diyet 
</HEADLINE>
<TEXT>

Uzmanlar uyarıyor Her zayıflama diyeti her bünyeye uygun değildir... Zayıflayayım derken hem ciddi sağlık sorunlarıyla karşılaşabilir hem de hızla, eskisinden de fazla kilo alabilirsiniz... 
     Mucize Diyetler - 2 
Hazırlayan Ayşegül Aydoğan 

     Kısa sürede kilo vermek isteyenlerin başvurduğu sihirli diyetler diye adlandırılan tek tip besine dayalı, düşük kalorili zayıflama diyetlerinin sağlığı bozduğu araştırmalarla da kanıtlanmış durumda. 
     Zayıflama diyetlerinin kişiye özel olduğunu vurgulayan uzmanlar, 'sihirli' diyetlerin aşırı sinirden böbrek taşına, saç dökülmesinden karaciğer tahribatına kadar birçok ciddi sağlık sorununa yol açabildiğine, ayrıca bu diyetlerin sonrasında, daha hızlı kilo alınması riskinin de son derece fazla olduğuna dikkat çekiyor.. 
     Hacettepe Üniversitesi Beslenme ve Diyetetik Bölümü Anabilim Dalı Başkanı Prof. Dr. Perihan Arslan, sağlığa zararlı diyetleri ve hatalı davranışları şöyle anlattı 
     
     Sihirli - şok diyetler nedir 
     - Kısa süreli, proteinli besin miktarı fazla zayıflama diyetleridir. Hızla kilo vermeye yardımcı iseler de yüksek protein nedeniyle sağlığa zararlıdırlar. Yüksek protein karaciğer, böbrek gibi organların fazla çalışmasına ve yorulmasına, kalsiyumun kemiklerden çekilmesine neden olur. 
     
Doktor kontrolü şart      Bu diyetlerin özellikleri nelerdir 
     - Normal bir zayıflama diyeti bin 200 kalori altında olmamalıdır. Oysa meyve ve çorba gibi besinleri içeren ya da tek tip besinlere dayalı 'şok' diyetlerde 500 kaloriye kadar iniliyor. Pek çok yan etkisi bulunan ilaçlarla, özel ürünlerle önerilirler. Hızlı kilo kaybı sağlarlar. Ama kilolar aynı hızla geri alınır. 
     
     Diyet öncesinde nelere dikkat dilmeli 
     - Öncelikle doktor kontrolü şart. Açlık kan şekeri, total kolesterolü, trigliserid, ürik asit, karaciğer enzimleri testi, tansiyon gibi parametrelerine bakılmalı. 
     
Haftada en çok 1.5 kilo      Örnek bir diyet nasıl olmalı 
     - Haftada en çok 1 - 1.5 kilo verdirmeli. Haftalık kilo kaybı 2 - 3 kiloya çıktığı zaman kas ve yağ dengesi bozuluyor. Yağ dokusu değil kaslar eriyor. Vücut ağırlığını kişinin ideal ağırlığına indirmeli. 
     
     Şişmanlığın tipi nasıl belirlenir 
     - Vücut yağının dağılımına göre. Yağın bedenin alt bölümlerinde toplanmasına 'jinoid armut tipi ', üst bölümlerinde toplanmasına 'android elma tipi ' şişmanlık denir. Şişmanlık tipini belirlemek için bel ve kalça çevresinin birbirine oranı kriter olarak kullanılır. Kadında bel çevresi 80'i, erkekte ise 94 santimetreyi kesinlikle geçmemelidir. 
     
Hayal kırıklığına uğramamak için...      Zayıflama diyeti uygulamalarında bilinmesi gereken doğrular şöyle 

</TEXT>
</DOC>
