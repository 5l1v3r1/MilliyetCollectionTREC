<DOC>
<DOCNO> 31580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/ekonomi/eko07.html </URL>
<DATE> 2001/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye ile IMF Tom ve Jerry gibi 
</HEADLINE>
<TEXT>

Yale Üniversitesi profesörlerinden David DeRosa, Türkiye ile IMF’nin ilişkilerini kedi - fare finansmanı’ olarak tanımladı 
     EKONOMİ SERVİSİ 

     Yale Üniversitesi İşletme Fakültesi profesörlerinden David DeRosa, Bloomberg ajansından yayınlanan makalesinde, Türkiye ile IMF ilişkilerini, kedi - fare’ oyununa benzetti. 
     DeRosa, NTV-MSNBC’de de yayımlanan, "Bakalım ilk kim göz kırpacak, Türkiye mi IMF mi " başlıklı makalesinde, ünlü çizgi film kahramanları Tom ve Jerry’nin eğlenceli macerasını hatırlatan bir manzara çizdi. DeRosa, "kedi - fare finansmanı" olarak tanımladığı ilişkiler için "Sadece kimin kedi, kimin fare olduğundan emin değilim" dedi. 
     Türkiye’nin IMF’ye olduğu kadar, IMF’nin de Türkiye’ye ihtiyacı olduğunu vurgulayan DeRosa, şöyle devam etti "Düşünsenize, Türkiye ve Endonezya gibi dara düşen ülkeler olmasaydı, IMF çalışanları tüm gün boyunca ne yaparlardı " diye sordu. 
     
     Kafadarlarını atadılar’ 
     Türkiye’deki bazı politik çevrelerin IMF ile yapılan anlaşmadan nasıl kurtulacağı konusunda arayış içinde olduklarını öne süren DeRosa, bir çocuk oyunundan yola çıkarak çatısını kurduğu makalesinde, "Biz bu filmi gördük" diyor. 
     Türkiye’nin tıpkı Endonezya gibi reformlar konusunda ayak sürüdüğü görüşünü savunan DeRosa, kimi iş çevrelerinin anlaşmayı sulandırmaya çalıştıklarını belirtti. 
     Türkiye’nin IMF’nin zoru’ ile siyasi baskılar arasında sıkıştığını savunan DeRosa, Telekom için de "Böylesine önemli bir kuruma siyasilerin kafadarları değil, gerçek profesyonellerin atanması gerekiyordu" dedi. 
     



 EKONOMİ 


























</TEXT>
</DOC>
