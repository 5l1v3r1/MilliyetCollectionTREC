<DOC>
<DOCNO> 39044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/spor/yguven.html </URL>
<DATE> 2001/08/26/ </DATE>
<TIME>  </TIME>
<AUTHOR> ERCAN GÜVEN  </AUTHOR>
<HEADLINE>
Erzurumspor’un hali yelloz’ 
</HEADLINE>
<TEXT>

Yani iflas etmiş. İnatlaşma başlamış. Seyirci maça gitmiyor. Başkan kulübü bırakmıyor 
     Erzurum'da bir söz var "Alçak otur, yüsgek konguş." 
     Tümü de "yüsgek" konuşuyor Erzurumlunun... 
     Hem yüksek, hem ağır, hem de haklı... 
     Bu ilden, bu saatten sonra oy isteyecek politikacıların, "mangal gibi" yüreği olmalı. 
     Hani "meslek icabı" konumuz spor ya "tır"ı çökerten kalabalığa birkaç kere "Yok mu arkadaşlar spordan yana dertli " diyecek oldum, yanıt feci 
     "Gardaşım açız, spordan bahsedecek hal mı kaldı..." 
     Olsun ben buldum... 
     Hatta sporu "kurtuluş yolu" olarak görenlerle konuştum. 
     İlk sırada turizmciler var. 
     Erzurumlu "kısmetsiz", Palandöken'in eteğine beş yıldızlı oteller dikileli beri, bu sefer de kar yağmaz olmuş şehre. 
     Ne yapsın turizmciler, sarılmışlar spora. Polat Otel'in Genel Müdürü Bülent Kalender, "Burayı yüksek irtifada kondisyon merkezi yapacağız" diyor. "Fitness, yüzme, üç futbol sahası, koşu parkuru, kayak pisti ile 2000 metrenin üzerinde oksijen depolamak isteyenler gelecek." 
     Ve başta Cimbom, üç büyüklere bir haber gönderiyor. "İsviçre'ye gideceğinize, gelin Erzurum'a..." 
     Aslında, Erzurumspor'un iki yıllık Birinci Lig macerası, parasızlık yüzünden bitene kadar, hem hareket, hem de bereket gelmiş şehre. 
     Ama köprünün altından çok sular akmış ve şimdi Erzurumspor, yöresel ağızla "yelloz" durumda. Yani müflis. Para da olmayınca beş yıllık başkan Cemal Polat'ın Erzurumspor'u lige çıkardığı çabuk unutulmuş, başlamış taraftar ile başkan inatlaşmaya. Onlar maça gitmiyor. Cemal Polat başkanlığı bırakmıyor. İkinci Lig'deki Erzurumspor çoktan Erzurumlunun umutları arasından çıkmış durumda. 
     



 SPOR 



























</TEXT>
</DOC>
