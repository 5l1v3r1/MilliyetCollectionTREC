<DOC>
<DOCNO> 2824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/son/sontur09.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Osmaniye Belediye Başkanı "İçmesuyu ve kanalizasyon şebekeleri hasar gördü" 
</HEADLINE>
<TEXT>

     Osmaniye'de dün meydana gelen aletsel büyüklüğü 4.9 olan depremde, kentteki içmesuyu ve kanalizasyon şebekelerinin hasar gördüğü bildirildi. 
     Osmaniye Belediye Başkanı Memili Kırıkkanat, dün saat 14.09 sıralarındaki depremde içmesuyu ve kanalizasyon şebekelerinde hasar meydana geldiğini belirterek, hasar tespit çalışmalarına başladıklarını söyledi. 
     Osmaniye'nin 1. derece deprem kuşağında olduğunu ve kent içinden 3 fay hattının geçtiğini vurgulayan Kırıkkanat, şöyle konuştu , 
     'Bu deprem bir kez daha göstermiştir ki, imara aykırı ruhsatsız yapılar can güvenliği açısından büyük tehlike arzetmektedir. Vatandaşlarımızdan bu konuda duyarlı olmalarını ve yuva yerine mezar yapmamalarını istiyoruz.'' 




</TEXT>
</DOC>
