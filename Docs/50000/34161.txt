<DOC>
<DOCNO> 34161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/27/son/sontur02.html </URL>
<DATE> 2001/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayvalık Belediye Başkanı'na silahlı saldırı 
</HEADLINE>
<TEXT>

     Balıkesir'in Ayvalık İlçesi Belediye Başkanı Ahmet Tüfekçi, silahlı saldırıya uğradı. Tüfekçi, olaydan yara almadan kurtulurken, saldırgan gözaltına alındı. 
     Alınan bilgiye göre, 10 TD 8905 plakalı makam otomobili ile Küçük Sanayi Sitesi'ne doğru giden Ahmet Tüfekçi, Hilal İnşaat Firması'nın sahibi olduğu bildirilen Mehmet Topal'ın 32 silahlı saldırısına uğradı. Silahı 2 kez ateşleyen Mehmet Topal'ın tabancasından çıkan mermilerden birisi makam otomobilinin radyatörüne, diğeri ise arka sol kapısına isabet etti. 
     Saldırı sırasında araçtan inen Tüfekçi'nin olay yerinden kaçmaya çalıştığı, saldırganın, ''Beni delirttin, ocağımı yaktın'' diyerek Tüfekçi'nin arkasından bir el daha ateş ettiği öğrenildi. 
     Daha sonra olay yerinden kaçan Topal, emniyet güçleri tarafından yakalanarak gözaltına alındı. 







</TEXT>
</DOC>
