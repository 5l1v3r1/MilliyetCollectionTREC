<DOC>
<DOCNO> 18420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/son/sontur10.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
DSP Genel Başkanlığı'na aday olan Pişkinsüt "Hizip değilim" 
</HEADLINE>
<TEXT>

     DSP Aydın Milletvekili Sema Pişkinsüt,DSP Genel Başkanlığı'na aday oldu ve ''Siyaset risk alma sanatıdır'' dedi. 
     DSP Aydın Milletvekili Pişkinsüt, 29 Nisan'da yapılacak DSP Kongresi'nde genel başkanlığa aday olduğunu, Parlamento'da düzenlediği bir basın toplantısıyla açıkladı. 
     Ülkenin bugün bir değişim ihtiyacı ile karşı karşıya olduğunu kaydeden Pişkinsüt, ''Yaşadığımız krizin ekonomik boyutlarının ötesinde sosyal ve siyasal alanları da kapsadığını kabul etmeliyiz. Partimizin bu değişim isteklerine yanıt vermesi gerekiyor. Aday olmamın nedenlerinin başında bu yönde katkı sağlama düşüncem bulunuyor'' dedi. 
     Pişkinsüt, adaylık açıklaması yapmakta geç kalıp kalmadığı yönündeki bir soru üzerine, önce ülkeyi dolaşıp halkın taleplerini görmek istediğini ve son aylarda da bunu yaptığını söyledi. ''Bu bir hizip hareketi değil'' diyen Pişkinsüt, o nedenle delegeler üzerinde bir takım hareketlere girişmek gibi bir yaklaşımı benimsemediğini ifade etti. 
     'Sizi destekleyenler arasında milletvekilleri var mı '' sorusu üzerine Pişkinsüt, ikili görüşmelerde ortak düşünceleri paylaştığı pekçok kişi olduğunu gördüğünü ifade ederek, ''Söylenenleri köşedeki bakkalın çırağı bile biliyor. Önemli olan tavır koyabilmektir'' dedi. Pişkinsüt bir başka soru üzerine de kararını ve görüşlerini aktarmak için DSP Genel Başkanı Bülent Ecevit ile parti yöneticilerinden randevu isteyeceğini söyledi. 
     DSP Genel Başkanlığı'na aday olmanın aynı zamanda Başbakanlığa da aday olmak anlamına geldiğini belirterek, ''Bu cesaret isteyen birşey.Bu göreve hangi kadro ile aday oldunuz '' sorusuna Pişkinsüt, ''Bu yaptığınız cüret, demek istiyorsunuz'' karşılığını verdi. Pişkinsüt, farklı görüşleri bulunduğunu, bunları kurultay zemininde dile getirmek istediğini söyledi. Herkesin tabanına karşı sorumluluk duygusu içinde hareket etmesi gerektiğini kaydeden Pişkinsüt, ''Siyaset risk alma sanatıdır'' dedi. 
     Pişkinsüt, ''Seçilemezseniz partiden ayrılacak mısınız '' sorusunu da, Genel Başkan Ecevit'in ''Demokratız, kapı kulu değiliz'' diyerek parti felsefesini ortaya koyduğunu, kendisinin de aynı anlayışla hareket ettiğini ifade etti. 







</TEXT>
</DOC>
