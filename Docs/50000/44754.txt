<DOC>
<DOCNO> 44754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/astro/index.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ares Zeus’a karşı 
</HEADLINE>
<TEXT>

Diğer adıyla Ares, yani Mars bugün Yengeç burcundaki Jüpiter’le karşıt açı oluşturmakta. Akşam 20.08 gerçekleşecek bu açının bir gerginlik unsuru olduğu ve içine inancı da alan konularda çatışma getirebileceği görülmekte. Hatırlarsanız, bundan önceki Mars - Jüpiter karşıtlığında, Ecevit ve Sezer arasındaki tartışmaya tanık olmuştuk. Bu karşıtlık günlük yaşamımıza yüksek ama kontrol edilmesi gereken bir enerji. Koç’lar Ay’ın etkisiyle fazlasıyla duyarlılar. Aileleri ya da anneleri ile ilgili konularla daha fazla meşgul olabilirler. Boğa’lar bugün de sessiz kalmayı tercih edebilirler. Kararsızlık yüzünden yenilikler yapmak zor gelebilir. İkizler için arkadaşlarının, sosyal yaşamlarının öne geldiği günlerdeyiz. Başkalarından fazla destek bulabilecekler. Yengeç’ler için yoğun, gergin günler devam ediyor. Duygusal konularda ters davranabilirler. Aslan’lar da güne hızlı başlıyorlar. Yeni görüşlere açıklar ama tartışmalarda görüşlerini abartabilirler. Başak’lar için günlük işlerini daha iyi organize etmek önemli. Ay bugün 15.55 Uranüs’le rahat açı yaparken yenilik yapmak ve bunu arkadaşlarla paylaşmak daha verimli sonuçlar doğurabilir. Terazi’ler kritik günlerdeler. İlişkilerinde ve iş yaşamlarında ortaya çıkan yeni dengelere dikkat etmeleri gerekiyor. Akrep’lerin üstlerinde daha fazla iş yükü var. Hata yapmamak için pek çok konuda iki kez düşünmeleri iyi olacak. Yay’lar ise daha iyimserler, kendilerini göstermekten mutlular. Oğlak için gerginlik söz konusu. Özellikle evle ilgili uğraşlar peşlerini kolay bırakmıyor. İdelist Kova için bugün sözler büyük önem taşıyor. Çok konuşup, yazı yazabilirler, kendilerini düşünce dünyasının ortasında bulabilirler. Balık ise parasal konularda daha düşünceli ve kendine yeni kaynak yaratmak için çaba göstermesi gerekiyor. 

            Faks 287 74 37 
      







</TEXT>
</DOC>
