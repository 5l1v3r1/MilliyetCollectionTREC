<DOC>
<DOCNO> 41095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/yasam/ayas.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Gülay Aslıtürk evi terk etti 
</HEADLINE>
<TEXT>

Milliyet’in Oxford’da bulduğu Aslıtürk "Bir süre burada kafamı dinleyeceğim. Orhan, artık saygı duyduğum bir arkadaş" dedi 
     NEVSAL ELEVLİ Londra 

     TÜRKİYE’YE iade istemiyle Londra’da yargılanan Şişli eski Belediye Başkanı Gülay Aslıtürk, eşi Orhan Aslıtürk’ten boşanmak için dilekçe verir vermez evden ayrılıp otele yerleşti. Milliyet, Aslıtürk’ü oğlu Orhan Gazi ile Oxford’da buldu. 
     
     Londra’ya iki saat 
     GÜLAY Aslıtürk, Londra’ya iki saat mesafedeki Oxford Otel’de kalıyor. Bu otele üç dört günlüğüne yerleştiğini söyleyen Aslıtürk, "Şu sıralar biraz kafamı dinlemeye ihtiyacım var. Bu nedenle oğlumu da yanıma alıp Oxford’a geldim" diye konuştu. 
     EŞİNİN Londra’da olduğunu söyleyen Gülay Aslıtürk, boşanmasının çok özel bir durum olduğunu, bu yüzden çok konuşmak istemediğini belirterek, "Boşanma, evlilik gibi keyifle ilan edilecek bir olay değil" diye konuştu ve sözlerini şöyle noktaladı 
     
     Tartışmak şık olmaz’ 
     "EVLİLİKLER bitebiliyor. Boşanmanın sebeplerini kamuoyu önünde tartışmanın şık olmadığını düşünüyorum. Paylaşılanlar, paylaştığınızla kalmalı. Orhan Aslıtürk her zaman saygı duyduğum bir arkadaş olarak kalacaktır." 
     



 YAŞAM 

















</TEXT>
</DOC>
