<DOC>
<DOCNO> 4195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/yasam/yas04.html </URL>
<DATE> 2001/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’nin ilk seri katili 
</HEADLINE>
<TEXT>
Sıkıldıkça adam boğdu 
Şimdilik 8 kişiyi öldürdüğü iddia edilen seri katil’, evinde sakladığı cesetleri kokmasınlar diye sürekli suluyormuş... 
     ELVAN EZBER İstanbul 

     Gaziosmanpaşa’daki iki koliden, Fatih’te ise varilden çıkan üç cesedin faili Orhan Aksoy’un, beş kişinin daha katili olduğu iddia ediliyor. 
     10 kişilik bir ölüm listesi hazırladığını söyleyen Aksoy, "Yakalanmasaydım, bugün komşumuz olan ağabey ve kardeşlerimi öldürecektim" dedi. 
     Hep aynı yöntemi kullandığını söyleyen Aksoy cinayetleri nasıl işlediğini şöyle anlattı "Öldüreceğim kişiyi belirliyorum. Kısa bir süre takip ettikten sonra evime davet edip viski ikram ediyorum. Kendinden geçtikten sonra da telle boğuyorum. Öldürdüğüm insanlarla oturup sohbet ediyorum. Onlar benim çiçeklerim. Kokmasınlar diye suluyorum. Ardından kolilere koyup, dışarıya çıkarıyorum." 
     Cinayetler nedeniyle maddi zarara uğradığını söyleyen Aksoy, sözlerini şöyle sürdürdü "Cinayetlerde harcadığım paranın haddi hesabı yok. Çok masraf ettim. Bir cesedi iki üç gün suluyordum. Su parasından bıktım. Viskiler çok pahalıydı. Ayrıca kolileri taşımak için parayla kamyon kiralıyordum. Öldürdüklerimin üzerinden masrafı karşılayacak para çıkmadı." 
     
     Garson kurtuldu 
     Cesetlerle üç ay boyunca içiçe yaşadığı için sağlığının bozulduğunu ve artık et yiyemediğini ifade eden Aksoy’un kaçtığı Bursa’daki bir lokantada önüne etli yemek getiren lokantacıyı dahi öldürmeyi düşündüğü belirtildi. 
     
     Viski içirip öldürüyordu 
     Kurbanlarını evine davet ettikten sonra viski içirip sarhoş eden Orhan Aksoy, kurbanın sızınca teline sarılıyormuş. Boğduğu kurbanlarını kolilere koyup sağa sola bırakan seri katilin son kurbanlarından biri de Cüneyt Arkın’ın rol arkadaşı Turgut Erkan’dı. 
     
     
     


 YAŞAM 






















</TEXT>
</DOC>
