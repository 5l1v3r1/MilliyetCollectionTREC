<DOC>
<DOCNO> 21532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/yazar/pulur.html </URL>
<DATE> 2001/05/16/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kural, paspas olursa... 
</HEADLINE>
<TEXT>

     BAZI kurallar vardır ki, yazılı değildir, ama çok kere yazılı kurallardan daha itibarlı ve etkilidir. 
     Özellikle, meslekle ilgili kurallar, toplumda, o mesleğin saygınlığını sağlar. 
     Örnek... 
     
     BİR savcının, bir gazetenin yönetildiği yere gidip, yaptığı soruşturmayla ilgili konuşması belki yazılı kurallara göre yasak değildir, yani yazılı kuralda "Savcılar, gazetelere gidip yaptıkları soruşturmayı anlatamazlar" diye bir madde yoktur. 
     Yoktur ama, yazılı olmayan kuralda bu vardır... 
     Elbette gazetecinin görevi savcının yaptığı soruşturmadan haber almak ve bunu yazmaktır. 
     Buna kimse itiraz edemez, lakin savcı veya soruşturmayı yöneten yetkili, gazeteye gelip yaptıklarını anlatırlarsa, bunun yazılı olmayan kuralda yeri yoktur. 
     
     TIPKI, savcının anlattıklarının ertesi gün, hükümete yetiştirilmesi gibi... 
     Savcının anlattıklarını, "hükümete yetiştirmek yasaktır" gibi, yazılı bir kural yoksa da, mesleğin ahlaki kuralları buna izin vermez. 
     Geçenlerde Ankara da böyle bir olay yaşandı... 
     
     VE bir başka olay daha yaşandı Meclis Başkanlığı'nın, "kulis yasağı" koymasını protesto eden gazeteciler ne yaptılar 
     "Meclis haberlerini yazmıyoruz " dediler, "yayımlamıyoruz" dediler. 
     Protesto etmekte ne kadar haklıysalar, kullandıkları yöntem de o kadar yanlıştı. 
     "Halkın haber alma özgürlüğü " denilen kuralı hiçe saymak, herhalde gazetecinin protesto eylemi olmamalıydı. 
     Daha önce de yazdık, eğer gazeteci, Mesut Yılmaz'ın, basın toplantısı namı altında, kendisini partililere alkışlattığı toplantıyı "Ben figuran değilim " diye terk edip çıksaydı, Meclis Başkanlığı da o yasağı koyamazdı. 
     
     GAZETECİLİKTE bir kural daha vardır 
     "Haber kutsal, yorum hür " der... 
     Ciddi görünümlü bir televizyon kanalında, yine ciddi görünümlü iki spor gazetecisi, çok önemli bir ifşaatta bulunuyorlar... 
     "Fenerbahçeli futbolcular, maçtan önce Galatasaraylı futbolculara gidip yalvarmışlar 'Aman ne olur bize yenilin Yoksa bu Fenerbahçe seyircisi hem sizi, hem de bizi fena yapar Üstelik bizi, sizden daha beter eder' demişler. Bu yüzden Galatasaray'ın tek golünü atan Suat sevinememiş bile Maçtan sonra da Fenerbahçeli futbolcular, Galatasaraylı meslektaşlarına teşekkür etmişler, hem bizi, hem kendinizi kurtardınız, diye " 
     
     KİM bunlar 
     Kim bu Fenerbahçeli futbolcular ya da Galatasaraylılar 
     İsimleri onlarda varmış ama, açıklayamıyorlarmış 
     Böyle haber olur mu 
     Bu mu haberin kutsallığı 
     
     EVET kurallar bir kere paspas haline getirilmesin, arkası çorap söküğü gibi gelir. 
     Geldi de... 
     İşte görüyorsunuz, DGM Savcısı Talat Şalk ile Mesut Yılmaz arasındaki çatışmayı... 
     Savcı "Birtakım çevreler beni imha etmek istiyorlar " diyor, Mesut Yılmaz savcıyı şikayet ediyor. 
     Bir gazetenin barını ziyaret ne kadar masum olsa da, tırmana tırmana ne hale geliyor. 
     Herkes, savcının hazırladığı iddianamenin esası ile değil, usulü ile ahkam kesiyor. 
     
     







Yine 14 Mayıs 


Baba ve oğlu 


Şalk'ın çıkışını çok yadırgadım 


O kadar da değil 


Dertli milletvekilleri Bir dönem kapanıyor mu 


O'nsuz ve O'nunla 


Adalet Bakanlığı teşkilat yasası tamam 


Tam gün eğitim 


Daha iyi gitmesi için... 


Demokrasi herkese lazım, babaya da... 


Banka evlilikleri 


Telefon dinlemeye yeni düzen 


Kural, paspas olursa... 


Kafamızı kumdan çıkaralım 


Madalyonun 2 yüzü 


Derviş ile halkın niyeti farklı 


"Mason olsalardı ülke bu hale gelmezdi" 


</TEXT>
</DOC>
