<DOC>
<DOCNO> 42307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/15/son/sondun11.html </URL>
<DATE> 2001/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman B.Z. Gazetesi "Dünya birleşiyor, çelik bir cephe oluşuyor" 
</HEADLINE>
<TEXT>

     Almanya'nın başkenti Berlin'de yayımlanan B.Z. gazetesi, ABD'deki saldırılardan sonra, terörist kamplarının bulunduğu Afganistan'a karşı dünyanın ''çelik bir cephe'' oluşturduğunu yazdı. 
     Gazetenin haberinde, gittikçe daha fazla ülkenin ABD'yle dayanışma gösterdiği, bunların arasında Türkiye'nin de dahil olduğu NATO ülkelerinin yanı sıra Avustralya, Rusya, Türkmenistan, Çin, Hindistan ve Pakistan gibi ülkelerin de bulunduğu belirtildi. 
     Bu ülkelerin askeri gücünün kısaca tanıtıldığı haberde, Türkiye'nin bölgesinde en büyük askeri güç olduğu vurgulandı. 
     Haberde, 639 bin askere ve 440 savaş uçağına sahip Türkiye'nin, teröristlerle mücadelede deneyimli bir ülke olduğu da kaydedildi. 
     Afganistan'daki kamplara yönelik olası bir saldırı planına yer verilen haberde, böyle bir durumda ABD'nin bu ülkelerden yardım göreceği ifade edildi. 






</TEXT>
</DOC>
