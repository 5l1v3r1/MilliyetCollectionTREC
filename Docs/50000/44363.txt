<DOC>
<DOCNO> 44363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/son/sondun09.html </URL>
<DATE> 2001/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayranları ünlüleri sakalsız görmek istiyor 
</HEADLINE>
<TEXT>

     Brad Pitt, Russel Crowe, Keanu Reeves, Pierce Brosnan, Antonio Banderas, Johnny Depp gibi yıldızlar son yıllarda birbiri ardına sakal bırakmaya başlasa da hayranlarının ünlüleri ''sakalsız'' görmek istediği ortaya çıktı. 
     People dergisinin sonuçlarını Ekim ayı sayısında ''En Yakışıklı 100 Erkek'' adlı özel bölümde yayınlanmak üzere hazırladığı internet 
     anketinde, oylar ünlülerin sakalsız halleri için yağıyor. 
     ''Ünlüleri Sakallı Görmek İstiyor musunuz '' isimli ankette, pek çok yıldızın sakallı ve sakalsız fotoğrafları yayınlanarak hangi hallerinin daha iyi olduğu soruluyor. 
     Henüz sona ermeyen anketin sonuçlarına göre, ''Matrix'' ve ''Speed'' filmlerinin ünlü yıldızı Keanu Reeves'e gelen oylardan yüzde 70.6'sı 7 bin 112 oy sanatçıyı sakalsız, yüzde 29.4'ü 2960 oy ise 
     sinekkaydı tıraşla görmekten yana... 
     Aslında sakalın en çok yakıştığı ünlülerden olan ''Gladyatör'' Russel Crowe konusunda ise sonuç her an değişebilir. Sanatçının sakallı halini beğenenlerin oranı yüzde 47.6 5625 oy olurken, sakalsız hali yüzde 52.4 6201 oy oranında oy aldı. 
     Yakışıklı aktör Brad Pitt de, hayranlarının hayalini sakalsız olarak süslüyor. ''Sakallı Brad Pitt'e'' yüzde 21.4 2188 oy oranında oy gelirken, sanatçıyı sakalsız olarak görmek isteyenler yüzde 78.5 7934 oy ile ezici çoğunlukta... 
     Hollywood'un başı içkiyle dertte olan oyuncusu Ben Affleck ise hareketli yaradılışından olsa gerek sakallı seviliyor. Sanatçıyı sakallı görmek isteyenlerin oranı yüzde 49.7 5088 oy olurken, sakalsız görmeyi tercih edenler ise ankete katılanların yüzde 49.3'ünü 5045 oy oluşturuyor. 
     Oscarlı tanınmış aktör Nicolas Cage de sakalsız sevilen ünlüler arasında. Sanatçının sakallı hali ankete katılanların yüzde 45'i 4448 oy , sinekkaydı tıraşlı hali ise yüzde 55'i 5436 oy tarafından beğeniliyor. 
     Sakalı büyük eleştiri konusu olan Antonio Banderas'ın tıraşlı halinin beğenilmesi sürpriz olmadı. Aktris eşi Melanie Griffith tarafından bile yarısı bembeyaz olmuş sakalıyla eleştirilen ''yaşlı Banderas'a'' yüzde 22.8 2229 oy oranında oy gelirken, seyirci yüzde 77.2'lik 7565 oy oranla ''sakalsız Antonio'yu'' seçti. 
     Ankette, Johnny Depp, Mark Wahlberg, Chris Tucker, Chris Noth, Al Roker, Benjamin Bratt, Matt LeBlanc, Hugh Jackman ve Pierce Brosnan da sakalsız beğenilen ünlüler arasında yer aldı. 
     






</TEXT>
</DOC>
