<DOC>
<DOCNO> 14647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/dunya/dun02.html </URL>
<DATE> 2001/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kafa karıştıran rapor 
</HEADLINE>
<TEXT>

Yunan Dışişleri Bakanı Papandreu’nun bugünkü Ankara ziyareti öncesinde Atina’da basına sızdırılan Türkiye raporu Ankara’ya yönelik ithamlar içeriyor 
     YORGO KIRBAKİ Atina 

     Yunanistan Dışişleri Bakanı Yorgo Papandreu’nun bugün başlayacak iki günlük Ankara ziyareti öncesinde, Yunanistan’ın Ankara Büyükelçiliği tarafından hazırlanan ve içeriğinde Türkiye’ye yönelik pek çok olumsuz nokta bulunan bir raporun Atina basınına sızdırılması zamanlama açısından zihinleri bulandırdı. 
     Türk - Yunan ilişkilerinin 2000 yılındaki seyrini değerlendiren raporda, ekonomik ilişkilerin gelişmesi ve halklar arasındaki güvensizlik ortamının giderilmesi için önemli adımlar atıldığı belirtilmekle birlikte, Ege, Kıbrıs ve azınlıklar meselelerinde Türkiye suçlandı. 
     
Gizli servisler faaliyetteymiş      İç yazışma niteliğindeki raporda, Rodos ve İstanköy adalarında bir "Türk sorunu" yaratılmak istendiği, Ankara’nın Kıbrıs’ta sertleştiği, Türk azınlığın yaşadığı Batı Trakya’da ise Türk gizli servisleri, ordusu ve aşırı milliyetçi örgütlerinin faaliyet halinde oldukları idia edildi. Rapor şöyle özetleniyor 
     Rodos ve İstanköy Türkler konusu deşmeye çalışan bazı çevreler, Yunan yönetimi ile arası iyi olan Türkleri izole etme çabasına girdiler. 
     Ege Ankara’nın Ege konusunda eski tavrını sürdürmesi de sistemin politika üretmemesi ve sadece mevcut rejimi korumaya yönelik olmasından kaynaklanmaktadır. Ege’deki ihlal vakalarının azalması Türkiye’nin politikasını değil, askeri taktiğini değiştirmesinin sonucudur. 
     Politikacılar Türkiye’de Dışişleri Bakanı İsmail Cem’in dışında ilişkilerin düzelmesine katkıda bulunmak için çaba gösteren politikacı yok. 
     Kıbrıs Sorunun çözümü için işbirliği yapmaya niyetli olmadığını gösteren Türkiye 2000 yılında Kıbrıs politikasını sertleştirdi. Katılım Ortaklığı Belgesi’nde Kıbrıs için belirtilenlerin Türkiye’nin politikasını değiştirmesine neden olmayacağı görülüyor. 
     


 DÜNYA 











</TEXT>
</DOC>
