<DOC>
<DOCNO> 46741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/14/ekonomi/eko11.html </URL>
<DATE> 2001/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Polaroid iflas etti 
</HEADLINE>
<TEXT>

     ABD'li fotoğrafçılık şirketi Polaroid Chapter 11 adı verilen iflas yasası kapsamına alındı. 10 saniyede fotoğraf çıkarabilen makineleri ile tanınan şirketin 950 milyon dolara yakın borcu bulunuyordu. Polaroid yetkilileri üç ay önce şirketi satmayı düşündüklerini açıklamışlardı ancak bu süre içerisinde alıcı çıkmadı. Özellikle 11 Eylül saldırılarının ardından kötüleşen piyasa koşulları nedeniyle şirketin durumunun daha da kötüleştiği kaydedildi. İflas yasası kapsamında şirketin bazı ticari faaliyetlerini sürdürmesine izin verileceği ancak birçok bakımdan kısıtlanacağı açıklandı. Ayrıca mahkeme, şirketin kendi bünyesinde çalışanların maaşlarının ödenmesi ve bazı çeklerin ödenebilmesi için 13.1 milyon dolarlık bir fon oluşturmasını onayladığını açıkladı. 
     



 EKONOMİ 



















</TEXT>
</DOC>
