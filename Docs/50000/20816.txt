<DOC>
<DOCNO> 20816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/spor/spo03.html </URL>
<DATE> 2001/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih’in jesti 
</HEADLINE>
<TEXT>

     İKİ hafta önce Mallorca ile anlaşma imzalayan Fatih Akyel’in İspanyol Kulübü’ne bonservis şartı getirdiği öğrenildi. Fatih’in menajeri Saffet Sancaklı, önümüzdeki hafta İspanyol Kulübü’nün yöneticilerinin İstanbul’a geleceğini ve masaya oturacağını belirtirken, "Onlarla Galatasaray’a bonservis bedeli vermeleri şartıyla anlaştık. Galatasaray kesinlikle mağdur olmayacak" dedi. Sarı - Kırmızılı takımın bu transferden 4.5 milyon dolar kazanması bekleniyor. 
     
Kuralları bilen yok’      BİLAL MEŞE 

     UEFA Asbaşkanı Şenes Erzik, İnter’le anlaşan Okan ve Emre konusunda, G.Saray’da yaşanan şokla ilgili olarak, "Hep söyledik, hep uyardık. FIFA yönetmelikleri böyle. Ama maalesef bu kuralları bilen yok" dedi. Erzik, "Kulüpler anlaşamaz, FIFA’ya giderlerse, bugünkü tablo ortaya çıkar. Federasyonda yönetmelikler var. Profesyonel yöneticiler bu kriterleri bilmek zorunda. Zaten Avrupa Birliği bonservis ücretine karşı" diye konuştu. 
     ERZİK, Okan örneğini de verdi ve şöyle devam etti "Alt yapıdan yetişti, tamam. Ama yaşı 28. FIFA’nın yönetmelik ve ilkelerine göre Okan, Avrupa’da her kulübe gitmekte serbest. 23 yaşına kadar olan futbolcularda yetiştirme tazminatı var. Bunun için, alt yapıdan yetişen oyuncularla uzun süreli sözleşmeler yapılması gerekir. Aksi taktirde bugün yaşanan kriz patlar. Kulüpler, federasyondan yönetmelikleri alsınlar, incelesinler." 
     
Hasan Şaş forma için hazır      SARI - Kırmızılı takım, Ankaragücü maçı hazırlıklarını Florya Metin Oktay Tesisleri’nde basına ve taraftarlarına kapalı olarak sürdürüyor. Dün yapılan çalışmaya, Fenerbahçe maçında beyin travması geçirerek, oyunu yarıda bırakan Hasan Şaş da katılırken, doktorlar bu oyuncunun durumunun iyi olduğunu belirttiler. Lucescu’nun istemesi halinde Hasan Şaş’ın yarın oynanacak maçta forma giyebileceği öğrenildi. 
     
Cim-Bom liste dışı      ŞAMPİYONLAR Ligi’ne çeyrek finalde veda eden Galatasaray, ligdeki dev derbide de Fenerbahçe’ye mağlup olunca, CNN’in internet sitesinde yer alan "Dünya’nın En İyi Takımları" klasmanından düştü. Ünlü haber kanalının haftalık olarak yayınladığı klasmanda, bir hafta önce 10.’luğa gerileyen Galatasaray, bu hafta Boca Juniors ile birlikte ilk 10’dan çıkarıldı. Şampiyonlar Ligi’nde finalist olan Bayern Münih, klasmanda zirvede yer alıyor. 
     



 SPOR 




























</TEXT>
</DOC>
