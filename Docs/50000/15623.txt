<DOC>
<DOCNO> 15623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/ekonomi/eko07.html </URL>
<DATE> 2001/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sığın Bireysel krediler mayıstan itibaren açılır 
</HEADLINE>
<TEXT>

     Yapı Kredi Bankası Genel Müdürü Naci Sığın, yeni ekonomik programın açıklanmasıyla birlikte kredi piyasalarının da kademeli olarak açılacağını söyledi. Sığın, düzenlediği bir basın toplantısıyla Yapı Kredi’nin 2000 yılı sonuçlarına ait bilgi vererek, son ekonomik gelişmeleri değerlendirdi. Sığın, "Krediler, mayıstan itibaren açılır. Zaten bugün açsak dahi pek kredi kullanan olacağını sanmıyorum" dedi. Sığın, döviz talebinin de ayın sonlarından itibaren bir dengeye oturacağını kaydetti. Dövize halktan bir talep görmediklerini belirten Sığın,"Bilakis Türk halkı çok sağduyulu davranmıştır" dedi. 
     Sığın, 31 Aralık 2000 itibariyle piyasada Yapı Kredi Bankası’nın krediler, özkaynak, bankacılık hizmet gelirlerinde birinci sırada ve toplam aktifler, mevduatta ikinci sırada geldiğini açıkladı. 
     


 EKONOMİ 

















</TEXT>
</DOC>
