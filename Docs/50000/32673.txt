<DOC>
<DOCNO> 32673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/18/son/sondun16.html </URL>
<DATE> 2001/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'da kolera 1 günde 45 can aldı 
</HEADLINE>
<TEXT>

     Afganistan'ın kuzeyinde, geçen hafta bir gün içinde çoğu çocuk 45 kişi koleradan yaşamını yitirdi. 
     Taliban yönetimine karşı savaşan muhalefet güçlerinin sözcüsü Muhammed Eşref Nedim, Balh eyaletindeki Agkupruk'ta kolera salgını olduğunu söyledi. 
     Bölgede geçen hafta 1 günde 45 kişinin birden öldüğünü anlatan Nedim, klinik, hastane ve doktor olmadığı için hiç kimsenin onlara yardım edemediğini söyledi. 
     İshal, kusma ve ateş gibi belirtileri olan kolera hastalığı, her yıl Afganistan'da binlerce kişiyi etkiliyor. 
     Uluslararası yardım örgütlerinin bölgeye yardım yaptığını, bu yardımdan önce de ülkede ilaç bulunduğunu söyleyen Nedim, ancak halkın alım gücünün bu ilaçları elde etmeye yetmediğine dikkat çekti. 
     Bölgede 70 bin yoksul kişinin yaşadığını anlatan Nedim, aylık ortalama gelirin 800 bin Afgani 9 dolar olduğu ülkede, bir doz ilacın maliyetinin 250 bin Afgani 3 dolar olduğunu kaydetti. 






</TEXT>
</DOC>
