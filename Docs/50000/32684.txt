<DOC>
<DOCNO> 32684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/18/son/soneko04.html </URL>
<DATE> 2001/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş, bazı banka temsilcileri ile biraraya geldi.. 
</HEADLINE>
<TEXT>

     Devlet Bakanı Kemal Derviş, bu sabah bazı banka temsilcileri ile biraraya geldi. 
     Hazine Müsteşarlığı'nda saat 08.30'da başlayan Devlet Bakanı Derviş'in, yerli banka ağırlıklı olmak üzere banka temsilcileri ile yaptığı görüşmelerde, ağırlıklı olarak dün piyasalarda yaşanan ve doların 1.5 milyon lirayı aşmasıyla sonuçlanan gelişmeler ele alınıyor. 
     Edinilen bilgiye göre, İş Bankası, Yapı ve Kredi Bankası, Akbank ve Garanti Bankası temsilcilerinin de yer aldığı görüşmede, piyasalarda faiz, kur yükselişi başta olmak üzere ekonomi, mali kesimin içinde bulunduğu sorunlar üzerinde duruluyor. 
     Bakan Derviş'in bankacılara ''aynı geminin içinde bulunduklarını'' belirterek, sakin olmalarını tavsiye edeceği de ifade ediliyor. 
     Bu arada, Bakan Derviş'in bankacılar ile yaptığı görüşme ardından Hazine'de Merkez Bankası Başkanı Süreyya Serdengeçti ve Hazine Müsteşarı Faik Öztrak ile saat 10.15'de bir araya gelmesi bekleniyor. 






</TEXT>
</DOC>
