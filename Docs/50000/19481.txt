<DOC>
<DOCNO> 19481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/04/spor/bvol.html </URL>
<DATE> 2001/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ECZACIBAŞI SAMPİYON 3 - 2 
</HEADLINE>
<TEXT>

Final serisinin dördüncü maçında V.Güneş Sigorta’yı zor da olsa mağlup etti, ligde 22. kez mutlu sona ulaştı 
     RAGIP TEKİN 

     BAYANLAR A1 Voleybol Ligi’nde Vakıfbank Güneş Sigorta’yı final serisinin dördüncü randevusunda yenen Eczacıbaşı şampiyon oldu. Oldukça çekişmeli geçen maçta Mavi - Beyazlı ekip özellikle Chachkova, Çiğdem, İrina ve Elena’nın etkili oyunları ile sonuca gitti. Türkiye Kupası’ndan sonra ligde de mutlu sona ulaşan Eczacıbaşı’na kupasını federasyon başkanı Hüsnü Can verdi. Bu arada karşılaşma sonrası Vakıfbank Güneş Sigorta Voleybol Şube Sorumlusu Tayfun Özeren, Eczacıbaşılı Çiğdem Can’a saldırmak istedi. Küfürler ederek sahaya giren ve deneyimli voleybolcuyu dövmeye kalkan Özeren’i araya girenler zorlukla önledi. 
     
     Maçın karnesi 
     HAKEMLER Atilla Erinç , A.Temel Öneri 
     VAKIFBANK GÜNEŞ SİGORTA Olga , Burçin , Aysun , Yulia , İryna , Mesude , Necla ,Pelin 
     ECZACIBAŞI Özlem , Natalia , Chachkova , Çiğdem , İrina ,Elena , Dilek 
     SETLER 23 - 25, 23 - 25, 30 - 28, 27 - 25, 13 - 15 
     
Erdemir - Arçelik finalde buluştu      VOLEYBOLDA Erkekler A1 Ligi’nde play - off yarı finalinde Erdemir, evinde Galatasaray’ı 25 - 21, 23 - 25, 25 - 23, 25 - 19’luk setlerle 3 - 1 yenip, durumu 3 - 2 yaptı ve finalist oldu. Maçtan sonra Galatasaray coachu Jesussavıgne, el kol işareti yaptı, Payidar da Erdemir yöneticileri ile oyuncularla tartıştı. 
     DİĞER maçta ise Arçelik, SSK’yı 3 - 1 yendi ve 3 - 1’e ulaşarak, finalde Erdemir’e rakip oldu. Setler 20 - 25, 25 - 13, 31 - 29 ve 26 - 24 sona erdi. Üçüncü sette ev sahibi taraftarlar ile SSK’nın yedek oyuncuları tartışınca, hakem Orhan Utkan oyunu 5 dakika durdurdu. Güvenlik güçleri önlem alınca oyuna devam edildi. 
     



 SPOR 
























</TEXT>
</DOC>
