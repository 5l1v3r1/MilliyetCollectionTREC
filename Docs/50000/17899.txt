<DOC>
<DOCNO> 17899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/ekonomi/eko06.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine’ye büyük katkı 
</HEADLINE>
<TEXT>
Doğan Grubu’ndan 514.5 milyon dolarlık vergi 
Türkiye’nin en büyük sanayi devlerinden Doğan Grubu şirketleri ve Doğan ailesi, Hazine’ye 514.5 milyon dolarlık katkı sağladı 
     EKONOMİ SERVİSİ 

     Finans, sanayi, medya, enerji, turizm, pazarlama ve dağıtım sektörlerinde faaliyet gösteren Doğan Grubu şirketleri ve Doğan ailesi vergi gelirlerine toplam 514.5 milyon dolar katkıda bulundu. 
     
     15 bin 500 çalışan 
     Toplam 15 bin 500 çalışanı bulunan Doğan Grubu şirketlerinin 2000 yılı faaliyetlerinden vergi gelirlerine katkısı 337.5 trilyon lira oldu. 
     Ödeme tarihindeki kur üzerinden 497 milyon 760 bin doları bulunan vergilerin 181.5 trilyon lirası varlıklar, satışlar, özel faaliyetler ve diğer muameleler üzerinden hesaplanan vergi, resim, harç, fon ve paylardan oluştu. 
     Kurum kazançları üzerinden vergiler 88.1 trilyon lira olurken, stopaj yoluyla ödenen vergiler 44.2 trilyon, diğer vergi, resim, harç, fon ve paylar 23.6 trilyon lirayı buldu. 
     
     Doğan ailesinden 10.8 trilyon 
     Doğan ailesi tarafından beyanname üzerinden ve stopaj yoluyla ödenen vergilerin toplamı ise 10.8 trilyon lira olarak gerçekleşti. Bu tutar ödeme tarihlerindeki kur üzerinden 16.8 milyon dolar olarak hesaplandı. 
     Böylece Doğan Grubu şirketleri ve Doğan ailesinin vergi gelirlerine katkısı 348.4 trilyon liraya ulaştı. Bu tutarın ödeme tarihindeki dolar kuru üzerinden değeri ise 514.5 milyon dolar oldu. 
     
Doğan Grubu şirketleri ve Doğan ailesinin ödeyeceği vergiler Doğan Grubu şirketleri Milyon TL Dolar karşılığı Kurum kazançları üzerinden vergiler 88.120.055 - Stopaj yoluyla ödenen vergiler 44.238.044 - Varlıklar, satışlar, özel faaliyetler ve diğer muameleler üzerinden hesaplanan vergi, resim,harç, fon ve paylar 181.575.309 - Diğer vergi, resim, harç, fon ve paylar 23.615.517 - TOPLAM 337.548.925 497.760.033 Doğan Ailesi tarafından beyanname üzerinden ve stopaj yoluyla ödenen vergiler 10.865.945 16.822.731 GENEL TOPLAM 348.414.870 514.582.764      
     



 EKONOMİ 


















</TEXT>
</DOC>
