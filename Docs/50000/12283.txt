<DOC>
<DOCNO> 12283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/ekonomi/eko09.html </URL>
<DATE> 2001/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
G-7’den de programa destek geldi 
</HEADLINE>
<TEXT>

Sanayileşmiş yedi ülke adına ABD Hazine Bakanlığı’ndan yapılan destek açıklamasında, siyasi kararlılık istendi 
     ABD, İngiltere, Fransa, Almanya, italya, Japonya ve Kanada’nın oluşturduğu G - 7 adına ABD Hazine Bakanlığı’nca yayınlanan ortak açıklamada, yeni programın uzun dönemli siyasi kararlılıkla yürütülmesinin yaşamsal rol oynayacağı vurgulandı. 
     Açıklamada şöyle denildi "IMF ve Dünya Bankası tarafından desteklenen güçlü bir yeni ekonomik reform programına ilişkin çerçevenin Türk yetkilileri tarafından açıklanmasını memnuniyetle karşılıyoruz. Bu program, yapısal reformların güçlü uygulanmasından alınacak destekle sağlıklı mali ve parasal politikalar yoluyla düşük enflasyon ve sürdürülebilir kamu finansmanı sağlanması üzerinde odaklanmıştır. Özellikle bankacılık sektöründeki sorunların Dünya Bankası ve IMF’nin işbirliğiyle çözümünü amaçlayan kapsamlı ve acil planların programda yer almasını memnuniyetle karşılıyoruz." 
     


 EKONOMİ 















</TEXT>
</DOC>
