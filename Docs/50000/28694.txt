<DOC>
<DOCNO> 28694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/son/sondun04.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Arnavutluk seçimlerinde zafer Sosyalistlerin... 
</HEADLINE>
<TEXT>

     Arnavutluk'da dün yapılan genel seçimlerde iktidardaki Sosyalist Parti'nin önde gittiği bildirildi. 
     Seçim sonuçları hakkında şu ana kadar resmi bir açıklama olmamasına rağmen, Sosyalist Parti yetkilileri ve bazı bağımsız kaynaklar, Başbakan İlir Meta'nın Sosyalist Partisi'nin çoğunluk sistemine göre seçilen 100 milletvekilinin 50'sini, muhalefetteki eski devlet başkanı Sali Berişa'nın Demokrat Partisi'nin ise 20 milletvekilliği kazandığını bildiriyorlar. 
     Merkez Seçim Komisyonu, 1997 yılındaki ayaklanmadan sonra yapılan bu ikinci seçimde, küçük şiddet olayları dışında seçimin güvenilirliğini tehlikeye atacak önemli bir sorun yaşanmadığını bildirdi. 
     Bu arada, resmi seçim sonuçlarının birkaç saat içinde açıklanacağının bildirilmesine rağmen, Başbakan Meta, Partisinin yeni parlamentodaki milletvekillerinin yüzde 50'sinden fazlasını kazandığını ileri sürdü. 
     Reuters'e telefonda konuşan Meta, ''Sonuçların Sosyalist Parti'ye açık bir avantaj sağladından çok eminim'' dedi. 
     Arnavutluk'ta 38 partiyi temsilen bin 114 adayın yarıştığı seçimde, adayların 100'ü çoğunluk sistemine göre, 40'ı ise nisbi sistemle seçiliyor. 
     







</TEXT>
</DOC>
