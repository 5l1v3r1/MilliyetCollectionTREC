<DOC>
<DOCNO> 14414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/son/soneko14.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Döviz yükselişe geçti 
</HEADLINE>
<TEXT>

     İstanbul'da serbest piyasa ve bankalarda döviz fiyatları yükselişe geçti. 
     Kapalıçarşı'da güne 1 milyon 130 bin liradan başlayan doların satış fiyatı öğle saatlerinde 1 milyon 217 bin liraya çıkarken, markın satış fiyatı da 520 bin liradan 555 bin liraya yükseldi. 
     Ayaklı Borsa'da dolar 1 milyon 190 bin liradan alıcı bulurken, bazı bankalar dolar efektif satış fiyatını 1 milyon 250 bin lira olarak belirledi. 
     Kapalıçarşı'daki bazı döviz bürolarında fiyatlar şöyle 
     Emper Döviz'de dolar alış fiyatı 1 milyon 185 bin lira, satış fiyatı 1 milyon 217 bin lira, mark alış 530 bin lira, satış 555 bin lira. 
     Dinç Aydın Döviz'de doların alış fiyatı, 1 milyon 190 bin, satış fiyatı 1 milyon 210 bin lira, markın alış fiyatı 533 bin, satış fiyatı 555 bin lira. 
     Ayman Döviz 1 milyon 170 bin liradan alınan dolar 45 bin lira farkla 1 milyon 215 bin liradan, 520 bin liradan alınan mark da 35 bin lira farkla 555 bin liradan alıcı buluyor. 
     Ayaklı Borsa'da ise dolar 1 milyon 190 bin liradan, mark 535 bin liradan işlem görüyor. Bazı bankalar da, sabah saatlerinde 1 milyon 155 bin lira olan dolar efektif alış fiyatını 1 milyon 170 bin liraya, satış fiyatını 1 milyon 228 bin liradan 1 milyon 250 bin liraya çıkardı. Bu piyasada 526 bin liradan alınan mark da, 563 bin liradan satılıyor. Döviz piyasası uzmanları, Merkez Bankası'nın bugün açtığı 90 milyon dolarlık döviz ihalesinin bankaların ihtiyaçlarını karşılamaktan uzak olması ve bu yüzden bankaların serbest piyasaya yönelmesi nedeniyle serbest piyasada döviz fiyatlarının yükselişe geçtiği değerlendirmesinde bulundular. 
     




</TEXT>
</DOC>
