<DOC>
<DOCNO> 45371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/06/spor/bbas.html </URL>
<DATE> 2001/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom şampiyon 
</HEADLINE>
<TEXT>

     ARMAN Talay Basketbol Turnuvası’nda şampiyonluğu Fenerbahçe’yi 82 - 77 yenen Türk Telekom kazandı. Başkent ekibi karşılaşmanın ilk devresini de 45 - 39 önde kapadı. Finalden önceki Şöhretler Karması maçında Spor Bakanı Fikret Ünlü, Basketbol Federasyonu Başkanı Turgay Demirel, Doğan Hakyemez, Aytek Gürkan, Remzi Dilli gibi ünlü isimler forma giydi. Şöhretler, izleyenlere keyifli anlar yaşattı. 
     
     Maçın karnesi 
     HAKEMLER Memduh Öget, Fatih Söylemezoğlu 
     TÜRK TELEKOM Cüneyt 5 7, Jurkovic 7 19, Radosevic 8 22, Mutavdzic 5 8, Mutlu 4 , Miliçeviç 7 14, Ali 4 2, Hüseyin 5 2, Gökhan 6 8, Onur 4 
     FENERBAHÇE Erdal 5 12, Mrsiç 7 20, Glen 4 2, Badzin 5 9, Nedim 5 8, Cömert 5 8, Zaza 6 12, M. Kemal 4 , Barış 5 3, Altan 5 3 
     1. PERİYOT 25 - 24 F.Bahçe , 2. PERİYOT 45 - 39 T.Telekom , 3. PERİYOT 62 - 49 T.Telekom , MAÇ SKORU 82 - 77 T.Telekom 
     5 FAUL Zaza 38.04 F.Bahçe 
     
B.Kolej üçüncü      ARMAN Talay Basketbol Turnuvası’nda TED Kolejliler’i son periyottaki performansı ile 75 - 58 yenen Büyük Kolej üçüncülüğü kazandı. Maça hızlı başlayan TED Koleji, özellikle Moseley, Bekir ve Owens’ın basketleriyle devreyi 38 - 34 önde kapadı. Üçüncü periyodda toparlanan Büyük Kolej, rakibini yakaladı. Son periyotta da Tunç, Gazi, Erkan ve Adem ile arka arkaya sayı üretip, sonuca gitti. 
     
Basketbolda taç takılıyor      BASKETBOLDA erkekler ve bayanlarda en büyük kupalar bugün sahiplerini buluyor. ASKİ Spor Salonu’ndaki karşılaşmalarda saat 15.45’te Fenerbahçe ile BOTAŞ, 9. Cumhurbaşkanlığı Kupası’nı müzelerine götürmek için mücadele verecek. Saat 18.00’de de Ülker ile Efes Pilsen kupanın 17. sahibi olmak için ter dökecek. İki maç da TRT 1’den naklen yayınlanacak. 
     
İbo korkuttu      YUNANİSTAN’IN Panathinaikos takımında oynayan milli basketbolcu İbrahim Kutluay sakatlandı. Bacağındaki çekme nedeniyle iki gündür antrenmanlara katılamayan yıldız basketbolcunun sakatlığının ciddi olmadığı ve lig maçına yetiştirilmeye çalışıldığı açıklandı. 
     
Cim-Bom kayıp      İZMİR’DE düzenlenen Dörtlü Basketbol Turnuvası’nın ikinci gününde Galatasaray, Oyak Renault’a 90 - 58 boyun eğdi. Turnuvanın açılış maçında Pınar Karşıyaka’ya mağlup olan Sarı - Kırmızılılar, Oyak Renault’a sadece ilk periyotta direnebildi. Oyak Renault, son çeyrekte oyundan kopan rakibini farklı yenerek, lige hazır bir görüntü verdi. Diğer karşılaşmada ise Karşıyaka, İTÜ’yü 90 - 80 mağlup etti. 
     



 SPOR 

























</TEXT>
</DOC>
