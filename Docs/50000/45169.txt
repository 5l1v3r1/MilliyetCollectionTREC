<DOC>
<DOCNO> 45169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/siyaset/siy02.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer isterse halka soracak’ 
</HEADLINE>
<TEXT>

Meclis Anayasa değişikliklerini 474 oyla kabul etmesine rağmen, Cumhurbaşkanı’nın paketi halkoyuna sunma yetkisi var... 
     SALİHA ÇOLAK Ankara 

     Anayasa değişiklik paketinin akıbeti, Cumhurbaşkanı Ahmet Necdet Sezer’in vereceği kararla kesinleşecek. Meclis, Anayasa değişikliğini 474 oyla kabul etmesine karşın, Cumhurbaş-kanı’nın, gerekli görmesi halinde istediği maddeyi ya da paketi halkoyuna sunma yetkisi bulunuyor. Bu da, halktan tepki çeken "kıyak emeklilik" başta olmak üzere, bazı maddelerin halkoyuna sunulmasının yolunu açıyor. 
     Anayasa değişiklik paketinin yürürlük maddesi, halkoyuna sunulması halinde paketin tümünün referanduma götürülmesini öngörüyor. Anayasa’nın 175. maddesiyse, Cumhurbaşkanı’na, üçte iki çoğunlukla kabul edilmiş olsa bile, Anayasa değişikliklerinin tümünü ya da bazı maddelerini halkoyuna sunma yetkisi tanıyor. 
     Sezer veto hakkını herhangi bir madde için kullanamayacak, ancak paketin tümünü Meclis’e geri gönderebilecek. Bu durumda geri gönderilen yasa önce Anayasa Komisyonu’nda görüşülecek. Genel Kurul da, sırasıyla paketin maddeleri üzerinde ilk tur görüşmeleri ve oyla-maları, ardından ikinci tur oylamaları yapacak. 
     Sezer’in, "kısmi veto" hakkı bulunmadığı için, paketin tümünü Meclis’e göndermesi, görüşmeler uzun zaman alacağından en düşük olasılık olarak görülüyor. Sezer’in hem AB sürecinde bir kesinti yaşanmaması, hem de paketin arkasında 474 gibi bir oy çokluğu bulunması nedeniyle, paketi Meclis’e geri göndermeyeceği bekleniyor. Bu durumda Sezer’in, "kıyak maaş" gibi tepki çeken maddeleri halkoyuna göndermemesi halinde, Anayasa değişikliğine ilişkin yasanın Resmi Gazete’de yayımlanarak yürürlüğe girmesi bekleniyor. Sezer halkoyuna sunma kararı alırsa, paket ya da halkoyuna sunulacak maddeler de Resmi Gazete’de yayımlanacak. 
     
N zım’a alkış      Kemal Bulut 

     N zım Hikmet için ünlü piyanist Fazıl Say tarafından bestelenen "N zım" adlı eser, Kültür Bakanlığı’nca Selim Sırrı Tarcan Spor Salonu’nda düzenlenen gecede ilk kez seslendirildi. Duygulu anların yaşandığı geceye eşiyle katılan Sezer, vatandaşlık hakkının iadesi tartışılan N zım Hikmet’e şiirlerini ayakta alkışlayarak destek verdi. 
     



 SİYASET 















</TEXT>
</DOC>
