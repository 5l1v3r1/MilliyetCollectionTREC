<DOC>
<DOCNO> 38997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/son/sontur26.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Üzeyir Garih cinayetinde 6 gözaltı daha 
</HEADLINE>
<TEXT>

     İşadamı Üzeyir Garih'in öldürülmesi olayıyla ilgili olarak, şüphe üzerine gözlem altına alınanların sayısı 7'ye yükseldi. 
     Çalışmalarını sürdüren İstanbul Emniyet Müdürlüğü ekipleri, Eyüp Mezarlığı ve çevresinde boyacılık yaptığı ve tiner bağımlısı olduğu öğrenilen ''Fuat'' adlı kişiden sonra, aralarında bir kadının da bulunduğu 6 kişi daha gözlem altına alındı. 
     Organize Suçlar Şube Müdürlüğü ekiplerince gözlem altına alınan bu kişiler, daha sonra Terörle Mücadele Şube Müdürlüğü'ne teslim edildiler. 
     Bu arada, İstanbul Emniyet Müdürlüğü'ne gelen ve olayla ilgili bir açıklama yapan İçişleri Bakanı Rüştü Kazım Yücelen, halen İstanbul Emniyet Müdürlüğü'nde bulunuyor. Yücelen, İstanbul Emniyet Müdür Vekili Hasan Özdemir'in makamında gelişmeleri izliyor. 
     Emniyet müdür yardımcıları ile şube müdürleri ve birim amirleri de gelişmeleri değerlendirerek, cinayeti çözmek amacıyla çalışmalarını sürdürüyor. 
     
     






</TEXT>
</DOC>
