<DOC>
<DOCNO> 20800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/siyaset/siy04.html </URL>
<DATE> 2001/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıçlar denetleniyor 
</HEADLINE>
<TEXT>

Yargıtay Başkanı Sami Selçuk ve AİHM yargıcı Rıza Türmen, AB sempozyumunda Türk hukuk sistemini eleştirdi 
     ESRA KURT İstanbul 

     Sivil Anayasa Girişimi’nin düzenlediği, "AB Yolunda Devlet - Sivil Toplum Diyaloğu" konulu sempozyumda konuşan Yargıtay Başkanı Sami Selçuk, yargının bağımsızlığı konusuna değindi. Yargı bağımsızlığı için bulunan formülün, Hakimler ve Savcılar Yüksek Kurulu HSYK olduğunu dile getiren Selçuk şöyle konuştu 
     "Kurul bağımsız mı Hayır. Çünkü hiç bir ülkede, Adalet Bakanlığı Müsteşarı, kurulda yoktur. Bizde hem bakan, hem müsteşar vardır. Kurul üyelerini, yürütme organı seçer. Yönetsel nitelikteki kurulun işlemlerine karşı, yargı yolu kapalıdır. Yargıçları da bakanlık müfettişleri denetler." 
     Avrupa İnsan Hakları Mahkemesi AİHM yargıcı Rıza Türmen de, Şartla Salıverme Yasası’na eleştiriler getirerek, şunları söyledi "Sanık af değil beraat istiyor. Duruşma devam etse, belki beraat edecek. Bu yargı yolunun açık olmasıyla ilgili sözleşmenin 6. maddesi bakımından bir problem yaratabilir. Avrupa’da 20’ye yakın devlet, başvurularda AİHM’den ihlal’ kararı çıkması durumunda, davaların iç hukukta yeniden görülmesini kabul etti. 20 kadar ülke de bu doğrultuda yasal düzenleme yaptı. Korkarım, yakın gelecekte AİHM’nin kararlarını, iç hukukta yeniden görülme sebebi görmeyen tek ülke, Türkiye olacak." 
     



 SİYASET 














</TEXT>
</DOC>
