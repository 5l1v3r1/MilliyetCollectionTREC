<DOC>
<DOCNO> 22885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/siyaset/siy07.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İnceleme sürüyor sonuç açıklanacak 
</HEADLINE>
<TEXT>

     Genelkurmay Başkanlığı, art arda yaşanan CASA kazalarının ardından, olayın kendi yetki ve sorumluluk sahası içindeki kısmına yönelik başlattığı ayrıntılı incelemenin sürdürüldüğünü bildirdi. Genelkurmay Başkanlığı, "gerek tedarik aşaması ve gerekse kaza kırım olaylarının tüm detaylarıyla incelenmekte olduğunu" kaydetti. Genel Sekreterlik'ten CASA uçaklarının kazaları sonrası gelişmelere ilişkin yapılan yazılı açıklamada şöyle denildi 
     
'Uzun zaman lazım'      "Son dönemde meydana kazalar nedeniyle CASA’lara ilişkin, projenin başlangıç aşamasından günümüze kadar devam eden süreçle ilgili, kamuoyunda endişeye neden olabilecek şekilde, basın - yayın organlarında çeşitli haberler yer almaktadır. Özellikle uçak kaza kırım olaylarının, kazanın oluş şekli, yeri, görevin tipi ve meteorolojik koşullara bağlı olarak, çok teknik ve zaman alıcı incelemeler gerektirdiği, bilinen bir gerçektir." 
     



 SİYASET 


















</TEXT>
</DOC>
