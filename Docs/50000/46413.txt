<DOC>
<DOCNO> 46413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/ekonomi/eko06a.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
G - 7'ye 'kemer sıkma' sözü 
</HEADLINE>
<TEXT>

Bakan Derviş, gelişmiş yedi ülkenin büyükelçileriyle yaptığı toplantıda, yüzde 6.5'lik faiz dışı fazlanın sağlanması için gerekli önlemlerin alınacağını söyledi 
     ANKARA Milliyet 

     Ekonomiden sorumlu Devlet Bakanı Kemal Derviş, G - 7 ülkeleri büyükelçilerine 2002'de yüzde 6.5 oranıda faiz dışı fazlaya ulaşabilmek için gerekli önlemlerin alındığını söyledi. 
     Bu hedefe ulaşmak için tasarruf önlemlerinin ağırlıklı gündemi oluşturacağı Yüksek Planlama Kurulu YPK toplantısı öncesinde G - 7 ülkelerinin büyükelçileriyle Kanada Büyükelçisi'nin ikametgahında öğle yemeği yiyen Derviş, faiz dışı fazlanın sağlanması için alınacak tedbirleri Yüksek Planlama Kurulu'na da götüreceğini belirtti. Devriş ayrıca Washington'da gündeme getirdiği G - 7 aracılığıyla IMF üzerinden gelmesi beklenen ek kaynak için destek istedi. 
     Yaklaşık 1 saat 45 dakika süren yemeğe Japonya, Almanya, İtalya, ABD, Fransa, İngiltere ve Kanada'nın Ankara büyükelçileri katıldı. Yemekte Derviş'e asistanı Oya Ünlü eşlik etti. 
     
     



 EKONOMİ 




















</TEXT>
</DOC>
