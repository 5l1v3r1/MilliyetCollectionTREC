<DOC>
<DOCNO> 13831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/30/son/sontur05.html </URL>
<DATE> 2001/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Sendika Başkanı’nı bayıltıcı spreyle soydular 
</HEADLINE>
<TEXT>

     Adana’nın Ceyhan İlçesi’nde, Tekstil-İş Şube Başkanı Nuri Toprak’ın evine hırsız girdiği bildirildi. Toprak, "Evime giren hırsızlar, uyanmamamız için bayıltıcı sprey sıkıp dolapları karıştırmışlar, pantolonumu alıp kaçmışlar" dedi. 
     DİSK’e bağlı Tekstil-İş Ceyhan Şube Başkanı Nuri Toprak, Emniyet Müdürlüğü’ne başvurarak, gece evine hırsız girdiğini söyledi. Nuri Toprak, eşi ve iki çocuğuyla kaldığı evin kapılarını gece kilitledikten sonra yattıklarını belirterek, şöyle konuştu 
     "Sabah kalktığımızda dolapların karıştırılmış olduğunu ve pantolonumun bulunmadığını görünce şok olduk. Evime giren hırsızlar uyanmamamız için bayıltıcı sprey sıkmışlar. Cep telefonumu, yaklaşık 350 milyon lira ile 500 markı ve banka kredi kartlarımı çalmışlar. Başka bir şey bulamayınca kapıyı açık bırakıp çıkmışlar. Olayı polise bildirdik." Emniyet yetkilileri de olayın araştırıldığını ve hırsızların yakalanmasına çalışıldığını belirttiler. 
     




</TEXT>
</DOC>
