<DOC>
<DOCNO> 22372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/21/son/sondun12.html </URL>
<DATE> 2001/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban protesto için BM bürolarını kapattı 
</HEADLINE>
<TEXT>

     Afganistan'daki Taliban yönetimi, ambargoyu protesto amacıyla 4 kentteki BM siyasi bürolarını kapattı. 
     Pakistan'ın başkenti İslamabad'da açıklama yapan BM yetkilisi Freda Mackay, Taliban'ın Kandahar, Herat, Mezar-ı Şerif ve Celalabad kentlerindeki büroları dün kapattığını söyledi. Başka bir BM yetkilisi de, kapatılan bürolarda çalışan görevlilerin son günlerde ülkeyi terkettiklerini belirtti. Yetkili, başkent Kabil'deki BM bürosunun açık kalmasına izin verildiğini ve siyasi büroların kapatılmasının insani yardım çalışmalarını etkilemeyeceğini kaydetti. BM'nin siyasi büroları, Afganistan'da barışın sağlanması yolundaki arabuluculuk çalışmalarında önemli rol oynuyor. ABD'nin 1998'de Afrika'daki iki büyükleçiliğinin bombalanmasından sorumlu tuttuğu Usame bin Ladin'i teslim etmeye zorlamak için, BM Taliban yönetimine Ocak ayında ambargo uygulamaya başlamıştı. 







</TEXT>
</DOC>
