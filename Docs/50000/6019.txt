<DOC>
<DOCNO> 6019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/siyaset/siy02.html </URL>
<DATE> 2001/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkentte üç operasyon Şırınga, Akrep, Şeker’ 
</HEADLINE>
<TEXT>

Çok sayıda bürokrat ve askerinde soruşturulduğu operasyonlarda yolsuzluk miktarı trilyonları buluyor 
     TOLGA ŞARDAN, GÖKÇER TAHİNCİOĞLU Ankara 

     Ankara DGM Başsavcılığı ile Emniyet Genel Müdürlüğü Türkiye gündemine damgasını vuracak 3 yeni operasyona başladı. 
     
ENJEKTÖR      Ankara DGM Savcısı Özcan’ın yürüttüğü operasyonda Sağlık Bakanlığı bürokratları, subay ve generallerin ismi geçiyor. Polisin yaptığı incelemeler sonucunda MET Tıp Cihazları şirketine bağlı Rota Tıp, Meta, Meda gibi küçük şirketlerin, Sağlık Bakanlığı, SSK ve askeri hastanelerin çeşitli ihalelerine, şartnamelerinde belirtilen hükümlere uymamalarına karşın girerek, büyük kar elde ettikleri ortaya çıktı. Bu firmaların özellikle yurtdışından getirilmesi üzerine anlaşılan enjektörleri, Türkiye’de kendileri imal edip, fiyatını yurtdışından alınmış gibi göstererek büyük kar elde ettikleri saptandı. Operasyondaki usulsüzlüğün 300 milyon doları bulduğu belirtilirken, organize suç örgütünün lideri konumundaki Abdullah Turgut Yılmaz’ın da aralarında bulunduğu 3 kişi gözaltına alındı. Organize suç örgütünün Sağlık Bakanlığı bürokratlarıyla da işbirliği içinde olduğu iddia edildi. 
     
AKREP      DGM Savcısı Yüksel, Türk Dil Kurumu’nda TDK yapılan yolsuzluklara ilişkin "Akrep Operasyonu"nu başlattı. Operasyon çerçevesinde aralarında TDK Saymanı Mustafa Kurtoğlu ile sevgilisi olduğu öne sürülen Gülizar Metin’in de bulunduğu 6 kişi gözaltına alındı. Yolsuzluğu organize ettiği iddia edilen Kurtoğlu’nun kurumun harcamalarını yüksek göstererek, çeşitli harcamalar adı altında Metin’in adına çek kestiği, Metin’in de bunları tahsil ettiği öğrenildi. Kurtoğlu’nun, kuruma yüksek fiyattan alımlar yaparak yaklaşık 3 trilyon lirayı zimmetine geçirdiği belirlendi. 
     
ŞEKER      Savcı Yüksel’in uzun süredir incelemede olduğu operasyonun önümüzdeki günlerde başlatılacağı öğrenildi. Şeker Fabrikaları’nda hayali ihracat yapıldığı iddiasıyla açılan soruşturma çerçevesinde önümüzdeki günlerde bazı bürokratların gözaltına alınacağı bildirildi. 
     


 SİYASET 




















</TEXT>
</DOC>
