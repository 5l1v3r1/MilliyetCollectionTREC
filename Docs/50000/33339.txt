<DOC>
<DOCNO> 33339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/22/son/sondun14.html </URL>
<DATE> 2001/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Atina'da 2 İtalyan otomobil acentasına saldırı.. 
</HEADLINE>
<TEXT>

     Yunanistan'ın başkenti Atina'da, kimliği belirsiz kişiler, iki İtalyan otomobil acentasına saldırarak, 4 aracı yaktılar. 
     Polis, saldırının İtalya'nın Cenova kentinde düzenlenen G-8 zirvesi ve çıkan olaylara tepki amacıyla düzenlendiğinin sanıldığını, saldırganların İtalya'nın Atina Büyükelçiliği'nde görevli bir kişinin aracını da Galatsi semtindeki evinin önünde ateşe verdiklerini kaydetti. 
     Tümü el yapımı yangın bombaları ve yanıcı maddelerle gerçekleştirilen saldırılarda ölen ya da yaralanan olmadığı açıklandı. Başkentin Agia Paraskevi semtindeki FIAT ve Alfa Romeo acentalarının önünde bulunan araçların hafif hasar gördükleri belirtildi. Saldırının sorumluluğunu şu ana kadar hiçbir örgüt ya da grubun üstlenmediğini belirten polis, G-8 zirvesine tepki duyan aşırı solcu ya da anarşist gruplardan şüpheleniyor. İtalyan yetkililer, zirve öncesinde Cenova'ya giden Yunanlı protestocuların otobüslerinden üçünü Ancona limanından geri çevirmiş, Yunanistan hükümeti bu davranışı protesto etmişti. 







</TEXT>
</DOC>
