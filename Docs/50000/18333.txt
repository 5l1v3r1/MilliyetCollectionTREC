<DOC>
<DOCNO> 18333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/yazar/asik.html </URL>
<DATE> 2001/04/27/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Ersümer'den Pencere'ye dava 
</HEADLINE>
<TEXT>

     Enerji Bakanı Cumhur Ersümer, 26.01.2001 tarihinde bu sütunda yayınlanan "Akdeniz'de gemi" başlıklı yazı nedeniyle 5 milyar liralık tazminat davası açtı. Kararı yargıya bırakarak sözü geçen iki ay önceki yazıyı nakledelim 
     "Basın ve muhalefet "İstifa" diye tempo tutuyor. 
     Vatandaş istifa bekliyor. 
     Sayın Enerji Bakanı'nda hareket yok. 
     Zordur insanların alıştıkları koltuklardan kalkması. Üstelik bir kere kalktılar mı başlarına ne işlerin açılacağı belli olmaz. 
     Osmanlı tarihinde ünlü bir Şeyhülislam vardır Feyzullah Efendi ... Tüm yakınlarını devletin en iyi yerlerine yerleştirmiş. Devlete hortumu dayamış. Malı götürüyor. Dört bir yandan "Çekil" çağrısı geliyor. Oralı olmuyor. Tarihçi Naima bir gün karşısına alıp uyarmaya çalışmış. Dinlemiş dinlemiş Feyzullah Efendi. Ve sonunda demiş ki 
     - Bizim durumumuz Akdeniz de fırtınaya tutulmuş gemiye benzer. Kurtuluş kıyısına çıkabilmek için rüzgarın önüne düşmek zorundayız. Eğer makamdan uzaklaşırsak kıskançlara üstün gelme olanağı sağlarız. En iyisi ölünceye kadar dayanmaktır... 
     Doğru... Sayın Demirel koltuktan kalktı, bakın yakınlarının başına neler geldi. Enerji Bakanı da bir kez kalkmaya görsün.. Kimbilir neler dökülür ortalığa... 
     En iyisi ölünceye kadar dayanmak... Peki Feyzullah Efendi dayanabilmiş mi 
     Ne gezer Birinci Edirne Vak'ası adı verilen ayaklanmada kelleyi kaybetmiş... 
     
Sen üzül Baba      Süleyman Demirel, Cavit Çağlar'ın fevkalade sıkıntıda olmasına fevkalade üzülüyormuş. 
     Bütün Türk vatandaşları da bir Türk'ün yurt dışında sıkıntıda olmasını hazmetmemeliymiş. 
     İkisi Demirel'in yakını.. 12 hortumcu 12 banka soydu... Türkiye'yi çökerttiler 
     Devalüasyonla bir gecede 65 milyonluk ülkenin tasarrufları ve gelirleri yarıya indi. 
     Hepimizin bir gecede dünleri, bugünleri, yarınları çalındı. 
     65 milyonun girdiği sıkılmaya üzülmeyen Demirel, halkı bu hallere düşüren aile dostuna üzülüyor. Bizim de üzülmemizi bekliyor. 
     Çok beklersin Baba... Eğer Cavit'ten Murat'tan ve diğer cümle hortumcuların çaldığı paralar geri alınamazsa.. Biz işte o zaman üzülürüz.... 
     
Durum değişti      Sarı saçlı, yeşil gözlü, alımlı bir hanımefendi eczaneye girip bir şişe kolonya istemiş. Tezgahtar şişeyi sarmış, kadın da çantasından çıkardığı 10 milyon lirayı uzatmış... Tezgahtar parayı aldıktan sonra şöyle bir evirip çevirmiş 
     - Maalesef bu para sahte efendim... 
     Kadın birden çılgına dönmüş 
     - Neee Demek bana tecavüz ettiler... 
     
     Baba "Çağlar için üzülüyorum"... Biz de, bu ülkenin seninle boşa giden yıllarına üzülüyoruz be Baba .. 
     
     
Gerçek gemi      Enerji Bakanı Cumhur Ersümer' in, Anzak törenleri dolayısıyla Çanakkale'deki törenlere katıldığı önceki gün, Anadolu Ajansı bültenlerinden abonelere geçilen bir haberin başlığı aynen şöyleydi 
     "Bir gemi Çanakale Boğazı'nda karaya oturdu. " 
     
     LAFORİZMA 
     Baba, Cavit’ine sahip çıkmış... Eee ne de olsa o "Benim hortumcum" .. 
Cihan Demirci 
     
     
Çanakkale'yi geçince      Mesut Yılmaz' ın evinde yapılan "kurmaylar " toplantısından sonra ANAP'ın, Çanakkaleli Bakan Cumhur Ersümer' le ilgili politikası belli oldu 
     - Ersümer' e sahip çıkılacak, istifası sözkonusu değil. 
     - Yani 
     - Çanakkale geçilmez 
     - Peki neden 
     Sorunun yanıtı basit 
     - Eee, Çanakkale geçilirse payitaht düşer de ondan. 
     
     







Yeni siyaset 


Ersümer'den Pencere'ye dava 


İstifa sinyali 


Enis Öksüz ve Gümrük Müdürü 


Hep sorular uçuşuyor, yanıtlar 
o kadar az ki... 


Yeni bunalım taşınamaz 


Ülkesini seven Türk gençleri 


Dilin ötesinde... 


Sağduyu 


Ermeni lobisine Türkiye desteği 


Suya da dokunun sabuna da... 


Her şeye rağmen 


Genel kurulun kararı önemli 


Kamu bankalarına 40, özellere 30 katrilyon TL 


Nafile bekledik 


</TEXT>
</DOC>
