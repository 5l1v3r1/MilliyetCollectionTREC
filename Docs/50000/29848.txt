<DOC>
<DOCNO> 29848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/02/ekonomi/eko10.html </URL>
<DATE> 2001/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Öksüz de TL’ye güvenmiyor 
</HEADLINE>
<TEXT>

     SUNGURLU ANKA 

     Ardarda patlak veren krizlerinin ardından hızla TL’den kaçan yurttaşlar gibi Ulaştırma Bakanı Enis Öksüz’ün de yatırım aracı olarak dolara yöneldiği ortaya çıktı. Öksüz, Tarım ve Köyişleri Bakanı Hüsnü Yusuf Gökalp ile birlikte PTT Sungurlu Otomasyon Merkezi’nin açılışını yaptı. Bakan Öksüz, ilk havaleyi yapmak üzere bankoya geldiğinde ilginç bir olay yaşandı. PTT memuru, Öksüz’den Mehmetçik Vakfı’na yardım için para istedi. Bunun üzerine Öksüz, cebini ve cüzdanını yokladı. Yanında yalnızca dolar bulunan Öksüz’e gazeteciler TL taşıyıp taşımadığını sordular. Öksüz de "Ne yapalım memleketi bu hale getiren biz değiliz ki" yanıtını verdi. 
     



 EKONOMİ 



















</TEXT>
</DOC>
