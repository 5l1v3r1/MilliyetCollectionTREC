<DOC>
<DOCNO> 47153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/son/sondun18.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Avusturya'da şarbon paniği şüpheli 15 mektuba el konuldu 
</HEADLINE>
<TEXT>

     Taliban ve terörist Usame Bin Ladin'in tehditlerinden sonra başgösteren ''biyolojik terör paniği'', her geçen gün tırmanarak devam ediyor. 
     Avusturya'da çeşitli kentlerdeki postanelerde ortaya çıkan şüpheli 15 mektuba İçişleri Bakanlığı'nca el konuldu. Postacıların ihbarı üzerine el konulan 15 şüpheli mektubun, Silahlı Kuvvetler nezdindeki ABC adlı nükleer biyoloji ve kimya laboratuvarında yapılan tahlil sonunda sanıldığı gibi şarbon mikrobu içermediğinin anlaşıldığı açıklandı. 
     İçişleri Bakanlığı Kamu Güvenliği Dairesi Sözcüsü Rudolf Gollia, ihbar üzerine el konulan 15 şüpheli mektuptan 14'ünün temiz çıktığını bir tanesinde şüpheli maddeler saptandığı için tahlilin sürdürüldüğünü söyledi. 
     Şüpheli mektupların daktiloyla yazıldığı ve Zürih'teki Tokyo Bankası, Salzburg'taki Amerikan Konsolosluğu ve Avusturya'daki bir Yahudi gazetesi adına gönderildiği bildirildi. 
     






</TEXT>
</DOC>
