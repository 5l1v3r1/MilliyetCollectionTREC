<DOC>
<DOCNO> 44760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/dunya/dun08.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK, Almanya’da terör örgütü sayıldı 
</HEADLINE>
<TEXT>

     Alman Frankfurter Allgemeine gazetesi, Türkiye’nin, terörizm ve radikal İslamcılık sorunlarını çözdüğünü, bu nedenle Avrupa ülkelerinin Türkiye’den öğrenecekleri çok şey olduğunu yazdı. Gazete, PKK’yı da ilk kez terör örgütü saydı. 
     Bilkent Üniversitesi Uluslararası İlişkiler Bölümü’nde görevli İngiliz tarihçi Norman Stone tarafından kaleme alınan yorumda, Türkiye’nin kırsal kesimlerindeki "fanatik Müslümanların" bile, ABD’deki saldırılardan sonra "seslerinin fazla çıkmadığı" görüşüne yer verildi. 
     Türkiye’nin, ABD’yle dayanışma gösterme konusundaki en büyük sorununun "masraflar" olduğuna dikkat çekilen yorumda, Türkiye’nin Körfez krizi sırasında büyük zarara uğradığı hatırlatıldı. 
     Türk halkının büyük bölümünün ABD’ye sempati gösterdiği belirtilen yorumda, Avrupalılara karşı ise terör örgütü PKK’ya sert davranmadıkları gerekçesiyle aynı derecede sempati duyulmadığı ifade edildi. 
     



 DÜNYA 

















</TEXT>
</DOC>
