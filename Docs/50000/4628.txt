<DOC>
<DOCNO> 4628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/yazar/cemal.html </URL>
<DATE> 2001/01/30/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Değişim korkusundan kurtulmak zorundayız 
</HEADLINE>
<TEXT>

     DAVOS 

     Not defterime, Davos notlarıma bakıyorum. Amerikan Business Week dergisinin yöneticisi, Türkiye konulu yemekli toplantıda Başbakan Yardımcısı Yılmaz'a ilk soruyu yöneltiyor 
     "Polonya ve Türkiye, her iki ülke de Avrupa Birliği'ne aday. Ama Polonya'ya yılda on kat daha çok doğrudan yabancı sermaye yatırımı yapılıyor. 60 küsur milyonluk koca Türkiye niye başarısız bu alanda " 
     En temel sorunlarımızdan biri. 
     Yılmaz geçmişte yaşanan siyasal istikrarsızlık konusuna işaret ediyor. Yabancı sermayeye dönük yeni düzenlemelere, vergi teşviklerine değiniyor. 
     Amerikalı gazeteci ise Türkiye'ye neden yabancı sermaye gelmiyor sorusunu kendi yanıtlarken siyasal istikrarsızlığın yanı sıra şunları da eklemiş 
     Bürokratik kırtasiyecilik... Ekonomi politikalarında çok sert, ani dönüşler... 
     Bir de şuna dikkat çekmiş 
     "Telekom cesaret verici değil " 
     Oysa, yabancı sermaye alanında Türkiye açısından değinilmeyen bir konu daha vardı 
     Hukuksuzluk... 
     Türkiye'nin bu derdine Dünya Ekonomik Forumu toplantıları sırasında yayımlanan bir raporda rastladık. Pricewaterhouse Coopers'ın şeffaflık ile ilgili raporunda Türkiye, dünya devletleri arasında en diplerde, sonda gelen beş altı ülke arasında yer alıyordu. 
     Şeffaflığı neler mi oluşturuyordu 
     En başta rüşvet ve yolsuzluk... Sonra hukuk devleti ilkeleri... Yargı vesaire... 
     Türkiye'nin yıllarca süren güçsüz hükümetler dönemi, yani siyasal istikrarsızlığı, yine yıllarca süren yüksek enflasyonu, yani ekonomik istikrarsızlığı hukuksuzlukla birleşince, ülkemiz yabancı sermaye için çekici olmaktan çıkmıştı. 
     Davos kulisinde bir Türk bankacısıyla sohbet ederken şöyle yakındı 
     "Bankalar yıllarca en çok ya devletle ya kendi şirketleriyle iş yaptı. Neden Çünkü parayı kaptırdı mı, bir daha legal yollardan geri alması çok uzak ihtimaldi de ondan. Yargının son derece yavaş işlemesi... Güvenilir olmaması... Mahkemelerde hakkını doğru dürüst arayamayacağının bilinmesi, Türkiye'de bankacılığın işleyişini de yolundan saptıran önemli nedenlerden biridir." 
     Bir de şunu ekledi 
     "Çetelerden, nereden çıktı sanıyorsun " 
     
Hukuksuzluk, hukuk reformu...      Bir başka deyişle 
     Hakkını mahkeme kapısında bulamayan kim varsa çeteleri besledi. Çek, senet mafyaları suç sahnesine böyle çıktılar. 
     Yine hukuksuzluk sayesinde yaşandı, yakın geçmişin banka hortumlama ya da banka doldurup boşaltma operasyonları. Bankacılık reformu en az on yıl geciktirildiği için bankacılık sektörü de yoldan çıktı. 
     Hukuksuzluğun Türkiye'ye getirip bıraktığı nokta bin yıldır malum. Bütün partilerin seçim bildirgelerinde her zaman baş köşede yer alan ama yılan hikayesine dönmüş olan konudur 
     Hukuk reformu 
     Adil ve çabuk işleyen mahkemelere, yargı mekanizmasına kavuşmadan, yolsuzluk ve rüşveti en aza indirip hesabını kısa sürede sorabilecek kurallar bütününü geliştirmeden, siyasette ve devlet yönetiminde kalite kontrolüyle şeffaflığı getirecek hukuki düzenlemeleri yapmadan Türkiye'ye ne demokrasi gelir, ne de çağdaşlık vs... 
     Davos notlarıma bakıyorum. 
     IMF'nin iki numarası Stanley Fisher'le ayaküstü bir sohbetten 
     "Bankacılığı düzeltip özelleştirmeyi tamamlarsanız, Türkiye'nin önü açılır." 
     Hindistan Maliye Bakanı'nı dinliyorum. Küreselleşme üzerine konuşuyor. Küreselleşmenin kaçınılmazlığına değiniyor, alternatifsiz olduğunu söylüyor. Ama aynı zamanda küreselleşmenin yol açtığı eşitsizliklerle mücadelenin önemine değiniyor. 
     Konusuna hakim, İngilizcesi kusursuz. Koca salon çıt çıkmadan kendisini izliyor. 
     Not alıyorum 
     Bizim ülkemizde de bu gibi platformlarda yüzümüzü ağartacak çapta değerli insanlarımız elbette var. Peki ama bizde siyaset niçin bu insanların önünü açmıyor Partilerimiz böylesi insanları neden siyaset sahnesine taşımıyor 
     Güney Afrika Devlet Başkanı Mbeki de küreselleşme olgusunu kabul ediyor. Ancak küreselleşmenin kaymağını yiyenleri kürsüden uyarıyor 
     "Yoksulluk yalnız yoksulların sorunu değildir. Aynı zamanda zenginlerin de sorunudur. Bunu unutmayın " 
     Türkiye'yi yakından ilgilendiren bir başka Davos konusu 
     
Halimiz duman olur...      Dünya ekonomisi nereye gidiyor 
     Bu soru bir başkasını üretiyor 
     Amerikan ekonomisi ne olacak 
     Amerikan ekonomisinin yaşamakta olduğu yavaşlamanın nereye varacağı Davos'un belki de en sıcak tartışma konusuydu. Bu yüzden bütün dikkatler yeni Amerikan yönetimine, Başkan George W. Bush'a dönüktü. 
     Ne yapacaktı 
     Faizlerin ineceği anlaşılıyordu. Peki, seçim kampanyasında sözünü verdiği vergi indirimlerini nasıl ve ne kadar zamanda gerçekleştirebilirdi. 
     Sorular ve belirsizlikler... 
     Bunların muhatabı olan Amerikan yönetiminden ise hiç kimse Davos'ta yoktu bu yıl. 
     Bir panelin özeti 
     "Amerika'da faizler iner, vergi indirimleri gerçekleşirse... Avrupa ve Japonya da yapısal reformlarını bir an önce yaparlarsa, dünya ekonomisi iyiye gider." 
     Doğu Asya'dan bir iktisatçı yakınıyordu 
     "Bizim bölge ihracatının yüzde 20'sini ABD'ye yapıyor. Amerikan ekonomisi yavaşlamayı atlatamaz, bir de gerilemeye başlarsa halimiz duman olur." 
     Türkiye'yi ilgilendirmiyor mu 
     Hiç ilgilendirmez olur mu 
     
Dünya küçüldü      Hatırlayın 1997'yi. Tayland'da başlayan ekonomik kriz önce Doğu Asya ülkelerini vurmuştu. Sonra da Rusya üzerinden Türkiye'nin kapısını çalmıştı. 
     Dünya küçüldü 
     Küreselleşme böyle işliyor. 
     Dünyada kendi başımıza yaşamıyoruz. 
     İstesek de yaşayamayız. 
     O yüzden dünyaya, küreselleşmeye daha çok ayak uydurmaktan başka çaremiz yok. Bunun için, uygulanmakta olan enflasyonla mücadele ve yapısal değişim programını sonuna kadar titizlikle götürmek lazım. Hukuk, devlet yönetimi ve siyaset meydanında - özellikle siyasal partiler ve seçim düzeninde - reformcu zihniyeti hakim kılmak şart. 
     Bir Davos notu daha 
     Değişim korkusuna son vermek zorundayız, eğer Türkiye'yi mutlu ve güzel yarınlara gerçekten taşımak istiyorsak... 
     
     





Televizyon 


İç parmak 


Dumanlı mektup 


Kıvrıkoğlu Aftan PKK yararlandı 


Kazanova Operasyonu 


Değişim korkusundan kurtulmak zorundayız 


Dilsiz tarih 


Macaristan, Cengiz Han'ın hediyesidir 


"Garanti" istiyorlar, "garanti" .. 


Vetoya veto 


Bu okulu kuran ve yaşatanlar 


Yeni iyi haberler... 


Bir Esbank’ alana bir Esbank’ bedava 


İçtüzük darbesi 


Yeni lejyonerler 


Karl Marx'ın ruhu Davos'ta 


Uyarı gerekiyordu 


"Yolsuzluklar ülkesi" 


</TEXT>
</DOC>
