<DOC>
<DOCNO> 11980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/18/son/sontur09.html </URL>
<DATE> 2001/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İHD eyleminde 67 gözaltı 
</HEADLINE>
<TEXT>

     Sultanahmet Meydanı'nda eylem yapmak isteyen İnsan Hakları Derneği İHD üyesi gruba, güvenlik güçlerince müdahale edildi. Olayla ilgili 67 kişi gözlem altına alındı. 
     Sultanahmet Meydanı'nda toplanan ve aralarında İHD İstanbul Şubesi Başkanı Eren Keskin'in de bulunduğu yaklaşık 100 kişilik grup, cezaevlerindeki ölüm oruçlarına dikkat çekmek amacıyla oturma eylemi yapmak istedi. Eyleme izin vermeyen güvenlik güçleri, grubu dağılmaları yönünde uyardı. Eylemcilerin uyarıyı dinlememesi üzerine çevik kuvvet ekipleri gruba müdahale ederek, aralarında Eren Keskin'in de yer aldığı 67 kişiyi gözlem altına aldı. Bu sırada meydanın dışında bekleyen diğer eylemcilerin de arkadaşlarına sloganlarla destek vermesi üzerine, bu kişilerle güvenlik güçleri arasında Sultanahmet Meydanı ve çevresinde kovalamaca yaşandı. 




</TEXT>
</DOC>
