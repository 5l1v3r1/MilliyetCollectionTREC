<DOC>
<DOCNO> 33856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/ekonomi/eko02.html </URL>
<DATE> 2001/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
TL’de vade operasyonu 
</HEADLINE>
<TEXT>

Uzun vadeli Türk Lirası mevduatın özendirilmesi için stopaj oranları değiştiriliyor. Repoda stopaj yüzde 22’ye çıkarılıyor. Merkez Bankası munzam karşılıklara da faiz ödeyecek 
     ZÜLFİKAR DOĞAN Ankara 

     Türk Lirası’na TL yatırımın cazip hale getirilmesi ve uzun vadeli borçlanma yolunun açılması için repoda stopaj oranları 6 puan artırılırken, uzun vadeli mevduata düşük stopaj geliyor. Devlet k ğıtlarının faiz gelirlerindeki beyanname sınırı da yükseltiliyor. 
     Önceki gün, Devlet Bakanı Kemal Derviş, Maliye Bakanı Sümer Oral ve ekonomi bürokratlarının katıldığı toplantıda, stopaj oranları değiştirilerek Türk Lirası’na TL cazibe kazandırılması kararlaştırıldı. Repoda stopaj yükseltilecek. Döviz tevdiat hesaplarında DTH da stopajın iki puan artırılması gündemde. Bankaların uzun vadeli fonlama yapabilmeleri için mevduat faizlerindeki yüzde 16’lık stopaj, vade uzadıkça kademeli olarak azaltılacak. 
     
TL cazip olacak      Bakan Derviş de dün İSO’daki konuşmasında stopaj ayarlamasıyla uzun vadenin ödüllendirileceğini ve TL’nin daha cazip hale getirileceğini söyledi. Derviş, "Dışarıdan fonlayıp, TL’ye yatırım yapma sürecini, TL fonlayıp, TL’ye yatırım yapma sürecine çevirmemiz l zım" dedi. 
     
Yüzde 94’ü kısa vadeli      Şu anda, bankalardaki 83.5 katrilyon liralık mevduatın yüzde 55.8’i döviz cinsinden, yüzde 44.2’si de TL’den oluşuyor. TL mevduatın sadece yüzde 5.7’si uzun vadeli. Geri kalan yüzde 93.8’lik bölümü ise altı aydan daha kısa vadeli ve vadesiz hesaplarda tutuluyor. Mevduatın 8.1 katrilyonu vadesiz, 9.6 katrilyonu bir aylık, 18.4 katrilyonu ise üç aylık vadeli hesaplarda bulunuyor. 
     
Ayşe Teyze bonosu geliyor      Mevduatı uzun vadeye yaymak ve dövizden TL’ye dönüşü cazip kılmak için net ve yüksek faizli, uzun vadeli özel tertip doğrudan halka arz’ bonoları geliyor. Bu bonolardan elde edilecek faiz gelirinin beyanı konusunda yasal düzenleme Meclis açıldıktan sonra gerçekleşebilecek. Bu nedenle, düzenlemeye konulacak yürürlük maddesinin halka arz bonoların satış tarihini de kapsayacak şekilde geriye dönük düzenlenmesi planlanıyor. 
     Mevcut uygulamada her hafta salı günü yapılan borçlanma ihalelerine bankalar girebiliyor ve bankalar satın aldıkları Hazine k ğıtlarını, bir gün sonra komisyon ve k rlarını da ekleyerek, daha düşük faizle tasarruf sahibine satıyor. 
     



 EKONOMİ 
























</TEXT>
</DOC>
