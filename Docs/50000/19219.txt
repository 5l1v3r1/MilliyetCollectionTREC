<DOC>
<DOCNO> 19219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/son/sontur01.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksici, kafasına silah dayayan gaspçıyı döverek hastanelik etti 
</HEADLINE>
<TEXT>

     Kağıthane'de bindiği taksiyi gasp etmeye çalışan bir kişi, taksici tarafından dövülerek ağır yaralandı. 
     Halıcıoğlu'ndan gece 34 TCJ 32 plakalı taksiye binen Ali Hocur 17 , Arıcılar mevkiine geldiklerinde yanındaki kuru sıkı tabancayı çıkartarak sürücü İbrahim Gani'yi 48 etkisiz hale getirmek istedi. 
     Kendisini ölümle tehdit eden ve paraları ile aracını alacağını söyleyen Hocur'un dalgınlığından yararlanarak elindeki silahı alan Gani, genç gaspçıyı döverek ağır yaraladı. 
     İbrahim Gani'nin olayı polise bildirmesi üzerine Şişli Etfal Hastanesi'ne kaldırılarak tedavi altına alınan Hocur'un sağlık durumunun ciddi olduğu öğrenildi. 
     Boğuşma sırasından vücudundan sıyrıklar oluşan taksici Gani de aynı hastanede ayakta tedavi gördü. Olayla ilgili soruşturma sürdürülüyor. 






</TEXT>
</DOC>
