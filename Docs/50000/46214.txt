<DOC>
<DOCNO> 46214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/astro/index.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabırsız olmayın 
</HEADLINE>
<TEXT>

Ay bugün, Aslan burcunda ve güne duygusal konularda coşkun atmosfer kazandırmakta. Bugün ateş elementinden Koç, Aslan ve Yay burçlarını rahat hareket ederken görebiliriz. Bununla birlikte Güneş - Mars karesi acele ile verilen kararlara, kişilik çatışmalarına ve tartışmalara eğilim yaratmakta. Sabırsızlık bazı sorunlar getirebilir. Koç’lar gün içinde kendilerini göstermek istiyorlar ve kendilerine güvenleri çok daha yüksek. Bu arada aşk hayatları da daha hareketli olabilir. Boğa’lar yapıcı adımlar atmak durumundalar. Planlı hareket ederek pek çok konuda somut sonuçlar elde edebilirler. İkizler için günlük trafiğin çok hızlı aktığı bir gündeyiz. Pek çok İkizler bugün daha fazla konuşuyor, haberleşiyor, hareket ediyor. Yengeç’ler ise cüzdanlarını kötü etkileyecek harcamalardan şikayetçi olabilirler. Yeni masraflarla karşılaşabilirler. Aslan’lar ise burçlarındaki Ay sayesinde daha dikkat çekiciler ve sözlerinin etkisini daha fazla görecekler. Başak’ların biraz dinlenmeye ve içlerindeki sesi dinlemeye ihtiyaçları var. Hızlı kararlardan kaçınmalılar. 
Öğleden sonra 16.06 Ay - Neptün karşı karşıya gelmekte. Bu saatlerde yeni anlaşmalar yapmaktan kaçınmakta fayda var. Kendi kendimizi daha kolay kandırabileceğimiz saatlerdeyiz. Terazi’ler gün içinde arkadaşlarından destek alabilir, toplantılara katılabilirler. Daha iyimser olmaya bakmalılar. Akrep’ler ise biraz gerginler zira iş ve ev arasındaki huzursuzluklar daha fazla göze çarpabilir. Yay’ların keyifli olabilecekleri zamanlar var. Yeni kişilerle tanışmak ve farklı şeyler öğrenmek onlara zevk verecek. Oğlak’lar için ise parasal konularda dikkatli olmak önem taşıyor. Borç - alacak konuları gündeme gelebilir. Kova’lar bugün yeni önerilere açıklar ve ortaklıklar ve ilişkilerinden yana ilginç gelişmelerle karşılaşabilirler. Balık’ların kendilerine çekidüzen vermeleri gerekiyor. İş ortamında duygusal konular göze çarpabilir. 

            Faks 287 74 37 
      







</TEXT>
</DOC>
