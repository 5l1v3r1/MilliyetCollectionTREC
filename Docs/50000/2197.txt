<DOC>
<DOCNO> 2197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/son/sontur13.html </URL>
<DATE> 2001/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
DYP "Azledilmezse gensoru vereceğiz" 
</HEADLINE>
<TEXT>

     DYP Genel Başkan Yardımcısı Hasan Ekinci, Başbakan Bülent Ecevit'ten, "Enerji ve Tabii Kaynaklar Bakanı Cumhur Ersümer'i azletmesini" isteyerek, aksi halde Meclis'te gensoru önergesi vereceklerini bildirdi. 
     Ekinci, "Sayın Başbakan, bu işi örtmeyin, bu işlere kapak olmayın. Suç ortada, sonuç ortada... Bu bakanı -istifa etmiyorsa- derhal azledin. Azletmiyorsanız, TBMM'ye imkan verin ve TBMM bu bakanı düşürsün" dedi. Sözlerini, "Sayın Yılmaz, sizin utanılacak, utanç duyulacak çok şeyleriniz var" diye sürdüren Ekinci şu görüşleri dile getirdi "Bu Bakan istifa etmezse, bu konuyu TBMM'ye gensoruyla taşıyacağız. Millet görecek bakalım kimler oy veriyor, kimler bu yolsuzluğun üzerini örtüyor." 




</TEXT>
</DOC>
