<DOC>
<DOCNO> 15817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/guncel/gun03.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
EYLEMLERDE ESNAFIN RUHUNA FATİHA OKUNDU 
</HEADLINE>
<TEXT>
Anadolu ayakta... 
     HABER MERKEZİ 

     Protesto gösterileri, yurdun değişik il ve ilçelerinde yapıldı. nGAZİANTEP Gaziantep Küçük Sanayi Sitesi KSS esnafı, işyerlerini açmayarak eylem başlattı. Panzer barikatını aşan esnaf, Şanlıurfa yolunda yaklaşık bir saat süren eylem yaptı. 
     DENİZLİ Yürüyüş ve mitinge, yaklaşık 10 bin kişi katıldı. 
     ÇANKIRI Mitingde, üzerinde, "Esnaf öldü, ruhuna Fatiha" ve "Çiftçi öldü, ruhuna Fatiha" yazılı iki tabut taşındı. Tabutların üstüne çıkan bir esnaf soyunarak, "Açız, açlıktan ölüyoruz. Para yok" diye bağırdı. Miting, İstiklal Marşı’nın okunmasıyla olaysız bitti. 
     MANİSA Akhisar’da, Milli Egemenlik Meydanı’nda toplanan eylemcilere, yol kenarlarında toplanan vatandaşlar da destek verdi. Olay çıkmadı. 
     KARABÜK Safranbolu’daki protesto yürüyüşüne katılan esnaf, sloganlar atarak Aslanlar Kültür Merkezi alanına geldi. Hükümeti protesto eden grup olaysız dağıldı. 
     AFYON Sandıklı’da altı esnaf odasının girişimiyle düzenlenen miting Belediye Meydanı’nda yapıldı. Yaklaşık 500 kişilik bir gruba polis müdahale etti. 
     SİVAS Polis uyardı, eylem çabuk bitti. 
     KONYA İmam hatip lisesi öğrencilerinin de katıldığı mitingte tekbir getirildi. "Tek çare Erbakan" yazılı pankartlar taşıdı. MHP, ANAP ve DSP il binalarına taş, çakmak ve bozuk para atıldı. 
     İSTANBUL Perşembe Pazarı Ticaret Merkezi PERPA , Ümraniye ve Zeytinburnu’nda üç ayrı esnaf grubu, yaşanan ekonomik krizin sorumlusu olduğu gerekçesiyle hükümeti protesto etti. 
     


 GÜNCEL 














</TEXT>
</DOC>
