<DOC>
<DOCNO> 34322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/28/son/sontur01.html </URL>
<DATE> 2001/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Barda kavga...Silahlar çekildi...1 kişi hayatını kaybetti 
</HEADLINE>
<TEXT>

     Eskişehir'de bir barda çıkan silahlı kavga sonucu 1 kişi öldü, 2 kişi yaralandı. 
     Alınan ilk bilgilere göre, bu gece İsmet İnönü Caddesi üzerindeki Cevriye Bar'da, ayakkabıcılık yapan Şahin Ergin ile aynı işi yapan Mustafa Yurtbilir ve yanında bulunan İbrahim Zafer Sakarya arasında tartışma çıktı. Tartışmanın büyüyerek kavgaya dönüştüğü olayda, üzerinde bulunan tabancayı çeken Şahin Ergin'in 8 el ateş etmesi sonucu Mustafa Yurtbilir ile İbrahim Zafer Sakarya ağır yaralandı. 
     Mustafa Yurtbilir, hastaneye kaldırılırken yolda öldü. Ağır yaralı Eskişehir Büyükşehir Belediyesi Meclisi eski üyesi İbrahim Zafer Sakarya, Osmangazi Üniversitesi Tıp Fakültesi Hastanesi'nde tedavi altına alındı. 
     Olayda soyadı henüz belirlenemeyen Bayram adında bir kişi de hafif yaralandı. 
     Olayla ilgili soruşturma sürüyor. 






</TEXT>
</DOC>
