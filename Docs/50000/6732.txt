<DOC>
<DOCNO> 6732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/son/sonspo12.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği "Finali her yerde oynamaya hazırız" 
</HEADLINE>
<TEXT>

     Gençlerbirliği Kulübü Başkanı İlhan Cavcav, Türkiye Kupası final maçını, Futbol Federasyonu'nun tarafsız saha ilkesine sadık kalarak belirleyeceği her yerde oynamaya hazır olduklarını bildirdi. 
     İlhan Cavcav, Anadolu Ajansı'na yaptığı yazılı açıklamada, Türkiye Kupası final maçını Diyarbakır'da oynamayacakları yönünde bir ifade kullanmadığını belirterek, ''Bu ülkeyi ve bu bayrağı benden ve Gençlerbirliği taraftarlarından fazla sevmek kimsenin haddi değildir. Ayrıca buna hakkı da yoktur'' dedi. 
     Cavcav, açıklamasında şöyle devam etti 
     'Gaffar Okkan ve diğer beş şehit gibi bu ülkenin vermiş olduğu her şehit de bizimdir. Yüreğimiz onlar için, herkesten çok yanar. Ancak, hiç kimse aziz şehitlerimizin ve Diyarbakır halkının arkasına sığınarak, özde kendi menfaatlerini düşünüp, sözde vatan-millet edebiyatı yapmasın. 
     Türkiye Kupası final maçının yerini ne medya, ne de bir kulüp tayin edemez. Futbol Federasyonu, bu maçların Anadolu'ya yayılması ve tarafsız saha ilkesinden hareketle tayinini yapacak tek yetkili kuruluştur. Gençlerbirliği Kulübü, maçların Anadolu'ya yayılması ve tarafsız saha ilkesine sadık kalarak tayin edilecek her yerde futbol oynamaya hazırdır. Hiç kimse Diyarbakır halkını ve aziz şehitlerimizi kendi çıkarlarına alet etmesin. Çünkü biz onları herkesten çok seviyor ve sayıyoruz.'' 




</TEXT>
</DOC>
