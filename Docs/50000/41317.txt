<DOC>
<DOCNO> 41317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/son/sontur04.html </URL>
<DATE> 2001/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Cemevi'nde gergin cenaze... 
</HEADLINE>
<TEXT>

     Tokat'ta düzenlenen operasyonda ölü ele geçirilen yasadışı örgüt üyesi Sinan Günel için Yenibosna Cemevi'nde yapılan törende polisle tartışan yaklaşık 20 kişi gözlem altına alındı. 
     Almus ilçesi kırsal kesiminde operasyon yapan güvenlik güçleri ile çatışmaya girince ölü olarak ele geçirilen ve yasadışı TİKKO örgütü üyesi olduğu belirtilen Sinan Günel'in cenazesi, Yenibosna Cemevi'ne getirildi. Altınşehir Mezarlığı'nda toprağa verileceği ifade edilen Günel'in cenazesi için cemevi önünde toplanan grubu uyaran polis yetkilileri, daha önceki bazı cenaze törenlerinde olduğu gibi izinsiz gösteri yapılmamasını istedi. Polisle grup arasında başlayan gerginlik, güvenlik güçlerinin bazı kişilerin kimlik kontrolünü yapmak istemesi üzerine tartışmaya dönüştü. Bunun üzerine, cemevi önünde polisle tartışan yaklaşık 20 kişi gözlem altına alındı. 







</TEXT>
</DOC>
