<DOC>
<DOCNO> 48750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/son/sondun13.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban ''Kimse halkını zehirleyecek kadar acımasız olamaz'' 
</HEADLINE>
<TEXT>

     Taliban'ın eğitim bakanı Molla Emir Han Muttaki, ABD Savunma Bakanlığı'nın ''Taliban'ın, Afgan halkına yapılan gıda yardımına zehir katabileceği'' yolundaki iddialarını yalandı. 
     Afgan İslam Basın Ajansı'nın haberine göre, Eğitim Bakanı Muttaki, ''hiç kimsenin, halkını zehirleyebilecek kadar acımasız ve cahil olamayacağını'' belirtti. 
     Muttaki, ''bunun, ABD'nin cesaretinin kırıldığını gösteren bir propaganda'' olduğunu kaydetti. 
     Muttaki, ayrıca İslam Konferansı Örgütü'ne İKÖ , Amerikan bombardımanının verdiği zararı yerinde görmesi için Afganistan'a bir heyet göndermesi çağrısında bulundu. 
     ''Yerleşim yerleri, camiler ve hastaneleri körükörüne ve barbarca bombalıyorlar. Saldırılar sıradan insanların ve çok sayıda sivilin dolaştığı yerlere yapılıyor'' diyen Muttaki, İKÖ heyetinin Afganistan'a gelerek, durumu kendi gözleriyle görmesini istedi. 
     İKÖ'nün 56 üye ülkesinden hiç biri Taliban rejimini tanımıyor. 
     






</TEXT>
</DOC>
