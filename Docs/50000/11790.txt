<DOC>
<DOCNO> 11790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/17/yasam/yas01.html </URL>
<DATE> 2001/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
32 dişe tek hipnoz 
</HEADLINE>
<TEXT>

Dişçiden korkuyor hipnozdan korkmuyorsanız, bu tedavi tam size göre.. Uzanın koltuğa, bir hipnozda dalın derin ve güzel bir uykuya yeter 
     PERVİN METİN İstanbul 

     Yıllardır canınıza okuyan diş ağrılarına o koltuğa’ oturmamak için katlanıyor ya da her defasında acınızı dindirmek için ilginç yöntemler buluyorsanız, bu haber tam size göre. Titreyerek oturduğunuz dişçi koltuğundan kahkahalarla kalkmanızın mümkün olduğunu söylesek ne dersiniz 
     Artık deniz kenarında yürürken ya da yüzerken’ diş tedavisi yaptırmak mümkün. 
     
5 dakikada’ tamam      Nasıl mı Bunun yolu, hipnoz yöntemiyle her türlü diş tedavisini yapan Doç. Dr. Muzaffer Ateş’in koltuğuna oturmaktan geçiyor. İstanbul Üniversitesi Diş Hekimliği Fakültesi Öğretim Üyesi Ateş, 10 yıldır uyuşturucu iğne yapmak yerine, Güzel bir deniz kenarındasın. Gökyüzü pırıl pırıl, çiçeklerin kokusunu alıyorsun’ cümleleriyle işe’ başlıyor... Ateş, ne iğne ne ilaç kullanıyor. Gözle tespit, sözle telkin’ adını verdiği metodla hasta, saatlerce süren operasyonu 5 dakikada bitmiş gibi hissediyor. 
     
Ağrısız ve sızısız      Operasyon sırasında ve sonrasında ağrı sızı duyulmuyor. Kendine geldiğinde tedavinin yapıldığına inanması için hastaya hipnozdayken eline batırılan iğnenin izi gösteriliyor. Ateş, bu yöntemi diş hekimi bir arkadaşının yardımıyla bir yılda öğrenmiş. En çok Uyuyup kalırım, sırlarım ortaya çıkar’ diye korkanlara rastladıklarını söyleyen Ateş, Oysa hipnoz sırasında şuur kapanmıyor’diyor ve sözlerini şöyle tamamlıyor 
     "İsteyen herkes hipnoza girer. Gelenlere oto - hipnozu da öğretiyorum. Bu sayede başka doktorlara gittiklerinde kendilerini rahatlatıyorlar. Hastalarım tedaviye değil yazlıklarına geldiklerini söylüyor. Üstelik sadece tedavi ücreti alıyorum." 
     


 YAŞAM 















</TEXT>
</DOC>
