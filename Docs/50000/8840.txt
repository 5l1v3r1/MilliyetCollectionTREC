<DOC>
<DOCNO> 8840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/25/yazar/asik.html </URL>
<DATE> 2001/02/25/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Bugün dündür... 
</HEADLINE>
<TEXT>

     Şevket Süreyya Aydemir'in "İkinci Adam" adlı eserinden çok okunmuş ama ders alınmamış bir bölümü yeniden okuyalım... 
     
     "...İsmet Paşa Lozan'a ait hatıralarını naklederken, o günlerin havasını şöyle aksettirir 
     ... Güçlüğü hatırlamak için size söylüyorum. Orada bir akşam, İngiliz Murahhası Lord Curzon, yanında Amerika murahhası varken bana şöyle dedi 
     - Aylardan beri müzakere ediyoruz. Arzu ettiklerimizin hiç birini alamıyoruz. Vermiyorsunuz. Anlayış göstermiyorsunuz. Memnun değiliz sizden. Ama ne reddederseniz, cebimize atıyoruz. Cebimize saklıyoruz. Memleketiniz haraptır. Yarın geleceksiniz. Bunları tamir etmek için, kalkınmak için yardım isteyeceksiniz. O zaman, bu cebime koyduklarımdan her birini birer birer çıkarıp size vereceğim... 
     Ben cevap verdim 
     - Çok emekle bu neticeye varmışızdır. Şartlarımız milletimize göre haklıdır. Bunları behemehal alacağız. Biz bunları alalım. Siz şimdi verin. Sonra gelirsek, istediğinizi yapın... 
     Lozan Antlaşması'nın imzasından sonra İngiltere'de New Conventional gazetesinde şu satırları yazılacaktır 
     "Gerçekten Türkiye, teorik bakımdan bağımsız bir hükümet oldu. Lakin bu, ticaret ve sanatta kabiliyetsiz ve sermayeden yoksun ahaliyi bilenlerce malumdur ki, bu bağımsızlığın ömrü pek kısa olacak ve eski durumu bir başkası üzerine alacaktır..." 
     
     Kehanet doğru çıktı... Daha doğrusu koltuk uğruna Cumhuriyet'in bütün kazanımlarını harcayıp ülkeyi yeniden Batılı akbabaların kucağına bırakan siyasetçi bozuntuları tarafından doğrulandı. Yazıklar olsun... 
     
Günün sözü      "Cottarelli çıksın bu halktan özür dilesin" 
Işın Çelebi 
     
     
Tantan diyor ki...      İçişleri Bakanı Sadettin Tantan, dünkü yazımızla ilgili açıklamalarda bulundu. Kendisine atfedilen 1402'liklerle ilgili sözleri sarfetmediğini söyleyen Tantan, Cumhurbaşkanıyla ilgili görüşleri de eleştiri amacıyla değil gazetecilerin soruları üzerine bir durum tespiti olarak açıkladığını belirtti. 
     
Öneri      "Merdivenaltına ine çıka yorulan Başbakanımızın sağlığı açısından, Başbakanlığa yürüyen merdiven yapılmalıdır. 
F.K.Yıldırım 

Başkan      Fenerbahçe - Beşiktaş maçını izlerken de... Önceki kimi maçları izlerken de dikkat etmişsinizdir... Atılan gollerden sonra kulüp başkanları koltuklarında heykel gibi oturuyor...Fenerbahçe gol atıyor... Aziz Yıldırım tebessüm etmeye korkuyor. Beşiktaş gol atıyor... Başkan Serdar Bilgili buz gibi... Peki neden Efendim rakip başkana ayıp olmasın... Ağır ol ki TV izleyicileri molla desin... 
     Siz kalkın kulüp başkanı olarak 20 - 30 milyon dolar para dökün takıma... Ama takımınız gol atınca 5 milyon verip tribüne damlayan gariban kadar mutlu olamayın. "Gooool" diye doya doya bağıramayın. 
     Normal taraftar olmanın mutluluğunu kimbilir nasıl özlüyordur şu başkanlar 
     
Haftanın fıkrası...      Delikanlı güzel bir yemekten sonra gece yarısı genç kızı evine bırakıyor... Kapının önüne geldiklerinde genç kız soruyor 
     - Yukarı gelir misin, sana çay ikram edeyim 
     Delikanlı memnun 
     - Hayhay, diyor, ancak izin verirsen ben gidip bir nöbetçi eczaneden çayın yanına birşeyler alıp geleyim... 
     
Galiba şoktalar      Moskova'da iki Rus konuşuyor 
     - Biliyor musun Popov öldü, diyor biri... 
     - Ne ölmesi bak karşıdan geliyor, diyor öteki... 
     - Bakma öyle göründüğüne, diyor beriki, öldü de haberi yok... 
     Hükümetin durumu aynen o... İstifa vakitleri geldi, geçiyor. Onlar hala göstermelik birkaç değişiklikle koltuğu kurtaracakları sevdasında... 
     Acaba şoktalar da ondan mı Herhalde... 
     Halk da şokta aslında. Ekonomik felaket yarından itibaren etiketlere yansımaya başladığında uyanacak vatandaş. Aldığı yaranın farkına varacak. 
     Sen ülkeyi MF'nin deneme tahtası yap. "İstikrar programı" diye milleti 1,5 sene yüzde 10 zamla uyut.. Halkın tasarruflarını TL'ye çek... Sonra bir gecede yüzde 30 devalüasyonla hem tasarrufları erit. Hem ücretlilere bir darbe daha vur. 
     Enflasyonu şişir, işsizliği çoğalt... 
     Yetmedi bankaları yandaş hortumculara soydurt... 
     Zor oturturlar bunca aymazlık gösterenleri o koltuklarda... 
     
Recep'in suçu ..      Gazetelerde yer alan haberler doğruysa, son ekonomik krizin fatura edileceği bakanlardan biri de Hazine'den sorumlu Devlet Bakanı Recep Önal'mış. Peki neden krizdeki sorumluluğu daha önde olanlar değil de daha arkalarda yer alan Recep Önal gidecek 
     Yanıtı sevgili ve rahmetli meslek büyüğümüz Şinasi Nahit Berker'in bir anısını aktararak verelim... 
     1930'lu yıllar. Şinasi abimiz, Ankara Gazi Lisesi'nde öğrencidir. Birgün bahçede maç yaparlarken top seker, müdürün penceresinin camını indirir. Pür hiddet bahçeye inen müdür, top oynayanları yanyana dizer, sırayla babalarının ne iş yaptığını sormaya başlar. 
     - Benim babam, Nafıa Vekili filanca... 
     - Benimki, falanca ilin mebusu filanca bey... 
     - Müsteşar feşmekan... 
     Sıra, son öğrenciye gelir. Öğrenci 
     - Benim babam işçi emeklisi falanca, der demez, müdür avazı çıktığı kadar bağırarak şaplağı indirir delikanlının suratına 
     - Ulan dürzü, camı niye kırdın Öde bakalım şimdi parasını... 
     
     





Bugün dündür... 


İki nokta, üç girişim 


Beni hiç ilgilendirmez 


'Reçete'yi değil, kafaları değiştirmeye bakalım 


Kıskaçtan çıkmak 


Uçuruma krallık kurmak 


Vehbi Bey'in eğitim aşkı 


İçeride kaos sınırda savaş 


ABD desteğinin anlamı... 


Televoleci ekonomist Gani Bey’den pazar ekonomisi 


Sierra Maestra Dağları... 


Yemez de, yedirmez de 


Revizyon çözüm mü 


İsimleri önemli değil 


Borsamız şimdi yabancıya cazip 


Benim gözüm yarınki MGK'de 


"Vatandaş sakin ol" 


</TEXT>
</DOC>
