<DOC>
<DOCNO> 19095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/siyaset/siy04.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Annemi korudum 
</HEADLINE>
<TEXT>
O, şimdi siyaset mağduru 
Pişkinsüt’ün oğlu Başkent Bilgisayar Mühendisliği öğrencisi Yüce, "Türkiye’de siyaset çirkin" diyor 
     AYDIN HASAN Ankara 

     Aktif siyasetle tek bağlantısı, annesinin, başbakanın karşısına DSP Genel Başkan adayı olarak çıkmasıydı. Hayatında ilk kez gittiği kurultayda yumruklanarak Türkiye gündemine giren 22 yaşındaki Yüce Pişkinsüt, "mavi gömlekliler"den koruduğu annesi Sema Pişkinsüt'e saldırı planlandığını söyledi. 
     Başkent Üniversitesi Bilgisayar Mühendisliği bölümü üçüncü sınıf öğrencisi Yüce, kurultaya gitme nedenini, "annesini sıkıntılı gününde yalnız bırakmamak" olarak açıkladı. Ancak kamuoyu onu, yırtık ceketi ve hırpalanmış haliyle ekranlardan tanıdı. 
     Zaten ilgi duymadığım siyasetten iyice soğudum diyen Yüce Pişkinsüt şunları söyledi 
     "Aslında siyasetle hiç bir ilgim yok. Kurultaya annemin yanında olmak, ona manevi destek vermek için gittim. 
     
Mavi gömlekliler’ saldırdı      Salonda antidemokratik bir ortam vardı. Annem konuşturulmadı. VIP salonunun girişindeydik. Mavi gömlekli görevliler geçişe izin vermedi. Anneme laf atıyorlardı. Saldıracaklarını sezdim. Görevli polisler vardı ama o benim annem. Araya girdim. Bu sırada saldırı oldu. Ben olmasaydım saldırı anneme olacaktı. Çok çirkin bir olay." 
     



 SİYASET 















</TEXT>
</DOC>
