<DOC>
<DOCNO> 39771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/31/spor/spo04.html </URL>
<DATE> 2001/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
DAHA İYİ OLACAĞIZ 
</HEADLINE>
<TEXT>

Trabzonspor Teknik Direktörü Sadi Tekelioğlu, seri galibiyetlere rağmen henüz yüzde 60 kapasite ile oynadıklarını söyledi 
     BORDO - Mavili takımın Teknik Direktörü Sadi Tekelioğlu, takım olarak henüz istedikleri seviyeye gelemediklerini söyledi. Tekelioğlu, "Birçok kişi, Trabzonspor’un özellikle mücadele açısından düşüş göstereceğini düşünüyor. Ancak biz tempoyu yavaş yavaş yükseltiyoruz. Şu anda gücümüzün yüzde 60’ını sahaya yansıtıyoruz" dedi. 
     HAKEMLERE de sahip çıkan Teknik Direktör Sadi Tekelioğlu, "İlk üç hafta başarılı bir grafik çizdiler. Kimilerin dediği gibi bir takımı kazandırmak için çaba içinde olmadılar" diye konuştu. Bu arada Beşiktaş’a transfer olan Tamer’in bonservisi bu kulübe daha verilmedi. Siyah - Beyazlı takımın hala 600 milyar lirayı ödemediği belirtildi. 
     
     Hami’ye büyük jest 
     TRABZON yönetimi, Bursa maçında kolu kırılan kaptan Hami’yi oynamadığı maçlarda tam primden yararlandıracak. Teknik Direktör Sadi Tekelioğlu da, tecrübeli futbolcuyu, önce Kızılcahamam kampına götürecek, daha sonra da tüm deplasmanlarda takımla birlikte olmasını sağlayacak. Bordo-Mavili yöneticiler, "Hami’nin mağdur olmasına gönlümüz razı olmaz" diye konuştular. 
     



 SPOR 




























</TEXT>
</DOC>
