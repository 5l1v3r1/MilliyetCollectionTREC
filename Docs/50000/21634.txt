<DOC>
<DOCNO> 21634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/dunya/dun01.html </URL>
<DATE> 2001/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yandı bitti kül oldu 
</HEADLINE>
<TEXT>

     CENK BAŞLAMIŞ Moskova 

     Ukrayna’da Devlet Başkanı Leonid Kuçma aleyhtarı gösterileri ateşleyen ve siyasi skandala neden olan, gazeteci Georgiy Gongadze’nin öldürülmesiyle ilgili olayın altında kalan hükümet, çareyi olmadık senaryolarda buldu. 
     İçişleri Bakanı Yuri Smirnov, Gongadze cinayetinin önceden planlanmaksızın, "serseriler" tarafından kendiliğinden işlenmiş bir cinayet olduğunu söyledi. Bir bakan olarak, bu suç eyleminin çözüldüğünü düşündüğünü belirten Smirnov, iki suçlunun öldüğünü ve katilleri öldürenlerin de şu anda yetkililerin elinde bulunduğunu söyledi. 
     
Cesedi yakılmıştı      31 yaşındaki gazeteci Gongadze, geçen Eylül’de Kiev’de kaybolmuş, üç ay kadar sonra cesedi parçalanmış ve yakılmış halde yine başkent civarlarında bulunmuştu. Daha sonra günışığına çıkarılan ses bantları ise Kuçma’yı zan altında bırakacak nitelikteydi. Muhalefet, Kuçma’yı bu cinayete karışmakla suçluyor. Arkadaşları ise Gongadze’nin eleştiri dolu haberleri nedeniyle öldürüldüğünü savunuyor. 
     



 DÜNYA 











</TEXT>
</DOC>
