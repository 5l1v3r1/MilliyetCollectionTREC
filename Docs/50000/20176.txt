<DOC>
<DOCNO> 20176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/son/soneko19.html </URL>
<DATE> 2001/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Garanti, Pamukbank ve Bankekspres faiz oranlarını düşürdü 
</HEADLINE>
<TEXT>

     Garanti Bankası ve Pamukbank, çeşitli vadelerdeki bireysel kredi faiz oranlarını düşürdüler. 
     Garanti Bankası'ndan yapılan açıklamaya göre, 3-12 ay vadeli bireysel destek kredisi faizi 7.1 puan, 3-24 ay vadeli otomobil ve konut kredisi faizi de 2 puan düşürülerek yüzde 7.90'a indirildi. 
     Bankanın dolar ve mark bireysel kredi faiz oranlarında ise bir değişiklik yapılmadı. 
     Pamukbank da, 1-18 vadeli Bizim Kredi faiz oranını yüzde 9.95'ten yüzde 8.95'e çekti. Türk Lirası cinsinden 1-24 aylık vadelerdeki otomobil kredisi faizleri de yüzde 8.95'e indirildi. 
     2. el otomobil ile 1-60 aylık vadelerdeki konut destek kredisi kooperatif destek kredisi inşaat destek kredisi faizleri de 1 puan düşürülerek yüzde 8.95'e çekildi. 
     Türk Lirası cinsinden ticari araç, işyeri destek ve meslek destek kredisi ile arsa destek kredisi faiz oranlarında bir değişiklik yapmayan Pamukbank, çeşitli vadelerdeki dolar, mark ve Hollanda Florini cinsinden bireysel kredi faiz oranlarını da ortalama 0.40 puan düşürerek yüzde 2.10'a indirdi. 
     Bankanın açık hesap ve maaş avansı faiz oranı da yüzde 11'den yüzde 9.95'e düşürüldü. 
     Bankekspres ise 1, 3, 6 ve 12 ay vadelerindeki TL mevduat faiz oranlarını ortalama 4-12 puan düşürerek sırasıyla yüzde 78, 76 ve 63'e indirdi. Banka, 1 ay vadedeki dolar ve mark mevduat faiz oranlarını da 1.5 puan düşürerek yüzde 9'a çekti. 






</TEXT>
</DOC>
