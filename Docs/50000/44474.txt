<DOC>
<DOCNO> 44474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/yazar/congar.html </URL>
<DATE> 2001/10/01/ </DATE>
<TIME>  </TIME>
<AUTHOR> Yasemin CONGAR  </AUTHOR>
<HEADLINE>
5 Soru 5 Cevap 
</HEADLINE>
<TEXT>

     ABD, harek tı neden geciktiriyor 
     Bush yönetimi, Afganistan’a yönelik askeri harek t için hiçbir zaman tarih vermedi. Ancak birçok yetkili, "24 Eylül’den önce olmaz" diyerek, kuvvet yığınağının ancak geçen hafta başından itibaren yeterli düzeye ulaşacağını, ondan sonra en uygun zamanda düğmeye basılacağını söylemekten de geri durmadı. Nitekim önce Pakistan basınına, sonra "USA Today" gazetesine yansıyan ve ABD’li yetkililerce doğrulanan haberlerden öğrendik ki, geçen hafta Britanya’nın SAS komandoları ile Amerikan özel kuvvetleri, Afganistan çevresinde ve içinde keşif operasyonu başlatmışlar. Bu timlerin görevi, harekat öncesinde bölgedeki zemini yoklamak, istihbarat bağlantıları kurmak, askeri indirmeye elverişli yerleri tespit etmek. 
     Bir bakıma ABD’nin harekata, Başkan George Bush’un "görünmez" dediği türden bir operasyonla başladığı söylenebilir. Görünür harek tın gecikmesinde ise, birkaç etken rol oynadı. Dışişleri Bakanı Colin Powell önderliğinde kurulan geniş uluslararası koalisyonun desteğini sağlam tutmak için, ABD’nin kapsamlı bir saldırıya aceleyle ve sonuçlarını düşünmeden başlamaması önemliydi. Ayrıca mevcut istihbarat açığının kapatılması, harek tın lojistik temelinin kurulması için zamana ihtiyaç vardı. Afgan muhaliflerin takviyesine, halka insani yardım ulaştırılmasına yönelik adımların da bu arada atılması yeğlendi. 
     Bununla birlikte, ABD yönetiminin birçok mensubu, Afganistan’a ilk karın yakında düşeceğinden, Ramazan’ın yaklaşmakta olduğundan dem vurup, bu ülkedeki terör kamplarının imha edilmesine, eğer h l oradalarsa teröristlerin yakalanmasına ve destekçilerinin cezalandırılmasına yönelik harek tın çok da fazla geciktirilmeyeceğini ima ediyor. 
     
     Taliban’ın devrilmesi hedef mi 
     Başkan Bush’un 20 Eylül konuşması, Taliban yönetiminin de ABD’nin menzilinde olduğuna kuşku bırakmazken, Powell daha sonraki açıklamalarında, "Biz rejim değişikliği peşinde değiliz" diyerek, Bush’un mesajını yumuşattı. 
     Washington, Körfez Savaşı’ndakine benzer bir "rejim gidici" beklentisi yaratıp sonradan bu beklentiyi karşılayamaz durumda kalmayı istemiyor. Bir yandan da, Pakistan’daki hassas durumu göz önünde tutuyor ve Taliban’ı doğrudan hedef gösterip bu dengeleri General Pervez Müşerref aleyhine bozmak istemiyor. 
     Ancak ABD biliyor ki, Taliban işbaşında kaldıkça, Afganistan’da anti - Amerikan terörün yuvalanması her zaman mümkün. Biliyor ki, Rusya’nın, özbekistan’ın, Tacikistan’ın koalisyona katılmasında, Taliban rejiminin son bulması isteği asıl etken. Biliyor ki, bu rejim Afgan halkının ve bölgedeki istikrarın düşmanı. 
     Bush yönetimi, "Taliban sonrası Afganistan" senaryosuna göre plan yapıyor. Washington’ın esas umudu, Kuzey ittifakı çatısı altındaki dokuz kadar farklı örgütlenme ile Paştunlar içindeki muhalif grupların Taliban’ı devirmesini kolaylaştırmak. 
     
     Irak’a saldırı gündemde mi 
     Gerçi Powell, Irak’ın 11 Eylül ile bağlantısının tespit edilmediğini birkaç kez söyledi ve oluşturmaya çalıştığı koalisyonun özellikle Arap üyelerine, Irak harek tının gündemde olmadığı mesajını iletti ama, Bush yönetiminin başlattığı "teröre karşı savaş" sürecinde, Irak’ın er geç hedef alınması gerektiğini düşünenler çok. Bu görüştekiler, yönetim içinde de, Kongre’de de, kamuoyunun nüfuzlu kesimlerinde de var. 
     Washington’ın, önümüzdeki dönemde, Saddam Hüseyin’in devrilmesine yönelik çabalarını hem içerden, hem dışardan tırmandırması bekleniyor. Afganistan sonrasında, dikkatler Yemen gibi, Irak gibi ülkelere kaydığında, Washington’ın, Bağdat’ın terör bağlantılarını ortaya dökerek, Irak’a yönelik yeni bir askeri harekat için zemin oluşturması mümkün. 
     
     Türkiye’den nasıl bir katkı bekleniyor 
     Dışişleri Bakanı ismail Cem’in geçen haftaki ziyareti, Türkiye’nin ABD ile dayanışma kararlılığını yansıttı ve Washington’ı memnun etti. 
     ABD gözünde, Ankara’nın sağladığı hava sahası ve üs desteği, özellikle askeri harek tın Afganistan’dan Körfez’e kayması durumunda önemli. Bu aşamada Washington açısından daha da önemlisi, NATO’nun tem Müslüman üyesi olan Türkiye’nin kararlı destek ifadelerinin, Ortadoğu ve Ortaasya’daki ülkelerin desteğinin pekiştirilmesine katkısı. Ayrıca Türkiye - Pakistan ilişkilerinin yakınlığının, Ankara’nın iKö benzeri kurumlarda oynayabileceği rolün işlevsel olabileceği düşünülüyor. 
     Operasyonel bazda, şu anda Türkiye’den alınan desteğin, Afganistan’la ilgili istihbarat ve gözlem paylaşımı düzeyinde kalması yeterli sayılıyor. ABD, Britanya dışındaki NATO ülkelerinin olası harekata fiilen katılmasına istekli değil Türkiye’den de böyle bir beklenti yok. 
     
     ABD, Türkiye’de seçim olasılığına nasıl bakıyor 
     11 Eylül saldırıları olmasa, ABD için gündem bir anda değişmeseydi bile, Washington’da gerek Bush yönetimi, gerekse IMF, Türkiye’de kısa süre içinde genel seçime gidilmesi fikrine pek sıcak bakmayacaklardı. Zira iktisadi programın işleyişindeki koalisyondan kaynaklı bütün zorluklara rağmen, Washington, seçimlerin getireceği mali yükten ve programı kesintiye uğratma potansiyelinden çekiniyordu. Dahası seçimlerin, iktisadi programa sadık ve güçlü bir hükümet çıkarmayacağı kaygısı vardı. 
     11 Eylül sonrasında, bu kaygıların çok daha güçlü olduğunu söyleyebiliriz. Washington, Türkiye’deki hükümetin, böyle bir dönemde iş başından gitmesini yeğlemiyor. Sadece TBMM içinden değil, bu ortamda kurulacak bir sandıktan da, sağlam bir alternatif hükümet çıkmayacağını düşünen ABD ve IMF , bu aşamada TüSiAD’ın, medyanın ve bazı siyasi çevrelerin yükselttiği seçim talebine destekçi değil. Bush yönetimi, önümüzdeki aylarda Türkiye’de siyasi belirsizlik ortamı yaşanmasını istemiyor, teröre karşı açtığı savaşta, mevcut koalisyondan aldığı desteğin süreceğine güvenebilmeyi arzuluyor. 
     
     







Şimdi kavga zamanı değil 


5 Soru 5 Cevap 


Siyasal güven gereksinimi 


Kefeli geliyor allı yeşilli 


Eski haber, yeni haber 


Ege'de turizm sinerjisi 


Sado-mazo teyze sizi yiyecek 


Devletin ve siyasetin vazgelişmez ağırlığı 


Plansız olmaz 


</TEXT>
</DOC>
