<DOC>
<DOCNO> 24408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/siyaset/siy03.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirel İşkence gördüm 
</HEADLINE>
<TEXT>

Egebank davası başladı. 9 aydır tutuklu olan Murat Demirel, 4 saat savundu Para orada, kimseyi dolandırmadık. Soyadımı isteyerek almadım 
     SEMRA PELEK İstanbul 

     Egebank'ın içini usulsüz kredilerle boşalttığı iddiasıyla tutuklanan Murat Demirel ve eşi Ayşenur Demirel'in Esenler de aralarında bulunduğu 36 sanıklı davanın ilk duruşması yapıldı. Dokuz aydır tutuklu bulunan Demirel, dört saat süren savunmasında, gözaltına alındığı andan itibaren zulüm, usulsüzlük ve işkence gördüğünü iddia etti. 
     "Çete", "dolandırıcılık" ve "zimmet" gibi suçlamalarla iki yıldan 4 bin 227 yıla kadar ağır hapsi istenen sanıkların yargılandığı Egebank davası, İstanbul 1 No'lu DGM'de görülmeye başlandı. Duruşma öncesi 10 kişilik bir grup "Isparta'nın nesi meşhur Hortumu " yazılı döviz açınca, gözaltına alındı. 
     
Görev itirazına ret      Siyah takım, beyaz bluz giyen Ayşenur Esenler'in, elindeki dosya ile kelepçesini gizlemeye çalıştığı gözlendi. Duruşma öncesi off-shorezedeler tarafından kendisine suikast yapılacağı ihbarı gelen Murat Demirel, cezaevi aracında 20 dakika bekletildikten sonra mahkeme salonuna alındı. Nail Keçili ve Aydoğan Semizer'in de aralarında bulunduğu 15'i tutuklu, toplam 26 sanığın katıldığı duruşmada avukatlar, "görev" itirazında bulundu. Heyet, talebi görüşmek üzere verdiği 45 dakikalık aranın ardından ret kararı aldı. Ardından Demirel, savunmasını okumaya başladı. Demirel'in dört saatlik savunmasından bazı bölümler şöyle 
     
Her türlü baskıyı gördüm      Ankara'ya götürülüşümle birlikte işkence, usulsüzlük ve beynelmilel insan haklarının dahi ihlal edildiği dönem başladı. Bankaya el konulmasından itibaren usulsüzlük ve hukuksuzluk tırmandırılıyordu. 
     Darp izi bırakmamak için dövme olmadı. Bunun dışında her türlü şiddet ve sindirme uygulandı. 24 saat tuvalet ihtiyacını gidermem engellendi. O kadar uzmanlardı ki, dövülmeyi tercih eder oluyorsunuz. 
     Delil bulun, iddia makamının tüm iddialarını kabul edeceğim. En hassas olduğum konu, 'Şu kadar kişiyi dolandırdın'dır. Kabul etmiyorum. 'Mafya kurarak yaptın' demenin altında kalmayacağım. 
     
Tek isteğim sakat kalmamak      Birtakım kişilerce bitpazarında satılır duruma getirilmeden önce 25 şirketim vardı. Banka araçlarını leasing ile aldık. Bunun neresi dolandırıcılık 
     Tek isteğim, sakat kalmadan cezaevinden çıkmak. Hortumlama lafını hiç sevmiyorum. Literatürden kaldırtacağım. Marmaris toplantısında kimseyi tehdit etmedim, baskı uygulamadım. 'Hedefler ya tutacak ya tutacaktır' sözü, tehdit gibi algılanmış olabilir. 
     Biz mudi paralarını ödeyecektik, kimse bizi dinlemedi. Para orada, biz kimseyi dolandırmadık. 
     
Aile fotoğrafına girmedim      Soyadımdan dolayı kamuoyunda yanlış anlaşılır diye devletin sattığı banka ihalelerine girmedim. Bu davada 9. Cumhurbaşkanı Süleyman Demirel dahil tüm idareciler görevini ihmal etmiştir. 
     Soyadımdan dolayı doğduğumdan beri imtiyazım olmadı. Soyadımı isteyerek almadım. O ana babadan doğdum. Birileri gibi soyadımı değiştirmedim. Ben aile fotoğrafına girmedim. İsteseydim girerdim. 
     
Sorular dışarıdan      Burada isim vermek istiyorum. Bankanın baş murakıbı Sinan Can ve hukuk müşaviri Mehmet Tural'dan bir konuda şüpheleniyorum. Bana sorgu odasında soru sorulurken, sorulan soruları polisler hazırlamadı. Sorgu odasında cep telefonuyla bu kişilerle konuşup 'Bu soruyu sorduk ve bu cevabı aldık. Buna karşılık ne soralım ' denildi. 
     
Esenler tahliyesini istedi      İddiaları reddeden Esenler, "Sekiz ayı aşkın süredir, işlemediğim suçlar sebebiyle sadece Murat Demirel'in eşi olduğum için suçlanmaktayım. Şeker hastalığım var. Günde dört kez insülin kullanıyorum" diyerek, tahliyesini istedi. Duruşma bugüne ertelendi. 
     
Kelepçelerini sakladılar      Bakırköy Kadın ve Çocuk Tutukevi’nde bulunan Ayşenur Esenler, Mehtap Ceylan ve Sevtap Aslan saat 10.45 sıralarında DGM’ye getirildi. Siyah takım, beyaz bluz giyen Ayşenur Demirel Esenler’in elindeki dosya ile kelepçesini gizlemeye çalıştığı gözlendi. 
     



 SİYASET 


















</TEXT>
</DOC>
