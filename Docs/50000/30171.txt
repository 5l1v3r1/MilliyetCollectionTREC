<DOC>
<DOCNO> 30171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/dunya/dun01.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kasap soykırımdan hesap verecek 
</HEADLINE>
<TEXT>

     PARİS Milliyet 

     Lahey’deki BM Uluslararası Savaş Suçları Mahkemesi Başsavcısı Carla Del Ponte, Sırp lider Slobodan Miloşeviç’in davanın ilerleyen bölümlerinde Bosna ve Hırvatistan savaşlarında işlenen "soykırım" suçundaki rolü dolayısıyla da yargılanmasını beklediğini belirtti. 
     Yugoslavya eski Devlet Başkanı Miloşeviç halen 1999’da Kosova’daki etnik temizlik nedeniyle insanlığa karşı suç işlemekle itham ediliyor. 
     Fransız "Le Monde" gazetesine bir demeç veren Del Ponte, başkanı olduğu savcılar heyetinden, ekim başına kadar iddianameye Miloşeviç’in Bosna ve Hırvatistan savaşlarıyla ilgili olarak suçlayan ifadeler konmasını istediğini açıkladı. 
     Hazırlanacak dosyalarla Miloseviç’i soykırımla suçlamayı planladığını kaydeden Başsavcı, "Acak yargıçları ikna edip edemeyeceğimizi ve Miloseviç’i mahkum ettirip ettiremeyeceğimizi dava sonunda göreceğiz. Ben savcılarıma en geç 1 Ekim’e kadar hazır olmalarını söyledim. Bu tarih konusunda kararlıyım, ağustos ve eylülde oturup hazırlıkları gözden geçireceğiz. Belki daha önce soykırım davası açabiliriz" dedi. 
     



 DÜNYA 












</TEXT>
</DOC>
