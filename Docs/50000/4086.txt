<DOC>
<DOCNO> 4086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/son/sonspo04.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Galatasaray'a bileniyor 
</HEADLINE>
<TEXT>

     Trabzonspor, Galatasaray ile Türkiye Kupası çeyrek finalinde yapacağı maçın hazırlıklarını, bugünkü çalışmasıyla sürdürdü. 
     Teknik direktör Sadi Tekelioğlu yönetiminde, Mehmet Ali Yılmaz Tesisleri'nde yapılan ve yaklaşık 1.5 saat süren antrenmana, kenti terk eden Norveçli Lange katılmazken, hafif sakatlıkları bulunan Hami,Ramazan ve Nesim ise koşu yaptı. Sağ ayak aşil tendonunda zorlama olan Güngör ise salonda çalıştı. Bu futbolcunun durumunun ciddi olmadığı bildirildi. Tekelioğlu, antrenmanda futbolculara, ısınma hareketlerinin ardından yarım alanda taktik ağırlıklı maç oynattı. İdmanın son bölümünde de teknik direktör Tekelioğlu, forvet oyuncularını özel olarak çalıştırdı. Trabzonspor, yarın kendi tesislerinde Üçüncü Lig ekiplerinden Arsinspor ile bir hazırlık karşılaşması yapacak. 




</TEXT>
</DOC>
