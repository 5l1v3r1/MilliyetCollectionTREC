<DOC>
<DOCNO> 47287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/spor/spo01.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum'dan itiraflar 
</HEADLINE>
<TEXT>

Alman Kicker dergisine çarpıcı açıklamalar yapan Alman hoca, Hakan Şükür’ün transferiyle ilgili olarak, "O’nun gidiş-dönüş bilet parasını bile ödeyemeyiz" dedi 
     Günah çıkardı 
     BEŞİKTAŞ Teknik Direktörü Christoph Daum, Almanya’nın ünlü futbol dergilerinden Kicker’e ilginç açıklamalarda bulundu. Alman hoca, Samsunspor maçı sonrası yaşanan gelişmelere değindi, "Beşiktaş’ın üçüncü veya beşinci olması için Daum’a ihtiyacı yok. Kesinlikle daha ucuz çözüm bulunabilir" dedi. 
     
     Korkum yok’ 
     ALMAN hoca, kesinlikle istifa etmediğini, Türkiye’deki ekonomik kriz nedeniyle yönetimden sadece işbirliklerini yeniden düşünmelerini istediğini söyledi. Derginin, "Yoksa şampiyon yapan antrenör lakabınızı kaybetmekten mi korktunuz " sorusuna ise Daum, "Hayır, onu zaten kaybetmem" yanıtını verdi. 
     
     Kaygılarım vardı’ 
     KOVULMAK gibi bir endişe taşımadığını sözlerine ekleyen ünlü hoca, istediği oyuncuları alamadığını da belirtti. Daum, "Biz ilk olarak elimizdeki futbolcuları denemek istedik. Aslında sezon öncesinde kaygılarım vardı. Bunun için yönetimle konuşmuştum, bir gelişme olmadı" ifadelerini kullandı. 
     
     Dürüst olsunlar’ 
     HAKAN Şükür’ün transfer edileceği yolundaki haberler için ise Daum, "Hakan’ın gidiş - dönüş bilet parasını bile ödeyemeyiz" yorumunu yaptı. Alman hoca, 23 Ekim’de Koblenz’de başlayacak kokain davasıyla ilgili olarak, "Her şeyden önce mahkemede bana dürüstçe davranılmasını bekliyorum" diye konuştu. 
     
Butina gündemde      SİYAH - Beyazlı yönetim, Pletikosa’nın 250 bin dolarlık fiyatını 500 bin dolara çıkarması üzerine Dinamo Zagreb’in file bekçisi Butina’yı da listesine aldı. Hırvat kaleci ikna edilmezse, Butina ile masaya oturulacak. Polonyalı Bak’ın birkaç gün içinde İstanbul’a geleceği, Litvanyalı Jankauskas ile de iki yıllık sözleşme yapılacağı bildirildi. Ayrıca Gençlerbirliğili Tolga’nın transferi için harekete geçildi. 
     
Veit dertli      ALMANYA’NIN B.Z. gazetesi ile röportaj yapan Sixten Veit, takımda kalıp kalmayacağının belli olmadığını, İstanbul’da büyük bir karmaşa yaşadığını savundu. Alman oyuncu, "Kendimi, asıl rolümün ne olduğunu bilmediğin bir filmde gibi hissediyorum. Burada her şey mümkün. Gelecek hafta içerisinde Almanya’ya dönebilirim. Burada her gün bir şey değişiyor" dedi. 
     
Çakır’dan sitem      İSTANBUL Valisi Erol Çakır, Beşiktaş Başkanı Serdar Bilgili’ye takımın gidişatından dolayı sitemde bulundu. Ayazağa’da, Siyah - Beyazlı ekibin sembol futbolcularından Yusuf Tunaoğlu adına yapılan stadın açılışına katılan Vali Çakır, Bilgili’ye, "Ne olacak bu Beşiktaş’ın hali " dedi. Bilgili ise, "Siz merak etmeyin, rahat olun" yanıtını verdi. 
     
Nihat, Real’den servet istedi      REAL Sociedad’ın kadrosuna katmak istediği Beşiktaş’ın tecrübeli futbolcularından Nihat, İspanya kulübünden bir yıllığına 2.5 milyon dolar istedi. Genç futbolcu, "Takımın durumu iyi değil. İspanya’ya gidersem ancak para için giderim" dedi. Nihat kesin kararını Galatasaray maçından sonra yönetime bildirecek. 
     
Elveda Beşiktaş      TEKNİK Direktör Daum tarafından Samsunspor maçından sonra bileti kesilen kaleci Peter Kjaer, Siyah - Beyazlı kulübün internet sitesine yaptığı açıklamada, "Beşiktaş’ın şampiyonluk şansı yüksek" dedi. Danimarkalı kaleci "Ayrılmak zorunda kaldığım halde burada geçirdiğim iki ay beni çok mutlu etti. İnönü Stadı’ndaki o muhteşem atmosferi unutmayacağım" ifadelerini kullandı. 
     



 SPOR 






















</TEXT>
</DOC>
