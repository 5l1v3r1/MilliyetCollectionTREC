<DOC>
<DOCNO> 33592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/24/yasam/yas04a.html </URL>
<DATE> 2001/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaz'da tarih tarih’ olacak .. 
</HEADLINE>
<TEXT>

Katolik yetimlerin eğitim ve bakımı için 150 yıl önce yapılan Bebek'teki Fransız Yetimhanesi binaları, otel olmak üzere yerle bir ediliyor... 
     ÖMER ERBİL İstanbul 

     İçinde Fransız Yetimhanesi'nin de bulunduğu, Boğaziçi öngörünüm alanındaki Vakıflar Genel Müdürlüğü'ne ait 63 dönüm araziyi 49 yıllığına kiralayan Bebek Turizm şirketi, yapılan sözleşmeye aykırı olarak tarihi katletmekle suçlanıyor. 
     Şirket, 1991'deki sözleşmeyle yetimhane binaları dışında kalan araziyi kiralamasına rağmen, bu binaları da yıkmaya başladı. Bebek Turizm Genel Müdürü Lale Göreç ise, 2 katlı köşkün aslına uygun yeniden yapılacağını söylüyor. 
     
Yetimler perişan      Diğer 16 binanın da yıkılarak aslına uygun yapılması için Koruma Kurulu'ndan izin alındığını ileri süren Göreç, projeyi de şöyle anlattı 
     'İki yıl içinde tamamlandığında, 13 bin metrekare kapalı alanda bin kişilik restoran, 10 oda, 41 suit, 9 apart ve 201 yatak kapasiteli bir otel olacak. Hedef kitlemiz ülkemizde kalan yabancı şirketlerin yöneticileri." 
     Hem dini hem de tarihi önemi bulunan binaların yıkılmaması gerektiği fikrindeki Katolik Cemaati yetkilileri ise, 1999'da polis zoruyla yetimhaneden atılan 25 çocuk ve 3 rahibenin perişan halde ortada kaldığını söylüyor. 
     



 YAŞAM 


























</TEXT>
</DOC>
