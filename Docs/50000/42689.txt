<DOC>
<DOCNO> 42689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/dunya/dun04.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
K bil’den büyük kaçış 
</HEADLINE>
<TEXT>

Taliban yetkilileri ve aileleri Afganistan başkentini terk ederken, Taliban’ın kalesi Kandahar yarı yarıya boşaldı 
     DIŞ HABERLER SERVİSİ 

     Her geçen saat ABD’nin saldırı beklentisinin biraz daha arttığı Afganistan’ın büyük kentlerinden kaçış tüm hızıyla sürüyor. Başkent K bil’de sivil nüfusun önemli ölçüde azaldığı dikkat çekerken, Taliban yetkilileri de kenti terk etmeye başladı. 
     Görgü tanıkları, Taliban yetkilileri ve ailelerinin kentten ayrılarak kırsal alanlara yöneldiklerinin görüldüğünü, ancak bunu Taliban yönetiminin lideri Molla Muhammed Ömer’in talimatı doğrultusunda yapıp yapmadıklarının bilinmediğini söyledi. Kaçanların genelde genç komutanlar ve yetkililer olduğu belirtilirken, görgü tanıkları, başkentteki yüzlerce sıradan vatandaşın da kentten ayrılmak için hazırlık yaptığını kaydetti. 
     
     Kandahar da boşaldı 
     Afgan halkı, olası ABD saldırısında öncelikli hedefler arasında yer alan Taliban’ın kalesi Kandahar kentini de kalabalık konvoylar halinde terk etti. Bölgede görev yapan Birleşmiş Milletler yetkilileri, yaklaşık 100 bin kişinin, yani kent nüfusunun yarısının evlerini terk ederek güvenli olduğunu düşündükleri bölgelere gittiklerini söyledi. 
     Bu arada Taliban, İslam Konferansı Örgütü’nden İKÖ yardım istedi. Taliban yetkilisinin açıklamasına göre, ABD’nin misilleme tehdidiyle yüz yüze bulunan Taliban’ın dün yaptığı yüksek kurul toplantısında İKÖ’den yardım istenmesine karar verildi. 
     Taliban’ı dünyada tanıyan üç ülke Suudi Arabistan, Pakistan ve Birleşik Arap Emirlikleri ise, binlerce insanın öldüğü New York ve Pentagon’daki terör darbesi üzerine Washington hükümetine yardım edeceklerini açıkladı. 
     



 DÜNYA 














</TEXT>
</DOC>
