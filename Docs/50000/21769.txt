<DOC>
<DOCNO> 21769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/son/soneko21.html </URL>
<DATE> 2001/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Beş banka daha faiz oranlarını indirdi 
</HEADLINE>
<TEXT>

     Finansbank, İktisat Bankası, Bayındırbank, Toprakbank ve Citibank, Türk Lirası mevduat faiz oranlarını düşürdü. 
     Finansbank'tan yapılan açıklamaya göre, bugünden geçerli olmak üzere 1 aylık mevduata uygulanan faiz oranı yüzde 72'den yüzde 70'e, 3 ay vadeli mevduata uygulanan faiz oranı yüzde 70'ten yüzde 69'a çekildi. Banka'nın 6 ay ve 1 yıl vadeye uyguladığı sırasıyla yüzde 68 ve 50'lik faiz oranları ise değiştirilmedi. 
     İktisat Bankası da bugünden geçerli olmak üzere 1 ay vadeli mevduat faizini yüzde 76'dan yüzde 70'e, 3 ay vadeli mevduat faizini, yüzde 76'dan yüzde 68'e, 6 ay ve 1 yıl vadeli mevduatta daha önce yüzde 63 olan oranları da yüzde 58'e çekti. 
     Bayındırbank da yine bugünden geçerli olmak üzere 1 ay vadeli mevduat faiz oranını 2 puan düşürerek yüzde 75'e, 3 ay vadeli mevduat faiz oranını da 3 puan düşürerek yüzde 71'e indirdi. Yüzde 67 olan 6 ay ve yüzde 63 olan 1 yıl vadeli mevduat faizlerinde bir değişiklik yapılmadı. 
     Toprakbank bugünden geçerli olmak üzere 1 ay vadeli mevduat faizini yüzde 85'ten yüzde 78'e, 3 ay vadeli mevduat faizini yüzde 78'den yüzde 70'e düşürdü. 6 ay vadeli mevduatta yüzde 60 ve 12 ay vadeli mevduatta da yüzde 55 olan oranlar ise aynı kaldı. 
     Citibank da bugünden geçerli olmak üzere 3 ve 6 ay vadeli Türk Lirası mevduat faiz oranlarını düşürerek sırasıyla yüzde 76'dan yüzde 72'ye ve yüzde 66'dan yüzde 65'e çekti. Citibank'ın yüzde 55 olan 6 ay vadeli ve yüzde 50 olan 1 yıl vadeli Türk Lirası mevduat faizlerinde bir değişiklik yapılmadı. 







</TEXT>
</DOC>
