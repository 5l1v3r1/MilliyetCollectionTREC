<DOC>
<DOCNO> 29044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/spor/spo01.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal sıkıntılı 
</HEADLINE>
<TEXT>

Beşiktaş, Tamer ile Fatih’i almaktan vazgeçti, İlhan ve Tümer’in transferleri bonservis bedelleri nedeniyle çıkmaza girdi 
     KARTAL YİĞİT 

     Görüşmeler tıkandı 
     YENİ sezon için cuma günü işbaşı yapacak olan Siyah - Beyazlı takım dış transferde adeta tıkanma noktasına geldi. Beşiktaş uzun süredir gündeminde tuttuğu Trabzonspor’lu Tamer’in yanısıra Gaziantepspor’lu Fatih ile yollarını ayırırken, Samsunspor’un İlhan ve Tümer için yapılan takas önerisine karşı çıkınca bu iki futbolcu konusunda da sıkıntıya girdi. 
     
     FIFA’ya gidilecek 
     BİR haftadır Samsunsporlu yöneticilerle görüşmeleri sürdüren ancak sürekli olumsuz yanıtlar alan menajer Sinan Engin, "gerekirse FIFA’ya gideceklerini belirtti, "Taviz vermemiz söz konusu olamaz" diye konuştu. Bu arada Daum’un listesinde olan Brezilyalı libero Santos için hukuk kurulu üyesi Ali Rıza Dizdar devreye girdi. Shorunmu’nun kalacağı belirtildi. 
     
Evren gün sayıyor      Cengiz Malgır 

     BEŞİKTAŞ’ın prensipte anlaşma sağladığı Evren, Siyah - Beyazlı kulübe yıllarca hizmet vermeye hazır olduğunu söyledi. Çeşme’de tatil yapan Evren, "Galatasaray’da forma giydiğim için büyük takım tecrübesine sahibim. 26 yaşındayım, futbolculuk için en olgun dönemimdeyim. Beşiktaş forması için sabırsızlanıyorum" dedi. 
     
Daum dönüyor      TATİL amacıyla bir süredir yurt dışında bulunan Alman hoca, yarın akşam Türkiye’ye geri dönecek. Veit ve Necat’ın ise cuma sabahı, Tunus’ta bulunan Baya’nın da 1 Temmuz’da çalışmalara katılacağı açıklandı. Bu arada Beşiktaşlı yöneticilerden Yıldırım Demirören, Fikret Orman, Hüsnü Güreli, Burak Kalkavan ve menajer Sinan Engin, zor günler geçiren Futbol Federasyonu Başkanı Haluk Ulusoy’u makamında ziyaret ederek moral verdiler. 
     
Nouma alt yapıya      BEŞİKTAŞ Teknik Direktörü Christoph Daum’un yeni sezonda takımda görmek istemediği ve çalışmalara almayacağını bildirdiği Pascal Nouma’nın durumu tam bir kaosa dönüştü. Daha önce yönetime 29 Haziran’da İstanbul’a geleceğini açıklayan Nouma’nın şimdi nasıl bir harekette bulunacağı merak konusu oldu. Daum’un görmek istemediği Fransız futbolcu gelirse altyapıdan verilecek bir hoca ile çalışmak zorunda kalacak. 
     



 SPOR 
























</TEXT>
</DOC>
