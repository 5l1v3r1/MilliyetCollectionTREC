<DOC>
<DOCNO> 4937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/yasam/yas01.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu sapığa hayvan’ demek resmen hayvana hakaret 
</HEADLINE>
<TEXT>
Böyle sapık görülmedi .. 
İzmir’de bir insan bozuntusu’, hayvan barınağına dadandı. Sapığın son kurbanı, boğup tecavüz ettiği dişi köpek ve dört yavrusu oldu 
     Emine GÖZEN İzmir 

     Türkiye Türkiye olalı, böyle sapık görmedi.. İzmir’de bir insan bozuntusu’, Narlıdere İlçesi’nde iki yıl önce hizmete giren hayvan barınağına dadandı. Son sekiz ayda yaşanan üç olayda’, bir köpek tecavüz sonucu felç oldu, beş köpek de öldü. 
     Korkunç sapıklığın son örneği, üç gün önce meydana geldi. Tellerle çevrili barınağa gece geç saatlerde girdiği anlaşılan sapık, bir anne ve dört yavrusundan oluşan köpek ailesini kendisine kurban’ seçti. 
     Önce anne köpeğe yönelen sapık, zavallı hayvanın ayaklarını telle bağladı. 
     
     Yavrulara da acımadı 
     Ardından çaresiz anne köpeği, başına taşla vurarak vahşice öldürdü. Bununla kalmayıp öldürdüğü dişi köpeğe tecavüz eden sapık, ardından da çaresiz, minicik yavrulara yöneldi. 
     Aynı anneleri gibi, dört yavruyu da teker teker, başlarını taşla ezerek katleden sapık, daha sonra ortadan kayboldu. Çağdaş Hayvan Dostları Derneği Üyesi Yücel Atamer, barınağın ilçeden oldukça uzakta, sapa bir yerde olduğunu belirterek, bu olayın üçüncü kez yaşandığını söyledi. 
     
     Başkan Çaresiziz 
     Narlıdere Belediye Başkanı Abdül Batur da, son derece üzgün olduklarını belirtti. Başkan Batur, sözlerini, "Oraya bekçi koyabilmek için en az 3 kişiyi istihdam etmeniz, silahlandırmanız gerekir. Belediye olarak bu imkanlara sahip değiliz. Bu polisiye bir durum" diyerek bitirdi. 
     


 YAŞAM 























</TEXT>
</DOC>
