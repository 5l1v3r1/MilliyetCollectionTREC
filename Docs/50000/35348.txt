<DOC>
<DOCNO> 35348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/guncel/agun.html </URL>
<DATE> 2001/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ata’nın anısına en büyük ihanet 
</HEADLINE>
<TEXT>

Atatürk’ün yüzdüğü Florya sahilleri, iki yıl önce batan tankerin yarattığı kirlilikten kurtulamıyor. Petrol birikintileri Atatürk Köşkü’nü de etkiliyor 
     ÖNAY YILMAZ İstanbul 

     Marmara’da 29 Aralık 1999 tarihinde ikiye ayrılarak batan ve daha sonra parçalanarak çıkarılan Rus bandıralı "Volgoneft" adlı tankerin yol açtığı kirlilik, Florya sahillerinde olduğu gibi duruyor. Batan tanker, yarattığı petrol kirliliğiyle denize olduğu kadar Atatürk Köşkü’ne de büyük zarar vermişti. Temizleme çalışmaları yetkililerin "mutlaka temizleyeceğiz" açıklamasıyla başlamış ve aylarca devam etmişti. 
     Ancak dün havadan çekilen fotoğraflarla birlikte hem sahilin içler acısı görüntüsü hem de temizleme çalışmalarının ciddiyetsizliği gözler önüne serildi. Atatürk’ün deniz banyosu yaptığı sahillerin yıllardır kirlendiğini, ancak son olayla durumun içinden çıkılmaz bir hal aldığını belirten uzmanlar, burada ekolojik yaşamın yok olduğunu ve eski haline gelebilmesinin çok uzun yıllar süreceğini söylüyor. 
     
     İyi bir analiz şart’ 
     Fotoğraflara yansıyan görüntünün bu kadar korkunç olmasında siyah yosunların da payı olduğunu hatırlatan Türk Deniz Araştırmaları Vakfı TÜDAV Başkanı Prof. Dr. Bayram Öztürk de "Bu bölgenin ciddi şekilde analiz edilmesi gerekir" diyor. 
     
Balıklar kanserojen olabilir’      Uzmanlar, petrolün yarattığı kirliliğin etkisinin yaklaşık 10 yıl süreceğini, deniz canlılarının ve denizcil kuşların yanı sıra, insan sağlığının da tehdit altında olduğunu bildirdiler. Uzmanlar tehlikeleri şöyle sıraladı 
     Canlıların yumurtlama alanları yok oldu. Katranımsı madde dibe çökerek balıkları, yumurta ve larvaları etkiledi. 
     Balıkların bünyelerine giren petrol, besin zinciri yoluyla da halk sağlığında önemli etkiler meydana getirebilir. Bu deniz ürünlerini tüketen insanlarda kanserojen etki görülebilir. 
     



 GÜNCEL 
















</TEXT>
</DOC>
