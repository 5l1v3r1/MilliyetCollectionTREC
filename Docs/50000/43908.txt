<DOC>
<DOCNO> 43908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/26/yazar/okur.html </URL>
<DATE> 2001/09/26/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Kara para... 
</HEADLINE>
<TEXT>

     Yıl 1972, yer Lüksemburg, banka BCCI... Londra’da merkez bürosu, 73 ülkede 430 şubesi var. Bu banka karapara trafiğinde o dönemde en çok kullanılan banka olarak tarihe geçti. Bankanın merkez bürosu, Lüksemburg ile Cayman Adaları arasında arı kovanı gibi çalıştı ve bankayı usulsüz düzenlemelere konu olabilecek ulusal ve uluslararası düzenlemelerden kurtardı. "Sır saklama" ve "müşteriyi tanıma zorunluluğu" ile "off - shore" merkezler bugün para akışının en önemli göstergesi olarak karşımızda duruyor. Terörle mücadelede asıl hedef, para kanallarını kesmek biçiminde geldi ya, biz de off - shore bankalar ve borsalarda para trafiğinin nasıl kullanıldığı konusunda bilgi aktaralım istedik. 
     Karapara, yasal görünümlü olup konusu suç teşkil eden bir fiil neticesinde fonlar oluşturma yöntemidir. Terörizm, şantaj, adam kaçırma, vergi kaçırma gibi farklı suçlarla bağlantılı bir suç. Bu olayı anlatmamızın nedeni ise basit. Çünkü globalleşme ile birlikte büyüyen mali piyasalar oyun kurgularının da nasıl değiştiğini gösteriyor. Hepimiz biliriz ki, para aklayıcılarının klasik senaryosu kuruluş hakkında bilgi sahibi olmadan, o kuruluşu yasadışı amaçları için kullanmaktır. 
     BCCI Bank da işe böyle başladı. Arkasında Kuveyt, Suudi Arabistan ve Pakistan gibi ülkeler vardı. Kurucusunun amacı, parayı, İslam ülkelerinden alıp, Batı ülkelerinin içerisine kanalize etmekti. Banka, servislerini her finansal bölgeye doğru uzattı. Araplar ve Müslümanların kendi ticari şirketleri üzerinde iş yapmalarına imkan tanıyan servisler için farklı yöntemler kullanıldı. Yüksek faiz en önemli silahtı. 
     Banka sürekli farklı departmanlar kurarak faaliyetini sürdürdü. Üçüncü Dünya ve Ortadoğu içerisindeki kaçakçılık hizmetlerini kolaylaştırmak için özel bir departman kuruldu. Toptan satış hizmetlerinin sahası, bu departman içinde sağlandı. Cayman bankasının kuruluşu, dünya üzerinde para transferi yapmak isteyenler, terörist ve istihbarat organizasyonları için ideal bir zemin oldu. Arap teröristlerin o dönemde hesaplarını Londra bürosunda tutması istendi. 
     İlginç olanı, CIA’nın gizli para operasyonları için dünya çapında hesaplara sahip olduğu bilgisi... BCCI, diğer hükümet organizasyonları tarafından ve Perulu, Maoistler ve benzeri gruplar ve diğer terörist gruplar tarafından İran’a füze sağlamak amacıyla oluşturulan hesaplar için de gerekeni yaptı. 
     Tüm bu operasyonlar bankanın sonunu hazırladı. Özellikle Kolombiya kökenli bir kartelin uyuşturucudan kazandığı paraların ABD’li gizli bir gümrük acentesi tarafından aklanması, BCCI off - shore merkezine transfer edilen boş imzalı çekler vs. 
     Sonra anlaşıldı ki, para aklayıcılar Latin Amerika ve Kolombiya’dan para çekmeye devam ettiler. Banka yetkilileri, acenteyi çoğunlukla Cayman Adaları’nda hiç var olmayan bir iş ortağıyla arka arkaya kredi işlem mektuplarına başlayan "kurumsal müşteri" olarak gösterdiler. Size off - shore bankaların para aklamadaki rolü için küçük bir örnek yazdık. Ya bugün Anlatacağız... Kaynak İçişleri Bakanlığı... 
     
     







Afgan vizyonu 


Vekil rozeti... 


Ecevit’ten Bush’a Taliban devrilmeli’ 


Savaşı başlatmak kolay, bitirmek zor mu 


Cehennemin eşiği 


Veliler sanki sağmal inek 


Ya kasıt var, ya cehalet 


Milenyum barbarı 


ABD ile stratejik işbirliği 


Kadın gazetecileri günahtan korumak 


Kara para... 


Savaşa karşıyım 


Eski okurlarla... 


Ekonomimizi rafa mı kaldırdık 


Görünmez Savaş Tabak tertemiz oluncaya kadar 


Daha vakit var 


Dolar ön kapıdan giriyor arka kapıdan çıkıyor 


</TEXT>
</DOC>
