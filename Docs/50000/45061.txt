<DOC>
<DOCNO> 45061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/son/sondun29.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus uçağının düşüşünü ve patlamayı havadaki Ermeni uçağı görmüş.. 
</HEADLINE>
<TEXT>

     Rusya Ulaştırma Bakan Yardımcısı Karl Ruppel, AP'ye yaptığı açıklamada, olay anında uçağın düştüğü bölgede bulunan Ermenistan'a ait An-24 uçağından bir mürettebatın, Rostov-on-Don bölgesindeki Rus hava trafik kontrolörlerini, ''yakınlarından geçen bir uçakta patlama meydana geldiği'' konusunda bilgilendirdiğini söyledi. 
     Ermeni uçağının Kırım bölgesindeki Simferepol kentinden Ermenistan'ın başkenti Erivan'a düzenli uçuşlarından birini yaptığı bildirildi. 
     Ruppel, şu aşamada patlamaya neyin neden olduğu hakkında açıklama yapamayacağını, olayla ilgili kesin bilgilerin yapılacak geniş araştırmalardan sonra ortaya çıkabileceğini söyledi. 
     An-24'ün pilotu Garik Ovanisiyan ise, patlama olduğunda uçağının 6 bin 300 metrede olduğunu ifade etti. 
     Ovanisyan, Tupolev'deki patlamanın 11 bin metredeyken meydana geldiğini, uçak denize düştüğünde bir patlama daha olduğunu, bundan sonra denizin üzerinde beyaz bir nokta gördüğünü ve yakıtın yanmaya başladığını kaydetti. 
     






</TEXT>
</DOC>
