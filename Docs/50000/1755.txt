<DOC>
<DOCNO> 1755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/ekonomi/eko04.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ya devlet küçülecek ya biz 
</HEADLINE>
<TEXT>

İSO Başkanı Hüsamettin Kavi ekonominin kurallarının çalışmadığını öne sürerek, Ya devlet küçülecek ya biz’ dedi 
     EKONOMİ SERVİSİ 

     İstanbul Sanayi Odası İSO Başkanı Hüsamettin Kavi, bu yıl iç talebin düşeceğini belirterek, "Talep düşerken stoğa üretemeyiz, cari fiyatların çok altında satmanın yollarını arayacağız" dedi. Ekonominin kurallarının çalışmadığını savunan Kavi, Türkiye’nin bir karar vermesi gerektiğini vurgulayarak, "Ya devlet küçülecek ya biz" şeklinde konuştu. İMKB ve Türkiye Ekonomik ve Mali Araştırmalar Vakfı’nın TEMAR düzenlediği "Ekonomiye Bakış 2001" paneline katılan Kavi, Türkiye’nin içinde bulunduğu durumu değerlendirirken şunları söyledi 
     "Mutlaka ihracat yapmak zorundayız. KOBİ’ler birleşmeli. Bu işi fırsata çevirmek bizim elimizde." 
     Garanti Bankası Yönetim Kurulu Üyesi Dr. Mahfi Eğilmez de bankacılık sektörünün hızlı bir dönüşe hazır olmadığını öne sürerek, şöyle konuştu 
     "Türkiye’de banka sayısı fazla değil. Banka ve şirket batırmakla bir yere varamayız. Biz şimdiye kadar kurallara uymaksızın yaşamış ve bunu da yabancılara özel sektörün dinamizmi diye aktarmış bir ülkeyiz." 
     Cari denge dışında programın tüm göstergelerinin iyiye gittiğini belirten Eğilmez, kasımdaki mali krizin nedenlerine de değindi. "Aslında Türkiye’nin niyeti IMF’den böyle bir 10 milyar dolar koparmaktı" diyen Eğilmez, mali krizde faiz lobisinin vatandaş olduğunun görüldüğünü öne sürdü. 
     


 EKONOMİ 

















</TEXT>
</DOC>
