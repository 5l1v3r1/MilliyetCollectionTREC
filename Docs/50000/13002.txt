<DOC>
<DOCNO> 13002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/25/yazar/guclu.html </URL>
<DATE> 2001/03/25/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Çankaya'da eğitim 
</HEADLINE>
<TEXT>

     Cumhurbaşkanı Sezer ve eşi Semra Sezer, medya ile konuşmayı pek sevmiyor. Bugüne kadar hiçbir gazeteciye ne özel demeç verdiler. Ne de programına katıldılar. Görüşlerini, hiç kimseye ayrıcalık tanımadan resmi kanallardan ve herkesi kapsayacak şekilde açıklıyorlar. Dolayısıyla belirli konularda ne düşündüklerini ancak açıkladıkları kadarıyla öğrenebiliyoruz... 
     Yaptıkları doğru mu Tartışılır. Ama ağız nezlesi olmuş ve her söylediği bir biriyle çelişen bazı liderlerin durumuna düşmelerindense böylesine razıyız... 
     Cumhurbaşkanı Sezer'i, YÖK ve rektör atamaları nedeniyle yakından izliyoruz. Yükseköğretim danışmanı kimdir bilmiyoruz ama yanlış yönlendirdiği kanısındayız. YÖK'e yaptığı atamalar bunun bir örneği. YÖK'ü tartışmalı ortamdan kurtarıp, akademik ortama çekmesi gerekirken tam tersini yaptı. Yürütme Kurulu'nda tam gün çalışacak isimler yerine ayda bir yapılan Genel Kurul'a katılıp laf üretecek isimleri tercih etti. Bir başkan yardımcılığı aylardır boş ve Çankaya'nın atayacağı bir ismi bekliyor. Ama nafile. Umarız bundan sonra konuşan değil, çalışan üyeler görevlendirir... 
     Çankaya'da bizi asıl ilgilendiren Semra Hanım'ın projesi. 19 Mayıs'ta kamuoyuna açıklanacak. Üzerinde harıl harıl çalışılıyor. Ama çıt yok. Konuyla ilgili gelişmeleri, ancak ziyaretçilerden öğrenebiliyoruz. Semra Hanım, son olarak kendisini ziyaret eden İzmir kadın kuruluşları temsilcilerine sosyal amaçlı çalışmalarda sivil toplum örgütlerine ve medyaya tanıtma konusunda önemli görvler düşüyor demiş. Haklı. Ama neyi tanıtacağımızı önce kendilerinden bir dinleyelim Benzeri çalışmaları, Batılı devlet adamlarının eşleri de yapıyor. Ama kapalı kapılar ardında değil .. 
     Çankaya'daki görüşmenin detayları özgür kadının sesi sloganı ile çıkan KAzete'nin son sayısında yayınlandı. İşte bazı satırbaşları 
     Kadınların kendilerini kocalarının kölesi haline getirmelerinin temelinde eğitimsizlik ve yurttaşlık bilinci kazanmamış olmaları yatıyor. 
     Okuma yazma öğrenmek, görmeyen bir gözün açılmasıdır. Ama yeterli değildir. 
     Kız çocuklarımız genellikle ekonomik nedenlerle okutulmuyor. Bunda taassubun da etkisi var. 
     Bana kadınlardan çok sayıda mektup geliyor. Bize de imkan sağlayın ilkokulu bitirelim, önümüz, gözümüz açılsın diyorlar. 
     Öğretmenliğe ilk başladığım Diyarbakır'ın Dicle ilçesinde kadınlarımızın durumunu görme imkanı buldum. O yıldan beri kadın ve kız çocuklarının eğitimine öncelik verdim. 
     Bizim kadınlarımız sanata öyle yatkınlar ve öyle el becerilerine sahipler ki bunu değerlendirmemiz lazım. Onları önce eğiterek dünya görüşlerini değiştirelim, gözlerini açalım. Sonra ekonomik yönden güçlendirelim. Kadını eğitmeden, beceri ve meslek edindirmeye gönlüm razı olmaz... 
     Evet, Semra Hanım'ın görüşleri böyle. Belli ki, 30 yıllık hayalini gerçekleştirerek Türk kadınına onurlu bir kimlik kazandırmak istiyor. Kendisini canı gönülden destekliyoruz... 
     
     





Sabiha Gökçen 


Temizel "Gönlüm DSP'de" 


Çankaya Daha iyi olabilir 


Siyasette mıntıka temizliği’ çare mi 


Felaket senaryosu 


Saddam sonrası 


Çankaya'da eğitim 


Olimpistanbul 


Bayram polise tosladı 


Soğan soyulurken hazine soyulurken 


Hayalet santral 


Aksoy ne bekliyor 


Naum Tiyatrosu 


</TEXT>
</DOC>
