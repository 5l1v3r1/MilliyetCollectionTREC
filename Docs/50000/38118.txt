<DOC>
<DOCNO> 38118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/son/sontur02.html </URL>
<DATE> 2001/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'un ortasında bir ilkyardım rezaleti... 
</HEADLINE>
<TEXT>

     Zeytinburnu'nda meydana gelen trafik kazasında, 1 kişi öldü, 1 kişi yaralandı. 
     Sahil Kennedy Caddesi'nde kimliği henüz belirlenemeyen bir sürücünün kullandığı 06 LOZ 84 plakalı otomobil, Zeki Cebeci 31 yönetimindeki 34 TL 1083 plakalı otomobile arkadan çarptı. 
     Kazada, Zeki Cebeci'nin kullandığı otomobil yolun karşı yönüne geçerek bir ağaca çarptı ve takla attı. Cebeci, otomobil içinde sıkışırken, beraberindeki Melisa Anıl 22 çevredeki vatandaşlarca araçtan çıkarıldı. Anıl, ambulansla Bakırköy Devlet Hastanesi'ne kaldırılarak tedavi altına alındı. 
     Otomobilde sıkışan ve aşırı kan kaybeden Zeki Cebeci'ye ilk müdahaleyi yoldan geçen bir kadın doktor yaptı. Kalbi duran Cebeci'ye kalp masajı yapan doktor, ilkyardım ekibi gelene kadar yaralıyı yaşatmak için büyük çaba harcadı. 
     Kaza yerine gelen ilkyardım ekibi tarafından yapılan müdahalenin ardından Zeki Cebeci, araçtan çıkarılarak Samatya SSK Hastanesi'ne kaldırıldı. 
     Cebeci, burada yapılan müdahaleye rağmen kurtarılamadı. 
     Yetkililer, kazaya neden olan ve kazanın ardından aracını terk ederek kaçan sürücünün yakalanmasına çalışıldığını kaydettiler. 
     
     







</TEXT>
</DOC>
