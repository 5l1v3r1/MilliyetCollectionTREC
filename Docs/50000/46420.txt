<DOC>
<DOCNO> 46420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/guncel/gun01.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Peştun’ alarmı 
</HEADLINE>
<TEXT>

İstanbul Emniyeti’ne gönderilen gizli şifrede, Zeytinburnu’nda yaşayan Bin Ladin yanlısı Peştunların takip edilmesi istendi... 
     TOLGA ŞARDAN Ankara 

     Emniyet Genel Müdürlüğü, İstanbul Emniyeti'ne gönderdiği gizli şifre mesajında Afganistan'da yönetimi elinde bulunduran Taliban'la aynı etnik gruba mensup olan ve İstanbul Zeytinburnu'da yaşayan Peştunların yakın takibe alınmasını istedi. Mesajda, Arap kökenlilerle Usame bin Ladin'e destek veren Peştunların Türkiye'deki hedeflere eylem yapabileceği belirtildi. 
     Emniyet Genel Müdürlüğü, 8 Ekim 2001 günü İstanbul Emniyeti'ne bir şifre mesajı gönderdi. Mesajda, Afganistan'da Bin Ladin'e destek veren Peştunların Birleşik Arap Emirlikleri, Pakistan ve Suudi Arabistan tarafından finanse edildiğine dikkat çekildi. Mesajda, İstanbul'un Zeytinburnu ilçesinde yaşayan Peştunların, takip edilmesi istendi. 
     Emniyet Genel Müdürlüğü, valiliklere gönderdiği genelgede ise, devlet erk nının katılacağı 29 Ekim ve 10 Kasım törenlerinde eylem yapılması olasılığına karşı bütün güvenlik birimlerinin istihbarat çalışmalarına ağırlık vermesini istedi. Ayrıca, genel müdürlük, Usame bin Ladin'le bağlantılı kişilerin sıkı takibe alınması talimatını verdi. 
     
     Silahı bala saklıyormuş 
     New York Times haberinde Usame bin Ladin'in Ortadoğu ve İslam ülkelerinde bal satan dükk nlardan oluşan geniş bir şebekeye sahip olduğu ve bu sayede uyuşturucu ve silahın yanı sıra adamlarının ülkeler arasında dolaşımını sağladığı belirtildi. 
     
     Bilgi verene 5 milyon 
     ABD, aralarında Usame Bin Ladin'in de bulunduğu 22 kişinin yer aldığı "en çok aranan teröristler" listesi yayınladı. Listedeki isimlerin bulunmasına yardımcı olacak bilgileri verecek kişilerin, 5 milyon dolarla Yaklaşık 8 trilyon lira ödüllendirileceği belirtildi. ABD yönetimi, arananlardan birinin Irak, 7'sinin de İran tarafından saklandığına inanıyor. 
     
ÜÇ LADİNCİ TÜRKİYE’DE Görenler ihbar etsin      TUNCAY DAĞLI DHA 

     Türkiye'ye eylem yapmak için girdikleri belirtilen Usame bin Ladin'e bağlı üç kişi, güvenlik kuvvetlerini alarma geçirdi. Üç teröristin fotoğrafları İncirlik beldesinde işyerlerinin camlarına asılarak, görenlerin polis ya da jandarmaya haber vermesi istendi. Afişte, 25 - 30 yaşlarında, kimlikleri verilmeyen, üç teröristin fotoğrafları bulunuyor. 
     



 GÜNCEL 





















</TEXT>
</DOC>
