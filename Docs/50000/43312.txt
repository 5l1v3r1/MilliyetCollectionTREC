<DOC>
<DOCNO> 43312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/guncel/agun.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
TALİBAN ULEMASI, LADİN’İN İKNA EDİLMESİNİ TAVSİYE ETTİ 
</HEADLINE>
<TEXT>
Lütfen gider misin 
Afganistan’da bir araya gelen 1000 ulema düşündü, taşındı ve işi Bin Ladin’in hür iradesine bıraktı 
     DIŞ HABERLER SERVİSİ 

     ABD’nin New York ve Washington’daki saldırılarda baş şüpheli ilan ettiği Usame bin Ladin’e karşı alınacak tavrı belirlemek için toplanan Taliban’ın ulema takımı, Ladin’in Afganistan’dan çıkması için ikna edilmesi ve kendisine başka bir yer bulması tavsiyesinde bulundu. 
     Afganistan’ın dört bir yanından başkent K bil’e gelerek iki gün boyunca Ladin hakkında toplantı yapan 1000 kadar üst düzey din adamının oluşturduğu ulema, dün bir fetva yayımladı. Fetvada, mevcut kargaşadan ve gelecekte benzer kuşkulardan kaçınılması için, "Afganistan İslami Emirliği hükümeti"ne, Ladin’in, mümkün olduğunda, hür iradesiyle, ülkeyi terk etmesi için ikna edilmesini tavsiye etti. Fetvada, Ladin’in kendisine başka bir yer bulması gerektiği belirtilirken, bu çağrıyı kabul ya da reddetmesi için bir süre de verilmedi. 
     
     ABD saldırırsa cihat’ 
     Ulema ayrıca, "ABD’nin Afganistan’a saldırması halinde, cihat ilan edilmesi" kararı aldı. Olası bir Amerikan saldırısında ABD’ye yardım edenlerin de cihatla karşı karşıya olacağını vurgulayan ulema, "Amerikan saldırısı sırasında, Afgan olsun olmasın, herhangi bir Müslüman k firlerle ya da casuslarla işbirliği yaparsa, yabancı saldırganlar gibi ölümle cezalandırılacaktır" tehdidinde bulundu. 
     ABD’deki saldırıların İslam Konferansı Örgütü ve BM tarafından bağımsız olarak araştırılmasını öneren ulemanın kararları, en kısa sürede Taliban lideri Molla Muhammed Ömer’e iletilecek. Taliban Eğitim Bakanı Molla Emir Han Muttaki de, ulemanın tavsiyelerine uyulacağını söyledi. 
     
Kanıt gösterin yargılanayım      DIŞ HABERLER SERVİSİ 

     Taliban tarafından Afganistan’ı terk etmeye çağrılan uluslararası terörist Usame Bin Ladin, ABD’de 11 Eylül’de düzenlenen saldırılar için, Taliban’ın İslamabad’daki temsilcisi aracılığıyla "Ben yapmadım, ben misafirim. Eğer kanıtları varsa yargılanmaya hazırım" dedi. Taliban temsilcisi Süheyl Şahin, Reuters televizyonuna yaptığı açıklamada, Ladin’in, "kanıt olduğu takdirde yargılanmaya hazır olduğu" sözlerini iletti. Şahin, Washington’un, geçen hafta düzenlenen terör saldırılarının bir numaralı şüphelisi olarak gördüğü Ladin’in, K bil’de ya da bir Müslüman ülkede yargılanabileceğini söyledi. Şahin, Washington’un, saldırıların arkasında Ladin’in olduğunu gösteren kanıt aramadığını asıl amacın Taliban’ın Afganistan’da kurduğu İslami sistemle mücadele etmek olduğunu ileri sürdü. 
     



 GÜNCEL 






















</TEXT>
</DOC>
