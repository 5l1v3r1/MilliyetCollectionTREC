<DOC>
<DOCNO> 1493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/yazar/pulur.html </URL>
<DATE> 2001/01/10/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Demirel diyor ki 
</HEADLINE>
<TEXT>

     ANLAŞILDI, Sayın Süleyman Demirel, bu defa "Karanfil Yetiştirenler" ya da "Kanarya Sevenler" derneklerinin kendisine verdiği onur plaketleri ile değil, gazetelere yolladığı açıklamalarla gündemde kalacak... 
     Her ne kadar Sayın Demirel'in "aile albümü"ndeki bazı zevat - ı muhterem her gün gündemdeyse de... 
     
     HATIRLAYACAKSINIZ, rahmetli Celal Bayar'ın, Kayseri Cezaevi'nden çıktıktan sonra, Adnan Menderes'in eşi Berrin Hanım'a İnönü ile Demirel'i karşılaştırırken, neler dediğini bu köşede yazmıştık 
     "Hanımefendi, mesele iyilik kötülük meselesi değildir. İsmet Paşa iyidir kötüdür ama, yaşını yaşamış, yapacağını da yapmıştır. Bundan sonra ne yapacaksa tarih için yapacaktır. Tarih için yapılacaklar ise her zaman millet ve memleket için iyi ve faydalı şeyler olacaktır. 
     Süleyman Bey'in tarih için bir şey yapması mümkün değildir. İleride yapacağını da düşünemiyorum. Tarih için bir şeyler düşünüp, bir şeyler yapmaya karakteri ve yapısı müsait değildir." 
     
     BU karşılaştırma Mehmet Turgut'un son kitabı "Hatıra Nev'inden Notlar"da vardı işte Sayın Demirel bu satırlara şu açıklamayı gönderdi 
     "28 Aralık 2000 tarihli Milliyet Gazetesi'nin Olaylar ve İnsanlar sütunundaki yazınızı dikkatle okudum. Kısa bir aydınlatma yapmak istiyorum. 
     27 Mayıs ihtilali sonrasındaki olaylarla ilgili dönemi değerlendirmek fevkalade zordur. Bu dönemde kim, kim için ne söylemiştir gibi, kısır bir tartışmanın herhangi bir yararı olacağına kani değilim. 
     1965 seçimlerinde 5 parti ile birlikte seçime girip 53 oy alan Adalet Partisi siyasi iktidarının tarihi görevi, 1960 ihtilalinin açtığı yaraları, kanatmadan sarmaktı. 
     Ülke, tabanda bölüktü. Devlet kurumları ile halkın bir bölümü arasında zıtlaşma vardı. Bu bölünme ve zıtlaşma, siyasetin hoşgörebileceği sınırların ötesinde idi. 
     Adalet Partisi 1965 seçimlerine Vatan için el ele sloganı ile girmişti. Af tartışmasının karşı idi , taraftardı şeklinde yapılması, fevkalade yanlıştır. 
     Ülke şartlarını en iyi ölçüp biçecek olan sorumlu, hükümet idi. 
     
     AFFI sağlayacak Anayasa değişikliği, Türkiye Büyük Millet Meclisi'nden 1969 Mayısında geçmişti. Ancak, Senato'dan geçmesi ve kanunlaşması için 1969 Ekiminde yapılacak seçimler mi beklenmeli idi, yoksa hemen mi bu değişiklik kanunlaşmalı idi... Tartışma bu idi... 
     Adalet Partisi'nin hükümeti, Genel İdare Kurulu, grupları 5 ay sonra yapılacak seçimin beklenmesini tercih ettiler ve 5 ay sonra seçim yapıldı. Adalet Partisi 47 oy ile bu seçimi de kazandı. Ve Kasım 1969'da, daha yeni hükümet kurulmadan, bu Anayasa değişikliğini Senato'dan da geçirdi. 
     Şimdi aradan 31 sene geçtikten sonra, doğruluğu çok şüphe götüren beyanlara dayanarak, yeni tartışmalara vesile olacak polemiklere girmek istemiyorum. 
     Rahmetli Celal Bayar ile münasebetlerimiz, o tarihten sonra da uzun yıllar devam etmiştir. Kendisine her zaman sevgi ve saygımız olmuştur. 
     Bilginizi rica ederim." 
     
     TEŞEKKÜR ederiz, biz bilgilendik, yayımlayarak kamuoyu da bilgilensin istedik. 
     Ne diyor Sayın Demirel, "Celal Bayar ile münasebetlerimiz, o tarihten sonra da uzun yıllar devam etmiştir" diyor. 
     Acaba bu münasebet, nasıl bir münasebetmiş 
     Onu da yarın, rahmetli Celal Bayar'dan okuyacağız. 
     
     





Siyasi irade 


Köprü öyküsü 


Ecevit tepkisi 


Watson yazarlar 


Kuzey Irak ısınıyor PKK'ya karşı operasyon mu 


By - pass mı 


Sezer arayı açarken... 


Putin'in Rusyası 


Geleceği görmek 


TV'lerde din savaşları 


Iraklı Kürtlerle denge ayarı 


Beni kürdanla tehdit etti Reha Bey... 


"Görünen köy kılavuz istemez" 


Demirel diyor ki 


Sağda arayışı 


Beyaz uyutma operasyonu 


Beyaz Enerji bahşişi 


Suç gasp, ceza ağır 


Hangi duaya amin 


Batan bankaları denetleyenler "zararı ödemeye mecbur" 


Size bırakılan iş 10 yılda çözülmedi 


</TEXT>
</DOC>
