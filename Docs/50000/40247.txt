<DOC>
<DOCNO> 40247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/03/son/sondun02.html </URL>
<DATE> 2001/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollywood'un yeni kaçamağının adı Toscana 
</HEADLINE>
<TEXT>

     Hollywood yıldızlarının yeni kaçamak yeri olan İtalya'nın Toscana Bölgesi'nden Russel Crowe da villa aldı. 
     ''Gladyatör'' filminin unutulmaz yıldızı Crowe'un Valdarno kenti yakınlarındaki Loro Ciuffenia kasabasından bir villa aldığı ortaya çıktı. 
     Deniz üzerinde bir tepenin eteklerinde bulunan 600 metrekare büyüklüğündeki villanın, 1920 yıllarında inşa edildiği ve eski sahibinin bir Alman olduğu belirtildi. 
     Ağustos ayı içinde villayı alan Crowe'un 1.5 milyon dolar civarında ödeme yaptığı öne sürülüyor. Ünlü sinema sanatçısının Temmuz ayında bir emlakçıyla birlikte villanın zilini çaldığı ve içerdekilerden bilgi aldığı bildirildi. 
     Crowe'un en yakın komşusu şarkıcı Sting olurken bölge yakınlarında Malcom Mc Dowell'ın da evi bulunuyor. 
     Budist olan Richard Gere'in de her yıl Toscana bölgesinde Pisa yakınlarında bulunan budizm merkezine geldiği biliniyor. 
     Son olarak bu yaz tatilini Siena'da geçiren George Clooney'in de villa aradığı söyleniyor. Şarabı ve yemekleriyle ünlü olan yeşiller içindeki Toscana bölgesi, birçok politikacının da vazgeçemediği yerlerden biri. 
     
     






</TEXT>
</DOC>
