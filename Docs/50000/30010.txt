<DOC>
<DOCNO> 30010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/guncel/gun03a.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Emniyet, reklamın kötü örnek olduğu kanaatinde 
</HEADLINE>
<TEXT>
Ya herkes atarsa 
Alanson'un taksiden fırlattığı gömleği, pantolonu, RTÜK'e kadar gitti 
     GÜNSELİ ÖNAL Ankara 

     ABD ve Avrupa ülkelerinde, yol kenarlarındaki dev reklam panolarına asılan seksi resimler trafik açısından sakıncalı bulunurken, Türkiye'de de Mazhar Alanson'un pantolonu, gömleği ve kravatı problem oldu. 
     Trafik hizmetlerinden sorumlu Emniyet Genel Müdür Yardımcısı Nihat Kurtiç, Radyo ve Televizyon Üst Kurulu'na RTÜK başvurarak, Alanson'un küloduna kadar soyunduğu reklam filminin yayından kaldırılmasını istedi. Kurtiç, RTÜK'e gönderdiği yazıda şu ifadelere yer verdi 
     
     Tehlikeye düşürüyor’ 
     "Karayolları Trafik Kanunu'nun ek 6. maddesine istinaden, sürücülere her zaman ve her yerde denetlendikleri duygusunu yerleştirmek ve yurttaşlarımızın doğrudan denetime katılımını sağlamak amacıyla fahri trafik müfettişliği müessesesi kurulmuştur. Halen ülke genelinde 8 bin 541 vatandaşımız, fahri trafik müfettişi olarak görev yapmaktadır. 
     Bir fahri müfettişimiz, Genel Müdürlüğümüz'e yazdığı dilekçesinde, 'Ulusal televizyonlarda yayınlanan söz konusu reklamda, trafiğe açık bir yolda, havaalanına giden bir ticari taksinin içindeki bir vatandaş, üzerindeki elbiseleri çıkarıp teker teker yola fırlatmak suretiyle, geriden gelen araçları tehlikeye düşürüyor. Kesinlikle yapılmaması gereken bir işlem reklam olarak sunuluyor, kötü örnek oluyor. Bu reklamın kaldırılması gerekir' önerisini sunmuştur. Bilgi ve gereğini arz ve rica ederim." 
     



 GÜNCEL 
























</TEXT>
</DOC>
