<DOC>
<DOCNO> 39088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/son/sonspo01.html </URL>
<DATE> 2001/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'un Tekelioğlu ile gol sorunu yok... 
</HEADLINE>
<TEXT>

     Trabzonspor, teknik direktör Sadi Tekelioğlu ile gol sorunu yaşamıyor. 
     Bordo-mavili takım, teknik direktör Sadi Tekelioğlu yönetiminde çıktığı 19 maçta, rakip fileleri 42 kez havalandırmayı başardı. Karadeniz ekibi, söz konusu maçlarda 2.20'lik bir gol oranı da yakaladı. 
     Trabzonspor, 19 maç içerisinde sadece geçen sezon Galatasaray ile deplasmanda yaptığı maçta gol atma başarısı gösteremedi. 
     
     Deplasmanda daha golcü 
     Trabzonspor, Sadi Tekelioğlu yönetiminde deplasmanda yaptığı maçlarda daha fazla gol kaydetti. 
     Bordo-mavililer, deplasmanda yaptığı 10 maçta 24 gol atarken, kendi sahasında 9 maçta 18 gol attı. 
     
     Tarihi galibiyet 
     Tekelioğlu'lu Trabzonspor, geçen sezon Adanaspor'u deplasmanda 7-1 mağlup ederek, 1995-96 sezonundaki 7-1'lik Eskişehirspor galibiyeti ile birlikte tarihinin en farklı galibiyetine imza attı. 
     Karadeniz ekibi, bu sezon da Bursaspor'u 5-0'lık gibi farklı bir skorla mağlup etmeyi başardı. 






</TEXT>
</DOC>
