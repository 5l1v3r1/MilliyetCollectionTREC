<DOC>
<DOCNO> 6767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/ekonomi/eko03.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Para yok mikser verelim 
</HEADLINE>
<TEXT>

Binlerce mudi parasını alabilmek için İhlas Finans’ın kapısına yığıldı. Şirket ise borçlara karşılık mudilere mikser gibi ev aletlerini teklif etti 
     İSMAİL ŞAHİN İstanbul - EMİNE GÖZEN İzmir 

     İhlas Finans Kurumu’nun faaliyetlerinin durdurulması ile mağdur duruma düşen yatırımcılar, dün yurt genelinde şirketin kapılarının önüne yığıldı. 
     İhlas Holding’in İstanbul Yenibosna’daki genel müdürlük binasının önünde toplanan yaklaşık 300 civarındaki yatırımcı, şirket yetkilileri tarafından kendilerine alacaklarına karşılık İhlas ev aletlerinin ve Armutlu’daki dairelerin teklif edildiğini söyledi. 
     Yatırımcılar, önceki görüşmelerde İhlas Finans yetkililerinin kendilerine ödeme için bir gün verdiğini ve paralarının ödenememesi durumunda bilgisayar, elektrikli süpürge, mikser ve saç kurutma makinası gibi eşya verileceğini söylediklerini belirttiler. 
     İhlas Finans yetkililerinin kendilerini Bugün git yarın gel’ diyerek oyaladıklarını ve en son cuma günü, pazartesi paralarının ödeneceğine dair söz verdiklerini belirten bir mudi, "Ben paramı istiyorum, bilgisayar veya süpürge istemiyorum" dedi. 
     
     İzmir’de Adliye’ye gittiler 
     İzmir’de de alacaklılar adliyeye giderek, baronun Halka Hizmet Bürosu’ndan yardım istedi. İhlas Finans mudileri, faaliyet izninin kaldırılmasından sonraki ilk iş gününde İhlas Holding bürosunun yer aldığı Basmane’deki bina önünde sabah saatlerinden itibaren toplanmaya başladı. 
     Alacaklılar, kapıda "mudilerin alacaklarının son kuruşuna kadar ödeneceği"ne ilişkin dün yapılan duyurunun benzerini gördü. Kimseyle görüşemeyen ve kilitli kapılar yüzünden içeriye giremeyen alacaklılar, İzmir Adliyesi’nin yolunu tuttu. 
     Aynı şekilde alacaklılar, şirketin Kayseri ve İzmit şubesi mudilerin akınına uğradı. Kayseri’de mudiler, Camikebir Mahallesi’ndeki Şekerciler Sokağı’nı trafiğe kapatırken, İzmit’te ise İhlas Finans şubesini kapalı bulan alacaklılar, "Faiz haram dediler paramızı yediler" diyerek tepki gösterdiler. 
     
     Mudiler kapılara dayandı 
     İhlas Finans’ın Yenibosna’daki genel müdürlüğünün önünde toplanan yatırımcılar içeri alınmayınca şirket binasının önünde tepki gösterdiler. Mudiler, "Şirket yetkilileri bize daha önce paralarımızın ödeneceği sözünü vermişlerdi. Şimdi neredeler" diye konuştular. 
     
10 SORU 10 CEVAP      1- Özel Finans Kurumu ÖFK nedir 
     Faizsiz kazanç sağlayan finans kurumlarıdır. 
     2- Kuruluş amacı nedir 
     Faiz haramdır inancıyla hareket edenlerin, bankalara yatırmadıkları ve yastık altında tuttukları birikimlerini k r ortaklığı’ adı altında değerlendirmek amacıyla kuruldular. 
     3- K r ortaklığı ne demektir 
     Bu kurumlarda toplanan mevduata faiz uygulanmaz. Kişi yatırdığı parasını, yapılan ticari işlemlerdeki k r ve zarara ortak olmak üzere verir. 
     4- Nasıl çalışır 
     Fon, "K r zarara katılma hesabı" denilen hesaplarda ya da cari hesaplarda toplanıyor. Toplanan bu fon, üretim desteği, k r zarar ortaklığı ve finansal kiralama şeklinde belirlenen üç kullanım yönteminden birisiyle değerlendiriliyor. 
     5- K r hangi kriterlerle veriliyor 
     Döviz veya TL cinsinden toplanan fonlara 1 - 3 ve 6 ay ile 1 yıl vade uygulanıyor. Bu fonların kullanılmasından doğan k rın belli bir yüzdesi yüzde 80 hesap sahiplerine dağıtılıyor. Bakiye k r yüzde 20 ÖFK’ya bırakılıyor. 
     6- Faizli sistemden farkı nedir 
     Faizli sistemden farklı olarak, toplanan fona faiz uygulanmaz. Bunun yerine hesabın yatırıldığı vadeye göre yüzde üzerinden k r payı ödenir. 
     7- Zarar ortaklığı var mı 
     ÖFK’lara parasını yatıran hesap sahibi, hem k ra hem de zarara ortak olur. Bu nedenle şirket zarar ederse, parası ölçüsünde de kayba uğrar. 
     8- Yatırımcının yasal hakkı nedir 
     Kurumun tasfiyesi halinde, k r - zarar ortaklığı hesabı sahipleri, alacaklılar için oluşturulan sıra cetvelinde en sonda yer alıyor. Yatırımcılar ticaret mahkemesine bireysel alacak davası açabilir. Tüm alacaklıların şirketin iflasını istemesi halinde iflas masası oluşturulabilir. Alacaklılar da ellerindeki hesap cüzdanlarıyla alacaklarını iflas masasına kaydettirebilir. Tasfiye memurlarının nakde çevirdikleri varlık alacaklılara dağıtılır. 
     9- ÖFK banka mı, değil mi 
     ÖFK’lar yasada bankacılık sistemi dışında ayrı bir finansal grup olarak değerlendiriliyorlar. Banka olarak kabul edilmedikleri için de topladıkları mevduat bankalarda olduğu gibi devlet güvencesinde bulunmuyor. 
     10- ÖFK’larla ilgili yasal prosedür nedir 
     ÖFK’ların topladıkları fonlar, mevduat olarak kabul edilmediği için Mevduat Sigorta Fonu TMSF kapsamında değiller. Ancak mali bünyeleri ve işlemleri , diğer bankalarda olduğu gibi denetime tabi. Ve zor duruma düştüklerinde tasfiyelerine karar verilebiliyor. 
     


 EKONOMİ 




















</TEXT>
</DOC>
