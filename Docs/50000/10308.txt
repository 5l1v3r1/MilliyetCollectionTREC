<DOC>
<DOCNO> 10308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/07/yasam/yas01.html </URL>
<DATE> 2001/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İlişkinizin sırrı uykunuzda gizli 
</HEADLINE>
<TEXT>

Uyurken yatış pozisyonunuz, aşk hayatınızla ilgili gerçekleri bir bir ortaya çıkarıyor.. 
     NEVSAL ELEVLİ Londra 

     Bilim adamlarının son araştırmalarına göre, ne kadar gizlenirse gizlensin, aşk ve seksin bütün sırları uyurken alınan yatış şekline yansıyor. Bu ilginç saptamayı ortaya çıkaransa, ABD’nin California eyaletindeki ünlü UCLA Üniversitesi’nin Psikiyatri Bölümü. 
     Doktor Mark Goulston başkanlığındaki araştırma sonucu, "Partnerinizin yatış biçimine bakarak problemleri çözebilirsiniz" sonucu çıkarılmış. 
     
Yakın uyuyorsa, iyi..’      Goulston bu durumu, "Partneriniz size yakın uyuyorsa bu güzel haber, uzaksa kötü" sözleriyle özetliyor. 
     Goulston ve ekibine göre, uyku pozisyonları ve ilişkide işaret ettikleri sırlar’ da resimlerde verildiği gibi... 
     
     ZEN 
     Gündüz ve gece gayet iyi anlaşan çiftler. Her şeyiyle mükemmel bir ilişki. Mahrem açıdan da çok uyumlu. O kadar güzel anlaşıyorlar ki, bu ilişki uykuda bile devam ediyor. 
     
     KENETLİ 
     Düğümlenmiş bacaklar tutkulu bir ilişkiye işaret. Ancak eşlerin yalnız kalmaya da ihtiyaçları var. Bağımsızlığa düşkünler, ama aşkları bütün şiddetiyle devam ediyor. 
     
     KAŞIK 
     Birbirlerinin varlığı onları rahatlatıyor ve güven veriyor. Başlangıçtaki şehvet ve güçlü arzular azalmış olabilir, ancak gerçek dostluk ilişkinin temelini oluşturuyor. 
     
     GENÇLİK AŞKI 
     Sımsıkı sarılı yatılması, uykuda bile birbirlerine doymadığını gösteriyor. Yeni başlayan ya da heyecanın dorukta olduğu birlikteliklerde çiftler böyle uyuyor. 
     
     ASKIDA 
     Eğer çiftler birbirine hiç temas etmeden, yatağın iki ucunda ve uzak uyuyorlarsa, aralarında duygusal açıdan büyük boşluk var demektir. Ya yakın geçmişte şiddetli bir tartışma yaşadılar ya da sorunları çok daha derinlerde. 
     
     ARADA KÖPEK VAR 
     Bu pozisyon, eşlerden birinin diğerini aldattığını gösteriyor. İlişkide üçüncü şahsın işareti. Bir başkasında sevgi ve şefkat arayışını sergiliyor. 
     


 YAŞAM 























</TEXT>
</DOC>
