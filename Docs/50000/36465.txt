<DOC>
<DOCNO> 36465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/ekonomi/eko05.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar, 1 milyon 400 binden döndürüldü 
</HEADLINE>
<TEXT>

1 milyon 405 bin liraya kadar yükselen dolar, öğleden sonra satış baskısıyla frenlendi. Serbest piyasada kur 1 milyon 395 bin liradan kapandı 
     EKONOMİ SERVİSİ 

     Bir bankanın sendikasyon ödemesi ve şirketlerin döviz talebi ile bu hafta yukarı yönde hareketini sürdüren dolar kuru dün de serbest piyasada 1 milyon 405 bin liraya kadar yükseldi. Daha sonra gelen satış emirleri ile dolar 1 milyon 385 bin liraya kadar geriledi. Serbest piyasada da dolar kuru 1 milyon 395 bin liradan kapandı. 
     
Agresif satış geldi      Sabah saatlerinde Merkez Bankası 60 milyon dolarlık döviz satış ihalesi açtı. Döviz satış ihalesi programı çerçevesinde açılan ihalede, ortalama satış fiyatı 1 milyon 397 bin 617 lira oldu. İhalede, maksimum fiyat 1 milyon 399 bin 850 lira, minimum fiyat 1 milyon 396 bin 100 lira olarak gerçekleşti. 
     Merkez Bankası’nın yanı sıra, öğleden sonra gelen satışlarla piyasada 100 milyon doların üzerinde satış yapıldığı tahmin ediliyor. Bazı özel sektör bankalarının birlikte hareket ettiği yoğun satış baskısıyla dolar kademeli olarak gerileyerek, 1 milyon 385 bin liraya düştü. 
     Serbest piyasada da dolar önceki güne göre 5 bin lira değer kazanarak, günü 1 milyon 395 bin liradan kapattı. 
     
Bono hacimsiz kaldı      Telekom arızası nedeniyle saat 14.15’ten itibaren telefon emirleri ile gerçekleştirilen bono piyasasında faizler hacimsiz seyretti. En aktif k ğıt 6 Mart 2002 vadeli bonoda önceki gün yüzde 90.48 olan ortalama faiz, yüzde 90.92 oldu. 
     
Borsanın sorunu parasızlık’      Bütün hafta hacimsiz ve sıkışık seansların yaşandığı borsada haftanın son gününde de bu seyir sürdü. Gün içinde yüzde 3.2 değer yitirerek 9.081 puana kadar düşen İMKB - 100 Endeksi, bu seviyelerden gelen tepki alımlarıyla toparlandı. Borsa 9.400’den kapanırken, hisse senetlerinin ortalama yükselişi yüzde 0.2 oldu. Borsanın ana sorununu "Para girişi yok" şeklinde özetleyen uzmanlar, bu durumun gelecek hafta da devam edebileceğini kaydettiler. Uzmanlar, "Borsa, haftaya 8.900 desteğine kadar gerileyebilir" tahmininde bulundular. 
     



 EKONOMİ 


























</TEXT>
</DOC>
