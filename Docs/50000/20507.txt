<DOC>
<DOCNO> 20507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/son/sondun07.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya Savunma Bakanlığı'nda yangın...4 askeri uyduyla bağlantı kesildi 
</HEADLINE>
<TEXT>

     Rusya Savunma Bakanlığı'nın uzay programı bölge komuta merkezinde çıkan yangın nedeniyle, dört askeri uyduyla bağlantı kesildi. 
     Rusya Uzay Güçleri Komutanı General Anatoli Perminov, yaptığı açıklamada, bağlantıyı yeniden kurmaya çalıştıklarını belirtti. Perminov, çıkan yangında ölü ve yaralanan olmadığını, belgeler, bilgisayar yazılımları, silahlar ve cephanenin binadan başarıyla uzaklaştırıldığını belirtti. Perminov, ''Uydu sistemi kontrolümüz altında. Bu merkezin görevleri bir başka merkezden yürütülebilir'' dedi. 
     Kaluga bölgesindeki 3 katlı uydu komuta merkezinin ikinci ve üçüncü katlarını saran yangının nedeninin elektrik kablolarındaki kısa devre olabileceği bildirildi. 






</TEXT>
</DOC>
