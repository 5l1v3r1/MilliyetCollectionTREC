<DOC>
<DOCNO> 18724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/guncel/gun11.html </URL>
<DATE> 2001/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Sam Amca’sız ilk tatbikat 
</HEADLINE>
<TEXT>

     UTKU ÇAKIRÖZER Ankara 

     1998’den bu yana ABD’nin de katılımıyla "Güvenilir Denizkızı" isimli insani amaçlı arama - kurtarma tatbikatında bir araya gelen Türk ve İsrail orduları, bu yıl buna ek olarak "ikili" bir askeri tatbikat daha yapma kararı aldı. İsrail donanmasına ait 3 savaş gemisi ve bir helikopter dün başlayan ve 4 Mayıs’a kadar sürecek tatbikat için Marmaris Aksaz Deniz Üssü’ne geldi. Askeri kaynaklardan edinilen bilgiye göre, Güvenilir Denizkızı tatbikatlarından farklı olarak bu tatbikatta insani amaçlı değil, reel savaş ortamına yönelik manevralar icra edileceği belirtildi. İki ülke askeri gücünü ilk kez üçüncü bir ülke olmaksızın ve askeri amaçla bir araya getiren manevralar, İsrail’in Ortadoğu ve Akdeniz bölgesindeki ülkelerle gerçekleştireceği ilk ikili tatbikat olma özelliğini de taşıyor. 
     



 GÜNCEL 












</TEXT>
</DOC>
