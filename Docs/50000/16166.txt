<DOC>
<DOCNO> 16166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/guncel/gun02.html </URL>
<DATE> 2001/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Şoray Ev kirası lirayla olur 
</HEADLINE>
<TEXT>

     CENNET NAR İstanbul 

     Rüçhan Adlı'nın torunlarının, 1 trilyon 100 milyar lira değer biçilerek satışına karar verilen villada oturan Türkan Şoray aleyhine açtıkları kira davasına devam edirken, Adlı'nın torunları 5 yıllık süre için Şoray'dan 150 bin dolar kira talep etti. 
     İstanbul 3. Asliye Hukuk Mahkemesi'nde görülen duruşmaya Adlı'nın mirasçı torunları Faruk Rüçhan Adlı ve Mustafa Gökhan Adlı adına avukat Hülya Dinçer, Şoray adına da avukatı Teoman Değer katıldı. Duruşma öncesi mahkemeye bir yanıt dilekçesi veren Şoray, olayları şöyle anlattı 
     "Rüçhan Adlı'yı arsası bana ait olan villaya 1983'te bedelsiz ortak ettim. Alt katta o, üst katta da ben oturmaya başladık. Rüçhan Bey ölmeden önce davacıların babası Şevket Yıldıran Adlı'ya benden evle ilgili hiçbir şey talep etmemelerini vasiyet etti. Faruk Rüçhan ve Mustafa Gökhan Adlı'nın geriye doğru 5 yıl için dava açmalarının yasal dayanağı yoktur. Ayrıca benim oturduğum evin benzeri evlerin kirası 650 - 700 milyon liradır. Borçlar Kanunu'na göre bu tür talepler ulusal para birimiyle yapılır. Bu birimde Türk Lirası'dır." 
     Şoray'ın iddialarına, avukatlarıyla cevap veren davacılar, "Villayı, talep ettiğimiz bedel üzerinden kiralamayı kabul ediyoruz" dediler. Mahkeme, dosyadaki eksiklerin giderilmesi amacıyla duruşmayı erteledi. 
     


 GÜNCEL 


















</TEXT>
</DOC>
