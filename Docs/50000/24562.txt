<DOC>
<DOCNO> 24562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/ekonomi/aeko.html </URL>
<DATE> 2001/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce Euro’lu sonra Avrupalı olacağız 
</HEADLINE>
<TEXT>

Beş yılda Türkiye’de enflasyonun yüzde 2’nin altına ineceğini belirten Bakan Derviş, AB’ye üye olmadan, Euro’ya geçebilecek duruma gelebiliriz’ dedi 
     SEÇKİN ÜREY 

     Devlet Bakanı Kemal Derviş Türkiye’nin beş yıl içinde enflasyonu Maastricht kriterlerine uyumlu hale getireceğini yıllık yüzde 2’nin altı söyledi. 
     Sabancı Üniversitesi ile Floransa Avrupa Üniversitesi’nin birlikte düzenlediği "Türkiye’nin AB’ye Giriş Sürecindeki Konumu" konferansında konuşan Derviş, "Avrupa Birliği’ne AB bile üye olmadan Euro’ya AB ortak para birimi geçecek duruma gelebiliriz" dedi. Yedi - sekiz yıl içinde de Türkiye’nin AB’nin politik yapısına nasıl yerleşeceğinin belli olacağını belirten Derviş, "Türkiye’ye masada bir sandalye verilmeli sonra pazarlıklar yapılmalı" dedi. 
     
Avrupalı, Müslüman, Doğuluyuz      Bulgaristan, Romanya ve Polonya gibi küçük ülkelerin AB’ye girmesinin daha kolay olabileceğini söyleyen Derviş, "Büyük ve güçlü ülkelerin AB’ye girmesi daha zordur" dedi. "AB üyeliği desteklenmeli ama bir tutku haline getirilmemeli" diyen Derviş, Türkiye’nin çok kültürlü bir ülke olduğunu vurguladı. Derviş, "Bu anlamda Türkiye ABD’ye benziyor" dedi. Derviş, "Türkiye Avrupalı’dır ama bir o kadar da Müslüman ve Doğuludur" diye konuştu. 
     
Atatürk’ün vatandaş’ kavramı      "Ekonomimizi güçlendirdiğimiz kadar demokrasiyi de güçlendirmek gerekiyor" diyen Derviş, konuşmasının Atatürk’le ilgili bölümünde, vatandaşlık kavramına dikkat çekti. Derviş, "Atatürk’ün Türklüğü, Türkiye vatandaşı olan herkes olarak açıklaması çok modern bir yaklaşımdı" dedi. 
     
Yeni krize izin verilmesin’      Derviş, Devlet eski Bakanı Yüksel Yalova’nın istifası sonrası yaşanan gelişmeleri değerlendirirken, "Yeni bunalımlara müsaade etmememiz gerekir" dedi. Derviş, "Hükümet olarak ekonomik programın kararlı şekilde arkasındayız. Dünkü olay da bunun göstergesidir. Gerekirse elbette ki programda düzeltmeler yapılabilir. Ama biz herkesten fedak rlık istiyoruz’’ diye konuştu. İç ve dış kamuoyunun programın, birliktelik içinde, hızla ve kararlılıkla uygulanmasını beklediğini kaydeden Derviş, Başbakan Ecevit’in hükümetin ikinci kuruluş yıldönümü dolayısıyla yaptığı konuşmaya da dikkat çekti. Derviş, "Herkesin o konuşmayı tekrar tekrar okuması gerekir’’ ifadesini kullandı. Türkiye’nin önündeki üç - dört ayı zor geçireceğini belirten Derviş, yaz sonunda iş alanlarının açılacağını ve yabancı yatırım girişinin artacağını kaydetti. 
     
İtalyanlar bankalara talip      Bakan Derviş dün sabah İtalyan Sanayici ve İşadamları Derneği Confindisturia yetkilileriyle görüştü. Confindisturia Yönetim Kurulu Başkan Yardımcısı Giancarla Cerutti, bankacılık sektörünün kendileri açısından çok önemli olduğunu belirtti. Cerutti, "Bizde olduğu gibi, Türkiye’de de ulusal bankacılığın korunması oldukça normaldir. Derviş’in programında bankacılık sektöründe yapılacak olan reformlar içerisinde İtalyan bankaları için de bir yer olmasını temenni ediyoruz. Confindustria olarak Türkiye’ye bankacılık sektöründe yatırım yapmak isteyen İtalyanları sonuna kadar destekliyoruz’’ dedi. Cerutti, Türkiye’nin Avrupa Birliği’nin dışında bırakılmayacak bir ülke olduğunu vurgularken, ’Yeni Avrupa, Türkiye olmadan düşünülemez. Türkiye AB’ye girdiğinde İtalya Türkiye’ye çok daha önemli bir partner olacaktır" diye konuştu. 
     
Derviş gazetecileri çekti Catherine alışverişe gitti      Roma’dan Floransa’ya trenle giden Bakan Derviş, eşi Catherine’e yönelik ilgiden rahatsız olduğunu belli etti ve gazetecileri kompartımanına almadı. Derviş, Floransa’ya vardıktan sonra, gazetecilerın ısrarı üzerine kendisini izleyen 15 gazetecinin toplu fotoğrafını çekti. Daha sonra gazetecilerden kendisini rahat bırakmalarını isteyen Derviş, şehir turuna çıktı, otele tek başına döndü. Danışmanı Oya Ünlü ve eşi Catherine’in ise iki büyük alışveriş torbasıyla otele döndüğü görüldü. 
     
Kıbrıs ve Kürt sorularına yanıt yok      Derviş, ABD’nin güçlü bir müttefiki olarak kalmaya devam etmesi gerektiğini belirtirken, soru cevap kısmında İtalyan akademisyenlerin, Kuzey Irak’ta bir Kürt devleti kurulması halinde Türkiye’nin savaş nedeni sayacağına’ ve Kıbrıs’la ilgili sorularına yanıt vermedi. Derviş, "Bu sorular için doğru insan ben değilim. Çok söyledim ama mesaj pek anlaşılmadı. Şu anda kendimi programa adamış durumdayım. Ekonomiyle ilgili diğer bakanların da kendini bu konulara vermesi lazım" dedi. Derviş, yaptığı ziyaretlere politik anlam yüklenmesinin yanlış olduğunu belirterek, "Ekonomik sorunlarla ilgileniyorum. Günde 15 saat çalışıyorum’’ dedi. 
     



 EKONOMİ 


























</TEXT>
</DOC>
