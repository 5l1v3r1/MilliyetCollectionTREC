<DOC>
<DOCNO> 23191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/son/sonspo07.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'da kritik maç öncesi üç eksik var 
</HEADLINE>
<TEXT>

     Trabzonspor'da, 18 kişilik Galatasaray maçı kadrosunda sakatlıkları bulunan Osman ve Sergen ile kart cezalısı Hami bulunmuyor. Ancak kaptan Hami, takımla birlikte İstanbul'a gitti. 
     Bordo-mavili takımın maç kadrosunda da şu isimler bulunuyor 
     Metin, Nesim, Güngör, Cem, Tamer, Erhan, Erman, Gökdeniz, Macit, Murat, Oktay, Milosevski, Abdülkadir, Serafimovski, Orhan, Nikolovski, Zafer ve Kenan. 
     Kulüp asbaşkanı Ömer Gürsoy, Galatasaray maçı öncesi bazı kişilerin ortaya yakışıksız dedikodular attığını belirterek, ''Fenerbahçe maçı öncesinde de çok şeyler konuşulmuştu, ancak biz çıkıp rakibimizi yenmiştik'' dedi. 
     Rakiplerinin konumunun kendilerini ilgilendirmediğini de ifade eden Gürsoy, ''Biz çıkıp en iyi bir biçimde mücadelemizi göstereceğiz. Bundan kimsenin kuşkusu olmasın. Derbi maçlarının neticesi önceden kestirilmez ancak biz sahaya galibiyet için çıkacağız'' diye konuştu. 
     Gürsoy, transferler çalışmalarıyla ilgili olarak da ''İç transferde oyuncularımızın görüşlerini aldık ve Pazartesi günü tekrar görüşmelere başlaşacağız. Sergen'in de bonservis durumunun netleşmesini bekliyoruz'' dedi. 
     Trabzonspor ile sözleşmesi sona eren ve bordo-mavili kulüple anlaşamayan Yanchev'in de İstanbul'a eşyalarıyla birlikte gitmesi dikkati çekti. 
     
     
     






</TEXT>
</DOC>
