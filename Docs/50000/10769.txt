<DOC>
<DOCNO> 10769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/10/son/sontur03.html </URL>
<DATE> 2001/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Çanakkale Boğazı'nda iki gemi çarpıştı 
</HEADLINE>
<TEXT>

     Çanakkale Boğazı'nın Marmara Denizi girişinde meydana gelen gemi kazasında, kömür yüklü gemi önünde giden fueloil yüklü tankere arkadan çarptı. 
     Ukrayna'dan Pasajas Limanı'na gitmekte olan, 9 bin 117 gros tonluk 177 metre boyundaki kömür yüklü Kamboçya bayraklı gemi, Marmara Denizi'nden Çanakkale Boğazı'na giriş yaptığı sırada, önünde gitmekte olan ve Ukrayna'dan Yunanistan'a 27 bin 850 ton fueloil götüren 170 metre boyundaki Fair Skies adlı Malta Bayraklı 17 bin 246 gros tonluk tankere arkadan pupadan çarptı. 
     Gelibolu'nun Doğanaslan mevkiindeki kazanın, havanın hafif puslu olması nedeniyle meydana geldiği ve her iki gemide de maddi hasar oluştuğu bildirildi. Yetkililer, sabah saatlerinde meydana gelen kaza sonucu ölü ve yaralının olmadığını, her iki geminin de demirletilerek, soruşturmanın sürdürüldüğünü bildirdiler. 




</TEXT>
</DOC>
