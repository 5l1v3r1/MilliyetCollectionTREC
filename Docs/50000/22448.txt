<DOC>
<DOCNO> 22448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/21/son/sontur23.html </URL>
<DATE> 2001/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş, Keçeciler, Oral ve sendikacılar biraraya geldi 
</HEADLINE>
<TEXT>

     Kamudaki toplu iş sözleşmelerine ilişkin Devlet Bakanları Kemal Derviş ve Mehmet Keçeciler ile Maliye Bakanı Sümer Oral ve sendikacılar, Keçeciler'in makamında biraraya geldi. 
     Bakanlar Kurulu toplantısının ardından üç bakan toplanırken, görüşmelerde Tühis ile Kamu-iş sendikası yöneticilerinin de bulunduğu öğrenildi. 
     Görüşmeler devam ederken, Maliye Bakanı Oral'ın bir süre sonra Keçeciler'in makamından ayrıldığı görüldü. Basın mensuplarının görüşmelerle ilgili sorularını yanıtlamaktan kaçınan Bakan Oral, daha sonra toplantıya yeniden katılacağını söylemekle yetindi. 
     Öte yandan Devlet Bakanı Keçeciler'in, saat 15.00'de aynı konuda Türk-İş Genel Başkanı Meral ve Yönetim Kurulu üyeleriyle biraraya gelmesi bekleniyor. 
     







</TEXT>
</DOC>
