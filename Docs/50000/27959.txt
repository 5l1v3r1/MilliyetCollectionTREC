<DOC>
<DOCNO> 27959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/guncel/gun04.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Giden bir daha dönmüyor 
</HEADLINE>
<TEXT>
Beyin göçü arttı 
TÜBİTAK Başkan Yardımcısı Prof. Saydam’dan acı itiraf Bursla yurtdışına gönderdiğimiz 26 kişi de dönmedi. Gençlerimizi ülkemize çekmek için kendilerine tam destek verilmeli 
     TÜBİTAK Başkan Yardımcısı Prof. Dr. Cemal Saydam, araştırma ve geliştirme faaliyetlerine büyük destek verdiklerini, ancak Türkiye’nin büyük beyin göçü yaşadığını bildirdi. 
     Cemal Saydam, Ege Üniversitesi Bilim Teknoloji Uygulama ve Araştırma Merkezi’nin davetlisi olarak "Avrupa Topluluğu Projeleri" konulu konferans verdi. TÜBİTAK’ın araştırma ve geliştirmeye verdiği desteğin sürdüğünü vurgulayan Saydam, bu konuda tasarrufa gidilmediğini söyledi. 
     
     Bu yıl 21 kişi gitti 
     TÜBİTAK bursuyla bu yıl 21 kişinin yurtdışına gittiğini kaydeden Saydam, "Daha önce gönderdiğimiz 26 kişi geri dönmedi. Yurtdışındaki imk nlar daha cazip geldi. Gençlerimizi ülkemize geri çekebilmemiz için kendilerine gereken her türlü desteği vermeliyiz" diye konuştu. 
     Saydam, AB adayı ülkelerin, birliğin araştırma ve teknoloji geliştirme programlarına katılımlarının, tam üyelik yolunda önemli bir adım olduğunu kaydetti. Cemal Saydam, aday ülkelerin çerçeve programlarına katılabilmeleri ve projelere finans desteği alabilmeleri için ülkelerin Gayri Safi Milli Hasıla ile orantılı bir katılım payı ödemek zorunda olduğunu anlattı. 
     
     Avrupa önlem aldı 
     Beyin göçünün Avrupa’da da yaşandığına dikkati çeken Saydam, "ABD’ye olan yoğun beyin göçünü engellemek için 1999 yılında Avrupa Araştırma Alanı Felsefesi oluşturma yönünde çalışmalar başlatıldı. Girişimler sürüyor" dedi. 
     Türkiye’nin de 2002 yılının ikinci yarısından sonra Avrupa Araştırma Alanı Felsefesi’ne üye olacağını anlatan Prof. Saydam, Avrupa ülkeleri ile yakın ilişki içinde olmanın bilimsel çalışmalara katkı sağlanması anlamında önem taşıdığını da kaydetti. 
     



 GÜNCEL 



















</TEXT>
</DOC>
