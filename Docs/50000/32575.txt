<DOC>
<DOCNO> 32575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/18/ekonomi/aeko.html </URL>
<DATE> 2001/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF’ye en somut güvence 
</HEADLINE>
<TEXT>

MHP, konuşmalarıyla piyasaların ayarını bozan Ulaştırma Bakanı Enis Öksüz’ü istifa ettirdi. Hükümet böylece Yüksel Yalova’dan sonra programı zora sokan bir bakanını daha feda ederek güven mesajı verdi 
     ÖNDER YILMAZ Ankara 

     Doların tarihi bir tırmanışa geçerek piyasaları altüst ettiği dün akşam saatlerinde Ulaştırma Bakanı Enis Öksüz istifa etti. 
     Dolarda ani yükseliş yaşanırken, Öksüz’ün Türkiye Ziraat Odaları Birliği TZOB Başkanı Faruk Yücel’i kabulü sırasında yaptığı konuşma bardağı taşıran son damla oldu. TZOB kabulündeki konuşmasını makamında televizyondan izlerken sinirlenen Bahçeli, Öksüz’ü Başbakanlık’taki makamına çağırdı. Görüşmeye TZOB konuşmasıyla başlayan Bahçeli Öksüz’e şu sözlerle çıkıştı 
     "Uyarılarımızı neden dinlemediniz Partimizin konuşmama kararı vardı, neden uymadınız Yoksa konuşmanız bir başkaldırı mı Piyasaların durumunu görüyorsunuz. Kamuoyunda MHP’nin aleyhinde bir kampanya yürütülüyor." 
     
     Onurlu mücadele verdim’ 
     Öksüz Bahçeli’nin bu sözlerine, "Ben onurlu mücadele verdim. Benim haklı olduğumu bütün Türkiye görecek. Ülkem ve milletim tebrik edecek. Neden ben suçlu görüneyim ki Piyasaların bu durumunun suçlusu ben değilim, siz de biliyorsunuz. Eğer Türkiye istifamla kurtulacaksa sorun olmak istemiyorum. Ben istifaya seve seve hazırım" karşılığını verdi. Bahçeli, Öksüz’ün istifasını kabul ederken, "Bu sorunlar ne Ulaştırma Bakanlığı’nın, ne de benim istediğim şeydi" dedi. Akşam saatlerinde Bahçeli ile yaptığı bir saat süren görüşmenin ardından Başbakanlık’tan ayrılan Öksüz’ün istifasının kabul edildiği ve yerine Sanayi Bakanı Ahmet Kenan Tanrıkulu’nun vek let edeceğine ilişkin açıklama yapıldı. Bu konuşmadan önce ise dolardaki olağanüstü artış üzerine dün öğle saatlerinde Ankara’ya gelen ve IMF heyetiyle görüşmek üzere Hazine Müsteşarlığı’na giden Devlet Bakanı Derviş apar topar Başbakanlığa çağrılmıştı. Başbakan Yardımcısı Hüsamettin Özkan’la görüşen Derviş, bu görüşmede "Dolardaki fırlamanın ekonomik nedeni yok. Siyasi nedenlere bağlı" dedi. IMF ve ABD’nin yorumunun da bu yönde olduğunu Özkan’a iletti. 
     
     Derviş Güven gerekli’ dedi 
     Alınan kararlarda geç kalındığını vurgulayan Derviş, Telekom Yönetim Kurulu oluşumu sırasında yaşanan kriz nedeniyle siyasi güvenin sarsıldığını, sorun aşılsa bile piyasaların olumlu etkilenmesinin zaman alacağını bildirdi. Aynı anda Bahçeli - Öksüz görüşmesi de sürüyordu. 
     Derviş - Özkan görüşmesinin ardından Başbakan Ecevit, ANAP lideri Mesut Yılmaz ile temas ederek, ekonomi zirvesi toplanmasına karar verirken durum Bahçeli’ye Ecevit tarafından iletildi. Siyasi güvenin yeniden sağlanması ve programın kararlılıkla uygulanacağı mesajının verilmesi için programla uyumlu gözükmeyen Öksüz’ün kabineden ayrılmasının "rahatlatıcı" olabileceği sonucuna varıldı. 
     
     Bahçeli Kriz derinleşiyor 
     Öksüz’ün istifasından sonra MHP Genel Merkezi’nde kurmaylarıyla bir toplantı yapan Devlet Bahçeli, istifayı kendisinin istediğini belirterek, şöyle dedi "Kriz derinleşiyor. Ülkenin üzerinde oynanan oyunlar var. Vatandaşlarımız bu oyunları daha iyi görsün diye bu kararı aldım." 
     
Bakanlıktan eşi ve kızıyla ayrıldı      Öksüz, istifasının ardından Ulaştırma Bakanlığı’ndaki bürokratlarıyla vedalaştığı sırada eşi ve kızı da bakanlığa geldi. Öksüz, bakanlıktan ayrılırken arka kapıdan çıktı. Öksüz, "Ben istifa ettim. Böyle lüzum gördüm. Türkiye için hayırlı uğurlu olsun" dedi. İstifa eden bakanlar, istifalarının ardından makam araçlarını kullanmazken Öksüz, kendi makam ve koruma aracıyla Çevre Sokak’taki evine geldi. 
     
Bu da bakan düşüren adam      Hem Yüksel Yalova’nın hem Enis Öksüz’ün istifadan önce son buluştuğu isim olan Yücel, Artık bakanlarla görüşmeye korkuyorum’ dedi 
     BAHAR ATAKAN Ankara 

     Yüksel Yalova ve Enis Öksüz’ün istifalarından önce son kabullerini yaptığı Türkiye Ziraat Odaları Birliği TZOB Başkanı Faruk Yücel, bakanlara uğursuz geldiğine inanmaya başladı. Adı "bakan yiyen başkan"a çıkan Yücel, "Bakanlarla görüşmeye korkar oldum. Uğursuzluk getirdiğim aklıma geliyor" dedi. 
     Bakanlarla görüşmelerde dert dinlediğini ifade eden Yücel, Öksüz’ün görüşmede kendisine, "15 gündür ortada yokum. Ekonomi yine düzelmedi. Bunun sebebi ben miyim Değilim" dediğini söyledi. Yücel, şöyle konuştu "Benimle dertleşiyorlar. Yalova’nın istifasının ertesi günü Çalışma Bakanı Yaşar Okuyan’la görüşecektim ama iptal ettim. Öksüz’ün istifasının ardından da yarın bugün İçişleri Bakanı Rüştü Kazım Yücelen ve Kültür Bakanı İstemihan Talay ile görüşücektim fakat iptal ettim. Uğursuzluk getiriyorum galiba..." 
     Bakanların IMF ve Dünya Bankası dayatmalarına tahammül edemeyip istifa ettiklerini savunan Yücel, "Perşembe günü de Başbakan Bülent Ecevit’le görüştüm. Keşke Ecevit istifa etseydi. Sorun kökünden çözülürdü" dedi. 
     
Yabancılar memnun      YASEMİN ÇONGAR Washington 

     IMF ve ABD yönetimi, gazetemiz baskıya girdiğinde, Öksüz’ün istifasına ilişkin resmi bir değerlendirme yapmamışlardı. Ancak Washington’da Türkiye’yi yakından izleyen finans çevreleri ve diplomatlar, istifayı "olumlu bir adım" diye yorumlarken, koalisyonun bugün yapacağı açıklamaların da önemli olduğuna dikkat çektiler. 
     Bir yetkili Milliyet’e, "Öksüz, Telekom tartışmaları sırasında, programı, Ankara’nın IMF ile işbirliğini ve bu işbirliğinde önemli rol oynayan Bakanı Kemal Derviş’i eleştiren açıklamalarıyla, piyasaların Türkiye’nin programdan taviz vereceği kaygısına kapılmasında etkili olmuştu. Şimdi istifa etmesinin, piyasalar tarafından, hükümetin programı sahiplendiği yönünde anlaşılacağını tahmin ediyoruz. Bu da olumlu olur" dedi. 
     IMF çevreleri ise, bir süredir hükümetin üç liderinin de programa kararlılıkla sahip çıktığına ilişkin bir açıklama ve jest beklediklerini vurguluyorlar. Bu çevreler, özellikle de MHP lideri Devlet Bahçeli ile Derviş arasındaki gerginliğin giderildiği yönünde bir işaretin, piyasalara olumlu yansıyacağını vurguluyorlar. 
     
Yalova gibi gitti      Ulaştırma Bakanı Enis Öksüz, tıpkı Tütün Yasası’nı eleştirdiği gün istifa eden Yüksel Yalova gibi Türkiye Ziraat Odaları Birliği Başkanı Faruk Yücel’in yanında yaptığı açıklamalardan sonra görevinden ayrılmak zorunda kaldı. 
     Öksüz , Yücel’i kabulü sırasında, gazetecilerin soruları üzerine "Susma hakkımı kullanacağım" dedi ama uzun yanıtlar verdi ve sonunda da "Susma hakkımı yeterince kullanmadım" dedi. Öksüz, döviz kurunun yükselmesiyle ilgili olarak "15 gündür açıklama yapmadığını" belirterek "Piyasadaki dalgalanmanın Telekomla alakası yok. Bunu işi erbabına sorun" dedi. Ortaya atılan spekülasyonlara son vermek için Devlet Bakanı Kemal Derviş’le bir araya "gelmeyeceğini" de belirten Öksüz, "Herkesin uydurmalarına cevap mı vereceğiz Bizim bir meselemiz yok" dedi. 
     
     Hakkından geliriz dedi ama... 
     Öksüz, "Sorun çıkarmak isteyenler başka kapı arasınlar" dedi. MHP’lilerin dedikodu üretenlere karşı birlikte hareket eden ve birbirine destek olan insanlar olduğunu vurgulayan Öksüz, "MHP’nin tek başına iktidara gelmesinden korkanlar var" derken, sözlerini "Bizimle uğraşanların hakkından geliriz" diye sürdürdü. Öksüz, MHP lideri Bahçeli’nin Derviş’in görevden alınmasını isteyip istemediğine ilişkin soru üzerine de "Ben tefsircibaşı değilim" dedi. 
     
MHP’den üç formül      Öksüz’ün istifasıyla boşalan Ulaştırma Bakanlığı’na Sanayi Bakanı Ahmet Kenan Tanrıkulu’nun vekalet edeceği açıklanırken, bakanlık için şu üç formül üzerinde duruluyor 
     Ulaştırma Bakanlığı’na MHP’li bir Devlet Bakanı’nın kaydırılması ve boşaltılan koltuğun doldurulmaması. Kulislerde bu ismin Devlet Bakanı Tunca Toskay olabileceği konuşuluyor. 
     Kabine revizyonu genişletilip Sanayi Bakanı Tanrıkulu Bayındırlık Bakanlığı’na, Bayındırlık Bakanı Koray Aydın Ulaştırma Bakanlığı’na getirilecek. Sanayi Bakanlığı’na MHP Genel Başkan Yardımcısı Esat Öz atanacak. 
     Son formül de, Ulaştırma Bakanlığı’na yeni bir ismin atanması. Bu formül için MHP Grup Başkanvekli Oktay Vural ile Esat Öz’ün adları telaffuz edildi. 
     



 EKONOMİ 




















</TEXT>
</DOC>
