<DOC>
<DOCNO> 37328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/guncel/gun04.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Köpeğini kışkırttı mahkemelik oldu 
</HEADLINE>
<TEXT>

Rottweiler cinsi köpeğine "tut" talimatı verip Mustafa Başkan’ın kalp krizi geçirip ölmesine neden olan Aydın Mısırlı’nın 8 yıl hapsi isteniyor 
     CENNET NAR İstanbul 

     Alman Rottweiler cinsi köpeğine "tut" talimatı verdikten sonra Mustafa Başkan’ın 48 korkudan kalp krizi geçirerek ölmesine neden olmakla suçlanan Aydın Mısırlı’nın 8 yıldan az olmamak üzere hapisle cezalandırılması istendi. 
     İstanbul Cumhuriyet Savcısı İsmail Onaran tarafından hazırlanan iddianamede Rottweiler cinsi köpeklerin tüm dünyada ağızlıksız dolaştırılmasının sakıncalı olduğunun kabul edildiği belirtildi. Mısırlı’nın "Cango" adında bir Rottweiler cinsi köpeğini ağızlık takmadan Fındıkzade’de yürüyüşe çıkardığı anlatıldı. 
     Yürüyüş sırasında Mustafa Başkan’a ait beyaz eşya bayine girmek isteyen köpeğin dükkan çalışanları Vedat ve Birol Ertan tarafından engellendiği, dükkan sahibi ile köpek sahibi arasında bu yüzden tartışma çıktığı kaydedildi. Sahibinin "tut" komutu üzerine köpeğin Başkan’ın bacağına yapışarak parçaladığı ifade edildi. 
     İddianamede, Mısırlı’nın kışkırtma sonucu köpek ısırmasına bağlı ölüme sebebiyet vermek’ suçundan 8 yıldan az olmamak üzere hapis cezası istemiyle yargılanması istendi. Mısırlı’nın yargılanmasına önümüzdeki günlerde Asliye Ceza Mahkemesi’nde başlanacak. 
     



 GÜNCEL 














</TEXT>
</DOC>
