<DOC>
<DOCNO> 47592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/son/sontur18.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağlık Bakanı kızdı "Herşeyi sizinle paylamak zorunda mıyım 
</HEADLINE>
<TEXT>

     Sağlık Bakanı Osman Durmuş, şarbon mikrobunun, Türkiye'de hayvancılığın yapıldığı yörelerde görülen bir mikrop olduğunu belirterek, ''Şüpheli durumlarda yapılacak şey, tozu yok etmek ve elinizi sabunla yıkamaktır'' dedi. 
     Sağlık Bakanı Durmuş, Akyurt Devlet Hastanesi'nin hizmete açılması dolayısıyla düzenlenen törende yaptığı konuşmada, Türkiye'nin ve Türk halkının terörist bir örgütün çağrısını cihat kabul etmeyeceğini söyledi. 
     Durmuş, ''Bizi cihada çağıracak kişi, herhalde Bin Ladin değildir. 
     Türkiye Cumhuriyeti'nin siyasi partileri de böyle bir teröristin oyuncağı olmamalıdır, olamaz da. Türk milleti, bu felaketin içine girmemelidir diyoruz. Ama, barış için güçlü Türk Silahlı Kuvvetleri tedbirlerini almalıdır'' diye konuştu. 
     Konuşmasında, basın mensuplarının kendisine şarbon hastalığı ile ilgili soru soracaklarını bildiğini söyleyen Durmuş, hastalık konusunda bilgi verdi. 
     Şarbon hastalığının, Türkiye'de hayvancılığın yapıldığı yörelerde görülen bir mikrop olduğunu ve her türlü ortamda bulunabildiğini ifade eden Durmuş, şarbonun yaşayacak ortamı bulamaması halinde ipek böceği gibi koza içine girerek, uzun yaşamak için sporlu hale geçtiğini kaydetti. Durmuş, sporlu haldeki şarbonun da nemli ortamlarda enfeksiyon haline geçtiğini kaydetti. 
     Sağlık Bakanı Durmuş, ''Aldığım zarfın içinde şarbon olursa, elime bulaşırsa elimi sabunlu suyla yıkarım geçer. Ama, avucumda sıyrık varsa ve içine girerse, 37 derecelik ısıyı da bulursa enfeksiyon yapacak hale geçer ve cilt şarbonu yapar. Türkiye'de yılda 100 tane cilt şarbonu görülmektedir'' dedi. 
     
     Zarfı ben mi açayım 
     Şüpheli mektup zarflarıyla ilgili önerileri de dile getiren Durmuş, şöyle konuştu 
     ''Irak'tan bir zarf yolluyorlar. Siz Irak'tan mektup almaya alışık mısınız Bu mektubu kim yoluyor, şahsı tanıyor musunuz Biraz inandırıcı olmak lazım. Ben, bana gelen bir zarfı, önce kime gelmiş diye, sonra kimden gelmiş diye, okurum. 
     Ama, siz açıyorsunuz, bununla yetinmiyorsunuz, 6 kişiye daha dağıtıyorsunuz. Gel kardeşim elle bu zarfı diyorsunuz ve bu hangi bakanlıkta oluyor Türkiye'nin içinde bulunduğu ekonomik darboğazı etkileyecek turizm sektörünün başı olan Turizm Bakanlığı'nda. Sonra o kartı kapattık diyorsunuz. Sağlık Bakanlığı tedbir almıyor 
     diyorsunuz. Ne yapayım Zarfı ben mi açayım '' Basın mensuplarına da ''Her gün yayın yapıyorsunuz, Bize niye mektup göndermiyorsunuz diye çağrıda bulunup duruyorsunuz, pullu olmasın da tozlu olsun diye'' eleştirisini yönelten Durmuş, Türkiye'de yılda 100 kişinin şarbon tedavisi gördüğünü anımsattı. Durmuş, bu hastalığı Türkiye'deki doktorların ve Türk köylüsünün bildiğini ifade etti. 
     
     Turizm Bakanlığı'ndaki zarf 
     Turizm Bakanlığı'ndaki zarfın, Refik Saydam Hıfzıssıhha Merkezi Başkanlığı'na götürüldüğünü, üzerine serum fizyolojik dökülerek incelendiğini anlatan Durmuş, ''Mikroskopla baktık, göremedik. DNA incelemeleri yapılıyor. Yetmez dedik, inceliyoruz. Bu mikrobun 24 saatte çoğalma özelliği var. Çoğalmazsa hayvana enjekte edilerek, 48 saat daha beklenecek'' dedi. Durmuş, sözlerini şöyle sürdürdü 
     ''Şarbon mu istiyorsunuz Bende var. Üniversite eğitim hastanelerinde zaten mikrobu var. Ama, sporlu hali yaşayacak ortam bulursa... Yok öyle ABD'deki gibi biz niye giyinmiyoruz diyorsunuz, şüpheli olayda elinizi sabunla yıkayın. Olay bitti. 
     Ne yapmamızı istiyorsunuz Artık sınırlarda kolera ile ilgili karantina yapılmıyor. Ne tedbir istiyorsanız söyleyin yapayım. 
     Bakanlık tedbir almıyormuş. Ne biliyorsunuz Kim dedi Her şeyi sizinle paylaşmak zorunda mıyız Korku mu yaşatmak istiyorsunuz 
     Korkuyla yaşamak ölümden beter. 'Şarbon-Bakan' kavgasına gerek yok." Sağlık Bakanı Durmuş, daha sonra mikrofonu bırakarak, elinde bulunan zarfı açtı ve ''Zarfı böyle gözünüze doğru açarak yırtmayın'' uyarısında bulundu. 
     Şüpheli durumlarda yapılacak şeyin tozu yok etmek ve elleri sabunla yıkamak olduğunu tekrarlayan Durmuş, ''Böyle yaparsanız kabuklu yemişinizi dahi satamazsınız. Bu kafayla giderseniz inanın terör örgütünden, Bin Ladin'den daha çok Türkiye'nin ekonomisine, turistine zarar verirsiniz. Biz diyelim ki, bizim zarflarımız boş çıktı, ülkemize gelin. Bize bir zarf gönderecekseniz, IMF'den kredi gönderin'' diye konuştu. 
     






</TEXT>
</DOC>
