<DOC>
<DOCNO> 7620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/18/ekonomi/eko04.html </URL>
<DATE> 2001/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı Program yenilenmeli 
</HEADLINE>
<TEXT>

Türkiye gerçeklerinin tepesinde açlık ve işsizlik olduğunu söyleyen Sakıp Sabancı, ekonomik programın gözden geçirilmesi gerektiğini söyledi 
     EKONOMİ SERVİSİ 

     Bir süre önce ekonomik program uygulaması için, 'Programın dozu kaçtı' diyen Sabancı Holding Yönetim Kurulu Başkanı Sakıp Sabancı, dün de bazı noktalarda değişiklik yapılmasını istedi. 
     İstanbul Ticaret Odası Başkanı Mehmet Yıldırım'ın kızı Figen Yıldırım ile Gökhan Balyemez'in Swissotel'deki düğün törenine katılan Sabancı gazetecilerin sorusu üzerine, "Düzenlemeleri modify değiştirmek etmek lazım" dedi. 
     Ekonomik programın iyi bir şans olduğunu ve ekonominin de doğru kanala girdiğini belirten Sabancı, "Yalnız belli noktalarda, Türkiye gereklerine göre realize edilmeli" dedi. Yatırımların da Türkiye'yi belli bir yere getiremeyeceğini belirten Sabancı, "İhracata dönük yatırımlar lazım. Bu kompartımana daha fazla ehemmiyet vererek düzenlemeleri modify etmek lazım. Türkiye realitesinin gerçeğinin tepesinde açlık, işsizlik var. Yatırımlar muhakkak devam etmeli" diye konuştu. 
     İşsizlik tehlikesine özellikle dikkat çeken Sabancı, ekonomik programın gözden geçirilmek kaydıyla devam ettirilmesi gerektiğini söyledi. 
     


 EKONOMİ 
















</TEXT>
</DOC>
