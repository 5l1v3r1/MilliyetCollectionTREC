<DOC>
<DOCNO> 5460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/yazar/uras.html </URL>
<DATE> 2001/02/04/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Sabancı Koleksiyonu Berlin'de 
</HEADLINE>
<TEXT>

     Sakıp Sabancı'nın sanat koleksiyonundan Osmanlı hat sanatının ürünü olan 71 parça elyazması ile 6 tablo şimdi Berlin'de sergileniyor. Serginin ismi "Sultanların Mühürü". Çünkü Osmanlı döneminaxe ait el yazmalarının çoğunda "sultan tuğraları" resmedilmiş. Aslında "sultan tuğraları" sultanların mühüründen öte bir minyatürün ve döneminin "sembolü" işareti olarak kabul ediliyor. Sultanın döneminin yazışmalarında, kiymetli maden ve paralarında, kağıtlarında dönemin sultanının hükümranlığını belgeliyor. Bu sergi Osmanlı hat sanatı ile ilgili olarak Berlin'de açılan ilk sergi. 
     Sakıp Sabancı'nın Sabancı Üniversitesi'ne bağışladığı ve yakında İstanbul'da sergi binasınıa dönüştürülecek olan Emirgan'daki Atlı Köşk'te halkın ziyaretine açılacak olan koleksiyonundan seçilen eserler iki yıldır dünyayı dolaşıyor. 
     Sakıp Sabancı koleksiyonundan seçilen Osmanlı hat sanatının en güzel örnekleri, önce New Yok'ta ünlü Metropolitan Müzesi'nde sergilendi. Sergi daha sonra Los Angeles Şehir Müzesi'nde, Harvard Üniversitesi Sanat Müzesi'nde ve Paris'te Louvre Müzesi'nde tekrarlandı. 8 Nisan'a kadar Berlin'de ziyaretçilaere açık olan sergi daha sonra Frankfurt'a taşınacak. 
     Berlin sergisinin ev sahibi 129 yaşındaki Alman bankası Deutsche Bank. Kurulduğundan itibaren bankacılık yanında sanatı da destekleyen bankanın 1979 yılından bu yana Berlin'de özel bir sergi salonu var. Bu salon 1920 yılında inşa edilen bir binanın giriş katında. Binayı sergi salonuna ünlü Amerikalı mimar Richard Gluckman dönüştürmüş. New York'taki "Dia Center for the Arts" ile Pittsburgh'daki Andy Warhol Müzesi de bu mimarın eseri. 510 metrekarelik sergi salonunda Sabancı Koleksiyonu'ndan seçilen eserlerin sergilenmesi çok bilinçli bir şekilde yapılmış. Duvarların renginden ışıklandırmaya, düzenleme uyum içinde. Sergi salonunda dolaşanlar Osmanlı döneminde yaşadığı havasına giriyor. 
     Berlin'de Sabancı Koleksiyonu'dan seçmelerin sergilendiği Deutsche Bank galerisinin ismi "Deutsche Guggenheim Berlin" galerisi. Bu galeri ünlü Goggenheim galeri zincirinin bir halkası. Ünlü Goggenheim ailesi İsviçreli ve Alman asıllı bir aile. Bu ailenin kurduğu Solomon R. Guggenheim Vakfı'nın New York'ta iki, İtalya'nın Venedik kenti ile İspanya'nın Bilboa kentinde birer müzesi var. 
     Berlin'deki "Deutsche Guggenheim" sergi salonunda kısa süreli değişik sengiler düzenleniyor. 
     Bu sergileri ziyaret etmek isteyenler belli bir giriş ücreti ödüyor. Sabancı sergisine giriş ücreti 5 Alman markı. Sadece 12 yaşın altındaki çocuklara giriş ücretsiz. Berlin'de şu günlerde 43 galeride resim ve heykel sergileniyor. 7 salonda özel koleksiyon sergisi ve 4 salonda da özel sanat gösterisi var. Berlin'in haftalık sanat programını toplam 51 sanat olayını duyuruyor. 
     
     





Nişan suçu 


Çiller Tencerenin kapağını açın 


Yaslı gittik, şen geldik 


Press bey'le keyifli bir pazar sabahı... 


Başkan'ın kadınları 


Uzay, her eve lazım 


Gurbettekiler 


Diasporadan mektup var... 


Türk usulü aydın havası .. 


Oyuncu 


Geçen hafta 


Vizontele 


Yav onlar da kim 


Beş anahtar sözcük 


Hata eken, dert biçer 


Sabancı Koleksiyonu Berlin'de 


</TEXT>
</DOC>
