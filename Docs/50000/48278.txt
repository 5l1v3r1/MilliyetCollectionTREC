<DOC>
<DOCNO> 48278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/ekonomi/eko01.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzan Grubu’na dava yağmuru 
</HEADLINE>
<TEXT>

Doğan Holding Mali Kuruluşlar Başkanı Çetin Hacaloğlu, Uzanlar’ın kanunsuz telefon dinlemesiyle ilgili dava açtı 
     Doğan Holding Mali Kuruluşlar Başkanı Çetin Hacaloğlu, Uzanlar’ın kanunsuz bir şekilde telefon dinlemesini yasal ve idari mercilere intikal ettirdi. Hacaloğlu, Doğan Grubu içindeki telefon konuşmalarını yasalara aykırı bir şekilde dinleyen ve grubuna bağlı televizyon kanallarında üzerinde tahrifat yaparak yayımlayan Uzan Grubu’nun bu yayınlarını kınadığını da belirtti. 
     Bu konuda yaptığı açıklamasında, telefon konuşmalarına dayanarak "uydurma yorum ve suçlamalar" yapıldığına dikkat çeken Çetin Hacaloğlu, şunları kaydetti 
     "Görev yaptığım holdingin yönetim kurulu üyesi olarak holdinge bağlı kuruluşun mali işler sorumlusu ile 1998 yılında yaptığım bir telefon konuşması yasalara aykırı bir biçimde dinlenmiş, kaydedilmiş, kayıtlar üzerinde oynanarak tahrif edilmiş şekliyle kanunsuz olarak bir grubun televizyon kanalında yayımlanmaktadır. Yayınlar bu gruba ait çeşitli televizyon kanalları, radyolar ve gazetede 10 günü aşkın bir süredir devam etmekte, konuşmada çok önemli hususlar varmış havası uydurma yorumlarla, olmayan suçlar yaratılmaya çalışılmaktadır. Kanunsuz telefon dinleme, yasalara aykırı biçimde yapılan yayınlar, uydurma yorum ve suçlamalar yasal ve idari mercilere intikal ettirilmiştir. Yasalara ve etik değerlere bağlılığı ana ilke olarak kabul etmiş bir fert olarak yasalara aykırı bu yayınları kınıyorum." 
     
DSİ de 22.6 trilyon istedi      ANKARA ANKA 

     Devlet Su İşleri DSİ , Uzan ailesinin kontrolündeki Kepez Elektrik’i, 13 yıl önce tamamlanarak hizmete giren Manavgat Barajı ve Hidro Elektrik Santralı HES alanının 22.6 trilyon liralık istimlak bedelini tahsil etmek üzere mahkemeye başvurdu. DSİ’nin açtığı alacak davasının ilk duruşması 31 Ocak 2002’de yapılacak. 
     
     Dava açtı 
     Kepez Elektrik’in İMKB’ye gönderdiği açıklamaya göre, Manavgat Barajı ve HES’in sözleşmesi 1983’te imzalandı ve yer teslimi yapıldı. Bakanlar Kurulu’nun "Manavgat suyunun menbağındaki Oymapınar HES’ten bırakılacak suyun meydana getireceği taşkının önlenmesi amacıyla Oymapınar HES projesi kapsamındaki masraflarla Manavgat Barajı ve HES projesinin rezervuar alanının istimlak bedeli arasındaki fark Kepez Elektrik’çe DSİ’ye ödenecektir" kararı vardı. DSİ, bu farkı 22.6 trilyon olarak hesaplayıp Antalya 6’ncı Asliye Hukuk Mahkemesi’ne başvurdu. 
     
Nokia’ya da zarar yazdırdılar      Dünyanın en büyük cep telefonu üreticisi Finlandiyalı Nokia, üçüncü çeyrekteki k rının yüzde 79 gerilediğini açıkladı. Nokia, üçüncü çeyrekte özellikle Türkiye ve İngiltere’deki telekom operatörlerinden olan toplam 714 milyon euro’luk alacağını tahsil edememesi nedeniyle büyük kayıp yaşadı. Uzanlar, Nokia’ya da 719 milyon dolar borçlu. Bu borcun 240 milyon dolarlık taksiti ödenmedi. 
     



 EKONOMİ 
















</TEXT>
</DOC>
