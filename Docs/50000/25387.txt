<DOC>
<DOCNO> 25387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/son/soneko28.html </URL>
<DATE> 2001/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 2. seansta böyle geçti 
</HEADLINE>
<TEXT>

     İMKB Ulusal-100 Endeksi, 1. seansa göre 608.90 puan artışla 2. seansı 11,733.14 puandan tamamladı. 
     Hisse senetleri ortalama yüzde 5.47 oranında değer kazandı. 
     Bakan Sadettin Tantan'ın istifası söylentileriyle ilk seansta 172 puan gerileyen Endeks, 2. seansta, Devlet Bakanı Kemal Derviş ile bankaların üst düzey yöneticilerinin görüşmesinin ardından takas konusunda umut veren açıklamalarla hızla toparlandı. Seans 11,129 puan seviyesinde alıcılı açıldı. Özellikle mali sektör hisselerindeki yoğun taleple hızla toparlanmaya başlayan Endeks, ilk bir saati 11,457 puanla geçti. 
     İkinci yarıda artan işlem hacmiyle yükseliş sürerken Endeks, kapanışa doğru 11,600 seviyesini de aştı. Ulusal-100 Endeks, günü son dakika alımlarıyla 11,733.14 puandan tamamladı. 
     Hisse senetleri günün tamamında ise yüzde 3.86 oranında değer kazandı. 
     Kapanışta mali endeks 955.70 puanlık artışla 17,255.06 puana, hizmet endeksi 331.81 puanlık artışla 6,641.09 puana, sınai endeksi de 355.10 puanlık artışla 8,739.81 puana yükseldi. 
     Böylece ilk seansa göre mali grup hisseler ortalama yüzde 5.86, hizmet grubu hisseler yüzde 5.26, sınai grubu hisseler de yüzde 4.24 oranında değer kazandı. 
     2. seansta işlem gören toplam 298 hisse senedinden 265'i değer kazandı. 16 hisse senedi değer yitirirken, 17 hissenin fiyatında ise değişiklik olmadı. 
     Seansta, 249 trilyon 618 milyar 526 milyon liralık işlem hacmi oluştu. İki seansın işlem hacmi toplamı da 366 trilyon 886.2 milyar lira olarak gerçekleşti. 
     2. seansta, Garanti Bankası, Yapı Kredi Bankası, Akbank, Sabancı Holding ve İş Bankası C en yoğun işlem gören hisseler oldular. 






</TEXT>
</DOC>
