<DOC>
<DOCNO> 21048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/13/son/sontur14.html </URL>
<DATE> 2001/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Soykırım kararından sonra geri çağrılan büyükelçimiz Fransa'ya döndü 
</HEADLINE>
<TEXT>

     Fransa Parlamentosu'nun sözde soykırıma ilişkin kararı üzerine istişarelerde bulunmak için Ankara'ya çağrılan Büyükelçi Sönmez Köksal, Paris'e döndü. 
     Türk Hava Yolları'na THY ait uçakla Paris'e giden Köksal, hareketinden önce Atatürk Havalimanı VIP Salonu'nda yaptığı açıklamada, son dönemde yapılan değerlendirme sonucunda göreve dönmesinin uygun bulunduğunu söyledi. 
     ''Görevimize bıraktığımız yerden devam edeceğiz'' diyen Köksal, şunları kaydetti 
     ''Türkiye-Fransa ilişkileri bu olaydan yara aldı. Ancak bu yarayı kapatmak için her iki tarafın da elinden gelen gayreti göstereceğine inanıyorum. Ben de bu çerçevede görevime dönüyorum. Uluslararası ilişkilerde hiçbir şey kalıcı değil. Önemli olan her iki ülkenin de çıkarına, menfaatine, o ilişkileri en üst düzeye çıkarmak. Bu konuda Fransa'nın ve Türkiye'nin iradesi var. Bu ilişkileri en üst düzeye çıkarmaya gayret edeceğiz.'' Bu arada Türkiye'nin Paris Büyükelçisi Sönmez Köksal, VIP Salonu'nda, Strasbourg'a dönmek üzere uçak bekleyen Avrupa İnsan Hakları Mahkemesi'nde AİHM görevli Türk yargıç Rıza Türmen ile bir süre sohbet etti. 







</TEXT>
</DOC>
