<DOC>
<DOCNO> 20996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/13/yazar/sazak.html </URL>
<DATE> 2001/05/13/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Bir Gül Bir İmza 
</HEADLINE>
<TEXT>

     Bugün "Anneler Günü"... CHP Kadın Kolları 13 Mayıs'tan 5 Haziran Çevre Günü"'ne dek sürecek bir kampanya başlatıyor 
     "Bir Gül Bir İmza " 
     CHP'li kadınlar, tüm anaları "yolsuzluğa duvar örmeye" çağırıyor. 
     Anneler Günü etkinliğinin bu anlamlı mesajını CHP Kadın Kolları Başkanı Güldal Okuducu'dan aktaralım 
     "Dürüst, şeffaf, erdemli bir yönetime özlemlerin arttığı, yoksulluk - yolsuzluk - yandaşlığın egemen olduğu ülkemizde bir hesaplaşmanın eşiğinde olduğumuzu artık hissediyoruz. Artık kabus günü olan 2001 Anneler Günü'nde soframızdaki son lokmayı çalanların, doğmamış çocuklarımızı borçlandıranların kim olduğunu bilmek hakkımızdır diyoruz. 
     Geleceğimizi kim çaldı 
     Utanmayın açıklayın 
     Kimler aldı, ödemedi 
     Devalüasyondan önce kimlere dolar satıldı 
     Halkı kim soydu 
     13 Mayıs Anneler Günü'nde CHP'li kadınların bir sivil toplum hareketine öncülük etmeleri iyi düşünülmüş bir girişim. Genel Merkez'in "muhalefetsiz siyaset" politikası ne kadar sanalsa, Güldal Hanım'ın, klasik bir Anneler Günü kutlamasını "küçülen Türkiye" gerçeğini yüreklerinde hisseden evine aş, çocuğuna süt bulmakta zorlanan kadınlar hareketine dönüştürmesi o ölçüde gerçekçi. 
     Güldal Okuducu'yu kutlamak gerekiyor. 
     Anneler bugün soracak 
     "Kamu bankalarından 1 milyon doların üzerinden kredi alıp kimler ödemedi " 
     81 il ve ilçede bugün saat 12.00'den itibaren afiş, el ilanı, stıker, pankart gibi el ilanlarıyla destekli toplantılar düzenlecek, binlerce noktada kurulu standlarda imza kampanyası başlatılacak. 
     "Bir Gül Bir İmza" 
     Anneler Günü'nde Türkiye soyulmasın, hortumlanmasın diye sesinizi duyurmak istiyorsanız 21'inci yüzyılın eşiğinde haketmediğimiz olayları bir de "kadın gözüyle" düşünün 
     "Doymayan üçüzler - 3'lü koalisyon - kamu bankalarını hortumlarken doğmamış çocuklarımız 3000 dolar borçlandırıldı. Enflasyonla baş edilemez, zamlara yetişilemez oldu. Yolsuzluk sistemleşti, Türkiye iflasın eşiğine geldi. Analar, et, süt, okul, kitap, doktor, ilaç bulamaz oldu." 
     Bağımsızlık, onur, adalet, ulusal irade gibi kavramların nasıl çiğnendiğini yinelemeye gerek yok, "Bush'un mektupları" yeter 
     "Bir Gül Bir İmza" kampanyası çok şey anlatıyor. 
     Anneler Günü kutlu olsun Bu ülke hala ayaktaysa, onların sayesinde, hepsine sevgilerimizi yolluyorum... Şehit analarına, içerideki çocuklarını bağrına basamayanlara da sabır dileriz. Güzel günlere... 
     
     







Kimbilir belki 


DGM'nin Cavit Kavak yanıtı 


Sevgili anneme 


Hüznü ve sevinci birlikte yaşamak... 


Hayatın ebesi ana 


İlk kadın 


Mavi ihanet 


Hemşirelik kavgası 


Yaşasın tenis 


Rekabet sürmeli kavga bitmeli 


Bir Gül Bir İmza 


Elektrik Üst Kurulu 


Bu son şans 


</TEXT>
</DOC>
