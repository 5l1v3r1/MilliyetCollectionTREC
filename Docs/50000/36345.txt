<DOC>
<DOCNO> 36345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/10/yasam/ayas.html </URL>
<DATE> 2001/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Otlardan gelen doğal’ şifa 
</HEADLINE>
<TEXT>

Şifalı otların sırlarını Lokman Hekim’e ağaçlar fısıldamıştı.. İşte, o sırlar... 
     Doğanın gizli reçetesi 
Pervin Metin 

     Hangi bitkinin hangi hastalığı iyileştireceğini ağaçlar ona fısıldadı. O, değişik bitkiler bulabilmek, ölüme çare aramak için kendini yollara vurdu. Dünyanın dört bir yanını dolaşıp ölümsüzlük otunu aradı. Sonunda buldu ve ölümsüzlüğün büyüsünü çözdü. Ne var ki, tüm bilgileri yazdığı kağıtlar, Ceyhan Nehri’nin bazı kaynaklara göre de Asi Nehri sularıyla akıp gitti. İşte bu nedenledir ki insanoğlu sadece masallarda yaşayabildi ölümsüzlüğü...’ 
     Efsanelere konu olan Lokman Hekim’in hikayesi bu. İnsanların ayakları henüz topraktan kesilmemiş, yüzleri kanlı canlı, ruhları dingindi. Doğaya sığındıkları, onunla dost oldukları dönemdi. 
     
     Prof. Özer’in hayatı otlar 
     Çocuğun dişleri çıkmaya başladığında yeşil soğan çiğnetilir, diş etleri tavşan beyni ya da horoz yağıyla ovulur, kadınlar daha alımlı görünmenin formülünü otlarda arardı. Şimdilerde ise deva, şişeciklere sığdırılmış rengarenk haplarda aranıyor. Buna rağmen Lokman Hekim’in yolundan yürümeyi tercih edenler de yok değil. 
     Örneğin, Prof. Dr. Zeki Özer 65 yaşında, hayatının 35 yılını yabancı otlara adamış. Tokat Gaziosmanpaşa Üniversitesi Ziraat Fakültesi Bitki Koruma Bölüm Başkanı Özer, otların ucuz ve kaliteli beslenmeye imkan sağladığını düşünüyor. O, kendi payına düşen sorumluluğu yazdığı kitapla yerine getirmiş. Dr. Nihat Tursun ile Dr. Hüseyin Önen’in de imzasını taşıyan Yabancı Otlarla Sağlıklı Yaşam’ kitabı, öğrencilerin katkılarıyla oluşmuş. 
     
     Kara sevdaya bile deva oluyorlar 
     Özer’e göre bitkisel gıdaların yiyecek, çay veya baharat olarak alınması hastalıkları önlüyor. Bitkilerle tedavinin yavaş ancak garantili olduğuna inanan Prof. Özer, Öyle ki, bu otlar kara sevdaya bile deva olur. Kalp yanığına’ ısırgan otu, aslan dişi, yabani marul iyi gelir, insanı rahatlatır’ diyor. Özer’in kitabında, kanserden sivilceye, baş ağrısından gönül yarasına dek 34 familyaya ait 78 tür ottan 211 yemek, 44 salata, 31 çay, 6 tatlı ve 3 turşu tarifi bulunuyor. İşte örnekler 
     
CİNSEL GÜCÜ ARTIRAN OTLAR      Cyperus esculentus Topalak ya da çoban sarmısağı olarak bilinir. Çanakkale, Balıkesir, Gümüşhane, Tokat, Isparta yörelerinde yetişir. 
     
     Topalaklı cacık 
     Malzeme 1 kg salatalık, 400 gr topalak kökü, 1 kg yoğurt, 4 tatlı kaşığı nane, 2 litre su, tuz. 
     Hazırlanışı Soyulan salatalıklar küçük küçük doğranır. Yoğurt, tuz, nane, ilave edilir. Temizlenerek dövülen topalak kökü ve su katılır. 
     
     Topalak çayı 
     Malzeme 1 litre su, 1 çorba kaşığı kurutulmuş bitki yumrusu, limon ve şeker. 
     Hazırlanışı Yıkandıktan sonra gölgede kurutulan yumru dövülür. İyice kaynatılmış suya, 1 çorba kaşığı ilave edilir. 5 - 10 dakika bekletildikten sonra şeker ve limon ilavesiyle içilir. 
     Daucus carota Yabani havuç, kenniç, kürdan otu olarak bilinir. Kastamonu, Çorum, Aydın, Antalya ve Mardin yörelerinde yetişir. 
     
     Kenniç Kavurması 
     Malzeme 1 kg yabani havuç, 250 gr kıyma, 1 orta boy kuru soğan, 1 su bardağı pirinç, 1 yemek kaşığı margarin, tuz ve kırmızı biber. 
     Hazırlanışı Yabani havuç kökleri ince ince doğranır. Orta boy soğan margarinde kıymayla kavrulur. Tuz, kırmızı biber, yabani havuç eklenir. Pirinç ve su ilave edilerek bir süre daha pişirilir. 
     Eryngium campestre Deve elması, boğa dikeni, çoban şırası, devedikeni, gözdikeni, kazayağı olarak bilinir. Kırşehir, Konya, Batman, Adana ve Muğla yörelerinde yetişir. 
     
     Kazayağı böreği 
     Malzeme 800 gr bitkinin körpe yaprakları, 250 gr çökelek, 2 adet orta boy soğan, yarım çay bardağı sıvı yağ, 100 gr margarin, 4 adet yufka, tuz. 
     Hazırlanışı Yapraklar temizlenip doğranır. İnce doğranmış soğan, yağ, çökelek, tuz eklenir ve karıştırılır. Karışımın dörtte biri yufkanın yarısına döşenir, diğer yarısı üzerine kapatılır. Diğer üç yufkaya aynı işlem yapılır. Kızgın saçta pişirilip, iki yüzüne margarin sürülür. 
     Bu bitkilerin tümünü aktarlarda, 50 gramlık poşetlerde 3 ila 5 milyon liraya bulabilirsiniz. 
     
KUVVET VEREN OTLAR      Artemisa Vulgaris Yabani pelin, koyun otu ya da misk otu olarak bilinir. Artvin, Bilecik, Hakkari, Elazığ ve Malatya yörelerinde yetişir. 
     
     Yabani pelin çayı 
     Malzeme 1 tatlı kaşığı pelin, 3 tatlı kaşığı çay, su. 
     Hazırlanışı Kaynatılan su küçük bir demlikteki çay ve peline dökülür. Demlendikten sonra servis yapılır. 
     
     Pelinli mantar sote 
     Malzeme 200 gr mantar, yarım çay bardağı sıvı yağ, 1 domates, maydanoz, 2 çay kaşığı pelin, baharat. 
     Hazırlanışı Genişçe bir tavadaki suya küçük küçük doğranmış halde atılan mantarlar suyunu bırakıncaya kadar pişirilir. Ardından kabuğu soyulmuş ve doğranmış domatesler ölünceye kadar pişirilir. Domates ve maydanozlar iyice öldükten sonra kurutulmuş ve ufalanmış pelin, baharat yemeğe katılır. Kısa süre pişirilir. 
     Cirsium arvense Köygöçüren olarak bilinir. Bolu, Bartın, Eskişehir, Edirne ve Muş yörelerinde yetişir. 
     
     Köygöçüren yemeği 
     Malzemeler 500 gr köygöçüren, 150 gr süt, 150 gr kıyma, 1 çay bardağı pirinç, 1 orta boy soğan, 1 kaşık tereyağı, tuz, baharat. 
     Hazırlanışı Tencerede eritilen yağa, soğan doğranır. Kıyma, tuz, baharat eklenerek pembeleşinceye kadar kavrulur. Bitkiler de eklenerek pişirildikten sonra süt ve iki bardak su ilavesiyle kaynamaya bırakılır. Kaynadıktan sonra üzerine pirinç ilave edilir. 
     Salvia officinalis Adaçayı ya da şalba olarak bilinir. Samsun, Sivas ve Denizli yörelerinde yetişir. Çayı neredeyse yeşil çay kadar yaygındır. 
     
     Adaçayı salatası 
     Malzeme 500 gr taze adaçayı bitkisi, 2 baş soğan, 3 adet domates, 5 adet yeşil biber, 1 adet limon. 
     Hazırlanışı Bitki yıkandıktan sonra normal büyüklükte doğranır. İçine soğan, domates, biber konduktan sonra zeytinyağı ve limon ilave edilir. 
     Sonchus oleraceus Eşek marulu ya da yalancı marul olarak bilinir. Bursa, Kocaeli, Isparta ve Antalya yörelerinde yetişir. 
     
     Yalancı marul kavurması 
     Malzeme 1 kg bitki, 50 gr margarin, 2 baş soğan, 500 gr kıyma, 100 gr pastırma, 1 yemek kaşığı salça, 1 çay bardağı pirinç, su ve tuz, 1 çay kaşığı karabiber. 
     Hazırlanışı Yaprakları ince ince doğrandıktan sonra kaynar suda haşlanır. Suyu süzüldükten sonra yağ, soğan, kıyma, salça, pastırma ve pirinç ile kavrulur. Baharat eklenerek yenir. 
     Bu bitkilerin tümünü aktarlarda 40-100 gramlık paketlerde 2-6.5 milyon liraya bulabilirsiniz. 
     
Yıllardır nezle bile olmadım’      Billur Kalkavan, yıllardır nezle dahi olmamasının nedenini şifayı bitkilerde aramasına’na bağlıyor. İşte onun doğal’ sırları 
Sizi bitkiler mi koruyor 
     Alternatif tıbba inanırım. Cildime iyi geldiği için susam yağı kullanırım. Bitki ve şifalı otlarla ilgili kitapları okuyarak tanımaya çalışıyorum. Birgün doktorlara ihtiyaç duyarsam bitkilerle tedaviden anlayanını tercih ederim. 
     
Ya da aktarları... 
     Aktarlara giderim çünkü onlar bu işin uzmanı. Şanlıurfa’ya bir belgesel çekimine gittiğimde Aktar İsa’ denen birini tanıdım. Başı ağrıyan, hamile olan herkes ona giderdi. O kadar insan gidiyorsa bir bildikleri vardır. 
     
Modern tıbbın bitkilerle tedaviye yaklaşımına nasıl bakıyorsunuz 
     Kansere bitkilerle çare bulduğunu söyleyenlere önyargıyla bakmamak gerek. Zakkum’un kansere çare olduğunu söyleyen kişi, araştırmalarını alıp ABD’ye gitti. Sonucu göreceğiz. 
     
Şifalı bitki arıyorlar      Prof. Özer’in sağda , Yabancı Otlarla Sağlıklı Yaşam’ adlı kitabını, aslında öğrencileri sayesinde hazırlamış. 1994’te birinci sınıf öğrencilerine yaz tatili için kendi yörelerinde bilinen otları ve nasıl yemekler yapıldığını tarifleriyle öğrenme ödevi vermiş.. Sonuçta, kitap çıkmış.. 
     
     YARIN 

</TEXT>
</DOC>
