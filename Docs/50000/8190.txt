<DOC>
<DOCNO> 8190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/son/soneko14.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da ikinci seansta da satışlar sürüyor 
</HEADLINE>
<TEXT>

     Borsa, günün ikinci seansına da satışlarla başladı. Ulusal-100 Endeks, açılışın hemen ardından 7,186 puanı gördü. 
     Borsa'da, ilk seans gerçekleşen 1,052 puanlık şok düşüşün ardından, günün ikinci yarısı da satışlarla başladı. 7,354 puandan açılan seansın ilk dakikalarında Endeks, en düşük 7,186 puanı gördü. Endeks, şu sıralarda dünün 1,550 puan altında 7,218 puan seviyesinde. 
     Günlük bazda ulaşılan seviye bakımından hisse senetlerinin değer kaybı, 11 Kasım 1998 tarihinde yaşanan tarihi düşüş rekorunun da üzerinde bulunuyor. İMKB Repo piyasasında ise gecelik faiz ortalama yüzde 3,857.36 seviyesinde. İMKB repo piyasasında gecelik faizler minumum yüzde 1000, maksimum 5,510 olarak gerçekleşti. İMKB Tahvil ve Bono Piyasası'nda en çok işlem gören kağıtlardan 21 Mart tarihli, bugün valörlü tahvilin bileşik faizi yüzde 143.08, 16 Mayıs tarihli bugün valörlü tahvilin bileşik faizi yüzde 128.96 olarak gerçekleşti. Bankalararası TL interbakında ise faizler minumum yüzde 600, maksimum yüzde 2300 aralığında seyretti. Ortalama faiz yüzde 2056.02 oldu. Borsa uzmanları, piyasalardaki belirsizlik ve karışıklık devam ettiği sürece geleceği yönelik tahminde bulunmanın imkansız olduğunu kaydettiler. 




</TEXT>
</DOC>
