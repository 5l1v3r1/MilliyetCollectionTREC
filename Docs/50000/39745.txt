<DOC>
<DOCNO> 39745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/31/guncel/gun10.html </URL>
<DATE> 2001/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Evde tamiri kısa kesin 
</HEADLINE>
<TEXT>

     ANKARA Milliyet 

     Evde tamirat yaparken bir an önce bitirip komşunuzu rahatsız etmemeye bakın. Çünkü Yargıtay, uzun süren ev onarımının verdiği rahatsızlığın komşuların "ruh bütünlüğünü bozarak" kişilik haklarına saldırıya dönüştüğüne karar verdi ve manevi tazminata hükmetti. 
     Yargıtay 4. Hukuk Dairesi’nin bu kararı vermesine neden olan olay şöyle gelişti 
     Bir kişi, üst katında yaklaşık 1 yıl boyunca devam eden tamirattan dolayı aşırı gürültü ve tozdan rahatsız olduğunu, gürültü nedeniyle üzüntü ve tedirginlik yaşadığını belirterek, kişilik haklarının saldırıya uğradığı gerekçesiyle ev sahibine karşı manevi tazminat davası açtı. Yerel mahkeme, manevi tazminat istemini kısmen kabul etti. 
     Temyiz istemini görüşen Yargıtay 4. Hukuk Dairesi, oybirliğiyle yerel mahkemenin kararını onarken, kişilik haklarının "fiziki, sosyal ve duygusal kişilik değerlerinden" oluştuğunu belirtti. 
     



 GÜNCEL 




















</TEXT>
</DOC>
