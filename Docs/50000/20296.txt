<DOC>
<DOCNO> 20296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/yasam/yas03.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hastaneyi ziyarete gitti 
</HEADLINE>
<TEXT>

Akrabasını görmek için hastaneye giden Danimarkalı kadın, trafik kazası geçirdi 
     SABRİ SEVER İstanbul 

     International Hospital’da yatan akrabasını ziyarete giden Danimarkalı Anne Lice, hatalı sollama yapıp kaza geçirince aynı hastanede tedaviye alındı. 
     Mex Denizcilik Şirketi Genel Müdürü’nün eşi Anne Lice, dün sabah saatlerinde Florya’dan hastanede yatan akrabasını ziyaret etmek üzere yola çıktı. Volkswagen marka aracıyla Şenlikköy kavşağına geldiği sırada yolun sol şeridine geçmek isteyen Anne Lice, Erhan Avcı’nın kullandığı Mercedes marka otomobile çarptı. Çarpma sonucu direksiyon hakimiyetini kaybeden Lice’nin otomobili takla attı. Lice, kısa sürede alev alan aracın içerisinden çevredeki vatandaşlarca çıkarıldı. Sağlık durumlarının iyi olduğu belirtilen Lice ve Avcı, International Hospital’da tedaviye alındı. Lice’nin eşinin Mex Denizcilik Şirketi’nde Genel Müdür olduğu öğrenildi. 
     



 YAŞAM 























</TEXT>
</DOC>
