<DOC>
<DOCNO> 29193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/guncel/gun02.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
F-16 düştü pilot kurtuldu 
</HEADLINE>
<TEXT>

Ankara'da eğitim uçuşu yapan F-16 savaş uçağı motoru arıza yapınca düştü, pilot burnu bile kanamadan kurtuldu 
     ANKARA Milliyet 

     Ankara'da eğitim uçuşu yapan bir F -16, motorunda ortaya çıkan bir arıza nedeniyle düştü. Uçağın pilotu Yüzbaşı Tunç Sözen paraşütle atlayarak kurtuldu. 
     Ankara Akıncı 4. Ana Jet Üssü'ndeki 143. Öncel filoya bağlı uçak, dün eğitim uçuşunu tamamladıktan sonra iniş sırasında motor arızası nedeniyle Akıncı Üssü sınırları içine düştü. Uçağı kullanan Pilot Yüzbaşı Sözen, 500 fit yükseklikte fırlatma koltuğunu devreye sokarak kazadan sıyrık bile almadan kurtuldu. 
     Hava Kuvvetleri yetkililerinden edinilen bilgilere göre, iniş sırasında motorda arıza tespit eden Pilot Sözen, uçağın alarm vermesi üzerine fırlatma koltuğunu devreye soktu. Paraşütü sayesinde yere inen ve önce Akıncı Üssü'nde sonra da GATA'da tedaviye alınan pilot Sözen'in sağlık durumunun iyi olduğu bildirildi. 
     
Ecevit Geçmiş olsun      Başbakan Bülent Ecevit, F - 16 tipi uçağın Akıncılar Hava Üssü'ne inişe geçtiği sırada düşmesi nedeniyle Hava Kuvvetleri Komutanı Orgeneral Ergin Celasin'den bilgi aldı. Ecevit telefonla görüştüğü Celasin'e geçmiş olsun dileğinde de bulundu. 
     
Altı ayda altıncı kaza      Yüzbaşı Tunç Sözen'in kullandığı uçak, bu yıl içinde düşen altıncı askeri uçak oldu. Daha önce gerçekleşen beş kazada 40'ı asker toplam 44 kişi öldü. 
     18 Mayıs 2001 Ankara'da CASA düştü, 3 İspanyol ve 1 Türk teknisyen öldü. 
     16 Mayıs 2001 Malatya'da CASA düştü, 34 asker şehit oldu. 
     9 Şubat 2001 Konya'da F -5 düştü, 1 şehit. 
     19 Ocak 2001 Kayseri'de eğitim uçuşu sırasında CASA düştü, 3 şehit. 
     17 Ocak 2001 F -4 savaş uçağı Eskişehir'de düştü, 2 şehit. 
     
Süper sandalye pilotu kurtardı      Pilot Yüzbaşı Tunç Sözen, dünkü kazadan, F -16 uçaklarında bulunan Martin Baker fırlatma sandalyesi sayesinde sıyrık bile almadan kurtuldu. Pilotlar sandalyenin özelliklerini şöyle sıraladılar 
     Sandalye, levyelerin pilot tarafından çekilmesiyle harekete geçiyor. 
     İki üç saniyede 30 metre yükseğe fırlatılan sandalye başaşağı duruma gelirse otomatik olarak düz konuma geçiyor. 
     Denge sağlandıktan hemen sonra ana paraşüt açılıyor ve sandalye pilottan ayrılmış oluyor. 
     



 GÜNCEL 
















</TEXT>
</DOC>
