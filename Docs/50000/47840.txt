<DOC>
<DOCNO> 47840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/spor/yozer.html </URL>
<DATE> 2001/10/20/ </DATE>
<TIME>  </TIME>
<AUTHOR> HALİL ÖZER  </AUTHOR>
<HEADLINE>
Galatasaray yenilmez 
</HEADLINE>
<TEXT>

     Galatasaray’ın kurnazı Lucescu kara kaplı defterindeki sinsi planlarını Beşiktaş maçı için hazırlarken rakibini yumuşak karnı olan savunmasından vurmaya çalışacak. Rakibinin hırsından ve mücadeleciliğinden korkan Lucescu bu durumu kendi avantajına çevirmeyi planlıyor. Beşiktaş’ın saldırgan futbolu ile bol hata yapmasını bekleyen Lucescu özellikle savunmada büyük gedikler bulacağını düşünüyor. Ancak şu var ki Lucescu’nun da kabul ettiği gibi takım biraz yorgun. Hatta Nantes maçından sonra bu yorgunluk birazı da aşıp çoğalmaya başladı. Lucescu bu nedenle hafta boyunca bazı oyuncuları aktif dinlenmeye alarak hafif idman yaptırdı. Ancak ne olursa olsun Daum’un da söylediği gibi kağıt üstünde değil, saha içinde de maçın favorisi Galatasaray. Her hattı ile Beşiktaş’tan üstün bir takım. Yıllardır birlikte oynamanın avantajını yaşıyorlar. Rakibin tecrübesizliği dezavantaj, onların tecrübesi büyük bir avantaj. Bu yüzden Galatasaray’ın yarın normal şartlarda yenilmesi çok zor. 
     



 SPOR 





























</TEXT>
</DOC>
