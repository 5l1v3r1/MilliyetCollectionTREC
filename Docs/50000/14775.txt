<DOC>
<DOCNO> 14775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/son/soneko18.html </URL>
<DATE> 2001/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC'de de döviz düne göre düştü 
</HEADLINE>
<TEXT>

     Kuzey Kıbrıs Türk Cumhuriyeti'nde döviz kurları düne göre düştü. 
     Türkiye'de dalgalı kura geçişin ardından dün en yüksek değerine ulaşarak 2 milyon TL'ye çıkan sterlin, bugün 1 milyon 720 bin ile 1 milyon 750 bin TL arasında satılıyor. Dün 1 milyon 400 bin TL'ye çıkan dolar bugün 1 milyon 250 bin TL'den işlem görüyor. 
     Bu arada Yakın Doğu Üniversitesi YDÜ , öğrenci harçları için doların kurunu 1 milyon 100 bin TL olarak belirledi. YDÜ'den yapılan açıklamaya göre bu rakam, bugünden itibaren 13 Nisan'a kadarki süre içinde yapılacak her türlü ödeme için geçerli olacak. 5-13 Nisan arasındaki taksit döneminde ödeme yapamayan öğrencilerin ise bu tarihten sonra gelişmelere paralel olarak rektörülük tarafından alınacak kararlar doğrultusunda ödeme yapacakları duyuruldu. Açıklamada, ''Yukarıdaki koşulları sağlayamayacak olan öğrenciler, Nisan ayı sonunda Türkiye Cumhuriyeti hükümeti tarafından ilan edilecek dolar kuru üzerinden ödeme yapacaklardır'' denildi. 




</TEXT>
</DOC>
