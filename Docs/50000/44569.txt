<DOC>
<DOCNO> 44569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/dunya/adun.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Nokta hedefleri vuracaklar 
</HEADLINE>
<TEXT>

Bush yönetiminin sivil halka zarar verme endişesiyle ağır bombardımandan vazgeçip Afganistan'daki nokta hedefleri vurmaya hazırlandığı iddia edildi 
     YASEMİN ÇONGAR 

     ABD'nin Afganistan harek tının zamanı ve biçimi konusundaki belirsizlik sürerken, ağır bombardıman hazırlıkları yapıldığı iddiaları giderek zayıflıyor. Basına sızan son bilgilere göre, "karadan özel timler, havadan da Tomahawk füzeleri" kullanılarak, sınırlı bir operasyon düzenlenecek. 
     Haftalık Newsweek dergisi de haberinde, Bush yönetiminin ilk başta kapsamlı bir bombardıman planladığını, ancak Afganistan'daki stratejik hedeflerin Kosova'dakinden bile az olduğu gerekçesiyle bundan vazgeçtiğini belirtti. Dergiye göre, ABD'nin Afganistan'da "önemli askeri hedef" saydığı unsurlar, birkaç televizyon ve radar istasyonu, yakıt depoları ve Taliban'a ağır makineli tüfek ve füzeatar yüklü kamyonlardan oluşuyor. Newsweek, şu anda boş olan terörist kampların da "hedef" olmaktan çıktığını yazdı. 
     
     Sınırlı hava saldırısı 
     Bu yöndeki haberler, ABD'nin Diego Garcia adasındaki B - 52 ağır bombardıman uçaklarını da kullanacağı bir harek ttan çok, nokta hedefleri füzelerle vuracağını ve ancak karada görev yapacak özel operasyon güçlerini koruma amaçlı, sınırlı bir hava bombardımanına girişebileceğini düşündürüyor. 
     
     Gözlemciler katılmıyor 
     ABD'nin "sınırlı harek t" seçeneğini yeğlemesinin önemli bir nedeninin de "sivil halka zarar vermekten kaçınması" olduğu kaydediliyor. Ancak birçok gözlemci de, ABD'nin Afganistan'daki terörist kamplarını boş bile olsa imha edeceğini, haşhaş tarlalarını bombalayacağını ve Taliban'ı devirme amacıyla, bu milis hareketinin önemli liderlerini mutlaka hedef alacağını söylüyor. 
     
Başkan Bush yine ağlamış      Teröristlerin Beyaz Saray veya Kongre Binası'na saldırmak için kaçırdıkları ancak Pennsylvania'da düşen uçaktaki direnişin kahramanlarından Todd Beamer'ın Başkan Bush'u gözyaşlarına boğduğu ortaya çıktı. Beamer'ın dul eşi Lisa Beamer, geçen hafta Beyaz Saray'daki anma töreninde Bush ile karşılaştığını belirterek, şöyle devam etti 
     
     'Bir dost gibiydi' 
     "Bush ve eşi Lara beni defalarca kucakladı. Todd'u anarken Başkan'ın yanaklarından gözyaşlarının süzüldüğünü gördüm. Acımızı paylaştığını anladım. Yakın bir dostumuz, komşumuz gibi konuştu." 
     



 DÜNYA 













</TEXT>
</DOC>
