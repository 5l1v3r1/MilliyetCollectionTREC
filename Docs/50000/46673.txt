<DOC>
<DOCNO> 46673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/son/sondun08.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey İttifakı "3 köy ele geçirdik" 
</HEADLINE>
<TEXT>

     Afganistan'daki Kuzey İttifakı, kuzeydeki Samangan eyaletinin başkenti Aybak'ın batısında üç köyü Taliban'dan geri aldığını bildirdi. 
     Kuzey İttifakı'nın önde gelen komutanlarından Atta Muhammed, AFP muhabirine, ''Dün akşam taarruza geçerek, Aybak'ın 20 kilometre kadar batısındaki üç köyü ele geçirdik'' dedi. 
     Muhammed, aynı bölgede üç Taliban komutanıyla silahlı 80 milisin muhalefet saflarına geçtiğini söyledi. 
     Kuzey İttifakı'nın sözcülerinden Ahmed Behram da, Bamyan bölgesinden telefonla AFP'ye verdiği demeçte, Taliban'ın saldırıya geçtiğini bildirdi. Behram, ''Bamyan'ın batısındaki Şahidan'da bize saldırdılar'' dedi. 
     Sözcülerden Muhammed Habil ise, ülkenin ortabatı kesimlerindeki Gor eyaletinde İttifak güçlerinin Taliban karşısında zaferler kazandığını söyledi. 
     ''Şagşaran'ın 100 kilometre güneyindeki Şahrak kasabasını dün ele geçirdik'' diyen sözcü, İttifak güçlerinin, Kabil'in kuzeyindeki Baglan eyaletinde Nahrin bölgesini ele geçirmek için dün akşam geniş çaplı bir taarruz başlattıklarını kaydetti. 
     






</TEXT>
</DOC>
