<DOC>
<DOCNO> 43919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/27/dunya/dun02.html </URL>
<DATE> 2001/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban, ABD elçiliğini yaktı 
</HEADLINE>
<TEXT>

Boş durumdaki ABD elçiliğinin önüne kamyonlarla insan taşıyan Taliban, şov yaptı... 
     DIŞ HABERLER SERVİSİ 

     Afganistan'ın başkenti K bil'de dün onbinlerce kişinin katılımıyla düzenlenen ABD karşıtı gösteride, boş durumdaki Amerikan Büyükelçiliği binası ateşe verildi. Katar'dan yayın yapan El Cezire televizyonunun haberine göre, Kabil'deki boş bulunan ABD Büyükelçiliği binası göstericiler tarafından yakılırken, öfkeli kalabalık, Amerikan karşıtı pankartlar açıp, "ABD'ye ölüm, Zahir'e ölüm, George Bush'a ölüm, çok yaşa İslam, çok yaşa Molla Ömer" şeklinde Amerikan ve sürgündeki devrik Afgan Kralı Muhammed Zahir Şah karşıtı sloganlar attı. Memurlar, Taliban yetkilileri, öğrenciler ve esnafın katıldığı gösteriye katılım büyük oldu. 
     
Dostum öldü’ söylentileri      Afganistan'da Taliban yönetimine karşı savaşan Kuzey İttifakı komutanlarından Özbek General Raşid Dostum'un çarpışmalar sırasında yaşamını yitirdiği yolundaki bir haber, ortalığın kısa sürede olsa karışmasına neden oldu. Rus RIA haber ajansının haberine göre, Dostum, Mezar - ı Şerif kenti yakınlarında öldü. Haber başka kaynaklarca teyid edilmezken, Afganistan'ın Moskova'daki Büyükelçiliği'nden yapılan açıklamada ise, haberin asılsız olduğu bildirildi. 
     
Müslümanların nefreti niye      11 Eylül'deki kanlı terör eyleminden sonra, sevinç çığlıkları atan Filistinlilerin görüntüsü karşısında şok yaşayan Batı bu öfkenin nedenlerini arıyor. Financial Times'a dün yayımlanan yazısında "Bizden neden bu kadar nefret ediyorlar " diye soran Martin Wolf, nefretin köklerinin İslam ülkelerinin teknolojide, sanayileşmede geri kalmasında, Hıristiyan alemi karşısında üç yüzyıllık yenilgilerin de yattığını savundu. Yazıda, "kısmen özgür" olarak nitelenen Türkiye için "genel görünümün dışında" denildi. 
     
Jirinovski’ye göre suçlu CIA      Rusya'daki aşırı sağcı parti lideri Vladimir Jirinovski, ABD'deki terörist saldırıları, ABD ve İsrail gizli servislerinin CIA ve MOSSAD düzenlediğini iddia etti. Avrupa Konseyi Parlamenterler Meclisi'nde AKPM dün basın toplantısı düzenleyen Jirinovski, "ABD'nin Orta Asya'ya yerleşmek ve petrol bölgelerini kontrol altında tutabilmek için yapay çatışmalar çıkardığını" ileri sürdü. Jirinovski ayrıca, ABD'deki saldırıların İsrail'in de işine geldiğini savundu. 
     
     G-8'de bomba yüklü uçak uyarısı yapılmış 
Amerikalılar Ladin tehdidine gülmüş      DIŞ HABERLER SERVİSİ 

     Usame bin Ladin'in, geçen temmuzda G8 zirvesi için Cenova'ya giden ABD Başkanı George W. Bush'u ölümle tehdit ettiği, ancak haberi İtalyan ve Mısır istihbaratından öğrenen Amerikalıların konuyu ciddiye almadığı ortaya çıktı. Mısır Devlet Başkanı Hüsnü Mübarek, "13 Haziran'da istihbarat örgütümüz Bin Ladin'in bomba yüklü uçaklarla suikast planladığı mesajını ele geçirdi, hemen gereken yerleri bilgilendirdik" dedi. Suikast tehdidini İtalya Başbakan Yardımcısı Gianfranco Fini de doğruladı. Fini yaptığı açıklamada, "Diğer ülkeler buna gülmekle yetindiler" dedi. Buna karşın önlem alındığını belirten Fini, konferans binalarının çevresine uçaksavar füzeleri yerleştirildiğini söyledi. 
     



 DÜNYA 













</TEXT>
</DOC>
