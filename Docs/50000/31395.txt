<DOC>
<DOCNO> 31395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/ekonomi/eko05.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Fon, banka deposu oldu 
</HEADLINE>
<TEXT>

Son beş bankayla Fon’a devredilen banka sayısı 18’e yükseldi. Böylece Fon, sektördeki 61 ticari bankanın yüzde 30’unu kontrol eder hale getirildi 
     Son beş bankayla birlikte, Tasarruf Mevduatı Sigorta Fonu’na TMSF şimdiye kadar devredilen banka sayısı 18’e yükselirken, böylelikle Fon, sayı itibariyle ticari banka statüsündeki 61 bankanın yaklaşık yüzde 30’unu kontrol eder hale geldi. 
     Bayındırbank, EGS Bank, Kentbank, Sitebank ve Milli Aydın Bankası’nın Tarişbank TMSF bünyesine alınması ardından Fon’daki banka sayısı 18’e yükseldi. 
     Bankacılık Düzenleme ve Denetleme Kurulu, 15 Haziran 2001’de satış prosedürleri gerçekleştirilemeyen İnterbank ve Esbank’ın Etibank çatısında birleştirilmesi kararını aldı. Birleşme, 2 Temmuz’da tamamlandı. 
     Böylece Fon kapsamında olan Egebank, Bank Kapital, Yurtbank Yaşarbank, Egebank, İnterbank ve Esbank tarihe karıştı. Fon’daki Bank Ekspres, Tekfen Holding’e satıldı. 1 Temmuz 2001 itibarıyla kapatılması kararlaştırılan Türkbank’ın tasfiyesi ise Danıştay 10. Dairesi’nin 28 Haziran’da aldığı kararı ile durduruldu. 
     
     76 bankanın 61’i ticari banka 
     Bankalar Birliği verilerine göre, 31 Aralık 2000 tarihi itibarıyla Türkiye’de bankacılık sektöründe faaliyet gösteren 79 bankanın 61’i ticari banka statüsünde bulunuyordu. 61 bankanın 4’ü kamu, 28’i özel sermayeli, 18’i yabancı sermayeli ve 11’de Fon kapsamındaydı. 
     Aynı dönem itibariyle Türkiye’de bankacılık sektöründe 18 yatırım bankası faaliyetini sürdürüyordu. 
     
Fon 13 bankadan birini satabildi Banka Adı Fona geçiş tarihi Son durumu Türkbank 30 Kas. 1997 Tasfiyesi Danıştay'dan döndü Bank Ekspres 25 Ekim 1998 Tekfen Holding'e satıldı İnterbank 07 Oca. 1999 Etibank'la birleştiriliyor Egebank 21 Ara. 1999 Sümerbank'la birleştirildi Yurtbank 21 Ara. 1999 Sümerbank'la birleştirildi Sümerbank 21 Ara. 1999 Satışının açıklanması bekleniyor Esbank 21 Ara. 1999 Etibank'la birleştiriliyor Yaşarbank 21 Ara. 1999 Sümerbank'la birleştirildi Etibank 27 Ekim 2000 İki bankanın çatısı oldu Bank Kapital 27 Ekim 2000 Sümerbank'la birleştirildi Demirbank 06 Ara. 2000 Satışının açıklanması bekleniyor Ulusal Bank 27 Şub. 2001 Sümerbank'la birleştirildi İktisat Bankası 15 Mart 2001 Sümerbank'la birleştirelecek      
     



 EKONOMİ 



























</TEXT>
</DOC>
