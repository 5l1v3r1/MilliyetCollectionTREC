<DOC>
<DOCNO> 9818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/03/spor/aspo.html </URL>
<DATE> 2001/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Spor medyasının lideri MİLLİYET Daum’u buldu ve çok özel konuştu 
</HEADLINE>
<TEXT>
PARALARI VAR MI 
Avusturya’da inzivaya çekilen Alman hoca, Beşiktaş Yönetimi’ne ilk mesajını yolladı 
50 milyon dolara gelirim. Çünkü Kartal’ın eski günlere dönmesi için 8 - 10 futbolcuya ihtiyacı var 
Beşiktaş gibi bir takım, her sezon Avrupa’da mücadele etmeli. Ancak puan durumundaki yeri çok kritik 

     BAYER Leverkusen’i çalıştırırken, Alman Milli Takımı patronluğuna getirilen, ancak kokain kullandığı kanıtlanınca, hem görevinden olan hem de zor günler yaşayan eski dost Christoph Daum’u MİLLİYET, inzivaya çekildiği Avusturya’da buldu. Beşiktaş yönetiminin, Scala’nın yerine getirmeye çalıştığı Alman hocanın ilk sözü, "Paraları var mı Gelirim, ama 50 milyon dolar isterim" oldu. 
     SİYAH - BEYAZLI ekibin eski günlerine dönmesi için en az 8 - 10 takviyeye ihtiyacı olduğunu söyleyen Daum, "İşte bunun karşılığı 50 milyon dolardır" dedi. Alman hoca, Beşiktaş’a mutlaka bir kaleci alınması gerektiğini belirtti, "Defans, orta saha ve forvete de yeni silahlar transfer edilmeli. Zira Fransız Pascal Nouma’nın, Türkiye’de ne gibi çılgınlıklar yaptığını biliyorum" diye konuştu. 
     
"Kalbim Türkiye’de"      İTALYA’DAN adını vermek istemediği bir kulübün kendisini istediğini belirten Daum, "Ancak kalbim her zaman Türkiye’de" ifadesini kullandı. Başkan Serdar Bilgili ile pazartesi günü İstanbul’da görüşebileceklerini kaydeden Alman Teknik Direktör, "Beşiktaş gibi bir kulübün her sezon Avrupa’da mücadele etmesi gerekir. Şimdi puan cetveline bakıyorum, durumunun kritik olduğunu görüyorum" dedi. 
     
Koch geliyor      BEŞİKTAŞ yönetiminin, kendisini hafta başından itibaren takımın başına getirmek istediğini de bildiren Christof Daum, "Ancak anlaşırsam, yeni sezon başında göreve başlarım" mesajını yolladı. Alman hocanın bu görüşte olması nedeniyle, anlaşma sağlanması halinde eski yardımcısı Ronald Koch’un önümüzdeki hafta takımın başına gelerek, görevi sezon sonuna kadar götüreceği bildirildi. 
     


 SPOR 
























</TEXT>
</DOC>
