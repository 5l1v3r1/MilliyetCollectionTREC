<DOC>
<DOCNO> 27392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/guncel/gun07.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Alo, karnem felaket 
</HEADLINE>
<TEXT>

İstanbul Büyükşehir Belediyesi'nin kurduğu Karne Sendrom Hattı’nı arayan öğrenciler, 12-14 yaşındaki çocuklar tarafından tuhaf manilerle "tesselli" ediliyor 
     ŞÜKRAN ÖZÇAKMAK İstanbul 

     Alo karne hattı Babam annemi sattı Ben kaşlarını çattı Battı balık yan yattı... Her yıl zayıf karne korkusuyla onlarca çocuğun intihara teşebbüs ettiği Türkiye'de, İstanbul Büyükşehir Belediyesi'nin kurduğu Karne Sendrom Hattı’nda buna benzer garip maniler okunuyor. 
     Bunalımda olduğunu, eve gitmekten korktuğunu söyleyerek hattı arayanların karşısına da, 12 - 14 yaş arası çocuklar çıkıyor. 
     
     Maniler Mevlana İdris'ten 
     İlk gün 200 kişi tarafından aranan hatta cevap veren çocuklar, 24 saat boyunca uykusuz çalıştı. Çocuk Meclisi'nin genel sekreterliğini yapan, manilerin yazarı Mevlana İdris konuyla ilgili olarak şunları söylüyor 
     "Çocukları güldürmek için o manileri yazmıştım. Çoğu kez onlarla sabahladık. Ciddi sorunları olan çocuklarla ben konuştum. İETT'de şoför olmak istediğini söyleyerek ağlayan bir çocuğu, bir hafta otobüste çalıştıracağımızı söyleyerek ikna ettim." 
     

</TEXT>
</DOC>
