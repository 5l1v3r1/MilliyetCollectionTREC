<DOC>
<DOCNO> 26884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/son/sonspo27.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray "FIFA'nın yeni kurallarının şimdiden geçerli olduğuna inanıyoruz" 
</HEADLINE>
<TEXT>

     Galatasaray Kulübü Yönetim Kurulu Üyesi Cem Şaşmaz, FIFA'nın 15 Temmuz'da Arjantin'de yapacağı toplantıda netleştireceği ''23 yaş üzeri futbolculara serbest dolaşım hakkının'', şu anda geçerli olduğuna inandıklarını söyledi. 
     Futbol Federasyonu'nun Levent'teki binasında gerçekleştirilen Birinci Futbol Ligi Kulüpler Birliği toplantısından çıkan Şaşmaz, Gençlerbirliği Kulübü Başkanı İlhan Cavcav'ın, ''Galatasaray'ın, Ümit Karan'ın transferinde hülle yoluna gitmeyi planladığı, ancak bunu gerçekleştirmesinin zor olduğu'' şeklindeki açıklamasının hatırlatılması üzerine, şöyle dedi 
     ''FIFA'nın uygulamasının yerel federasyonlar tarafından adaptasyon sürecine tutulması mümkün değil. Zaten bu konuda kimsenin de tam bir bilgisi yok. 15 Temmuz'da Arjantin'de yapılacak toplantıda FIFA, bu konuyu kesinleştirecek. Farklı görüşler var. Ama biz bu hakkın şu an geçerli olduğuna inanıyoruz.'' Şaşmaz ayrıca, prensipte anlaştıkları Bursasporlu Ender için kulübüne herhangi bir başvuru yapmadıklarını, bonservis bedellerinin açıklanmasını beklediklerini söyledi. 
     
     







</TEXT>
</DOC>
