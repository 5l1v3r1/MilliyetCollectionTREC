<DOC>
<DOCNO> 34967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/01/son/sontur24.html </URL>
<DATE> 2001/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Silahla havaya ateş edenlere gürültü kirliği cezası verildi 
</HEADLINE>
<TEXT>

     Gaziantep'te, silahla ateş eden 8 kişiye, Gürültü Yönetmeliği gereğince 1 milyar 697 milyon 520 bin lira para cezası kesildi. 
     İl Çevre Müdürü Mesut Niziplioğlu, yazılı açıklamasında, gürültü kirliliğini önlemek amacıyla etkin denetimler yaptıklarını bildirdi. Açıklamada, gazino, bar, diskotek, düğün salonu, kulüp ve lokanta gibi kamuya açık 33 işyerine gürültü kontrol monitörü taktırıldığı anımsatılarak, takmayan bir işyerine 699 milyon 360 bin lira para cezası uygulandığı kaydedildi. 
     Düğün, nişan ve benzeri etkinlikler dolayısıyla oluşan konvoyların yüksek sesle klakson çalmaması için trafik ekipleri ile işbirliği halinde çalıştıklarını anlatan Niziplioğlu, şu bilgiyi verdi 
     ''Kaset satışı yapan 24 işyeri, hoparlörle dışarıya yüksek müzik sesi verilmemesi için uyarıldı. Kontrollerde 14'ünün gürültü düzeyinin düşük olduğu saptandı, 5'i uyarı sonrasında ses düzeyini standartların altına indirdi. Ses düzeyini düşürmeyen 5 kasetçiye toplam 3 milyar 496 milyon 800 bin lira para cezası verildi. Yazılı ya da Alo 176 Gürültü Hattı na gelen gürültü ile ilgili şikayetler anında değerlendiriliyor. Vatandaşlardan bu konuda gelecek başvuruların gereği yapılıyor.'' 
     Niziplioğlu, yerleşim alanı içerisinde silahla ateş ederken yakalanan kişiler hakkında, polisin tutanağına göre para cezası işlemi yaptıklarını da kaydetti. 
     
     







</TEXT>
</DOC>
