<DOC>
<DOCNO> 40533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/guncel/gun15.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Konsey’den liderler turu 
     Basın Konseyi Başkanı Oktay Ekşi, basın üzerinde sansür uygulandığını ifade ederek, "Sansür, kurumların baskılarıyla Basın İlan Kurumu’nun ceza vermesiyle uygulanıyor. Antidemokratik uygulama" dedi. Dün Ecevit ile Bahçeli’yi ziyaret eden ve Anayasa değişikliğiyle ilgili öneri-lerini ileten Ekşi, Basın Kanunu, Radyo TV’lerin Kuruluşları Hakkındaki Kanun ve TCK’nın 311 ve 312. maddelerini kapsayan paketi liderlere verdi. 
     
     Esrardan ağrı kesici 
     Bilim adamları hükümetlerin kullanımını engellediği esrarın son derece faydalı bir yönünü keşfetti. Bilim adamları, sinir zedelenmeleri, sinir dokusu sertleşmesi ve benzeri aşırı ağrılı hastalıklarda kullanılmak üzere esrar hammaddeli bir sprey geliştirdi. Dil altından sıkılan bu sprey, ilk denemelerde başarılı sonuç verdi. 21 hastadan 17’si, bu spreyi kullanmaya başladıktan sonra yaşam kalitelerinin arttığını söyledi. 
     
     Haydarpaşa et kokuyor 
     Haydarpaşa Liman İşletme Müdürlüğü’nün sahasında altı aydır bekletilen 30 ton içi çürümüş et dolu konteyner, çevreye kötü koku saçması nedeniyle şik yetlere neden oluyor. Bürokra-tik işlemlerden dolayı etlerin kaldırılamadığını belirten yetkililer, kanguru etlerinin bir iki gün içinde imha edileceğini kaydetti. 
     
     Kaçak çay operasyonu 
     Yurda yasadışı yollardan sokulan 2 ton 928 kilogram dökme çay ile 406 kilogram ceviz içi ele geçirildi. Esenler Mega Center A Blok’-taki bir depoda yurda yasadışı sokulan yabancı menşeli kuru çay ve ceviz içi bulunduğunu belirleyen Kaçakçılık ve Narkotik ekipleri Türkiye’de parekende satış fiyatı toplam 23 milyar 584 milyon lira olan çay ve ceviz içi ka-çakçılığıyla ilgisi görülen bir kişiyi gözaltına aldı. 
     
     Dafermos cezaevinde 
     İnterpol tarafından,1994’te Adriyatik Denizi’nde bir gemide ele geçirilen çok sayıda uzun namlulu silah, füze ve roketle ilgili olarak aranırken dün İstanbul’da yakalanan Yunanistan uyruklu Constantinos Dafermos 59 , İtalya’da hakkında verilen tutuklama kararının vicahiye çevrilmesi sonucu Metris Cezaevi’ne konuldu. Yunanistan’ın İstanbul Başkonsolosluğu, karara itiraz edecek. 
     



 GÜNCEL 



















</TEXT>
</DOC>
