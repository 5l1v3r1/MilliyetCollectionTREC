<DOC>
<DOCNO> 11782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/17/spor/spo02.html </URL>
<DATE> 2001/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Forvet sancısı 
</HEADLINE>
<TEXT>

Fenerbahçe’nin Rize’de yaptığı son çalışmada sakatlıkları nükseden Serhat ile Andersson antrenmanı terketti, Teknik Direktör Mustafa Denizli sıkıntıya girdi 
     YUSUF KOBAL 

     Planlar bozuldu 
     FENERBAHÇE'DE Serhat ile Andersson'un sakatlıkları Teknik Direktör Mustafa Denizli'yi zorlu Rizespor maçı öncesi sıkıntıya itti. Sarı - Lacivertliler dün Rize'ye giderken akşam yapılan son antrenmanda golcü iki futbolcu sakatlıkları nedeniyle antrenmanı bitiremedi. Serhat'ın oynamasının zor olduğu, Andersson'un ise maç öncesi bir kez daha kontrolden geçeceği belirtildi. 
     
     Rüştü oynuyor 
     HAFTA başından bu yana çalışmalara katılamayan kaleci Rüştü ise dün ilk kez antrenmana çıkarken, Rizespor karşısında forma giyebileceği açıklandı. Ogün ile Revivo da otelde dinlendi. Denizli futbolculardan kendileri için büyük önem taşıyan bu maça iyi konsantre olmalarını istedi. Rizespor karşılaşmasından sonra 11 futbolcu ise milli takımlarına gidecek. 
     
Çiçekli karşılama      Sarı - Lacivertli ekip, Trabzon havalimanında çiçeklerle karşılandı. Çaykur Rizespor yöneticisi Bayram Ali Büyük, "Rakibimize misafirperverlik örneğini sergileyeceğiz" dedi. Fenerbahçe taraftarı, takımına Rize dönüşü Kurtköy Havalimanı’nda karşılama töreni düzenleyecek. 
     
Genel Kurul toplanıyor      FENERBAHÇE'nin olağan mali genel kurul toplantısı bugün yapılacak. Acıbadem İstek Vakfı'nda saat 10.00'da başlayacak olan toplantıda yeni dönem bütçesi onaya sunulacak. Yönetim ayrıca 600 bin lira olan aidatın 20 milyon liraya çıkarılmasını önerecek. Ayrıca sosyal tesis inşaatları için borçlanma yetkisi istenecek. 
     
Ç.Rize - F.Bahçe      STAT Rize Atatürk 
     SAAT 19.00 
     HAKEM Metin Tokat 
     ÇAYKUR RİZESPOR Süleymanou - Kürşat, Oumar, Recep - Serkan, Devran, Nicolas Allicu, Ümit, Turan - Tetteh, Saffet 
     FENERBAHÇE Rüştü - Mirkovic, Mert, Mustafa - Lazetic, Johnson, Ogün, Revivo, Abdullah - Serhat Andersson , Rapajic Balic 
     TV DigiTürk Canlı 
     
14. randevu      ÇAYKUR Rizespor ile Fenerbahçe lig tarihinde bugün 14. kez karşı karşıya gelecekler. Sarı - Lacivertli takım bugüne kadar oynanan 13 maçta 7 galibiyet alırken, Rize dört kez zafere ulaştı. İlk yarıda İstanbul'da oynanan maçı Fenerbahçe 1 - 0 kazanmıştı. 
     


 SPOR 






















</TEXT>
</DOC>
