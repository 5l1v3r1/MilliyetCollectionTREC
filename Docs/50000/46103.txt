<DOC>
<DOCNO> 46103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/yazar/gureli.html </URL>
<DATE> 2001/10/10/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
"Yaşamak güzel şey be kardeşim" 
</HEADLINE>
<TEXT>

     Ataköy'de villaların önünde, yeşilin ılık bir serinlikle sarmalandığı tenha bir sonbahar yolu. Mavi gökyüzünde mutluluğun resmini çizen bulutlar, ağaçların arasında bir görünüp bir kayboluyor. Zevkle yürüyoruz. Yürüyor muyuz Hayır Yürümek çok dramatik bir olay 
     Yanımızdaki genç dost "İnsan tatmadığı zevkleri hiç özlemiyor, diyor. Örneğin ben kendimi bildim bileli sokağa çıkıp yürümeyi hiç özlemedim. Çünkü, yürümenin zevkini hiç tatmadım, bilmiyorum." 
     Anladınız herhalde yanımızdaki dost, tekerlekli sandalyedeydi. Birlikte yürüyemiyor, ama birlikte dolaşıyorduk. Otuz yaşındaydı ve otuz yıldır yürüyemiyordu. 
     "Doktor benim yaşımı öğrenince, inanamadı, şaşırdı. Çünkü bu hastalığa yakalananlar bu kadar yıl yaşayamazlarmış. Ben öldüğümde tıp tarihine geçecekmişim" diye, sanki kelebeklerin ömrünün kısalığı gibi çok doğal bir olaydan söz edermişçesine rahatlıkla, içtenlikle konuşuyordu. 
     Çok ender görülen hastalığının adı Ostoegenesis imperfect. Yani, genetik kemik dokusunda gelişme kusuru ve noksanlığı. 
     Tahmin edeceğiniz gibi, dostumuzun kemikleri gelişmediğinden, vücudu 8 - 10 yaşlarındaki bir çocuğunki kadar, ama kafatası normal bir insanınki gibi. Ve kafasının içi çoğumuzdakinden daha aydınlık. Akılcı. Sorgulayıcı. Eleştirici. Mücadeleci. Hayata ve toplumsal yaşama sımsıkı bağlı. Hayata kendi ömrünün ufak lombozundan değil, insanlığın sonsuz penceresinden bakıyor. 
     Cem Argun'un dostumuzun adı Cem Argun eksikliğini en çok hissettiği şey kültürel hayatı yeterince izleyememek, etkinliklere katılamamak. "İnsan tatmadığı zevkleri hiç özlemiyor" dediğine göre, kültürün zevkini tatmış bir kere artık en çok onu özlüyor. 
     Devlet Tiyatrosu'nun bütün oyunları özürlülere bedavaymış özürlü kimlik kartını gösteren istediği oyunu ücretsiz izleyebilirmiş. 
     "Zaten kendimiz gittiğimizde, durumumuzu görüp kimlik filan sormadan rahatlıkla içeri alıyorlar" diyor Cem ve "bir Türkiye gerçeğini" ekliyor 
     "Gelin görün ki, dört yıldır AKM'nin özürlü asansörü bozuk, çalışmıyor. Bu yüzden tiyatroya gidemiyoruz." Bu yazıdan Kültür Bakanı İstemihan Talay'ın haberi olur mu acaba 
     Sizinle paylaşmak istediğimiz daha çok şey var. Omuriliği felçlisi dostlarla geçirdiğimiz bir yarım günün sohbetini paylaşmak istiyoruz, sonraki çarşambalarda. Bekler misiniz 
     
Bir şiir      Cahit Sıtkı Tarancı 46 yıl yaşadı. Üç gün sonra 45. yıldönümü oluyor göçüp gidişinin, ama şiirleri yaşıyor 
     "Baktım ki gökyüzü baştanbaşa bulut Unut diyor o güzel günleri unut Baktım ki deniz her dalgasıyla düşman Kuşlar av peşinde balıklar pusuda Çok gerilerde kalmış çıktığım liman." 
     
     







Irak, 2 - 3 ay sonra 


Balon haber 


Pentagon’a Türk General 


Ecevit'te Özal sendromu olabilir mi 


"Askeri kuvvet" gerçeği 


Dolarlı eğitim ve dershaneler 


Program revizyon gerektirmiyor, ama... 


"Yaşamak güzel şey be kardeşim" 


Ne fazla aktif ne de ürkek 


Bir uçak dolusu dolar 


Türkiye ve yeni paylaşım masası 


Tarihin mizahı... 


ABD halkına Bin Ladin dopingi 


Tozun günahı ve masumiyeti 


Asker göndermenin faturası büyük 


</TEXT>
</DOC>
