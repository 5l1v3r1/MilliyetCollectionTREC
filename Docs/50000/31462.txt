<DOC>
<DOCNO> 31462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/yasam/yas06.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Okeye dördüncü çatıdan geldi .. 
</HEADLINE>
<TEXT>

Sürüden kaçan inek yol seviyesinin altındaki kahvehaneye düştü. Bilanço 1 yaralı, 4 şaşkın 
     METİN YILDIRIM DHA 

     Nevşehir'de, sürüden ayrılan bir inek, yoldan daha düşük seviyede bulunan bir kahvehanede okey oynayanların üzerine düştü. Avanos'a bağlı Özkonak beldesinde kahvehane işleten Atilla Yalçın, işyerindeki onarım nedeniyle, yolun alt bölümündeki boşluğa kurduğu barakada müşterilerine hizmet veriyordu. 
     Önceki gün Yakup Özkan, Hakkı Eröz, Hacı Demir ve Seyit Seyhanlı, üzeri dallarla kapalı barakada çaylarını yudumlayıp okey oynuyordu. Bu arada sürüden kaçan bir inek aniden masanın üzerine düştü. Ne olduğunu anlamadan ineğin altında kalan Ethem Şahin'in sol bacağı kırılırken, yüzü gözü de kanlar içinde kaldı. 
     



 YAŞAM 




















</TEXT>
</DOC>
