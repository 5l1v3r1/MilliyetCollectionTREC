<DOC>
<DOCNO> 16470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/16/siyaset/asiy.html </URL>
<DATE> 2001/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis’i koruyamadık 
</HEADLINE>
<TEXT>

TBMM’ye silahla girişlerin önlenmesi amacıyla, Meclis kapılarına yerleştirilmek istenen elektronik sistemi kuracak Türk firması çıkmadı. Yurtdışından firma aranıyor 
     ANKARA Milliyet 

     TBMM’nin güvenliğinin sağlanması ve silahla girişlerin önlenmesi amacıyla Meclis kapılarına kurulmak istenen elektronik sistem, Türkiye’deki teknolojinin yetersizliğine takıldı. 
     DYP Şanlıurfa Milletvekili Fevzi Şıhanlıoğlu’nun ölümünün ardından gündeme gelen elektronik kapı sistemi arayışları, sonuçsuz kaldı. "Milletvekillerinin Meclis’e silahla girdiği" eleştirilerine de son vermek isteyen Meclis yönetimi, bu amaçla 8 firmadan teklif aldı. 
     
Teknoloji yetersiz      Uzmanlar, firmaların sunduğu teklifler uygun bulmadı. Meclis’in "isteklerine" yanıt veremeyen tekliflerde, kullanılan teknoloji, "beklentilere yanıt vermekten uzak" bulundu. 
     Sunulan tekliflerde, elektronik kapı sistemlerinin bomba ve silah başta olmak üzere her türlü metalik eşyaya karşı duyarlılığı istenen ölçüde olmadığı belirtildi. 
     Amerika’ya bakılacak Yetkililer, elektronik sistem konusunda ısrarlı olduklarını belirterek, "Bu yasama yılına yetişmese de, TBMM’nin güvenliğini tam olarak sağlayacak bir düzenleme mutlaka yapılacak. 
     Ayrıca tek tük de olsa Meclis’e silahlı girişleri de önlemek zorundayız" diye konuştular. Elektronik sistem için ABD ve gelişmiş ülkelerdeki teknolojinin araştırılacağını belirten yetkililer, ancak çalışmaların şimdilik sekteye uğradığını ifade ettiler. 
     


 SİYASET 













</TEXT>
</DOC>
