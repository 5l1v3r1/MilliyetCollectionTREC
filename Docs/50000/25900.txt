<DOC>
<DOCNO> 25900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/09/yasam/yas02a.html </URL>
<DATE> 2001/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın en pahalı DAYAĞI 
</HEADLINE>
<TEXT>

Beni dövüyordu’ diyen karısı, Fiorentina Başkanı Gori’den servetinin yarısını istiyor... 
     DIŞ HABERLER SERVİSİ 

     Fatih Terim’in eski patronu, İtalyan Fiorentina futbol kulübünün başkanı, işadamı Vittorio Cecchi Gori’ye ayrı yaşadığı karısı Rita Ruzic Cecchi Gori tarafından servetinin yarısının talep edildiği bir tazminat davası açıldı. 
     41 yaşındaki Rita Ruzic, kocası Gori’yi evlilik bağına sadık kalmamak ve ev içi şiddet uygulamakla suçlayarak 2 milyar dolar 2.5 katrilyon lira istedi. 
     İtalyan Yüksek Mahkemesi’ne verilen dava dilekçesinde Cecchi Gori’nin evlilik öncesinde çift arasında yapılan bir anlaşmayı bozduğu ileri sürüldü. Dava dilekçesine göre, çift, evlilik öncesi yaptıkları bir anlaşmayla 1983’ten sonra evlilik döneminde edindikleri malların ortak mülk edinilmesini kararlaştırdı. 
     
Hastanelik etmiş      Rita Ruzic, kocasına ait New York’taki bir apartmanın 18 milyon dolarlık çatı katını, Beverly Hills, Londra ve Roma’daki evleri istedi ayrıca tazminat olarak da para cezası talep etti. Karısı, Gori’nin kendisini 1994’te dövmeye başladığını, hatta bir keresinde dayak yüzünden hastaneye kaldırıldığını da söyledi. 
     



 YAŞAM 























</TEXT>
</DOC>
