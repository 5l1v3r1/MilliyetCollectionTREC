<DOC>
<DOCNO> 4964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/yazar/okur.html </URL>
<DATE> 2001/02/01/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Sümerbank'ın "aksiyon" planı 
</HEADLINE>
<TEXT>

     İşimiz, fikri takip... 
     İşte Eti Holding’in özelleştirilmesi, Beyaz Enerji operasyonu ve santral ihaleleri, bankacılık sektörünün yeniden yapılandırılması, Sermaye Piyasası Kurulu’nun gündemindeki manipülasyon dosyaları, borsada hisse senetleri işlem gören şirketler cephesinden gelen açıklamalara. Ve hisse fiyatı hareketleri. 
     Amma velakin bugün gündemimizde yeniden bankalar var. 
     Capital dergisinin bu ayki sayısında Ahu Parlar’ın Massachussetts Institute Of Technology MIT ’de ders veren profesör olan Rudiger Dombusch ile yaptığı söyleşiye dikkat istiyoruz. Özellikle "Latin Amerika" ülkeleri konusunda çok deneyimli olan Dombusch, "Türkiye’nin birdenbire krize girmesine neden hayret ediliyor ki..." deyip bakınız neler söylüyor 
     "Türkiye de, Brezilya gibi daima zor durumda olanlar sıralamasında yer aldı. Kriz olasılığı taşıdı. Finansal yapı öyle ki, kötü bilançoları olan bir sürü bankanız var. Ve rezervlere oranla çok sayıda kısa vadeli borçlara sahipsiniz. Bu şartlar altında her şey kriz yaratabilir. Türkiye, rezervlere oranla kısa borçlar ve bankaların bilançoları göz önüne alındığında en kırılgan ülke. Almanız gereken ders bundan sonra bilançoyu temizleme ve kısa vadeli borç edinmeme konusunda daha fazla dikkat harcanması..." 
     Analiz çok önemli. Ve Fon’ndaki 11 bankadan 10’unun satışı konusunda izlenecek prosedürde... 
     Gerçi, Bankacılık Düzenleme ve Denetleme Kurumu’nun "Etibank" ile ilgili olarak nasıl bir yol izleyeceğini bilmiyoruz. Sizin de "ne demek istiyorsunuz " sorusunu sormamanızı... Hepimiz biliyoruz ki burası Türkiye, kafanızın bir köşesine yazın... Fakat bugün gündemimize, "5 bankalı" Sümerbank’ı almak istiyoruz. Sümerbank, şimdiden "dokuz kocalı Hürmüz" muamelesi görmeye başladı. Biz, öncelikle Esbank’la ilgili küçük bir hatırlatmayı bir kez daha yapalım istiyoruz. 
     
     Satış operasyonları 
     Esbank yönetimi, 1999 temmuz başında Hazine’ye bir dosya göndermişti. Bir Türk bankası ile ortak olacaktı. Hazine, bu dosyanın kapağını bile açmadı... Altı ay sonra bankaya el konuldu. Derdimiz, bu sürede bürokrasi - siyasetçi cephesinde nasıl diyaloglar yaşandı, onu aktarmak. 
     Gelelim Sümerbank’a... Egebank, Yurtbank, Yaşarbank, Bank Kapital. Tümü "Sümerbank" şemsiyesi altında birleştirilecek. Gerçi Güngör Uras, bu birleşme operasyonunu "tedrici tasfiye" olarak aktardı ya, biz bunun dışında neler yapılıyor, onu yazalım istiyoruz. 
     Sümerbank’ın yönetim kurulu başkanı elbette Tevfik Altınok. Yardımcısı ise Tansu Polatkan olacakmış. Ya bankanın genel müdürlük koltuğuna kim oturacak Düşünülen isim Egebank’ın Genel Müdürü Cevdet Erkanlı. 
     Ama tartışmalar daha da heyecanlı. Öyle ya, bu bankaların toplam şube sayısı 307. Çalışan sayısı ise 6901. Ve şube sayısının kaça ineceği çok önemli. Banka çalışanları açısından bakıldığında, konu, "iş ve aş meselesine" gelip dayanıyor. 
     Diyorlar ki Sümerbank’ın şube sayısı 125’e inecek. Ve Egebank bünyesinde kurulmuş olan 45 tane tahsilat bürosunun sayısı da 9 olacak. Fakat personel konusuna gelindiğinde, herkes kara kara düşünüyor. Çünkü IMF cephesinden topyekün tasfiye önerisi gelmişti. O yüzden bankaların ortak başkanı Tevfik Altınok ve Zekeriya Temizel’in baş başa yaptığı bu görüşmelerden nasıl bir sonuç çıkacak 
     Bir yanda banka bilançoları, bir yanda satış operasyonları, bir yanda da çalışanları. Galiba yakında çoğuna "kusura bakmayın" diyecekler. Tabii ki birleşmeyle ve bankaların iştirakleriyle ilgili bir "aksiyon" planı var. Ve bu bankaların ortak yönetiminde de "aksiyon" var. Danışman profesör Çelik Kurdoğlu istifa etti. 
     Haydi hayırlısı... 
     
     





Yılanın başı 


Dört oyuncu 


Karneler rehin... 


'Kürsüyü işgal edeceğiz' dediler 


Tamam abi devam et 


Bindik bir alamete gidiyoruz kıyamete mi .. 


TV haberciliği Yalnız erkekler için 


Ben Davos'ta yaşarken 


Türkiye'm eyvah 


"Parliamentum" yaralı 


Ermeni meselesi 


Ankara'nın çöküşü Yılmaz'ın "SOS"i 


İt ürür, kervan yürür... 


Sümerbank'ın "aksiyon" planı 


Bugün 1 Şubat 


Sen saygın değilsen... 


İçtüzük cinayeti 


Sigorta yapılacak 


8.206 evde "aş tenceresinde" "dert kaynıyor 


</TEXT>
</DOC>
