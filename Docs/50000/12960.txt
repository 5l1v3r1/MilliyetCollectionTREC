<DOC>
<DOCNO> 12960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/25/siyaset/siy05.html </URL>
<DATE> 2001/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
16 Fazilet’li için PKK’ fezlekesi 
</HEADLINE>
<TEXT>

"Düşenceye Özgürlük - Herkese" kampanyasına katılan milletvekilleri PKK’ya yataklıktan suçlanıyar 
     ANKARA Milliyet 

     Şanar Yurdatapan’ın "Düşünceye Özgürlük - Herkese" kampanyasına katılan 16 FP’li milletvekili hakkında dokunulmazlıklarının kaldırılması istemiyle hazırlanan fezlekeler, Başbakanlık kanalıyla TBMM Başkanlığı’na sunuldu. 
     Çeşitli konuşma ve yazıları nedeniyle hapis cezasına çarptırılan HADEP Genel Başkanı Murat Bozlak, İHD eski Başkanı Akın Birdal, YDP eski Genel Başkanı Hasan Celal Güzel, Eşber Yağmurdereli ve RP eski Genel Başkanı Necmettin Erbakan’ın, suça konu olan yazı ve konuşmalarının altına imza atan FP’li milletvekillerinin yargılanması süreci başladı. Sanatçı Yurdatapan’ın düzenlediği kampanya kapsamında hazırlanan kitaba imza atan 16 milletvekili hakkında İstanbul DGM Başsavcılığı’nca hazırlanan fezlekeler, Adalet Bakanlığı’na, buradan da Başbakanlık’a gönderildi. Başbakanlık da, milletvekillerinin dokunulmazlıklarının kaldırılması istemiyle hazırlanan fezlekeleri, geçtiğimiz günlerde TBMM Başkanlığı’na gönderdi. 
     
PKK’ya yardım yataklık      Fezlekelerde, milletvekillerinin suçları da, Bozlak, Birdal, Güzel, Yağmurdereli ve Erbakan’ın işlediği suçların aynısı olarak gösterildi. Buna göre, milletvekilleri, Bozlak’ın mahkum olduğu "PKK’ya yardım yataklık", Güzel, Birdal ve Erbakan’ın mahkum olduğu, "Halkı din mezhep farkı gözeterek kin ve düşmanlığa tahrik", Yağmurdereli’nin mahkum olduğu, "Bölücü propaganda" suçlarını, bu kişilerin yazı ve konuşmalarına imza attıkları için işlemiş sayıldı. 
     
Sadece düşündük’      Hakkında fezleke hazırlanan milletvekillerinden FP’li Mehmet Bekaroğlu, kendi başvurularıyla bu fezlekenin hazırlandığı belirtirken, "Biz düşüncenin suç olduğuna inanmıyoruz. Bu nedenle imzalarımızı verdik" dedi. Hakkında fezleke hazırlanan milletvekillerinin isimleri şöyle 
     "Yahya Akman, Sacit Günbey, Niyazi Yanmaz, Mustafa Kamalak, Mustafa Geçer, Dengir Mir Mehmet Fırat, Latif Öztek, Eyüp Fatsa, Ali Gören, Zeki Ünal, Zeki Çelik, Yasin Hatipoğlu, Mehmet Bekaroğlu, Fetullah Erbaş, Ergun Dağcıoğlu, Ali Oğuz." 


 SİYASET 

















</TEXT>
</DOC>
