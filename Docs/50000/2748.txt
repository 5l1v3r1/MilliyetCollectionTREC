<DOC>
<DOCNO> 2748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/yasam/yas04.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Günde 3 öğün, tok karnına Viagra veriyorlar ama ... 
</HEADLINE>
<TEXT>
İşkence mağduruna Viagralı tedavi 
İşkence nedeniyle erkekliğini’ yitiren Hasan Irmak’a bir ay boyunca Viagra tedavisi uygulandı. Ancak Irmak bana mısın’ demedi 
     DİYARBAKIR ANKA 

     Her şey Diyarbakır’da geçimini berberlik yaparak sağlayan 7 çocuk babası Hasan Irmak’ın gözaltına alınmasıyla başladı. Irmak, gözaltında işkence gördüğünü ve erkekliğini yitirdiğini ileri sürerek İçişleri Bakanlığı aleyhine toplam 100 milyar liralık tazminat davası açtı. Bir taraftan da kaybettiği erkekliği tıp yardımıyla aramaya koyuldu. Hasan Irmak’a Viagra tedavisi’ uygulandı ancak bu da çare etmedi. 
     
     8 saat indiremediler 
     İşkencenin etkilerini, "Hayalarım sıkılarak işkence gördüğüm için erkekliğimi yitirdim. Yani penisim sertleşmiyor" sözleriyle anlatan Irmak, kendisini Viagra ile tedavi etmeye çalışan ürolog Abdullah Gedik’in de sonuç alamadığını belirtti. 
     Irmak şunları söyledi "Doktorlar bana bir iğne yaptı. İğne penisi sertleştiriyor 2 saat içinde normal hale dönüyor. Ancak 8 saat geçti benim penis inmedi. Uzmanlar bunun tehlikeli olduğunu söylediler. Bu erkekliğimi tamamen yitirdiğim anlamına geliyormuş. Şimdi psikolojim tamamen bozuk. Ellerim titrediği için berberliği bile beceremiyorum. Müşterilerimi de kaybediyorum. Hayatım alt üst oldu. " 
     
     Durumu vahim’ 
     Ürolog Ahmet Gedik ise şöyle konuştu "Penise ereksiyon iğnesi yaptık, 8 saat inmeyince başka bir iğneyle indirdik. Bu çok vahim. Viagra da sonuç vermedi. Hastayı psikiyatriste gönderdim. Umarım bu sonuç verir. Aksi durumda yeniden Viagralı tedavi uygulayacağım." 
     


 YAŞAM 






















</TEXT>
</DOC>
