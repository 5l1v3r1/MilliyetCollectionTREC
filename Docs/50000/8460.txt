<DOC>
<DOCNO> 8460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/23/guncel/gun03.html </URL>
<DATE> 2001/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanlış karanlığın peşindeler 
</HEADLINE>
<TEXT>

Meclis’teki garajın aydınlatılmaması yüzünden meydana gelen kazalar yüzünden kadın vekiller dayanışma içine gittiler. DSP’li Yücel Erdener, kazazede Oya Akgönenç’i arayarak "Karanlıkları aydınlatalım " dedi 
     ABDULLAH KARAKUŞ Ankara 

     TBMM garajının yeterli ölçüde aydınlatılmaması nedeniyle kaza geçirerek rapor alan FP’li Oya Akgönenç’e kadın milletvekillerinden destek geldi. DSP’li Yücel Erdener, Akgönenç’i arayarak, "Bu konunun hassasiyetle üzerine gidelim. Karanlıkları aydınlatalım" dedi. 
     Meclis’teki karanlık kazalar kadın milletvekilerinin dayanışmasını sağladı. Akgönenç, TBMM Başkanlığı’na, garajdaki ışıkların artırılması için yazı hazırlarken, yardımına DSP’li kadın vekil Erdener koştu. Akgöneç’i evinden arayarak "Geçmiş olsun" diyen Erdener, "Neden oldu. O karanlık noktalara mutlaka bir şey yapılması lazım. Konunun üzerinde hassasiyetle duralım" dedi. Akgönenç’i arayan Meclis Başkanvekili Vecdi Gönül de, şikayetin yazılı başvuruyla bildirilmesinin yararlı olacağını belirterek, konuyla ilgilenilmesi gerektiğini kaydetti. 
     
     MHP’linin oğlu da düşmüş 
     MHP’li Aydın Gökmen’in oğlunun da garajda aynı noktada düştüğü öğrenildi. Akgönenç, "Doktorlar da garaj kazalarının arttığını söyledi. Konuyla ilgili küçük sıyrıklar için sürekli başvuru oluyormuş. Bunun göz göre göre olmaması ve bir önlem alınması gerekiyor" diye konuştu. 
     


 GÜNCEL 

















</TEXT>
</DOC>
