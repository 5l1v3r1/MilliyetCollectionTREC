<DOC>
<DOCNO> 13858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/31/ekonomi/eko06.html </URL>
<DATE> 2001/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, nisan ayında piyasaları ihaleye boğacak 
</HEADLINE>
<TEXT>

Nisanda 5 ihale düzenleyecek Hazine, piyasadan toplam 2 katrilyon 10 trilyon lira borç alacak 
     EKONOMİ SERVİSİ 

     Hazine, 1.4 katrilyon lira iç, 1.4 milyar dolarlık dış borç için beş ihale açacağını duyurdu. 3,4,6 ve 8 aylık 5 ihaleyle Hazine, 2 katrilyon 10 trilyonluk borçlanma gerçekleştirecek. 
     Tek fiyat ihale sistemine göre yapılacağını duyuran Hazine 24 Nisan’da yapılacak 3 ay vadeli bono ihalesinin 25 Temmuz 2001 vadeli değişken faizli tahvil için referans faizi olacağı ve bu ihalede ortalama satış yapılmayacağı bildirildi. 
     En yüklü iç borç 25 Nisan’da 1 katrilyon lira olacak. Dış borçlarda en yüklü ödeme ise 13 Nisan’da 955 milyon dolar olacak. 
     
Halk da bono alabilir’      Bu arada Hazine, vatandaşların da ihalelerine katılabileceğini açıkladı. İhaleye katılmak için en düşük 250 milyon lira olduğunu bildiren Hazine, teklif vermenin daha da kolaylaştırılacağını ifade etti. 
     Açıklamada, katılanların dönem sonunda elde etmek istedikleri getiriyi temsil eden faizi ihale günü Merkez Bankası şubelerine iletmeleri, katılımcıların teklif ettikleri miktarın yüzde 1’ini ihaleden önce teminat olarak Merkez Bankası’na yatırmak zorunda oldukları kaydedildi. 
     


 EKONOMİ 


















</TEXT>
</DOC>
