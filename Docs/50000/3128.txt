<DOC>
<DOCNO> 3128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/son/sontur08.html </URL>
<DATE> 2001/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP'nin Heybeliada toplantıları başladı 
</HEADLINE>
<TEXT>

     CHP Genel Başkanı Deniz Baykal, her ay Heybeliada'da yapılacak toplantıların ilkinde bilimadamları, gazeteciler, sanatçılar ve işadamlarıyla biraraya geldi. 
     Baykal, toplantıya katılmak için CHP Genel Başkan Başdanışmanı Bülent Tanla, İstanbul İl Başkanı Ali Topuz ve diğer katılımcılarla birlikte Bostancı'dan ''Kınalı-Varan'' adlı tekneyle Heybeliada'ya geldi. 
     Halki Palas Oteli'nde basına kapalı olarak gerçekleştirilen toplantı öncesinde basın mensuplarının sorularını yanıtlayan Baykal, toplantılarla, toplumun değişik kesimlerinde önemli çalışmalar yapan aydınları biraraya getirmek ve onlarla serbest bir çalışma ortamında konuşmak istediklerini söyledi. 
     Özel bir gündemle, programlı bir çalışma yapmak üzere biraraya gelmediklerini ifade eden Baykal, toplantının belli bir hedefinin olmadığını kaydetti. 
     Baykal, toplantıda daha çok dinleyici olmayı düşündüğünü belirterek, ''Sadece birbirimizi daha yakından tanımak, herkesin kendi dünyasında önemli saydığı gelişmeler hakkındaki değerlendirmelerini, düşüncelerini almak ve birbirimizden yararlanma amacına yönelik bir buluşma'' diye konuştu. 
     
     



</TEXT>
</DOC>
