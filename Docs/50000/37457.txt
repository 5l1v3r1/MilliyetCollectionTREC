<DOC>
<DOCNO> 37457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/son/sonspo20.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe antremanında kıran kırana çift kale 
</HEADLINE>
<TEXT>

     Fenerbahçe, İstanbulspor ile yapacağı lig maçının hazırlıklarını, tek antrenmanla sürdürdü. 
     Teknik direktör Mustafa Denizli yönetiminde, Samandıra Tesisleri'nde gerçekleştirilen idmanda futbolcular, pas çalışmasının ardından çift kale maç yaptı. 
     A Milli Takım kampından dönen Ümit Özat, Abdullah, Rüştü ve Ogün, dinlenmeden bugünkü antrenmana katıldı. 
     Futbolcuların hırslı oldukları gözlenen antrenmanda, çift kale maç oldukça çekişmeli geçti. 
     Antrenmana, milli takımlarından henüz dönmeyen Lazetiç, Zoran Mirkoviç ve Rapaiç ile Ümit Milli Takım'da bulunan Serhat katılmadı. Bu oyuncuların bu akşam İstanbul'a geleceği ve yarınki idmanda yer alacakları bildirildi. 
     Fenerbahçe, İstanbulspor maçı hazırlıklarını, yarın yapacağı tek antrenmanla sürdürecek. 
     
     







</TEXT>
</DOC>
