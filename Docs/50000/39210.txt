<DOC>
<DOCNO> 39210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/27/son/sondun09.html </URL>
<DATE> 2001/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız çiftçiler genetik mısır üretilen tarlaları işgal etti 
</HEADLINE>
<TEXT>

     Fransa'da bir grup militan çiftçi, ülkenin güneydoğusunda yer alan Montelimar kasabasında genetik yolla mısır üretilen tarlaları istila etti. 
     Fransız Çiftçiler Federasyonu'na üye yaklaşık 150 kişi, genetik yolla üretim yapılan tarladaki mısırları tahrip etti. 
     Kızgın çiftçiler, genetik yolla üretilen tarım ürünlerinin insan sağlığı için tehlike oluşturduğunu belirterek, bu tür üretime derhal son verilmesini talep ettiler. 
     Fransa'nın dünyaca ünlü Çiftçiler Federasyonu Başkanı Jose Bove, geçtiğimiz yıl yine genetik yolla pirinç üretimini protesto etmek için Monptpellier kenti yakınında bir tarlayı tahrip etmek suçundan 10 ay hapis cezasına mahkum olmuştu. 
     Dünya çapında küreselleşme karşıtı gösterilerin öncülüğünü yapan Bove'nin cezası, daha sonra tecil edilmişti. 
     
     







</TEXT>
</DOC>
