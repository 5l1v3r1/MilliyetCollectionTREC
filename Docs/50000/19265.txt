<DOC>
<DOCNO> 19265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/ekonomi/eko15.html </URL>
<DATE> 2001/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancılar siyasi desteği sordu 
</HEADLINE>
<TEXT>

     Devlet Bakanı Kemal Derviş, yabancı piyasalardaki özel finans kuruluşlarının Türkiye’ye destek sağlama konusunda umutlu olduğunu belirtirken, herkesin Program zamanında uygulanacak mı Aksama olur mu ’ sorusunu yönelttiğini, siyasi desteği sorguladığını söyledi. 
     ABD dönüşü, Frankfurt’ta Deutschebank Yönetim Kurulu Başkanı Rolf Breuer ve Merkez Bankası Başkan Yardımcısı Jürgen Stark ile görüşen Derviş, gazetecilerin soruları üzerine, bundan sonra Türkiye’de, dikkatlerini özel sektör ile bankacılık üzerine yönlendireceklerini belirtti. 
     Derviş şunları söyledi "Faizler düşüyor. Ama şu andaki durumdan da henüz memnun değiliz. Enflasyonu 2002’de yüzde 20’nin altına, 2003’te de tek haneliye indirmemiz ve dünya ekonomisinin güçlü, saygın, bunalımlardan uzak ülkesi haline gelmemiz gerekiyor. Hem içerideki, hem de dışarıdaki sermayenin gelip iş alanı açması bizim için çok önemlidir. Neticede, Türkiye’nin önündeki en büyük sorun işsizliktir. Bugünkü aşamada bunalımdan çıkmak üzereyiz, ama esas sevindirici olayları, yazdan itibaren göreceğiz. 
     
     Programı beğendiler 
     Alman işadamlarının ekonomik program hakkında ne düşündüklerini soran bir gazeteciye Derviş, şu yanıtı verdi 
     "Herkes programdan çok memnun. Kaynağın, resmi kanaldan IMF gelmesi ve miktarının belli olması nedeniyle ve piyasaları rahatlatacak olması nedeniyle de memnunum. Özel sektör her zaman k r etmek ister. Program vasıtasıyla hem finansal alanda, hem de reel ekonomiye, dış yatırımcının gelmesini bekliyoruz. Ama herkes şunu soruyor Program zamanında uygulanacak mı Aksama olur mu ’ bu konuda kendilerine güven vermeye çalışıyoruz. İkili ilişkilerin yanında Almanya’da, bankalarla da görüştük. ’’ 
     



 EKONOMİ 


























</TEXT>
</DOC>
