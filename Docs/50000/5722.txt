<DOC>
<DOCNO> 5722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/spor/spo02.html </URL>
<DATE> 2001/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir yıldız doğuyor 
</HEADLINE>
<TEXT>

Yılmadı, çalıştı. Dereağzı’ndan çıkmadı. Sonunda hedefine ulaştı 
     Yusuf Kobal 

     Denizli ısrarla istedi 
     TEKNİK Direktör Mustafa Denizli ısrarla istedi onu... Sezon başında yöneticilerle yaptığı görüşmede Almanya İkinci Lig takımlarından Karlsruhe’de oynayan Serhat’ı ille de istediğini söyledi. İsim yapmış, yıldızları transfer etmek isteyen Fenerbahçe için bu iş kolaydı. 1 milyon 900 bin mark harcandı, Serhat alındı. Genç Milli Takım’da da görev alan, Karlsruhe’nin alt yapısında altı yıl oynayan Serhat, artık Fenerbahçe’deydi. 
     
     Yılmadı, sabırla bekledi 
     TANINMIYORDU... Kısa zamanda kendini tanıttı. İdmanlarda alkışlandı, attığı gollerle izleyenleri etkisi altına aldı. Serhat, Samandıra Tesisleri’ne kendini hapsetti, burnunu dışarı çıkarmadı. Uzun süre forma şansı bulamadı ama yılmadı. Bekledi. Sabırla bekledi. "Bir gün şans bana da gülecek" dedi, fırsatı yakaladığı anda da iyi değerlendirdi. O kadar yıldız arasında sivrilmek elbette ki büyük başarıydı. 
     
     Ve sevindi, sevindirdi 
     ŞİMDİ Fenerbahçe Kulübü Başkanı Aziz Yıldırım ve arkadaşları mutlu Sarı - Lacivertli camiaya genç bir golcü armağan ettikleri için. Teknik Direktör Mustafa Denizli gururlu böylesine bir yeteneği Almanya’dan transfer ettirdiği için... Ve Türk futbolu umutlu geleceği parlak bir yıldızı kazandığı için. Evet bir yıldız doğuyor. Serhat, futboluyla ve de golleriyle taraflı, tarafsız herkesin alkışını hakederek alıyor. 
     
     Balic’i solladı 
     Ediz Sırapınar 

     LİGİN ilk yarısında fazla şans bulamadı Serhat... Ama Andersson’un sakatlanması, Balic’in de Denizli ile arasında kriz yaşaması, onu yarattı. Sarı - Lacivertli takıma 1 milyon 900 bin marka 618 milyar lira mal olan Serhat, bir yıl kiralık oynaması karşılığında 3 milyon dolar 2 trilyon lira harcanan Balic’i solladı. Serhat toplam 473 dakika oynama şansı bulurken, 6 gol attı. Balic ise 1219 dakikada 4 golde kaldı. 
     
Ne dediler ..      Bizi mahçup etmedi 
     "TRANSFER ettiğimiz zaman zaten ona güveniyorduk. Bizi mahçup etmedi. Kendini Almanya’daki hazırlık maçlarında gösterdi. Teknik açıdan güvenildi. Hoca bizden ısrarla transfer istemedi. Çünkü Serhat’a güveniyordu." 
Mahmut Uslu - Asbaşkan 

     Daha iyi olacak 
     "ONU diğer oyunculardan ayırmak istemem ama takıma uyum sağladı. Hamuru iyi, Türk futbolu bir yıldız kazanıyor. İstikbal vadediyor, iyi bir futbolcu. Özel hayatına dikkat eder ve çalışırsa daha da başarılı olur." 
Murat Özaydınlı - Asbaşkan 

     Futbolu ile büyüyor 
     "NE mutlu bize ki Serhat gibi bir golcüye kavuşuyoruz. Futbolu ile büyüyor Serhat. Fenerbahçe’nin istediği, uzun yıllar yararlanabileceği ve hizmetini alabileceği bir golcü. Tecrübe kazanarak daha da iyi olacak" 
Ogün Temizkanoğlu - Kaptan 

     Takıma uyan başarır 
     "SERHAT ve diğer futbolcularımdan beklentilerim tam anlamıyla gerçekleştiği zaman yine tartışırız. Birey birey futbolcuları değerlendirmekten yana değilim. Takım oyununa uyum sağlayan futbolcular başarılı olur" 
Mustafa Denizli - Teknik Direktör 

     Sürpriz değil 
     "YETENEKLİ bir oyuncu. Kaldı ki performansı bizim için sürpriz değil. Türk futboluna uzun yıllar hizmet edecek bir yetenek. Genç Milli Takım’a geldiği zaman yukarıya çıkacağını biliyorduk. Sessiz, sakin ve oldukça efendi." 
Raşit Çetiner - Ümit Milli Takım hocası 

Serhat’ın karnesi Maç Süre Gol Kocaeli 14 İst.Spor 27 - G.Birliği 21 - Siirt Jetpa 56 - Beşiktaş - - Y.Yozgat 4 1 Antalya - - Ç.Rize - - Adana - - Denizli 7 1 Ankaragücü 14 - G.Antep 45 1 Trabzon 22 - G.Saray - - Erzurum 7 - Bursa - - Samsun 77 - Kocaeli 90 1 İst.Spor 89 2      
     
Balic’in karnesi Maç Süre Gol Kocaeli 90 İst.Spor 83 - G.Birliği 69 - Siirt Jetpa 58 - Beşiktaş 61 - Y.Yozgat 90 - Antalya 90 - Ç.Rize 90 - Adana 67 - Denizli 45 1 Ankaragücü 76 1 G.Antep 90 - Trabzon 75 2 G.Saray 87 - Erzurum 90 - Bursa 45 - Samsun 13 - Kocaeli - - İst.Spor - -      
     
Keyifli maç olacak’      FENERBAHÇE Teknik Direktörü Mustafa Denizli, "Çarşamba günü keyifli bir maç olacak. Fenerbahçe olarak güzel oynayacağız. Turu geçeceğimize inanıyorum" dedi. Sakatlıkları bulunan Rüştü, Serhat, Rapajic, Ogün ve Revivo tedavi oldu. Balic ise idmana katıldı. 
     
İsveç’ten müjde      FENERBAHÇE’de sakatlığı nedeniyle İsveç’te tedavi olan Andersson’dan müjdeli haber geldi. Andersson’un düz koşulara başladığı, doktorunun tavsiyesiyle de ayağını güçlendirmek için bisiklete bindiği belirtildi. Bugün Göteborg’da yeni bir kontrolden geçecek olan Andersson muayene sonuçlarına göre önümüzdeki günlerde Türkiye’ye dönecek. 
     
Bilete hücum      FENERBAHÇE ile Galatasaray arasında yarın oynanacak Türkiye Kupası yarı final maçının biletleri satışa çıktı. Biletlere büyük ilgi olduğu belirtildi. Biletlerin numaralı tribün 15 milyon, maraton tribün 7.5 milyon, kale arkası tribün ise 3 milyon liradan satışa sunulduğu bildirildi. Galatasaray taraftarlarına bin 500 bilet ayrıldı. 
     
Hedef Galatasaray      Fenerbahçe, Galatasaray maçının hazırlıklarına dün akşam başladı. Sarı - Lacivertliler antrenman sonrası kampa girdi. Fenerbahçe bugün yapacağı son taktik antrenman ile dış dünyaya kapılarını kapayacak. Teknik Direktör Mustafa Denizli sakat oyuncuların tedavi olduğu için katılmadığı dünkü antrenmanda futbolcularına fazla yüklenmedi. 
     
Revivo’ya övgü      FENERBAHÇE kaptanı Ogün, Revivo’yu son iki maçın yıldızı ilan etti. Ogün, Ankaragücü ve İstanbulspor maçlarında Revivo’nun takımın en iyisi olduğunu söyledi. Yedek kalmanın kendisine zor geldiğini belirten Ogün, "İstanbulspor maçından sonra arkadaşlarım benimle alay etti. Formamı alınca ben de onlarla dalga geçeceğim. Şaka bir yana, belimdeki sakatlık sürüyor" dedi. 
     
Emniyet’te derbi alarmı      DERBİ maçı öncesi İstanbul polisi de alarma geçti. Gayrettepe’deki Asayiş Şube Müdürlüğü’nde her iki kulübün temsilcilerinin de katılımıyla dün bir toplantı yapıldı. 1.5 saat süren ve kulüplerden yardımcı olmaları istenen toplantıda alınan kararlar şöyle sıralandı 

</TEXT>
</DOC>
