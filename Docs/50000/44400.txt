<DOC>
<DOCNO> 44400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/son/sontur03.html </URL>
<DATE> 2001/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da huzur operasyonu..355 kişi gözaltında 
</HEADLINE>
<TEXT>

     İstanbul'da düzenlenen huzur operasyonlarında, çeşitli suçlardan aranan, kimliklerini ibraz edemeyen ve durumlarından şüphelenilen toplam 355 kişi gözlem altına alındı. 
     Emniyet Müdürlüğü Basın Protokol ve Halkla İlişkiler Şube Müdürlüğü'nden yapılan açıklamaya göre, kentte dün gece 22.00 ile 01.00 saatleri arasında, ''Önleme 34 Huzur A Planı'' adı verilen 
     uygulamalar gerçekleştirildi. 
     Uygulamalarda, çeşitli suçlardan aranan, kimliklerini ibraz edemeyen ve durumlarından şüphelenilen 355 kişi gözlem altına alınırken, 4 adet ruhsatsız tabanca, 1 adet yivli tüfek ve 51 kilogram esrar ele geçirildi. 
     Aynı uygulamalarda, 32 umuma açık yer, dernek ve lokal hakkında da yasal işlem yapıldı. 
     Trafik uygulamalarında ise 61 araç trafikten men edilirken, 21 alkollü ve 8 ehliyetsiz sürücü yakalandı. 
     Uygulamalarda, kurallara uymayan sürücülere de toplam 13 milyar 396 milyon 211 bin lira tutarında para cezası kesildi. 
     






</TEXT>
</DOC>
