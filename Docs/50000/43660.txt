<DOC>
<DOCNO> 43660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/23/yazar/zbirand.html </URL>
<DATE> 2001/09/23/ </DATE>
<TIME>  </TIME>
<AUTHOR> M. Ali Birand  </AUTHOR>
<HEADLINE>
"Türkiye bizi seçti" 
</HEADLINE>
<TEXT>

     Washington - Amerika, Ankara’dan aldığı yanıttan "bu aşamada" çok memnun. 
     ABD Dışişleri Bakan Yardımcısı Mark Grossman ile bakanlıkta çok uzun bir söyleşi yaptım. Grossman’a göre, Türkiye Başkan Bush’un çağrısına yanıt verdi ve "Sizinle birlikteyiz" mesajını yolladı. 
     Türkiye’den kaynaklanan resmi ve resmi olmayan kamuoyu tepkilerinin Washington’da sevinç yarattığına dikkat çekti. 
     "Türkiye bizi seçtiğini gösterdi. Zaten, Türkiye gibi terörden çekmiş bir ülke şimdi terörle mücadelede taraf olmayacakta ne zaman olacaktı .. Terörün ne kadar korkunç ve yıkıcı olduğunu en iyi bilen ülke Türkiye’dir... Şimdi Türk halkı etrafına, gelinilen noktaya bakıp, ah işte dünya bizim yıllardır söylediklerimize geldi, demekte çok haklı" dedi. 
     Grossman "Türkiye olaydan hemen sonra, lütfen bize neler yapabileceğimizi söyleyin dedi. Biz de teröre karış koalisyona katılmasını istedik, Türkiye hemen kabul etti. Türkiye’den bir şey istemedik" derken bir noktaya özellikle dikkat çekti 
     "Unutmayın ki, bu olay sadece ABD’ye karşı değil. Olayda Türkler de öldü. Yani yapılan katkı, genelde terörden kurtulmaya yöneliktir. Bundan dolayı, bu konuda bize Türkiye’den daha yakın başka bir ülke olabilir miydi " 
     
     Sıra Orta Doğu’ya gelince ne olacak 
     ABD Dışişleri Bakan Yardımcısı’na, Afganistan’a karşı beklenen ilk harekattan sonra, ikinci aşamaya geçildiği zaman, yani İran-Irak-Suriye-Libya-Sudan paketine sıra geldiğinde, Türkiye’nin aynı heyecanı gösterip göstermeyeceğini sorduğumda, nüanslı yanıt aldım 
     "... Her ülkenin çeşitli katkıları olacak. Kimi açık destek verecek, kimi açıklamadan yardım yapacak, kimi askeri harekata katılacak. Türkiye, bütün ülkelerden istenen destek listesiden hangisine katılacaığına kendi başına karar verecek. Kimse kimseyi zorlamıyor ve zorlamayacak." 
     Grossman, zaman içinde Türkiye’den, duruma göre başka şeyler de istenebileceğini ve buna da yine Ankara’nın karar vereceğini söyledi. 
     Grossman hem Türkiye’ye güveniyor, hem de terörle mücadelenin Türkiye’nin çıkarlarına uygun düştüğünü bildiği için, Ankara’dan çatlak ses çıkmasını beklemiyor. 
     Şu sırada kimse ilerisini tam göremiyor. 
     Önce Taliban sorunu düşünülüyor. 
     Sonrası, sonra düşünülecek. 
     
ABD, artık Kıbrıs’ı düşünecek durumda değil      Washington’un her konuda gündemi değişti. İç politikalardaki öncelikler artık yok. 
     Uluslararası ilişkilerde de durum aynı. 
     Türkiye açısından bakılacak olursa, bütün uzmanların ortak görüşleri, Washington’un bundan böyle Kıbrıs konusunda eski duyarlılığını ve çözüm bulunması ısrarını göstermeyeceği şeklinde. 
     Dışişleri Bakanlığı’nı yakından izleyenler olsun, bakanlığın yetkilileri olsun, aynı noktada buluşuyorlar "Şu aşamada Kıbrıs artık gündemimizde değil. Bu konuyu Avrupa Birliği’ne bırakacağız. Katkımız olursa, devreye gireriz." 
     Avrupa Birliği’nin de, Türkiye’yi batıdan uzaklaştıracak ve Kıbrıs’ın fiilen bölünmesine yol açıp, bölgede yeni çatışmalar, hiç değilse dengesizlikler yaratacak adımlar atmaya kalkması güç görülüyor. 
     Hem Brüksel hem de Washington’da konuştuğum yetkililer ilk defa "Kıbrıs sorununun çözümü bu ortamda biraz ertelense iyi olur" demeye başladılar. 
     Bu konuya ilerde daha ayrıntılı şekilde gireceğim. 
     
Türkiye iyi savaşçı kötü demokrattır      Bir okuyucum dikkatimi çekti. 
     Yolladığı mail’de "Biz Türkler iyi savaşırız da, iş insan haklarına ve demokrasiye gelince sınıfta kalırız" diyordu. 
     Düşünürseniz, çokta yanlış bir saptama değil. 
     Baksanıza her yerde ve her fırsatta kavga eden bir toplumuz. Basit bir araba kazası olur. Kazanın harcamalarını sigortası ödeyecektir. Krokilerin çizilip, polis raporunu beklerken dahi, bakarsınız sürücüler birbirlerine girmiş, taşlı sopalı kavga ediyorlar. Adliyelerdeki duruşmalar ayrı bir alem. 
     Bu kavgacılığımız dış politikamıza da yansımıştır. Hangi ülke ile görüş ayrılığına düşsek, bir süre sonra askere çağrılar başlar. Müzkere yerine, sorunları silahla çözme eğilimimiz vardır. 
     Okul sıralarından itibaren, kavga unsuru toplumun her kesitini kaplamıştır. Tartışmak yerine kavga etmek, sanki tabiyatımıza daha uygunmuş gibi gelir. 
     Demokrasi ve insan haklarına gelince sınıfta kalırız. "İnsan hakkı" denen unsurun eğitimde yeri olmadığı için, çocuklarımız "hak" diye bir şey tanımadan büyürler. Evde dayak yiyerek geçen yıllar, insanlarımızın insan hakkıyla tanışmasını önler. İş demokrasiye gelince de sınıfta kalırız. 
     Başkasının demokrat olmasını isteriz de, kendimiz demokratlığa pek önem vermeyiz. 
     Toplumu yasaklarla düzeltmenin imkanı da olmadığına göre, acaba hep böyle mi yaşayacağız 
     Yoksa, artık gerçekleri görüp eğitime ağırlık verme zamanının çoktan geldiğine karar verebilecek miyiz 
     
Şikayeti bırakıp, ileriye bakalım      Son günlerde bir moda yaygınlaşıyor. 
     Devlet yetkililerinden, milletvekillerine, bilim adamlarından köşe yazarlarına kadar herkes aynı temayı işliyor 
     "Türkiye, PKK terörü ile mücadele ederken Avrupalı müttefiklerimiz bize yüz vermediler... NATO dahi 5’inci maddeyi işletmedi... Gördünüz mü, biz haklıymışız. Avrupa utanmalı..." 
     Artık o kadar çok tekrarladık ki, bıkkınlık getirdi. 
     Doğrudur, haklıyız. 
     Ancak geçmişi bırakıp geleceğe bakalım. 
     Asıl bundan sonrası önemli. Önümüzdeki dönem Türkiye için de yeni olanaklar yaratıyor. Kendi kendimizi övüp Avrupa’yı döveceğimize, projeler hazırlayalım. Terörle ilişkili örgütlerle mücadelenin canlandırılması için, ABD ile birlikte işbirliğini attırma yolları arayalım. 
     NATO, yepyeni bir misyona hazırlanıyor. Bundan böyle terörle mücadelenin organizasyonu NATO’da gerçekleşecek. Türkiye, ABD ile en önde hareket etmeli. Bunun için çalışıp hazırlanmak gerekiyor. Boş laf ve şikayetle zaman harcamak değil... 
     
     







Devenin sırrı 


İşler yolunda 


Savaşın değil, sanatın çağrısı 


Sessiz Ayakkabılar Yürüyüşü 


Feda kültürü 


Anadolu yollarında 


Bu kalp seni unutur mu 


Kıssadan hisse 


Doğu'da yerel yönetimler 


Hanım kızlar kıskacında delirmek 


"Anayasa değişikliği" mi, "Anayasada değişiklik" mi 


Balık demek para demek 


HSBC, BDDK'nın kiracısı 


</TEXT>
</DOC>
