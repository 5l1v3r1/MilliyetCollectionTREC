<DOC>
<DOCNO> 33801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/25/son/soneko10.html </URL>
<DATE> 2001/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Global Menkul Değerler, yabancıyla evleniyor 
</HEADLINE>
<TEXT>

     Türkiye'nin en büyük aracı kurumlarından Global Menkul Değerler, uluslararası dev yatırım fonu Templeton ile ortaklığa hazırlanıyor. 
     Global Menkul Değerler ile Templeton Strategic Emerging Markets Fund LDC arasında, Templeton'un sermaye artırımı suretiyle şirkete ortak olması konusunda dün Niyet Mektubu imzalandı. 
     Global'den Borsa'ya gönderilen açıklamaya göre, Niyet Mektubu ile taraflar, 15 Ağustos tarihine kadar bağlayıcı bir sözleşme akdetmek niyetinde olduklarını teyit ettiler. 
     Templeton'un sermaye artırımı sırasında beher hisse için ödeyeceği fiyat, sahip olacağı ortaklık payı ve şirket yönetiminde alacağı rol konusunda taraflar arasında görüşmelerin devam ettiği belirtilen açıklamada, Templeton'un, Global Menkul Değerler'in Türkiye'deki lider aracı kurum pozisyonunu daha da ileriye götürebilmesi için, Global isminin ulusal ve uluslararası arenada öne çıkartılması konusunda da destek vermesinin hedeflendiği bildirildi. 
     
     Templeton 
     Verilen bilgiye göre, Templeton Strategic Emerging Marketse Fund, Franklin Resources Inc. bünyesindeki Templeton Asset Management Ltd. tarafından yönetilen bir yatırım fonu. 
     Franklin Templeton Investments, New York Stock Exchange, Pasific Stock Exchange ve London Stock Exchange'e kote, S P 500 Endeksi'ne dahil bir finansal kuruluş. 
     Franklin Templeton Investments'ın yönetimi altındaki varlıkların toplamı 240 milyar dolar olduğu ve 240 adet fon ve finansal ürünleri ile dünyada 135 ülkede finansal danışmanlık ve varlık yönetimi hizmeti veriyor. 






</TEXT>
</DOC>
