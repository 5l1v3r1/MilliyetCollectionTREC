<DOC>
<DOCNO> 45470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/07/dunya/dun01.html </URL>
<DATE> 2001/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Altıpatları çekmedik’ 
</HEADLINE>
<TEXT>

ABD Dışişleri Bakanı Powell, 'Saldırılardan sonra herkes cebimizden silahı çıkarmamızı bekliyordu. Yapmadık' dedi 
     YORGO KIRBAKİ Atina 

     ABD Dışişleri Bakanı Colin Powell, terör saldırılarından ardından Washington'un izlediği politikayı anlatırken "Herkes cebimizden altıpatları çıkarmamızı bekliyordu. Biz bunu yapmadık" dedi. 
     Powell'in bu sözleri ABD'deki görüşmeleri sırasında kendisine söylediğini belirten Yunanistan Dışişleri Bakanı Yorgo Papandreu, ABD'nin 11 Eylül saldırılarına ani tepki göstermesinin batıya karşı bir Arap - İslam ekseni oluşmasından başka bir sonuç getirmeyeceğini savundu. 
     
     Sadece belirli hedefler 
     Papandreu, "Powell bana açık konuştu. Afganlara, İslama, Araplara karşı olmadıklarını, masum insanların ölmesini istemediklerini ve belirli hedefleri vuracaklarını söyledi" dedi. Usame Bin Ladin'in en azından 11 Eylül saldırılarının manevi sorumlusu olduğunu kaydeden Papandreu, Yunanistan'ın ABD ile İran ve Suriye arasında bir köprü rolü oynamaya çalışacağını da açıkladı. 
     



 DÜNYA 















</TEXT>
</DOC>
