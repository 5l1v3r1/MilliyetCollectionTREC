<DOC>
<DOCNO> 48982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/26/son/sontur03.html </URL>
<DATE> 2001/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaburga kemiğinden kol yapıldı... 
</HEADLINE>
<TEXT>

     Gaziantep Üniversitesi Tıp Fakültesi Şahinbey Araştırma ve Uygulama Hastanesi'nde ilk kez gerçekleştirilen bir teknikle, av tüfeğiyle sol kolunun üstü parçalanan 16 yaşındaki hastaya, kaburga kemiğinden yeni kol yapıldı. 
     Plastik ve Reastrüktif Cerrahi Anabilim Dalı Başkanı Doç. Dr. Mehmet Mutaf, 4 yıl önce dağda çobanlık yaparken, av tüfeğinin patlaması sonucu sol kolu parçalanan Salih Haylaz'ın Şanlıurfa, Diyarbakır ve Gaziantep'te, 8 kez ameliyat geçirdiğini, ancak tüm müdahalelere rağmen, hastanın kolunu oynatamadığını ve sürekli doku kaybı yaşadığını söyledi. 
     Doç. Dr. Mutaf, tıp literatüründe ilk kez uygulanan bir tekniği deneyerek hastaya, sırttaki Latissimus Dorsi denilen yassı kas dokusu ile göğsündeki 5. ve 7. sırada bulunan kemikleri, damar yapısını koruyarak, kolda doku kaybı olan bölgeye naklettiklerini belirtti. 
     






</TEXT>
</DOC>
