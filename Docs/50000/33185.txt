<DOC>
<DOCNO> 33185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/21/yasam/yas02.html </URL>
<DATE> 2001/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Fırtına bulutunu kurutan’ bomba 
</HEADLINE>
<TEXT>

ABD’li bilim adamları, dev yağmur bulutlarını, üstlerine bir toz serpip kuruttu’. Böylece Florida’yı vuracak olası bir sel, başlamadan önlendi 
     DIŞ HABERLER SERVİSİ 

     Yağmur bombalarıyla kuraklığa çare bulan bilim, bu kez de aşırı yağmurun’ yol açtığı en korkunç felaketlerden sellere’ karşı zafer kazandı. 
     ABD’nin Florida eyaleti açıklarında oluşan yağmur yüklü dev fırtına bulutları, nemi emerek yok eden özel toz zerrecikleriyle etkisiz hale’ getirildi. Böylece olası bir seli önleyen deneme, şöyle gerçekleşti Florida’nın West Palm Beach kentinin 16 kilometre açığında hortum etkisiyle dönerek ilerleyen dev bulutlar birikince, devreye bulutlardaki nemi emen Dyn - O - Gel’in mucidi, Dyn - O - Mat’ firması girdi. 
     
Top olup düştü      Firma hemen Dyn - O - Gel’ adlı minik granülleri yüklediği bir uçağı, bu dev fırtına bulutlarının üzerine gönderdi. Bulutların üzerine gelen uçaktan serpilen Dyn - O - Gel’ granülleri, kendi ağırlıklarının 2 bin katı su emerek, yoğunlaşmış durumdaki bulutları kuruttu’. Emdikleri nemle büyük topaklar halinde jöle kıvamına gelen zerrecikler, planlandığı gibi okyanusa düştü ve tuzlu suda çözülerek dağıldı. 
     
40 bin dolar yetti      Olayın takip edildiği bir televizyon kanalına ait radardan da, söz konusu tekniğin işe yaradığı ve bulut kütlesinin nemini kaybettiği doğrulandı. Sellerle birlikte fırtınaların ve hortumların etkilerinin azaltılabileceğini de gösteren Atlantik Okyanusu üzerindeki deneme sırasında, 40 bin dolarlık 56 milyar TL granül kullanıldı. 
     



 YAŞAM 
















</TEXT>
</DOC>
