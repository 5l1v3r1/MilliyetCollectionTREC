<DOC>
<DOCNO> 22560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/son/sondun04.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sibirya'da halk sellerle boğuşuyor 5 ölü, 2 kayıp 
</HEADLINE>
<TEXT>

     Rusya'nın Sibirya bölgesinin orta kesimlerindeki Lensk kentinde geçen hafta sellerde 5 kişinin öldüğü, 2 kişinin de kaybolduğu bildirildi. 
     İnterfaks ajansının haberine göre, 27 bin nüfuslu Lensk kentinde 5 kişinin sele kapılarak boğulduğu belirlendi. Yakut Cumhuriyeti'nin 200 bin nüfuslu başkenti Yakutsk'ta ise, bir süredir etkili olan şiddetli yağış nedeniyle Lena nehrinin taşmasından endişe eden yetkililer, kent sakinlerinin bir bölümünü önceki gün tahliye etmeye başladı. Asker ve öğrencilerin nehrin bentlerini güçlendirmelerine karşın suların tehlikeli şekilde yükselmeye devam ettiği bildirilmiş, Rus meteoroloji yetkilileri, kentin sular altında kalmasından endişe ettiklerini açıklamışlardı. Yetkililer, bütün çabalara karşın, Yakutsk'un bazı banliyölerinin sular altında kalmaya başladığını belirtiyor. 







</TEXT>
</DOC>
