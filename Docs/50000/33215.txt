<DOC>
<DOCNO> 33215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/21/son/sondun10.html </URL>
<DATE> 2001/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Liderler, dün Cenova'da yaşanan şiddet olaylarını kınadı 
</HEADLINE>
<TEXT>

     İtalya'nın Cenova kentinde düzenlenen G-8 zirvesine katılan liderler, dün kentte ''bazı göstericilerin yol açtığı şiddet olaylarını'' kınadı. 
     Görüşmelerini ikinci gününde yapılan ortak açıklamada, dünkü şiddet olaylarında bir gencin ölmesinden üzüntü duyulduğu da ifade edildi. 
     G-8 liderleri, insanların barışçı gösteri yapma hakkına saygı duyduklarını, ancak ''anarşiye dönüşen şiddeti'' kınadıklarını bildirdi. 
     Açıklamada, ''demokratik olarak seçilmiş, milyonlarca kişiyi yasal olarak temsil eden liderlerin ortak endişe duyulan konularda görüşebilmesi hayatı önem taşımaktadır'' denilerek, görüşmelerine planlanan şekilde devam edecekleri belirtildi. 
     Açıklamada, G-8 ülkeleri devlet ve hükümet başkanlarının, sivil toplum temsilcileriyle diyalogu sürdürmek istedikleri kaydedildi. 
     G-8, ABD, Almanya, Fransa, Kanada, İngiltere, İtalya, Japonya ve Rusya'dan oluşuyor. 






</TEXT>
</DOC>
