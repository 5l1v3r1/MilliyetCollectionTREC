<DOC>
<DOCNO> 10534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/09/dunya/dun04.html </URL>
<DATE> 2001/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Makedonya’ya Sırp askeri 
</HEADLINE>
<TEXT>

     DIŞ HABERLER SERVİSİ 

     Kosovalı Arnavut militanların Kosova - Makedonya sınırına yarattıkları gerginlik ve uluslararası güce bile saldırmaları üzerine NATO, Sırp güvenlik güçlerinin uluslararası tampon bölgeye girmelerine izin verdi. 
     Bu gelişme Tiran’dan bile destek bulamayan militan Arnavut güçlere yönelik ciddi bir gözdağı olarak değerlendirildi. Diplomatik kaynaklara göre, Sırp güvenlik güçlerinin 5 kilometre genişliğindeki tampon bölgeye girmesine yeşil ışık yakıldı. Aynı kaynaklar, Sırp güçlerinin ne tür silahlar kullanacağının açık olmadığnı söylerken, NATO, bu silahlar arasında zırhlı araçlar ve helikopterler bulunmasının mümkün olduğunu kaydettiler. 
     
     Karar genişletilebilir 
     Diplomatlar, kararın, bölgenin Sırp kontrolüne dönüşü safhasının bir adımı olduğunu ve Sırbistan’ın güneyindeki Preşevo Vadisi’nde de benzeri adımların atılabileceğini söylediler. 
     NATO’nun Yugoslavya’ya yönelik hava harekatını sona erdiren anlaşma, Sırbistan’ın güneyinde oluşturulan tampon bölgeye Yugoslav ordusunun girmesini yasaklamıştı. 
     Preşevo Vadisi’ni bu anlaşmayı kullanarak geçen yıl işgal eden Arnavut militanlar, son zamanlarda faaliyetlerini Makedonya’nın kuzeyine yaydılar. 
     


 DÜNYA 













</TEXT>
</DOC>
