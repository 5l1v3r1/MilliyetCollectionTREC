<DOC>
<DOCNO> 19749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/son/sontur16.html </URL>
<DATE> 2001/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Tantan'ın annesine 'Yılın annesi' ödülü 
</HEADLINE>
<TEXT>

     İçişleri Bakanı Sadettin Tantan'ın annesi Nazire Tantan, Vakıfbank Emeklileri Derneği İstanbul Şubesi'nce ''Yılın Annesi'' seçildi. 
     Vakıfbank Beyoğlu Kemal Sunal Sanat Merkezi'nde düzenlenen törende konuşan Şube Başkanı Lale Dondurmacı, ödülün verilmesinin herhangi bir siyasi nedeni olmadığını belirterek, ''Ödülü, memlekete namuslu, dürüst, yolsuzlukların üzerine giden böyle bir evlat yetiştirdiği için verdik'' dedi. 
     Nazire Tantan'ın rahatsızlığı nedeniyle katılamadığı törende, yılın annesi plaketini onun yerine alan Tantan'ın kızı Saadet Tantan ise, babaannesinin ödüle şaşırdığını kaydederek, şunları söyledi 
     ''Dün akşam kendisini arayıp 'bugün için ne söylemek istersin' diye sordum. O da bana 'ben onu helal süt, helal lokma ile büyüttüm. Hiç kötü söz söylemedim' diyerek, sizlere sevgi ve selamlarını iletti.'' 
     Konuşmaların ardından üzerinde şube yönetim kurulu üyelerinden Mehmet Dalmış'ın ''Hayırlı evlat verdin vatana. Selamlar, saygılar Sayın Tantan'a. Helal süt emziren sen mutlu ana'' dizelerinin yer aldığı plaket, Lale Dondurmacı tarafından Saadet Tantan'a verildi. 






</TEXT>
</DOC>
