<DOC>
<DOCNO> 2372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/16/magazin/amag.html </URL>
<DATE> 2001/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Orhan Baba’yı dünya bozamadı 
</HEADLINE>
<TEXT>

By - pass’la yeniden doğan’ Gencebay, ilk bestesini de yaptı Bozamazsın beni dünya 
     ALİ EYÜBOĞLU 

     Aldı sazı eline... 
     ARABESK müziğin baba’sı Orhan Gencebay, 21 Kasım’da ABD’de geçirdiği by - pass ameliyatı sonrası nekahat dönemini tamamladı. Bir süre Çırağan ve Swissotel’de kalan Gencebay, 1 hafta önce evine geri döndü ve işbaşı yaptı. Özlediği sazını eline alan Gencebay çalışmalarına başladı. 
     
     Yeni albüm de yolda 
     YENİ bestelerini, Metin Güneş ile kurduğu müzik şirketindeki şarkıcılara vereceğini açıklayan Gencebay şöyle konuştu "Ameliyat nedeniyle yarım kalan hazırlıklarımı sürdürüyorum. Sizin Seçtikleriniz’ adını verdiğim ikinci klasikler albümümü, nisan ayında piyasaya çıkaracağım." 
     
     Boğaz’a nazır çalışıyor 
     BOĞAZI ayaklar altına alan Baltalimanı’ndaki evinde, notaları önüne koyup, yanına da kayıt cihazını yerleştiren Gencebay’ın sazından çıkan ilk beste ise Bozamazsın Beni Dünya’ oldu. Sanatçı yeni şarkısının girişini de mırıldandı "Sen ne kadar bozulsan da, bozamazsın beni dünya.." 
     
     Kale gibiyim’ 
     DOKTORLARIN tavsiyesine uyarak spora başladığını ve her gün 1 saat yürüdüğünü belirten Gencebay, sözlerini şöyle tamamladı "Kendimi kale gibi hissediyorum. Doktor tavsiyesi ile 80 kiloya inmem lazım. Kilo vermek için yürüyüş yetmiyor, diyet de yapıyorum." 
     
     Yürüyor ama taksiyle dönüyor 
     Sporcu kişiliğiyle de tanınan Orhan Gencebay by - pass sonrası sağlığına daha da özen göstermeye başlamış. Yarım saat sabah, yarım saat de öğleden sonra olmak üzere her gün yürüyüş yapıyor. Bu sayede kilo da verdiğini söyleyen sanatçı, "Kimi zaman Baltalimanı’ndan Bebek’e kadar yarım saat yürüyor, sonra taksiyle geri dönüyorum. Bazen de Belgrad Ormanı’na gidip, yürüyorum" diyor. 
     


 MAGAZİN 













</TEXT>
</DOC>
