<DOC>
<DOCNO> 26750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/siyaset/siy02.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirel’den Fazilet davası yorumu 
</HEADLINE>
<TEXT>
Adaletin kestiği parmak acımaz 
     ANTALYA DHA 

     9. Cumhurbaşkanı Süleyman Demirel, FP’nin kapatılması istemiyle açılan davanın adaletin elinde olan bir konu olduğunu belirterek, "Adaletin kestiği parmak acımaz" dedi. Avrupa İş Kongresi 4. Yıllık toplantısına katılan Demirel, konuşmasından önce gazetecilerin sorularını yanıtladı. Demirel, Devlet Bakanı Kemal Derviş’in çalışmalarıyla ilgili bir soruya şu yanıtı verdi 
     "Türkiye Cumhuriyeti Devleti var, hükümet var, TBMM var, Anayasal bir çerçeve var. Bu çerçeveyi bir kenara bırakıp, bunları hiç sayıp, Türkiye’nin idaresini bir kişiye yüklerseniz, bu bu sistemin ve bu rejimin işi değildir." 
     Demirel, ekonomik krizle ilgili olarak da şu değerlendirmeyi yaptı "25 milyar dolar rezervi olan bir Türkiye’nin, 19 Şubat’ta bu duruma gelmemesi lazımdı, geldi. Neden gelmiştir’ sorusunu da Türkiye konuşmadı. Türkiye, bir çok ciddi meseleyi konuşmuyor, gürültüye gidiyor. " 
     



 SİYASET 
















</TEXT>
</DOC>
