<DOC>
<DOCNO> 7716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/18/son/soneko06.html </URL>
<DATE> 2001/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü Gençlerbirliği'ni 4-3 yendi 
</HEADLINE>
<TEXT>

     Birinci Futbol Ligi'nde 2 başkent takımının mücadelesinde Ankaragücü, uzatmada dakikalarında bulduğu golle Gençlerbirliği'ni 4-3 yendi. 
     Karşılaşmanın ikinci yarısında güç dengesinin kurulması sonucu zaman zaman gergin zaman zaman da tempolu futbol izlendi. 
     47. dakikada Ankaragücü kalesi önünde oluşan karambolde M'Bayo'nun pasıyla buluşan Phiri, skorda eşitliği sağladı 3-3 57. dakikada Gençlerbirliği'nde Ömer, sarı kart gördü. 58. dakikada Ömer, ikinci sarı kartı da görünce kırmızı-siyahlı ekip sahada 10 kişi kalmış oldu. 
     63. dakikada Gençlerbirliği'nde Thomas, sarı kart gördü. 70. dakikada Ankaragücü'nde Özgür çıktı, yerine Souza girdi. 
     71. dakikada Gençlerbirliği, sahaya Babangida'yı sokmak isterken Ümit Karan'ı oyundan almaya kalkınca, kırmızı-siyahlı takımın, sahadaki yabancı futbolcu sayısı 6'ya çıktı. Ümit Karan'ın soyunma odasına yöneldiği sırada Gençlerbirliği futbolcuları ve tribündekiler,kural hatasını farkederek yedek kulübesini uyardılar. Bunun üzerine Babangida'yı saha dışına çıkardılar. 4 dakika süren itirazların ardından Phiri'nin yerine Babangida'nın oyuna dahil edilmesiyle maça devam edildi. 
     78. dakikada Gençlerbirliği'nde Ümit Karan'ın yerine Ünal, 88.dakikada Ankaragücü'nde N'Gobe'nin yerine Tayfun girdi. 
     90. dakikada Gençlerbirliği'nde Kona, yerini İsmail Doğan'a bıraktı. Uzatma dakikalarında Gençlerbirliği ceza alanına ortalanan topa kafa vuran Augustine, kaleci Patrick'i mağlup ederek, takımını 4-3 öne geçiren golü attı. Karşılaşma, 4-3 Ankaragücü'nün galibiyetiyle sona erdi. 




</TEXT>
</DOC>
