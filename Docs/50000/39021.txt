<DOC>
<DOCNO> 39021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/magazin/yazdud.html </URL>
<DATE> 2001/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Mankenler sarayda buluşuyor 
</HEADLINE>
<TEXT>

Tike el yakıyor, Cafe de Paris’nin kış projeleri, Hammam’da lezzet, Maksim Sibel Can ile açılıyor, Kıbrıs’ta Hurma farkı, stok film bankası, Otag Park Restaurant, Aquapark Dedeman, Arto-Nispet birlikteliği bitti, İzzet’in sürprizi 
     Efendim, hafta içi benim için baba yarısı’ sayılan sevgili büyüğüm, Gazinocular Kralı’ Fahrettin Aslan ve zarif eşi Arzu Aslan ile sohbet ettik. Arzu Hanım ve kızı Nazlı ile Yıldırım Mayruk’un ofisindeydi. Fahri Bey’in Maksim’i diskotek ve gece kulübü olarak açma projesinden vazgeçtiğini söyledi. Bu projeye ben de karşıydım. Yaşayan bir efsane ancak alaturka ile devam ederdi. Fahri Bey de kendisine yakışan kararı açıkladı. Eğer yetişirse 29 Ekim’de, yetişmezse Şeker Bayramı’ndan sonra Maksim’in kapılarını Sibel Can ile açacak. Maksim’in sahnesi ve dekorasyonu yenilenecek. Fahri Bey’in, Can’dan sonraki hedefi Emel Sayın ile Ebru Gündeş. Gazinocular Kralı’nın bu kararı, alaturka sevenleri çok mutlu etti karısı Arzu Aslan’ı da eski Maksim günlerine dönüleceği için sevindirdi. Yasemin’in Penceresi’nin yönetmeni sevgili Billur Aktürk, programın tatile girmesi nedeniyle yeni bir görev üstlenmiş. Bir stok film bankası kurulmuş. Adı Photocollection. Billur şöyle dedi "Şenay’cığım, stok film sektörü, maliyeti çok yüksek projeler için, telif hakları ödenmesi koşulu ile ilginç bir alternatif. Hızlı, kolay ve daha ucuza elde edilebilecek bu görüntüler için büyük prodüksiyon ekipleri kurmaya, teknik altyapı peşinde koşmaya gerek yok. Yönetmenlerle uzun uzun masa başı çalışması yapmak ya da maliyetli yollar katetmek de gerekmiyor. Photocollection bir stok film bankası olarak sorunu çözüyor. 
     Bu sistem yurtdışında vardı, şimdi Türkiye’de de profesyonel olarak hizmete girdi". Bilginize. Efendim, can dostum İzzet Çapa yine yerinde duramıyor. Kışla ilgili müthiş projeleri var. Birini kulağıma hemen fısıldadı, bir çingene meyhanesi yapacak. Ama çok farklı. Anlatırsam proje çalınır diye korkuyorum. En iyisi beklemek. Çarşamba günü Zerrin Özer-Kenan 
     Işık röportajını sanırım okudunuz. 
     Bu röportaj için Kenan Işık, Zerrin ve onun basın danışmanı Gülgün ile Hammam’da buluşmuştuk. Baktım, hafta başı olmasına rağmen hayli hareketliydi. Adnan Polat, İlhan Kütük ve oğlu Emre, Şebnem Çapa, kuzeni Cemal Özgörkey ile nişanlısı Güliz Onursal oradaydı. Servis Şefi Abdullah Erden ve salon müdürü İbrahim Ömür’e mönüyü teslim ettik. Hellim peynirli sebze ızgara, deniz börülceli Akdeniz usulü kalamar dolma, tereyağında taze ıspanaklı ve mantarlı jumbo karides ön yemek olarak geldi. Ben ve Kenan Işık levrek ızgara yedik. Zerrin hünkar beğendiyi seçti. Gülgün rejimde olduğu için antrelerle karnını doyurdu. Müthiş manzara Zerrin’i keyiflendirdi. Sohbet de çok iyiydi. Sonra Vodka’ya geçtik. Atmosfer, DJ Özhan’ın yaptığı müzik, yöneticilerden Mustafa’nın nezaketi, Zerrin’i ve diğer konuklarımı mest etti. 
     
Levent’de Tike, Kıbrıs’ta Hurma’ya dikkat      Enteresandır, ben Tike’ye ilk kez gittim. Bahçede oturduk, kalabalıktı. Veysel ve ben birer duble Tekirdağ rakısı, Aynur bira, çocuklar cola içti. Yemek olarak pastırmalı humus, içli 
     ve çiğ köfte, fındık lahmacun, tike salatası ana yemek olarak da çöp şiş, beyti kebap, karışık ızgara, küsleme geldi. Servis biraz gecikti ama hemen belirteyim, yemekler lezzetliydi. Hesap gelince şaşırdım 130 milyon. Veysel ödedi. Bence lüks de olsa bir kebapçı için el yaktı. Kıbrıs’da, sevgili arkadaşım, genç iş adamı Atilla Altay götürdü beni Magosa’daki Hurma Restaurant Bar’a. Denize sıfır, çok şık bahçesi olan bir yer. Sahipleri Hüseyin-Kıvılcım Çağıner. Magosa’da yer alan Hurma’da Türk mutfağının leziz kebap çeşitlerini, deniz ürünlerini, dünya mutfağının önde gelen örneklerini bulursunuz. Yemek arya eşliğinde başlıyor, ardından üç yetenekli 
     genç, sanat müziğinden örnekler sunuyor. Fiyatlar gerçekten İstanbul’daki aynı ayardaki restoran ve barlara oranla komik. Mönüde pasta, pizza, deniz mahsulleri ve spagetti var. Benim önerim karışık kebap çeşitlerinden meydana gelen sıcak-soğuk mezelerle yapılan full kebap. Tatlı büfesi de enfes. 
     O gün bize, Osman Gürüz Şef ve Nevzat Atala Oçakçı servis yaptılar. 
     Telefon numarası 0392 366 97 00. 
     
Apo’dan yeni projeler, Bodrum Dedeman, Otag’da yaza veda      Efendim, hayli geride kaldı ama olsun, Laila’da depremzedeler yararına düzenlenen gecede ben ve sevgili arkadaşım Ali Rıza Türker de vardık. İstedik ki çorbada bizim de tuzumuz olsun. O gece Şefik Öztek öylesine heyecanlıydı ki. Sevgili nişanlısı Zeliha Çal ile deniz kenarındaki barda sohbet ederken, "Kanka, bu gece hasılatın çok iyi olmasını istiyorum inan. Laila’nın reklama ihtiyacı yok, bunu sadece 
     17 Ağustos’u unutmadığımızı kanıtlamak ve depremzedelerin yaralarına merhem olmak için yaptık. Sağolsun, hiçbir arkadaşımız da itiraz etmedi" dedi. O gece kart sahibi olanlar da 20 milyon giriş ücreti ödeyeceklerdi. Ama bazı angutlar ve şımarık zenginler sırf giriş parası ödememek için türlü entrikalar çevirdiler. Yazıklar olsun. Neyse, gelelim Laila içinde yer alan 
     ve sevgili arkadaşım Abdullah Özmelek’in sahibi olduğu Cafe de Paris’ye. Gittiğimiz akşam zor yer buldular. Bu arada Apo’nun mekanı, Laila içinde yer alan Mezzaluna en ekonomik yerlerden biri. Mönü tek. Önce özel soslu koca bir tabak salata geliyor. Sonra et ya da tavuk. Yine özel sosuyla ve yanında limitsiz patatesle. Finalde ise tatlı, krem brule, kestane puding, dondurmalı parfe. Zengin şarap mönüsü var. Ben votkayı tercih ettim. Şefler Hikmet Genç, Mahmut Aksoy her zaman güleryüzlü. O gece masamıza Ercan Gümüşkaya servis yaptı. Halkla ilişkileri yürüten Özlem Nargas dünya tatlısı bir hanımefendi. Serdar Ortaç, Demet Şener, Cem 
     Patpat, Murat Yalçındağ, Levent Bilgili müdavimleri arasındalar. Rezervasyon için telefon numarası 0212 227 19 43. Apo ile kış projelerinden söz ettik. Nişantaşı’ndaki Cafe de Paris’nin yeri çok büyük olduğu için bu yıl farklı bir konsept yapacakmış. Geçen kış Ortaköy’de fırtına gibi esen Neshe Taverna’nın sahipleri istiyormuş. Ayrıca yabancı ortaklı bir gece kulübü açma olasılığı da var. Efendim Bodrum’a gittiğimde kalmıştım Aquapark Dedeman’da. Epey değişiklik yapılmış. İddialı bir alternatif yaz eğlencesi var. A la Carte Restaurant, Cafe, Fast Food yine 0-6 yaş arası ücretsiz. 6-12 yaş ise yüzde 50 indirimli. İstanbul’daki Nispet Bar eğlencesi Bodrum’da esmeye devam ediyor. Hafta içi Rober Hatemo, hafta sonu Serdar Ortaç izleyenleri müziğe doyuruyorlar. Efendim, Arto, Nispet Gece Kulüpleri’nin değişmez solistiydi. Ama artık Nispet Ailesi’nin aldığı bir kararla Arto, bundan böyle Can Koç’a ait mekanlarda çalışmayacak. Cezalı. Kısacası Nispet, Arto’dan desteğini çekmiş. İstanbul Boğazı’nı olağanüstü bir açıdan izlemek, hoş bir müzik eşliğinde, şık bir mekanda farklı geceler yaşamak isterseniz Otag Park Resort ideal. 8 Eylül Cumartesi akşamı Tema Vakfı’nın güvencesinde Otag Park Resort’da yaza veda partisi var. Limitsiz içki ve giriş 20 milyon lira. Rezervasyon için Barış Otluoğlu’nun telefon numarası 0542 316 58 73. 
     
Modacı Ahmet Eraslan’dan muhteşem defile      Türkiye’deki Hilton Otelleri yaz aylarında hafta sonları çok daha hesaplı oluyor. Eylülün ikinci haftasına kadar 2 kişi, bir gece konaklama için verilen fiyatlara sabah kahvaltısı, gün boyunca sağlık kulübü, havuz kullanımı ve 6 yaşından küçük çocuklar dahil. Advantage Card sahipleri ise 4 taksitte ödeme şansına sahip. Bilginize. Çok eski bir dosttur modacı Ahmet Eraslan. Ahmet sosyetenin yanı sıra sanatçı da giydirir. Bir zamanlar sinema ve sahnelerde fırtına gibi esen sevgili Bahar Öztan Çolak’ın tüm kıyafetlerini Eraslan hazırlardı. Yeliz’inkileri de. Şimdilerde Ahmet müthiş bir defileye hazırlanıyor. Dolmabahçe Sarayı’nda gerçekleşecek ve Kültür Bakanı İstemihan Talay’ın desteğiyle Onkoloji Vakfı yararına olacak defile 8 Eylül’de. Organizasyonu Başak Gürsoy yapıyor, Uğurkan Erez’in star mankenleri katılıyor. Deniz Akkaya, Yüksel Ak, Ceylan Saner, Çağla Şıkel, Yeşim Palandüz, Deniz Pulaş, Asuman Krause, mankenlerden sadece birkaçı. Defilenin içeriğiyle ilgili, mesela biletleri nereden alabileceğiniz ve kıyafetler konusunda, sizleri daha sonra bilgilendireceğim. 
     Efendim, bugünlük de bu kadar. 
     Kalın sağlıcakla, en kötü gününüz benimkinden iyi olsun. 
     
     



 MAGAZİN 










</TEXT>
</DOC>
