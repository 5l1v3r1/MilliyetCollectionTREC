<DOC>
<DOCNO> 14936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/yazar/yilmaz.html </URL>
<DATE> 2001/04/06/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Atla gel, Kemal bekliyor 
</HEADLINE>
<TEXT>

Ekonomist Prof.Asaf Savaş Akat, dostları olan işadamlarıyla Kemal Derviş’i evinde buluşturup, "Kahvaltılı ağlama toplantısı" düzenledi 
     Ekonomiden Sorumlu Devlet Bakanı Kemal Derviş Türkiye’ye transfer olur olmaz, eski dostlarına ulaştı. Yeni Demokrasi Hareketi YDH kurucularının çekirdek kadrosunu oluşturduğu "Derviş dostları" grubunun başını da Ekonomist Prof.Asaf Savaş Akat çekti. Prof.Akat, dün sabah dost çemberini genişletip, İstanbul patronlarıyla, Derviş’in buluşmasını sağlayan bir kahvaltı verdi. Derviş’in Türkiye’ye geldiği ilk günlerde konakladığı Akat’ın yalısı, kahvaltı ile ikinci kez objektiflerin önündeydi. 
     Akat’ın Boğaz’daki yalı dairesi Derviş’in İstanbul’daki konutu gibi işlev görüyor. Akat dün sabah dostları Eczacıbaşı Holding Başkanı Bülent Eczacıbaşı, Sabancı Holding yöneticilerinden Güler Sabancı, TÜSİAD yöneticilerinden ve TESEV Başkanı Can Paker ile İSO Başkanı Hüsamettin Kavi’yi arayıp, Kemal Derviş ile evinde düzenlediği kahvaltıya davet etti. Davet sürpriz değildi. 
     
     Yandık, yakıldık 
     Döviz kurunun vurduğu ilaç sektörünün temsilcisi Bülent Eczacıbaşı bir süredir basına da yansıyan "İlaç bulamamaktan hastalar ölebilir" uyarısını tekrarlıyor. İthal girdi oranı yüksek olan sektör fiyat belirlemede güçlük yaşarken, Sağlık Bakanlığı ile kur üzerinde de anlaşmış değil. Sağlık Bakanı Osman Durmuş ile gelecek hafta biraraya gelecek ilaç sanayicileri adına sorunları hükümete iletmenin bir yolu da Derviş ile bir araya gelmekti. 
     Eczacıbaşı kahvaltı ile ilgili olarak "Sayın Derviş’e yandık, yakıldık. Biz işadamlarında genel bir kanı, Ankara’nın çektiklerimizi, koşullarımızı anlamadığı yolundadır. O nedenle karşımızda bir bakan bulunca da ağlarız" diyor. 
     Lastik sektörünün önde gelen yöneticisi Güler Sabancı da, Eczacıbaşı gibi kurlardan darbe alanlar arasında. Çünkü bu sektörde de fiyatlandırma yapılamıyor. 
     
     ABD’li gibi davranıyor 
     Yolsuzluk ekonomisi üzerine de görüşlerin masaya konulduğu kahvaltıda, Derviş’e dost nasihatları da oldu. Sabancı, Eczacıbaşı ve Paker, Derviş ile eski arkadaşlar. Bu nedenle de "Klasik siyasetçilere benzeme" gibi uyarılarının yanı sıra geçtiğimiz gün işçi konfederasyonunda yaptığı konuşmada doların kurunu açıklaması da eleştiri olarak geldi. Derviş açılmasının bir dolar kuru olmadığını yalnızca tahmin yaptığını anlattı. Derviş dolar kurunun 900’den yukarıda, 1.300’den aşağıda oturacağını belirtirken, aslında tam ABD’li teknokrat gibi davranmış, gerçek düşüncesini açıklamıştı. 
     
     Yolsuzluğa dikkat çekildi 
     5’li toplantının diğer ismi Can Paker, yolsuzluk araştırması yapan TESEV’in başında. Paker’in yolsuzluk soruşturması ilişkisi yalnızca TESEV ile sınırlı da değil. TÜSİAD Haysiyet Divanı Başkanı olarak da üyelerin temiz işadamı olup olmadığına karar verecek yerde. Hal böyle olunca sözcülük de ona düştü. 
     İstanbul sanayicisinin durumunu en yakın takip eden konuk İSO Başkanı Hüsamettin Kavi’ydi. Kavi de Derviş’e sanayinin üretim ve finans sorunlarını aktardı. Derviş sabırla dinlediği dertlere tek yanıt verdi "Programı çıkartabilirsek, dış destek gelecek. IMF ile nisan sonunda anlaşma yapacağız. Ekonomik program hafta başında liderlere, ortasında milletvekillerine, sonunda da kamuoyuna açıklanacak." 
     Kahvaltıya katılanların ortak kanısı, Derviş’in kararlı ve ümitli olduğu yolunda. Arada önüne çıkan bakanlara rağmen. Örnek mi 
     
Ulusal program Ankara’ya yürümek      Önce telefonda "Denizli’deki genç işadamları Ankara’ya yürümeye karar vermişler. Hemen yollara dökülmeyelim, Anadolu’dan benzer yakınmalar geliyor, basın toplantısı düzenleyelim" dediğini söyledi Türk Genç İşadamları Vakfı TÜGİK Başkanı Melih Mekik. 
     Geçtiğimiz gün bu basın toplantısı yapıldı. Adana, Denizli, Mersin, İskenderun, Gaziantep, Hatay, İzmir, Akseki ve İstanbul Genç Yönetici ve İşadamları Derneği Başkanları tek tek söz aldılar. Biri değil, ikisi değil, hepsi aynı mesajı verdiler Seçim ve partiler yasası değişsin, sivil anayasa hazırlansın 
     "Program" tartışılmadı. "Bugüne kadar açılan onca paket, program ekonominin sağlıklı bir yapıya kavuşmasını sağlamadı. Herşey denendi, denenmeyen tek çözüm, siyasetçilerin değişmesiydi. Mevcut siyasetçiler sistemi değiştirecek yapısal değişikliğe gidemiyorlar" diyen işadamları siyasetten hesap sormaya kararlı. 
     Toplantının çıkışında aralarında konuşulan ise, 15 yasa - 15 gün süresinin sonunda Ki artık bu süre bir haftadır krizi aşacak bir siyasi kararlılık sergilenmezse, Ankara’ya yürüyecekleriydi. 
     Nisan’da program işlerlik kazanamazsa işçilerin, esnafın başlattığı yürüyüş kervanına işdamları da katılacak. 
     
     Sizi bile affederiz’ 
     Fabrikaları kapanan, kepenkleri inen, malını mülkünü 5 paraya elinden çıkartmak zorunda kalan, iflas edip yeni isimle şirket kuran işadamları... 
     Alternatifsizlik, istikrarsızlık gibi korkular kalmadı. Bundan kötüsü olmaz görüşü, işadamlarını daha cesur kılıyor. Seçimse seçim... Bu arada kısık sesle bir öneri de tartışılıyor "Siyasiler yolsuzluk ekonomisinin üzerine gitsin. Dosyaları çıkacak diye korkmasınlar, affederiz. Yeter ki bu sistemi değiştirecek yapısal reformları gerçekleştirsinler." 
     Ankara’ya bu sözleri kim fısıldıyorsa, gerçekleri görmüyor demektir. Kravatlarıyla hapise girenler, hep susarlar mı 
     
     





Neyin krizi 


Felaketin gelişi 


Derviş'in programı 


Molla Kadriş, Coelho’ya karşı 


Kemal Derviş sabır istiyor ama... 


3 ayak 2 model 


Kabahat kimin 


Baba Bush ne diyor 


Tek kollu ekonomist aranıyor’ 


Sokak neden ayakta 


Küreselleşme maçı ve yazarkasa... 


Bush'un mesajı 


Vergisiz olmaz 


Atla gel, Kemal bekliyor 


</TEXT>
</DOC>
