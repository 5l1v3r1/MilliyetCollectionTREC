<DOC>
<DOCNO> 3086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/yazar/asik.html </URL>
<DATE> 2001/01/20/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
"Bor"un pazarı .. 
</HEADLINE>
<TEXT>

     - Bor madenleri özelleştirilmeye kalkışılırsa protesto için Meclis çatısı altında açlık grevi yapacağım. 
     Bu çarpıcı iddianın sahibi DYP Şanlıurfa milletvekili Mehmet Yalçınkaya'ya arkadaşımız Fahrettin Fidan soruyor 
     - Siz genel olarak özelleştirmeye karşı değilsiniz herhalde 
     - Hayır, değilim. 
     - Ama bor madenlerinin özelleştirilmesine karşısınız. Neden 
     - Konuyla ilgilenenlerin bildiği gibi bor son derece stratejik bir maden ve dünyadaki bor rezervlerinin yüzde 70'i ülkemizde. Bunu kendimizin işlemesi varken özelleştirilip yabancılara, yani Amerikalılara satmaya kalkmamızı kabul etmek mümkün değildir. Böyle birşey yapmak kapitülasyonlara geri dönüş demektir. Açlık grevi kararımı gazetelerden okuyan ABD'ye yerleşmiş bir profesörümüz bana bu konuyla ilgili bir rapor gönderdi. O raporda da bor madenlerinin özelleştirilmesinin yanlışlığı çok açık şekilde ortaya konuyor. 
     - Açlık grevi eylemi tehdidine dışarıdan ve partinizden ne gibi tepkiler aldınız 
     - Eti Holding yetkilileri, Maden - İş Sendikası yönetici ve çalışanları, Aydınlar Ocağı vs. Ülkesinin çıkarlarını düşünen sağcı - solcu pek çok kişi ve kuruluştan olumlu tepkiler aldım. Ardahan milletvekilimiz Saffet Kaya demecimi gazetelerde okur okumaz telefon etti, ben de varım, dedi. Şu anda iki milletvekili kesin kararlıyız. DYP'li iki parlamenterin bu duyarlılığını kutluyor, diğerlerinin konuyla biraz olsun ilgilenmesini diliyoruz. 
     
Halkbank diyor ki      Halkbank’ın hesapları TBMM KİT Komisyonu’nda 10 oya karşı 11 oyla aklanırken, bu konuya ilişkin yazımızda "geçmiş KİT komisyonlarının Halkbank’ın hesaplarını aklamadığını" şeklinde bir cümle yer almış. Halkbank’tan bu konuda bir açıklama aldık. Açıklamada şöyle deniliyor 
     "Bankamız mevcut yönetiminin göreve geldiği 1995 yılından itibaren yapılan KİT Komisyonu toplantılarında, 1993 - 1994 - 1995 - 1996 - 1997 yıllarına ait bankamız hesap ve işlemleri ibra edildiği gibi, önceki yıllarda da tüm hesaplar ve işlemler ibra edilmiştir." 
     Keyfiyet arz olunur. 
     
     LAFORİZMA 
     Temizel diyor ki "Dürüst olan korkmasın .." 
     Zekeriya Bey toplumu en çok korkutacak lafı bulmuş. 
Cihan Demirci 

Sokak... 
     Zürih'ten Güngör Uygurer'in önerisi 
     - Ankara'da Fransız Büyükelçiliği'nin bulunduğu sokağın adını "Cezayir Şehitleri Sokağı" olarak değiştirelim..." 
     
Siyasal ahlak      Haber geçenlerde gazete sayfalarından şöyle bir geldi geçti... 
     Tekel'den sorumlu Devlet Bakanı Rüştü Kazım Yücelen'in 20 yaşındaki oğlu Hakan Yücelen ile eniştesi Levent Serpil, Philip Morris'in İçel bölgesi bayiliğini aldılar. Hakan Yücelen ve Levent Serpil, bayiliği yürütecek firmayı sadece 20 gün önce kurmuşlardı. Bakan'ın oğlu üniversite öğrencisi, eniştesi makina mühendisiydi. Bayilik anlaşmasından çıkan kokular yoğundu. 
     Bakan Yücelen TBMM'de bu konudaki soru önergesini yanıtlarken dedi ki 
     - Hukuk sistemimizde bakan yakınlarının ticaretle uğraşmalarını önleyen bir hüküm bulunmuyor... 
     Evet bu doğruydu. Ancak Yücelen'in Tekel ve tütün işlerinden birinci derecede sorumlu olduğu, Philip Morris'le Tekel'in özelleştirilmesi dahil pek çok konuda görüşme masasına oturduğu veya oturacağı da bir gerçekti. 
     Bakan dürüstlükten bir milim sapmayacak olsa dahi... Yakınlarının Philip Morris'ten iş almasının yaratacağı dedikodular devleti yıpratmaya yeterdi. 
     Ne var ki bu olay karşısında ANAP'tan en küçük bir itiraz ve eleştiri çıkmadı. 
     Sıkışınca yolsuzluklara lafla bayrak açan Mesut Yılmaz Bey'den de elbette en küçük tepki gelmedi. 
     Bir Bakan'ın bu tür ilişkilerine rahatsızlık duymayan bir zihniyetin siyasi ahlaktan söz etmesi ve sıkışınca yolsuzluklara tepki göstermesi size inandırıcı geliyor mu 
     
Fransız markası      Fransız parlamentosunun aldığı karar Fransa açısından hayli cesur sayılabilir. Çünkü Fransızlar Türk halkının iki yıl önce İtalya'ya karşı yürüttüğü boykotun karşı tarafı ne kadar acıttığını biliyorlar. Bunu bile bile soykırım kararı almaları ilginç... Bakınız Türkiye pazarında hangi Fransız kuruluşları ve markaları boykota uğrama tehlikesi içinde 
     - Carrefour, Danone, Total, Elf, Renault, Citroen, Peugeot, Alcatel, Sagem, Yves Saint Laurent, Channel, Louis Vuitton, Pierre Cardin, Perrier, Cafe de Paris, Air France, J.P. Gaultier, Gitane, Lancome, C. Dior, Guerlain, Dupont, Le Coq Sportif, Givenchy, Lancaster, Façonnable...vb... 
     
     





Türban vs... 


Büyütmeyelim 


"Bor"un pazarı .. 


Ulusal Program ve Kürtçe 


TÜSİAD silkiniyor 


Fransız Meclisi'nin kararı aptallık abidesi ama... 


Sesini aramak 


Savaşı kaybetmeyin 


Y'nin kuyruğunda yarışma sefaleti 


Fransız mantığı 


Pierre Loti'nin Fransa'sı hep aynı 


Bir dizi soru... 


"Gözünüz aydın, af çıktı af" 


19. yüzyıldan kalan film 


Neden Fransa 


Şöyleyiz ama böyleyiz 


ANAP'ta hiç kimse yolsuzluk yapmaz 


"Mama" olmazsa Ankara'ya giden de olmuyor 


</TEXT>
</DOC>
