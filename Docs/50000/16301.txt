<DOC>
<DOCNO> 16301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/son/sontur01.html </URL>
<DATE> 2001/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Esenler'de bombalı saldırı 
</HEADLINE>
<TEXT>

     Esenler'de, bir bankanın otomatik para çekme makinesine ATM bırakılan 2 adet bombadan 1'inin patlaması sonucu maddi hasar meydana geldi. 
     Alınan bilgiye göre, Atışalanı Caddesi son durak mevkiinde bulunan İş Bankası Şubesi'nin ATM'sine, kimliği belirsiz kişilerce bırakılan 2 adet bombadan 1'i, sabaha karşı büyük bir gürültüyle patladı. 
     Olay yerine gelen bomba uzmanı ekipleri, patlamayan diğer bombayı etkisiz duruma getirirken, her iki patlayıcının da ''Boru tipi parça tesirli bomba'' olduğu belirtildi. 
     Olayda ATM kullanılamaz duruma gelirken, bankanın bazı camları da patlamanın etkisiyle kırıldı. 
     Bu arada bankanın yakınlarında bulunan Atışalanı Üstgeçidi'ne kimliği belirsiz kişi ya da kişilerce yasadışı sol bir örgüte ait bir pankart asıldı. 
     Polis, saldırganların yakalanması için geniş çaplı operasyonların sürdürüldüğünü kaydetti. 




</TEXT>
</DOC>
