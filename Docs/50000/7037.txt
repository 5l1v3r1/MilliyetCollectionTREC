<DOC>
<DOCNO> 7037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/son/soneko01.html </URL>
<DATE> 2001/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İhlas şirketlerinin işlem sırası açılmadı 
</HEADLINE>
<TEXT>

     İMKB Yönetim Kurulu, İhlas Finans Kurumu'unun faaliyetlerinin BDDK tarafından durdurulmasından sonra işlem sıralarını kapattığı İhlas grubu şirketlerinin bu durumunun belirsizlikler ortadan kalkıncaya kadar devam etmesini kararlaştırdı. 
     İMKB Yönetim Kurulu, Bankacılık düzenleme ve Denetleme Kurumu'nun, İhlas Finans'ın faaliyet iznini kaldırmasından sonra, İhlas Finans Kurumu ile fon hareketleri bakımından doğrudan ve dolaylı ilişkisi bulunan diğer halka açık şirketler nezdindeki risklerin açıklığa kavuşturulup belirsizlikler giderilinceye kadar İhlas Holding, İhlas Ev Aletleri, İhlas Gayrimenkul Yatırım Ortaklığı ve Kristal Kola hisse senetlerinin işylem sırasını kapatmıştı. Borsa Yönetim Kurulu, dün yaptığı toplantıda, söz konusu hisse senetlerinin işlem sırasının kapalılık halinin devam etmesine karar verdi. Kapalılık halinin, İhlas grubu şirketlerinden istenen ek açıklamaların Boürsaya gelmesinden sonra yeniden değerlendirileceği bildirildi. 




</TEXT>
</DOC>
