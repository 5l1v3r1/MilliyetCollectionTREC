<DOC>
<DOCNO> 11250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/guncel/gun07.html </URL>
<DATE> 2001/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu camide yok yok 
</HEADLINE>
<TEXT>

Samsun Ondokuz Mayıs Üniversitesi Camisi’nde lojmanlar, bilgisayar laboratuvarları da olacak 
     Samsun’da, Ondokuz Mayıs Üniversitesi OMÜ Kurupelit Yerleşkesi’nde yapımı devam eden Ondokuz Mayıs Üniversitesi Camisi tamamlandığında, 10 bin kişi ibadet edebilecek. Cami, Adana’daki 28 bin kişilik Sabancı Merkez Camii’den sonra Türkiye’nin ikinci büyük camisi olacak. 
     DYP Kahramanmaraş Milletvekili Prof. Dr. Mehmet Sağlam’ın rektör olduğu 1990’da yapımına başlanan ve bugünkü rayiç bedellerle 1 trilyon liraya mal olması planlanan caminin yapımı, İlahiyat Fakültesi karşısında yer alan yerleşkeye hakim bir tepede sürüyor. 
     
     10 bin metrekareye yayılı 
     Yaklaşık 5 bin 450 metrekaresi kapalı olmak üzere, toplam 10 bin metrekare alanda 2 katlı olarak inşa edilen cami külliyesinde ibadet mahallerinin yanı sıra serbest okuma salonu, kitap deposu, imam ve müezzin lojmanı, kafeterya ve bilgisayar laboratuvarı gibi sosyal tesisler de yer alıyor. 
     


 GÜNCEL 





















</TEXT>
</DOC>
