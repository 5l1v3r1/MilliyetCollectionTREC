<DOC>
<DOCNO> 35218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/spor/yfbkol.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
F.Bahçe ilk maçta 
</HEADLINE>
<TEXT>

     DOĞAN KOLOĞLU 

     Fenerbahçe, nedense rakibi Glasgow Rangers’ı haksız yere gözünde çok büyütüyor. Galatasaray, geçen yıl Rangers’a giderken, 21 günde 6 maç yaptı. Geçen sezon da Türkiye liginde Fenerbahçe’den dört ay daha fazla top oynadı. Rakip de aynı tür lig oynadığı için o gün Rangers’ın dört sakatı iyileşirken, 6 oyuncusu şüpheliydi. Galatasaray’da da dört sakat vardı. Ama Rangers hiçbir zaman sıradan bir takım olmadı. Onlar da Fenerbahçe gibi hep büyüklük iddiasında. Ve seyircisine çok güvenirler. O nedenle 60 bin tribün ortalamasına rağmen yeterince TV geliri alamadığını öne sürerek, İskoç Celtic takımıyla birlikte İngiliz Süper Ligi’nde oynamak için FIFA’dan özel katılım izni istediler. Ama iki gün önce bu talepleri reddedildi. 
     Neden bu çıkışı yaptılar. Çünkü bu yıl kadroları zenginleşti. Nitekim artık gollerde "yenilikçilerin" Flo gibi, Caniggia gibi imzaları transferlerinin iyiliğini belgeliyor. Maribor maçında 3 - 1’in imzasını attılar, elediler. Ama defansta sorun var. Hughes ve ilk kez oynayan Latapy sancılı. 18 içinde ise çok hareketli oyuncuları var. 
     Galatasaray’ın en güçlü olduğu dönemde geçen yıl Rangers, son maçta Monaco ile berabere kalırken, Galatasaray, Ali Sami Yen’de Sturm Graz ile adeta şike yaparak, beraberliğe razı bir futbolla birlikte tur atlamadılar mı Peki, bu yılki Rangers ne yaptı Fenerbahçe sol kanatta dikkatli olmalı. Flo, Canigia etkili ve "gösterişli ortak" oldular. Flo, Andersson’dan daha iyi. Bu büyük tehlike. Bir de Nerlinger’in bilek sakatlığı oldu. Yerine giren Mc Cann, Flo’ya gol attırdı, takıma yerleşti. Rangers’ın sıkıntısı Flo ve Canigia gibi yaşlı ve teknik oyuncular top kaptırınca geriye çabuk dönemiyor. Burada problem çıkıyor. Fenerbahçe de bu yıl pres ve tempo sıkıntısını yaşamıyor mu Antrenör Advocaat’in başka bir sıkıntısı da ilk golü yemek istemiyor. Çünkü o zaman mecburen rakibe yükleniyorsunuz, risk alıyorsunuz, "Bir gol daha yerseniz her şey biter" diyor. Yani çok iddialı bir takım değil. Sakat Amoruso, Fenerbahçe maçına yetişecek. Fenerbahçe gibi Rangers de önce seyircisine güveniyor. O kadar ki, Hagi her topu alışta seyirci adeta tribünü salladı. Vidmar da Hagi’yi bozdu. Hagi adeta aleyhte çalışır oldu. Deplasmanda oyunu kontrole almak, paslaşma ve hareketliliği geliştirmek, ayrıca yapılan çok iyi transferlerin randımanını Fenerbahçe tribününü susturarak, dönüş maçına taşımak... İlk maçtaki Rangers’ın amacı budur. 



 SPOR 























</TEXT>
</DOC>
