<DOC>
<DOCNO> 41271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/son/sondun05.html </URL>
<DATE> 2001/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de polis şeflerinin yüzde 10'u soruşturma altında 
</HEADLINE>
<TEXT>

     İngiltere'de polis şeflerinin yüzde 10'unun, disiplin ve diğer suçlarla ilgili olarak soruşturma altında oldukları açıklandı. 
     Polis şeflerinden 100'e yakınına, haklarında süren soruşturmalar nedeniyle işten el çektirildiği, diğerlerinin görevlerine devam ettikleri belirtildi. Emniyet müdürlüklerinin yüzde 20'sinde devam eden soruşturmalar bulunduğunu bildiren Polis Çalışanları Derneği, polis şeflerinin disiplin suçu ya da bir başka suça bu kadar sık bulaşmalarını, yaptıkları işin güçlüğüne ve bu kişilerin görevlerini ağır bir baskı altında yapmalarına bağladı. Dernek, bütün polis gücünün yüzde 30'una son derece ağır görevler yüklendiğini, bu ağır görevleri yerine getirmeye yarayacak eğitimin ise verilmediğini savundu. 







</TEXT>
</DOC>
