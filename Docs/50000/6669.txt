<DOC>
<DOCNO> 6669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/yasam/yas01.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Diplomatlar, siyasetçiler uğraşadursun kokoreççiler oktayı koydu... 
</HEADLINE>
<TEXT>
Türkiye AB’ye girmek için daha çok bekler’ 
Şampiyon Kokoreç’in sahibi "Avrupa Birliği’ne girene kadar biz daha çoook kokoreç satarız" 
     GÜLAY FIRAT İstanbul 

     Gazetelerden oldukça ilginç bir ilan... Şöyle yazıyor "Şampiyon taklitlerimiz yapılmaya çalışılıyor, halkımızın dikkatine Merkezimiz Beyoğlu Balıkpazarı, Şubemiz Beşiktaş..." 
     İşte kokoreç şöyle yararlı, böyle zararlı, temiz mi, pis mi, Avrupa Birliği standartlarına uygun mu ’ tartışmaları süredursun, her şeye rağmen yok satıyor’... Türkiye’nin ismi tescilli tek kokoreççisi Şampiyon’un sahibi Galip Tokgöz de gazetelere ilan vererek böyle bir uyarı yapıyor. 
     
     Taklit şampiyonu... 
     34 yıllık kokoreççi Tokgöz, "Böyle olacağını tahmin ettim, 1982’de Şampiyon kokoreci tescilledim. Çok yakında, ismimi kullanarak satış yapmak isteyen uyanıklar kendilerini mahkemede bulacaklar" diyor. 
     Ünü ve ismi İstanbul sınırlarını çoktan aşan Şampiyon’un, birçok il ve ilçedeki kokoreç dükkanına da adının verilerek taklit edildiğini söyleyen Tokgöz, özendirici başarısının sırrını şöyle açıklıyor 
     
     Kokorecin sırrı... 
     "Mart, nisan en geç mayısta kuzulardan kokoreçleri yapar buzhaneye koyarız. Temiz imalathanelerde, hijyenik koşullarda ürettiğimiz için bugün Şampiyon taklit ediliyor. Göz yanılır ama gırtlak yanılmaz. Kokoreçin temizi ve lezzetlisi burada." 
     Türkiye’nin AB’ye tam üyeliğinin kabul edilmesi durumunda sakatatın yasaklanacak olmasına karşın içinin rahat olduğunu belirten Tokgöz, bu konuda, "Türkiye hali malum, bu yüzden AB’ye girmek için daha çok bekleyecek" diyor ve ekliyor "Olur da Türkiye AB’ye kabul edilirse o zaman başka bir iş yapar yine geçinmesini biliriz." 
     
     Ünlü isimler şampiyon sever 
     Şampiyon Kokoreç’in satış şampiyonu’ sahibi Galip Tokgöz üstte , işin sırrının temizlik ve baharatlarda olduğunu söylüyor. 
     Günde 120 kilo kokoreçin satıldığı Balıkpazarı’ndaki Şampiyon’a ünlüler de akın ediyor. İbrahim Tatlıses, ayda bir mutlaka gidiyor... Meltem Cumbul, Ediz Hun ve ailesi, Eşref Kolçak, Deniz Pulaş, Deniz Akkaya, Ebru Şallı gibi daha birçok ünlüyü de Şampiyon’da kokoreç yerken görmek mümkün. 
     


 YAŞAM 





















</TEXT>
</DOC>
