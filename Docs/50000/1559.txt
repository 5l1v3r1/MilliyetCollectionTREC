<DOC>
<DOCNO> 1559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/son/sontur16.html </URL>
<DATE> 2001/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fırtına operasyonu'nda 3 yeni gözaltı 
</HEADLINE>
<TEXT>

     Emniyet Genel Müdürlüğü Kaçakçılık ve Organize Suçlar Daire Başkanlığı ile Antalya Emniyet Müdürlüğü'nün ortaklaşa yürüttüğü ''Fırtına Operasyonu'' kapsamında, Antalya gümrüklerinin üst düzey 3 yöneticisi gözaltına alındı. 
     Soruşturmayı yürüten Cumhuriyet Savcısı Yusuf Hakkı Doğan'ın talimatı üzerine harekete geçen Organize Suçlar ve Mali şubelere bağlı ekipler Antalya Gümrükler Başmüdürü Turan Yıldız, Serbest Bölge Gümrük Müdürü Osman Kalay ve Gümrük Muhafaza Kaçakçılık İstihbarat Müdürü Osman Peker'i gözaltına aldı. Adli Tıp'ta sağlık kontrolünden geçirilen 3 gümrük yetkilisi, operasyon kapsamında sorgulanmak üzere Organize Suçlar Şube Müdürlüğü'ne götürüldü. Öte yandan, İstanbul Gümrük Başmüdürlüğü'nde çalışan Mehmet Selim Akdemir de operasyon kapsamında gözaltına alınarak Antalya'ya getirildi. 




</TEXT>
</DOC>
