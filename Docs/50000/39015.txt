<DOC>
<DOCNO> 39015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/guncel/gun04.html </URL>
<DATE> 2001/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Psikolojik yaşım 60’ 
</HEADLINE>
<TEXT>
Son söyleşisi 
     SONGÜL HATISARU 

     Yakın bir tarihte sermaye piyasalarıyla ilgili bir toplantıda, ayaküstü sohbet ettiğimiz Üzeyir Garih, insanın iki tür yaşı bulunduğunu söylemişti. 
     İnsanoğlunun hem psikolojik hem fiziksel yaşıyla yaşadığını vurgulayan Garih, 72 yaşında olmasına karşın, psikolojik açıdan kendini 60 yaşında hissettiğini’ söylemişti. Garih, sadece uçak bileti alırken, yaşlılık indiriminden faydalanmak için’ fiziksel yaşını hissettiğini vurgulamıştı. Gençlerle konuşmaktan, deneyimlerini aktarmaktan büyük haz aldığını da söyleyen Garih, bir amaca yönelik yaşamanın, insanı genç tutarken hayatı da anlamlı kıldığına vurgu yapmıştı. 
     İnsanın da, tıpkı şirketler ve devletler gibi disiplin içinde yaşaması gerektiğini kaydeden Garih, Önemli olan sistemdir’ diyordu. ABD’yi George W. Bush gibi bir çılgının yönettiğini’ söyleyen Garih, Bush da yönetir, Clinton da. Sistem oturmuşsa, her ortalama Amerikalı ABD’yi yönetebilir’ demişti. 
     



 GÜNCEL 















</TEXT>
</DOC>
