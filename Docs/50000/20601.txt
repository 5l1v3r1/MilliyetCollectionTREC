<DOC>
<DOCNO> 20601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/ekonomi/eko12.html </URL>
<DATE> 2001/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa, sonunda faizleri indirdi 
</HEADLINE>
<TEXT>

     Avrupa Merkez Bankası ECB dün sürpriz bir karar alarak faiz oranlarını çeyrek puan indirdi ve yüzde 4.50’ye çekti. Dünya ekonomisindeki yavaşlama ve menkul kıymetler borsalarındaki düşüş karşısında faiz oranlarını uzunca bir süredir indirmeyen ECB’nin bu kararı piyasalarda şaşkınlık yarattı. Kararın açıklanmasının 
     ardından, Avrupa ortak para birimi Euro’nun ABD Doları karşısındaki değeri yarım sent artışla 89 sente çıktı. Öte yandan Avrupa borsaları önemli ölçüde değer kazanırken dünya borsalarının da gözleri Avrupa’ya çevrildi. Geçtiğimiz hafta fiyat artışları nedeniyle bir açıklama yapan ECB Başkanı Wim Duisenberg faiz oranları ile oynayarak ECB’nin kredibilitesinin artmayacağını söylemişti. 
     Öte yandan küresel büyüme tahminleri düşerken Avrupa bu yıl için h l yüzde 2.5 büyüme bekliyor. 
     Bu arada İngiltere Merkez Bankası’nın da faizleri yüzde 0.25 düşüreceği tahmin ediliyor. 
     



 EKONOMİ 




















</TEXT>
</DOC>
