<DOC>
<DOCNO> 26602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/yazar/tamer.html </URL>
<DATE> 2001/06/13/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Reddedilme şansı olmayan adam 
</HEADLINE>
<TEXT>

TNT Lojistik'te Koç'un da TNT'nin de yüzde 50'şer hissesi var. Ancak Menemenli'ye göre Koç'un şirketlerinden iş almak, dışarıdan iş almaktan daha zor 
     Başlığı görünce meraklanmışsınızdır kim bu reddedilme şansı olmayan adam diye... 
     Cevabım, TNT Lojistik ve Dağıtım Hizmetleri'nin Genel Müdürü Murat Menemenli "Bizim götürdüğümüz projenin reddedilme şansı yok, çünkü ortaya matematik koyuyoruz," diyor Menemenli. Projenin reddedilme şansı yoksa, projeyi götüren adamın reddedilmesi mümkün mü 
     Son dönemde giderek popüler olan yeni bir iş alanından, "Tasarruf sağlayarak para kazanmaktan" cumartesi günkü köşemde söz etmiş, bugünlerde pek güncel olduğu için önce Amerikan Hastanesi örneğini masaya yatırmıştım. 
     Koç Grubu Amerikan Hastanesi'nde yönetimi taşerona devrederken, yüzde 50 ortak olduğu TNT Lojistik'te ise depolama, stok takibi, nakliye ve postalama işlerinde değişik sektörlerdeki şirketlere taşeron olarak hizmet vermek üzere kolları sıvamış bulunuyor. 
     Menemenli çok umutlu "Şu kadar milyon dolar karınız olacak deyince akan sular duracak." 
     Ancak her yeni işte olduğu gibi sizin anlattıklarınızı karşınızdakinin ilk anda tüm boyutlarıyla kavrayabilmesi kolay değil. Zaten şu ana kadar Ford dışında incelemeyi tamamlayıp da "işbaşı" yaptıkları ikinci bir firma henüz yok. Ama eli kulağında olan 1 - 2 tane var Sakın "Ford da zaten Koç'un şirketi" falan demeye kalkmayın, Menemenli çok kızar. Zira ona göre aynı çatı altında yer aldıkları Koç Grubu şirketleri, görüşmeye gittikleri diğer şirketlere oranla daha sıkı pazarlıkçı, kılı kırk yarıyor. Anlayacağınız Koç Grubu şirketlerinden iş almak, dışarıdan iş almaktan belki de daha zor. 
     Ford örneğinde ise yabancı ortak Amerika'da bu tür taşeron hizmetlere alışık olduğu için işler kolay ilerlemiş. 
     "1960'larda bilgisayar satmaya benziyor bizim iş " diyor Menemenli ve ekliyor "Kapılarını çaldıklarımızdan 'Gelmeyin' diyen olmadı şimdiye kadar. Ama 'Gelin, inceleyin' demeleri işi çözmüyor ki Çünkü kimse maliyetlerinin ne olduğunu bilmiyor. Sadece nakliyenin maliyetini biliyorlar ki, o da tüm lojistik hizmetin ancak yüzde 10'u. Gerisine cevap veremiyorlar. Önce onlar küçük birimlerde maliyetlerini tam olarak hesaplayacaklar ki, ardından da biz kendi hesabımızı yapalım " 
     Buyurun bakalım Taşımacılık, posta ve lojistik hizmetlerinde dünya devlerinden TNT Lojistik, Koç Grubu ile yüzde 50 ortak şirket kurarak Türkiye'ye gelmiş. Şirketlere bu hizmetleri 5 kuruş ek harcama yaptırmadan, maliyetlerin düşürülmesi suretiyle sağlanacak tasarruftan yüzde alarak vermek istiyor. Ancak hizmeti almak isteyen şirketler, nakliye dışındaki maliyetlerinin ne olduğunu bile bilemedikleri için hızlı yol alınamıyor. 
     Şu ana kadar 25 kadar firmayı ziyaret edip kendilerini ve yaptıkları işi anlattıklarını belirten Menemenli, "İlk turda net söyleyebileceğim şey şu Gördüğüm kadarıyla her yerde ciddi bir marj mevcut. İlk bakışta 'Maliyetlerini düşüremeyiz' dediğimiz tek bir şirket bile olmadı" diyor. 
     Ne var ki son aylardaki sürekli kriz ortamı kafaları fena halde bulandırmış durumda. Kim batacak, kim kalacak belli mi Adam kredi borcunu ödeyememiş, tüm enerjisini boğazına basan bankacıdan nasıl kurturulum diye harcarken ve işler tümüyle durmuşken, daha ince ayar için şimdilik kafa yoramıyor. 
     Ancak sıra ona da gelecek. Çünkü yeni ekonomik düzende spekülatif gelir elde etme olanağı giderek azalıyor. Enflasyonun getirdiği yükü derhal fiyatlara yansıtarak nihai tüketicinin sırtına bindirme devri de sona ermiş gibi göründüğüne göre geriye maliyetleri düşürmek kalıyor. 
     Bizim şirketlerimiz için bugüne kadar maliyetleri düşürmek denince ilk akla gelen, şirkette pek çok alanda israf olduğu halde bir kısım personelin işine son vermekti. TNT Lojistik ve benzeri hizmetler veren şirketler sayesinde umarız kurumlarımız, işçi çıkartmadan da ciddi maliyet düşüşü sağlayabilecek pek çok alan bulacaklardır. Yeter ki istesinler 
     
     







FP ve hukuk 


Emlakbank oyunları... 


Ölüm oruçlarında durum 


Başkan geliyor 


Tifo vakası Viranşehir nire, Amerika nire 


Çin seli 


Kolej sonuçları 


Takas makas yedi mi 


Avrupa'da bir Amerikalı 


Sensin entelektüel ... 


Dış borç... 


IMF Meclis'e karşı 


Tatile takılanlar... 


Reddedilme şansı olmayan adam 


Borcunuz yok 


Komplo teorileri 


Köprü zammı yetmez ya vergi ya enflasyon 


</TEXT>
</DOC>
