<DOC>
<DOCNO> 47732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/son/sonspo06.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu'lu Galatasaray'ın derbi karnesi zayıf 
</HEADLINE>
<TEXT>

     Galatasaray Teknik Direktörü Mircea Lucescu, ezeli rakipleri Beşiktaş ve Fenerbahçe ile yapılan maçlarda üstün bir performans gösteremedi. 
     Ligde ve Avrupa kupalarında başarılı grafik çizen Rumen çalıştırıcı yönetimindeki Galatasaray, derbi maçlarda aynı parlak görüntüyü veremedi. 
     Lucescu yönetimindeki "Cim Bom", Fenerbahçe ve Beşiktaş ile yaptığı toplam 7 derbi maçın 3'ünü yitirirken, 2 maçta galip geldi, 2 maçı da beraberlikle tamamladı. 
     Galatasaray, teknik direktör Mircea Lucescu yönetiminde ezeli rakiplerinden ligde deplasmanda puan da alamadı. 
     Lucescu'nun Galatasaray'ı, derbi maçlarda toplam 11 gol atarken kalesinde de aynı sayıda gol gördü. 
     Galatasaray, son yaptığı derbi maçta Fenerbahçe'yi 2-0 yenerek, rakibini evine puansız göndermişti. 
     






</TEXT>
</DOC>
