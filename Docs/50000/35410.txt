<DOC>
<DOCNO> 35410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/yazar/sazak.html </URL>
<DATE> 2001/08/04/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Arjantin ve yardım utancı 
</HEADLINE>
<TEXT>

     Devlet Bakanı Kemal Derviş'in "Merak etmeyin, Türkiye'de Arjantin gibi sosyal patlama olmaz" güvencesi verdiği Bakanlar Kurulu'nda Dünya Bankası'nın Güney Amerika'da "sosyal koruma" başlığı altında uyguladığı "yardım" mahcubiyetinin tartışılması dramatiktir. 
     Ekrandaki "televole kuşağı" yarışmalar gibi. 
     Dünya Bankası, "Kim 500 milyon dolar ister" diye yardım programı açıklıyor. Böyle bir sosyal programın varlığını hükümet, Dünya Bankası Türkiye Temsilcisi Ajay Chibber'in açıklamasından öğreniyor. Gazete de bunu yoksul halkın başına konan "talih kuşu" olarak yorumluyor. 500 milyon dolarlık piyangodan Sosyal Yardımlaşma Dayanışma Fonu kapsamındaki 2 milyon aile yararlanacakmış. Chibber, bu cömertliği şöyle açıklıyor 
     "Orta sınıf aileler en azından krizle baş edebilir, onların kaynakları var, fakat yoksulların krize dayanacak güçleri, imkanları kalmadı artık." 
     Kim söylüyor bunu 
     Dünya Bankası temsilcisi Chibber. Uluslarası memur Ajay Bey sanki hükümet üyesi, yoksul halkın durumunu görüp, 500 milyon doları Fak Fun Fon kanalıyla dağıtmayı öngörüyor. İlgili bakanlar şaşkın Hasan Gemici tepki gösteriyor, İsmail Cem bu kaynağın hibe değil kredi olduğunu anlatmaya çalışıyor. Ama Dünya Bankası, Fak Fuk Fon'a uluslararası standart kazandırmaya karar vermiş, dönüş yok. Derviş istediği kadar Arjantin'e benzemiyoruz diye ikna edici konuşmalar yapsın, yardım kuruluşları Türkiye'ye Güney Amerika, Afrika muamelesi yapmaya kararlı. 
     Bakanlar lafı geveliyor "sosyal koruma" yardımının 500 değil, 100 milyon dolar olduğunu açıklamaya çalışıyorlar ama nedense bu "utanç verici yardımı istemiyoruz" diyemiyorlar. 
     1970'lerde 70 cente muhtaç olan, Lüksemburg'un 1 milyon dolarına mendil açan Türkiye'nin saygınlık ve onur çıtası bugünkü kadar aşağıya düşmemişti. 
     Dünya Bankası, yoksulluk programı çerçevesinde ilaç ve süt yardımı da vaat ederek, Ankara'ya "Bağdat muamelesi" yapıyor ABD'nin savaş sonrası stoklarını erittiği 1960'ların "süt tozu" dağıtımına geri mi dönüyoruz 
     Yazık. 
     IMF sözcüleri Türkiye'de her vatandaşın cebine "300 dolar koymakla" övünüyorlar, Ankara'ya gelen "uluslararası memur" Stanley Fischer'ı Hazine Bakanı karşılıyor. 
     Kriz şaşkını yönetim ekonomiyi dibe vurdurmakla kalmadı, ülkenin saygınlığını da ayağa düşürdü. 100 milyon dolar için kendi halkınıza başvursanız herhalde 100 katını toplarsınız. Bu kadar çaresiz kalınmaz. 
     Utanç verici yardımı... 
     İs - te - mi - yo - ruz 
     
     







ANAP nereye 


Bank - acılar... 


Ortada başka adam yok 


Pearl Harbor neden tutmadı 


Vakıf üniversiteleri 


Erbakan hoca bu oyuna nasıl geldi 


Arjantin ve yardım utancı 


Koç’ta Özaydınlı Mustafa Koç ikilisine doğru... 


"Neden güzel olur İzmirli kadınlar " 


Sayı ve arsa payı çoğunluğu gerekir 


Türkiye'nin eksiği siyasi parti mi 


Hazine TL harcamak için dolar ile borçlanıyor 


</TEXT>
</DOC>
