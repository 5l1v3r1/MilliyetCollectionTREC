<DOC>
<DOCNO> 42186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/14/son/sonspo12.html </URL>
<DATE> 2001/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş 0 - İstanbulspor 1 
</HEADLINE>
<TEXT>

     Birinci Süper Futbol Ligi'nde yapılan karşılaşmada İstanbulspor, Beşiktaş 1-0 yendi. 
     
     İlk yarı 
     19. dakikada Saffet'in hatalı pasında, topla ceza alanı dışında buluşan Nihat'ın sert şutunda, meşin yuvarlak üstten auta çıktı. 
     23. dakikada Baya'nın yaklaşık 20 metreden vuruşunda, kaleci Zdravkov yatarak, topa sahip oldu. 
     31. dakikada İlhan Mansız'ın ceza yayı içinden sert şutunda, kaleci Zdravkov yatarak, iki hamlede topu kontrol etti. 
     32. dakikada Tümer'in soldan taraftan kullandığı serbest atışta, Ronaldo arka direkte kafayla topu Weit'in önüne bıraktı. Alman futbolcunun ceza alanı sağ çaprazından sert şutunda, yine kaleci Zdravkov topu yumruklayarak uzaklaştırdı. 
     41. dakikada sol çaprazda topla buluşan Bushaj, mükemmel bir vuruşla topu Beşiktaş kalecisi Kjaer'in üzerinden ağlara göndererek İstanbulspor'u 1-0 öne geçirdi. 
     45. dakikada Weit'in sağdan ortasında, Sertan ceza alanı içinde kontrol ettiği topu müsait durumdaki İlhan'ın önüne bıraktı. Kaleciyle karşı karşıya kalan bu futbolcunun vuruşunda, meşin yuvarlak direğin dibinden auta çıktı. 
     Karşılaşmanın ilk yarısı da 1-0 İstanbulspor'un üstünlüğüyle sona erdi. 
     
     İkinci yarı 
     Beşiktaş, karşılaşmanın ikinci yarısına Sertan'ın yerine Stavrum , Tümer'in yerine de Necat'ı alarak başladı. 
     46. dakikada İstanbulspor savunmasının yaptığı hatada topu kapan İlhan Mansız, meşin yuvarlağı müsait durumdaki Stavrum'un önüne bıraktı. Soldan ceza alanına giren Stavrum'un şutunda, top kaleci Zdravkov'dan döndü. 
     50. dakikada Selçuk'un ara pasında sağ taraftan ceza alanına giren Bushaj'ın şutunda, top yandan auta çıktı. 
     55. dakikada Weit'in ceza alanı sağ çaprazından sert şutunda, top üstten auta gitti. 
     60. dakikada Bushaj'ın yaklaşık 40 metreden aşırtma vuruşunda, kaleci Kjaer'i geçen top üst direkten döndü. Savunma kafayla topu kaleci Kjaer'e kazandırdı. 
     63. dakikada İlhan Mansız'ın ceza alanı içinden şutunda, kaleci Zdravkov son anda topa dokunarak, kornere çeldi. 
     64. dakikada Baya'nın sağ taraftan orta şut karışımı vuruşunda, yan direğe çarpan top, auta gitti. 
     66. dakikada Bushaj'ın sağ taraftan ortasında, Mehmet'in ceza alanı içinden vuruşunda top yandan auta çıktı. 
     67. dakikada İlhan'ın pasında sağ çaprazda topla buluşan Nihat'ın sert şutunda, top yan direkten döndü. 
     69. dakikada İstanbulspor'da Zeki'nin yerine, Güven oyuna girdi. 
     75. dakikada Güven'in ceza alanı içinden şutunda, Ronaldo'nun ayağından dönen top, Tayfur'un kafasına çarparak kaleye yöneldi. Kaleci Kjaer'i geçip üst direkten dönen topu, Danimarkalı kaleci kontrol etti. 
     78. dakikada İstanbulspor'da Mehmet, yerini İlker'e bıraktı. 
     82. dakikada Tayfur'un sağ taraftan ortasında, Bekir'in yaptığı ters vuruşta, top üst direği sıyırarak kornere çıktı. 
     85. dakikada Nihat'ın ceza alanı dışından sert şutunda, top Zdravkov'da kaldı. 
     89. dakikada İstanbulspor'da Bushaj'ın yerine, Mithat oyuna girdi. 
     Kalan sürede skor değişmedi ve İstanbulspor, sahadan 1-0'lık galibiyetle ayrıldı. 
     

</TEXT>
</DOC>
