<DOC>
<DOCNO> 8896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/25/son/sonspo20.html </URL>
<DATE> 2001/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Dakika dakika Galatasaray - Kocaelispor karşılaşması 
</HEADLINE>
<TEXT>

     Birinci Futbol Ligi'nde yapılan maçta Kocaelispor, güçlü rakibi Galatasaray'ı 3-2 yendi. 
     4. dakikada ani gelişen Kocaelispor atağında Kaan Dobra, tek başına ceza alanına girdi ancak bu futbolcu kötü bir vuruş yapınca, top yandan auta gitti. 
     9. dakikada Hagi'nin ceza yayının hemen dışından kullandığı serbest atışta kaleci Metin, topu yumruklarıyla uzaklaştırdı. 
     14. dakikada Cem'in uzun pasında mükemmel bir hareketle topu önünealan Serdar, çok uygun pozisyonda topu kaleciye nişanlayınca, Kocaelispor mutlak bir pozisyondan yararlanamadı. 
     16. dakikada Jordanov'un yaklaşık 30 metreden sert şutunda, top yan direğe çarparak auta gitti. 
     19. dakikada Faruk'un pasıyla, sağdan Okan ceza alanına girdi. Bu futbolcunun ortasında Hagi yakın mesafeden topu auta attı. 
     31. dakikada Galatasaray savunmasının uzaklaştıramadığı topu Cem, sağdan ceza alanına ortaladı. Nuri'nin kafa vuruşunda kaleci Taffarel iyi yer tutarak meşin yuvarlağa sahip oldu. 
     45. dakikada Arif'in kaleye parelel pasında topla ceza sahası içinde buluşan Hasan'ın sağ çaprazdan sert şutunda, meşin yuvarlak kaleci Metin'de kaldı. 
     Karşılaşmanın ilk yarısı da 0-0 sona erdi. 
     48. dakikada Vedat'ın ceza alanı dışından sert şutunda top üst direği sıyırarak auta çıktı. 
     53. dakikada ani gelişen Kocaelispr atağında Nuri'nin soldan ortasında ceza alanı içinde topa sahip olan Serdar'ın şutunda, meşin yuvarlak kaleci Taffarel'in müdahalesine rağmen filelerek gitti 1-0 
     55. dakikada Serdar'ın pasıyla ceza alanı içinde buluşan Kaan Dobra'nıN sol çaprazdan sert şutunda meşin yuvarlak yan ağlarda kaldı. 
     57. dakikada Kocaelispor'da Jordanov, 59. dakikada da Cem sarı kart gördüler. 
     62. dakikada Jordanov'un soldan ortasında ceza alanında bomboş durumda bulunan Engin, güzel bir kafa vuruşuyla topu filelere gönderdive takımını 2-0 öne geçirdi. 
     65. dakikada Hagi ceza alanı içinde Serkan'ı gördü. Bu futbolcuya sadece topu filelere göndermek kaldı 2-1 
     69. dakikada Galatasaray'da Vedat'ın yerine Marcio oyuna dahiloldu. 
     70. dakikada altı pasta topa sahip olan Emre Belözoğlu müsait pozisyonda topu auta atarak, takımını mutlak bir golden etti. 
     73. dakikada sağ kanattan Kaan Dobra süratle ceza alanına girdi, ancak vuruşunda top kaleci Taffarel'de kaldı. 
     74. dakikada Serdar'ın yerine Lazarov oyuna dahil oldu. 
     76. dakikada Serkan'ın ceza alanın içinde sert şutunda top kaleci Metin'den döndü. Bu futbolcu ikinci kez önüne gelen topu filelere gönderdi ve durumu 2-2 yaptı. 
     84. dakikada Hagi'nin ortasında Marcio ceza alanı içinde topa çok sert vurdu, ancak meşin yuvarlak savunmaya çarparak kornere gitti. 
     88. dakikada Kocaelispor ani atağında Jordanov sağdan çizgiye indi. Bu futbolcu meşin yuvarlağı arkasından gelen Engin'e bıraktı. Engin'in düzgün vuruşunda top filelerle kucaklaştı 3-2 
     Karşılaşmanın kalan dakikalarında gol olmadı ve Kocaelispor karşılaşmadan 3-2 galip ayrıldı. 




</TEXT>
</DOC>
