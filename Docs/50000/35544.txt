<DOC>
<DOCNO> 35544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/05/yasam/yas00.html </URL>
<DATE> 2001/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Triboloji’nin Türk dehası 
</HEADLINE>
<TEXT>

Cisimlerin sürtünmesini inceleyen triboloji bilimine çağ atlatan’ bilim adamı Dr. Ali Erdemir, bir ödül daha aldı.. 
     Triboloji, yani teknolojide cisimlerin birbirlerine sürtünmesini inceleyen bilimin dünyadaki bir numaralı ismi’ sayılan Dr. Ali Erdemir, bugüne kadar aldığı birbirinden önemli ödüllere bir yenisini ekledi. 
     Dr. Erdemir, cisimlerin nitelikleriyle ilgili bu bilim dalında çalışan tam 100 ülkeden 40 bin mühendisin üyesi olduğu ASM International’ adlı kuruluşun Onur Ödülü’ne layık görüldü. Buluşlarıyla triboloji bilimine önemli mesafeler kat ettiren Dr. Erdemir, bu ödüle, geliştirdiği ultra sertlikteki karbon kaplama’ nedeniyle layık görüldü. Bu madde ile, cisimlerin sürtünme katsayısını neredeyse sıfıra indiren Dr. Erdemir, bu alanda bilinen en önemli madde olan teflonun rekorunu da tam kırk kez’ kırmayı başardı. 
     Ultra sertlikte karbon film kaplama buluşuyla bilim dünyasına adını bir kez daha altın harflerle yazdıran Dr. Erdemir, 1998’den bu yana sayısız ödül aldı. 
     
     Hayatı başarı dolu 
     Daha önce bilimin Oscar’ı sayılan Discover Ödülü’nü alan Erdemir, aynı zamanda da, dünyada iki kez R D’ ödülü alan ender bilim adamlarından biri. Dr. Erdemir, R D Ödülü’nü, ilk kez 1991’de, borik asidin motor ve makinelerde sürtünme ve aşınmayı yok eden özelliğini’ bulduğu için almıştı. 
     Dr. Erdemir’in son buluşu ultra sert karbon film kaplama ile, motor ve makinelerde enerji harcamasını azalttığı, sessiz çalışma sağladığı ve dişlilerin ömrünü birkaç kez artırdığı için Amerikan Uzay ve Havacılık Kurumu NASA , otomobil fabrikaları ve silah sanayii firmaları yakından ilgileniyor. 
     
NASA peşinden koşuyor      ASM International’ın ödülünü 5 - 8 Kasım’da ABD’nin Indianapolis kentinde alacak Dr. Ali Erdemir, buluşlarıyla NASA’yı da peşinden koşturuyor ve şu sıralarda elmas kaplamalarla ilgili yeni araştırmalar yapıyor. 
     



 YAŞAM 




















</TEXT>
</DOC>
