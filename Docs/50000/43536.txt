<DOC>
<DOCNO> 43536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/22/spor/bbas.html </URL>
<DATE> 2001/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Potada kural değişti 
</HEADLINE>
<TEXT>

     BASKETBOLDA Efes Pilsen ve Ülkerspor’un mücadele edeceği Avrupa Ligi’nde kural değişikliği yapıldı. Buna göre yalnızca oyunun ilk başlangıcında hava atışı yapılacak, sonraki çeyreklerde ise bu atış uygulanmayacak. İlk hava atışını yitiren takımın, 2. ve 3. periyota topu kenardan oyuna sokarak başlayacağı, son periyota ise ilk hava atışını kazanan takımın başlayacağı ifade edildi. 
     
Tunçeri imzaladı      BASKETBOL Erkekler 1. Ligi’nde geçen sezon büyük sıkıntılar yaşayan Galatasaray atağa kalktı. Deneyimli oyunculardan Tamer Oyguç’u transfer eden Sarı - Kırmızılılar, Kemal Tunçeri ile de bir yıllık sözleşme yaptı. Ayrıca Antrenör Koray Mincinozlu ile de sözleşme yenilendi. 
     
Hidayet’e büyük ilgi      BASKETBOL Milli Takımımız’ın yıldız oyuncusu Hidayet Türkoğlu, Ay - Yıldızlı ekibimizin sponsorlarından Altınyıldız’ın Erenköy Mağazası’nın açılışında hayranları ile buluştu. Yoğun ilgi gören Hidayet, hayranlarının yanısıra Network’un Basın ve Halkla İlişkiler Müdürü Eyşan Özhim’e de imzalı posterini verdi. 
     



 SPOR 

























</TEXT>
</DOC>
