<DOC>
<DOCNO> 21177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/son/soneko20.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Faruk Süren'in yüzü ne Cimbom'dan gülüyor ne şirketinden... 
</HEADLINE>
<TEXT>

     Transtürk Holding A.Ş. aleyhine, iştiraklerine verdiği kefaletler nedeniyle doğan haciz ve ipoteğin paraya çevrilmesi yolu ile icra takibine konu olan hukuki girişimlerin tutarının 7 trilyon 813 milyar liraya ulaştığı bildirildi. 
     Transtürk Holding'den İMKB'ye gönderilen açıklamada, şirket iştiraklerinin kredi kullandığı bankalar ile bir süredir sürdürdüğü toplu görüşmelere geçtiğimiz Şubat ayında yaşanan ikinci ekonomik kriz ve devalüasyon nedeniyle ara verildiği kaydedildi. 
     Geçen Mart ayından itibaren bankalarla ayrı ayrı görüşmelere başlandığı dile getirilen açıklamada, bu görüşmeler sonucunda GSD Bank, Etibank, Sümerbank ve Başer Leasing ile ödeme protokollerinin imzalandığı, diğer bankalarla da görüşmelerin olumlu bir şekilde sürdüğü bildirildi. 
     







</TEXT>
</DOC>
