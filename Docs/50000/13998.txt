<DOC>
<DOCNO> 13998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/01/ekonomi/eko02.html </URL>
<DATE> 2001/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Başka Türkiye yok 
</HEADLINE>
<TEXT>

Başbakan Ecevit'in, 'Tek bir Türkiye var' diyerek seslendiği sosyal kesimlerin kuracağı komisyonlar ekonomik programın hazırlanmasına katkıda bulunacak 
     ZÜLFİKAR DOĞAN, HARUN GÜREK, ELÇİN ERGÜN Ankara 

     Hükümet dün toplanan Ekonomik ve Sosyal Konsey'de ESK sosyal taraflardan koşullu da olsa destek ve fedakarlık sözü almayı başardı. İşçi, işveren, esnaf ve tarım kesimi programın ayrıntılarını gördükten sonra destek verip vermeyeceğini bildirdi. Başbakan Bülent Ecevit, toplantıda 'Tek bir Türkiye ve tek bir hükümet' olduğunu belirterek, "Hep birlikte ileriye doğru bakmalıyız" dedi. Ecevit, Türkiye'nin zor bir dönemden geçtiğini belirterek, bütün kesimlerin elbirliği yapması gerektiğini söyledi. 
     
     Önce sert çıktılar 
     ESK'da en sert konuşmayı ise Türk - İş Genel Başkanı Bayram Meral ile Türkiye Odalar ve Borsalar Birliği TOBB Başkanı Fuat Miras yaptı. Sert bir uslüpla yapılan bu konuşmanın ardından saat 16.00 sıralarında verilen arada Ecevit'in yanına giden Miras, "Hazırlanacak programa sonsuz destek veriyoruz" dedi. Ecevit de "Eleştiri bekliyordum, fakat destek beklemiyordum" yanıtını verdi. 
     Sert eleştrilerine karşın Türk - İş Genel Başkanı Bayram Meral, Türkiye İşveren Sendikaları Konfederasyonu TİSK Başkanı Refik Baydur, Türkiye Ziraat Odaları Birliği TZOB Başkanı Faruk Yücel, Hak - İş Genel Sekreteri Recai Başkan, Türkiye Esnaf ve Sanatkarlar Kofederasyonu TESK Başkanı Derviş Günday, "Özveriye hazırız, ancak programın ayrıntılarını görmemiz gerekiyor" diyerek, programa destek vereceklerini belirttiler. 
     
     Program komisyonları 
     Beklentinin aksine toplu sözleşmelerin hiç gündeme gelmediği, bankaların durumu ile yüksek kredi faizlerinin konuşulduğu toplantıda söz alan İstanbul Sanayi Odası Başkanı Hüsamettin Kavi, programın ayrıntıları üzerinde çalışma yapmak üzere komisyonlar oluşturulmasını önerdi. Kavi'nin bu önerisi üzerine programın ayrıntıları oluşturulurken dikkate alınmak üzere "ekonomi", "çalışma yaşamı", "turizm", "tarım" politikalarını belirleyecek komisyonlar oluşturulması kararlaştırıldı. Bürokratlar ve sosyal tarafların uzmanlarından oluşturulacak komiteler rapor hazırlayarak, Derviş'e sunacak. 
     Derviş'in bu hafta içerisinde sivil toplum örgütleriyle ayrı ayrı ya da birlikte görüşebileceğini ilettiği de kaydedilirken, toplantının kapanışında konuşan Başbakan Bülent Ecevit, krizden çıkış için el birliği çağrısını yineleyerek, şunları söyledi 
     "Enflasyonu düşürdük, deprem felaketinden çıktık, teröre son verdik, büyüme hızını artıkdık, milli eğitim reformunu gerçekleştirdik, geçici işsizlik sorununu halettik sonra kasım ve şubat krizleri geldi. Bunlar öncelikli yapısal sorunlar, ama Türkiye'de ilk kez uyumlu bir koalisyon örneği var. Bir tek Türkiye bir tek hükümet var. Hükümet'in bazı tenkitlere tahammül etmesi doğaldır. Ancak hep beraber hatalarımızı görerek, ileri bakmalıyız. Desteğiniz bekliyoruz." 
     
     Derviş Yüzde 6 küçüleceğiz 
     Bakan Derviş'in de, yaşanan bunalımın ekonomik büyümeyi vurduğu, bunun sonucunda da yılın ilk altı ayında ekonominin yüzde 5 - 6 oranında küçüleceğini ifade etti. Güney Kore ve Brezilya'nın da bunalımdan toplumsal uzlaşma ile çıktığını anlatan Derviş, Güney Kore'nin bunalımı izleyen ilk yılda yüzde 8, ikinci yılda da yüzde 11 büyüdüğüne dikkat çekti. Derviş, Endonezya'nın ise birlik sağlanamaması nedeniyle dört yıldır bunalımdan çıkamadığını vurguladığı ve birliğinin tehlikeye girdiğini belirterek, Türkiye'de toplumsal mutabakatın sağlanmasının zorunlu olduğunu vurguladı. 
     
'Sorunları birlikte çözeceğiz'      ESK toplantısının ardından yapılan yazılı açıklamada ise ekonomik programın başarısı için gerekli olan görüş ve öneriler şöyle sıralandı 
     Toplumun tüm kesimlerinden temsilcilerin birlik ve beraberlik içinde ekonomik ve sosyal sorunları çözebileceklerine inançları tamdır. 
     Toplumsal anlaşma programın hazırlanması ve uygulamalarında başarıyı sağlayacak en önemli faktörlerden biridir. 
     Ekonomik programın maliyetinin toplumun tüm kesimleri tarafından adil ve dengeli bir biçimde üstlenilmesi gerekir. 
     Bankacılık sektöründeki yeniden yapılanma süreci ile bu kesim ile reel sektör arasında sağlıklı bir ilişkinin geliştirilmesi gerekir. 
     
Programa şartlı destek      Toplumsal anlaşma yapılsın’ 
TİSK Başkanı Refik Baydur 
     Türkiye’nin istikrar ve büyüme için toplumsal bir anlaşmaya ihtiyacı var. Bu anlaşma toplu iş sözleşmelerine yol gösterici nitelikte konfederal düzeyde çerçeve anlaşmalarla desteklensin. Büyüme için "hükümet, işveren ve işçi" kesimlerinin işbirliği sağlanmalı. Ekonominin rekabet gücünü, istihdamı ve büyümeyi artırmayı amaçlayan üçlü toplumsal anlaşma hayata geçirilmeli. Varılacak toplumsal anlaşma çerçevesinde yürürlüğe konulacak gelirler politikası, istikrar programının şansını artıracak ve sosyal barışın korunmasına katkıda bulunacak. İşletmelerin işçi ücretlerini dahi ödemekte zorluklar yaşadığı bu dönemde SSK primine esas kasanç sınırlarının yüzde 50 artırılması yanlış. 
     
     Ekonomik cezalar artırılsın’ 
Türk - İş Başkanı Bayram Meral 
     Siyasette güven sağlanabilmesi için siyasi partiler yasası ve seçim yasası değiştirilmeli, milletvekilliği dokunulmazlığı sınırlandırılmalıdır. Yolsuzlukların, rüşvetin ve banka boşaltmaların üzerine kararlı biçimde gidilmeli, sorumlular kamuoyuna açıklanmalı. Banka batıranların, soyanların ve yolsuzluk yapanların cezası arttırılmalıdır. Özelleştirmeler durdurulmalı, bugüne kadar özelleştirmeler nedeniyle işten çıkarılan işçiler işe alınmalıdır. Herkesin geliri ile orantılı bir vergi sağlanamalı, vergi kaçağı önlenmeli, israfın ve haksız kazancın önüne geçilmelidir. Ekonomik kriz nedeniyle enflasyon oranının hızla arttığı göz önünde bulundurularak kamu kesimi toplu iş sözleşmeleri bir an önce imzalanmalı. 
     
     Yoksulluğa çare bulun’ 
Hak - İş Genel Sekreteri Recai Başkan 
     Hazırlanacak programda yoksulluğa çare gösterilmelidir. Çünkü tüm ekonomik krizlerde olduğu gibi şu an yaşadığımız ekonomik krizin faturasını da en ağır şekilde çalışanlar ödemektedir. Uygulanan istikrar programı üzerinde hasar tespit çalışması yapılmalıdır. Özveri rantiyeden beklenmelidir. Emeğe güvence verilmelidir. Kayıtdışı çalışma ve çalıştırma kayıt altına alınmalıdır. Bütçede saydamlık sağlanmalıdır. Siyasette yaşanan güven bunalımı giderilmelidir. Türkiye 17’nci istikrar programını 14 ay 8 gün uyguladıktan sonra hayal kırıklığına uğradı. Bir ülkede paranın güvencesi olduğu kadar emeğin ve insanın da güvencesinin olması gerek. H l iş güvencesi yasası çıkarılamadı. TBMM’de bekleyen bu konu ile ilgili yasa tasarısının acilen yasalaşması gerek. 
     
     Yerli malı kampanyası açılsın’ 
TESK Başkanı, Derviş Günday 
     Yüzde 50 oranında artırılan sigorta prim oranları asgari ücret seviyesine çekilmeli. Vergi borçlarının taksitlendirilmesi SSK ve Bağ - Kur prim borçlarını da kapsayacak şekilde genişletilmeli. Konfederasyonumuzun başlattığı 'Yerli malı yurdun malı’ kampanyası desteklenmeli.Önceki program başarısız oldu diye bir kenera çekilip sessiz kalmak veya yeni programa toptancı bir yaklaşımla karşı tavır almak yanlış olur. Sosyal Sigortalar Kanunu’nun günlük kazanç sınırları başlıklı 78. maddesinin değiştirilerek prime esas günlük kazanç alt sınırının asgari ücret olduğunun açıkça hükme bağlanması gerek. 
     
     Milli program hazırlansın’ 
TZOB Başkanı Faruk Yücel 
     Ekonomik Sosyal Konsey’de görüşülerek üzerinde mutabakat sağlanacak bir milli program hazırlansın. Bu program ise maaşları 12 milyarı aşan kişiler tarafından değil, normal devlet memuru maaşı alanlar tarafından hazırlanmalı. DİE’nin verilerine göre ocak ayında sanayide kapasite kullanım oranının küçüldü. Bu küçülme yüzde 48 talep azalmasının birinci öncelikli sebebi. Bu da talebin kısılması ile enflasyonun düşüreceğini sananları da Sivil İnisiyatifi de yanılttı. 
     


 EKONOMİ 
















</TEXT>
</DOC>
