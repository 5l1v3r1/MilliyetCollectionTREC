<DOC>
<DOCNO> 48737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/yazar/zbirand.html </URL>
<DATE> 2001/10/25/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Siyasi moratoryum ihtiyacı var... 
</HEADLINE>
<TEXT>

     Türkiye’mizin bugün en çok ihtiyacı olan şey siyasi bir moratoryumdur. Yani, siyasi partilerin bir süre için ateş kesmeleri, tüm anlaşmazlıkları rafa kaldırmaları ve yeniden yapılanma çalışmasına girmeleri gerekiyor. 
     Kaybedilecek hiç zamanımız yok. 
     H l ekonomik krizin derinliğini anlayabilmiş değiliz. Oysa, her geçen gün biraz daha fakirleşiyoruz. Her geçen gün durum biraz daha zorlaşıyor. 
     Hiçbir politikacının, hiçbir Türkiye Cumhuriyeti vatandaşının, ekonomik krizden kurtulana kadar karşıtlarıyla kavga etmeye hakkı olmamalıdır. 
     Abarttığımı sanmayın. 
     Durumumuz son derece ciddi. 
     Ekonomik krizden kurtulamadığımız taktirde, toplum olarak çok daha büyük çatışmaların içine düşeceğiz. 
     
     Tek çıkış yolumuz, siyasi ve sosyal moratoryum ve seferberlik ilan etmekten geçiyor. 
     Türk toplumunun gerçekleri duyması şart. 
     Yani, devletin en az 200 bin memurunu işten çıkarması veya emekliye sevketmesi gerektiğini... 
     Elindeki arabaların şoförleriyle birlikte devre dışı bırakılma zorunluğunu... 
     Bütçeden dağıtılan yardımların tümünün kesilmesi gerekliliğini... 
     Bu listeyi daha uzatabilirim. 
     Toplumu elektriklendirmek, hareketlendirmekten başka çare yok. 
     Ancak bütün bunları yapabilmek için bir lider aranıyor... 
     Kim yapacak 
     Bülent Ecevit mi, Devlet Bahçeli mi yoksa Mesut Yılmaz mı 
     Güldürmeyin beni... 
     Önümüzdeki haftalar, bu ülkenin nereye gideceğini ortaya çıkaracak. 
     Ya IMF’ye teslim olacak. Yani bütçeyi kısacak ve devlet küçülecek veya hiper enflasyonun kollarına düşecek. 
     Ya kırt satır, ya kırk katır... 
     Tek çıkış, kendi içimizde moratoryum ilan etmek. Aksi halde ekonomik moratoryum kaçınılmazlaşacak... 
     
Prodi, Kıbrıs’ta çözümü güçleştirecek      Avrupa Komisyonu Başkanı Romano Prodi yarından itibaren Kıbrıs’ta olacak. 
     Bu resmi gezinin amacı, Avrupa Birliği’ne aday olup tam üyelik müzakerelerine başlamış ülkeleri ziyaret etmek. Diğerlerine gitti, geriye Kıbrıs kalmıştı. 
     Komisyon Başkanı’nın bu gezisinin anormal hiçbir yönü yokmuş gibi görünüyorsa da, Türkiye açısından bir "taraf olma" anlamı taşıyor. 
     AB Komsiyonu Başkanı Prodi Güney Kıbrıs’a "Siyasi çözüm bulunamasa dahi tam üye olacaksınız" mesajını veriyor. 
     Kıbrıs Rum yönetimi bu ziyaretle mutlaka biraz daha rahatlayacaktır. Yani, BM çerçevesinde gerçekleştirilmesine çalışılan müzakerelerin başlaması için çaba harcamalarına da gerek kalmayacaktır. Ellerini kollarını sallayarak tam üyeliğe gideceklerdir. 
     Şimdi sorulması gereken soru şu 
     "... Avrupa Birliği bu tutumuyla çözümsüzlüğe prim verdiğinin farkında değil mi Yoksa, tam üyelik ile birlikte Kıbrıs’ın ikiye bölünüp, sorunun ortadan kaldırılmasına mı karar verildi ..." 
     Bu sorulara yanıt verilemiyor. 
     Prodi bu gezisiyle bölgeye barış değil, tam aksine dengesizlik getirdi. 
     Gereksiz şekilde taraf tuttu. 
     Bu yaklaşıma "akılcı politika" denemez. 
     
     







'Güven' sorunu 


Bayram fırsatı 


Çankaya - Meclis uzlaşması 


Yazık değil mi bu ülkenin insanına 


Suna Kıraç'a sevgi çemberi... 


Trevi çeşmesine 


Susurluk kalkanı 


Londra yaklaşımıyla İstanbul çözümü 2 


Türkiye için çifte misyon 


İz peşinde 


Susurluk davası neden bozuldu 


Şiirin sahibi bulundu... 


Medeni Yasa ve kadın hakları 


Bir nükleer tehlike kusur kalmıştı 


Yasa değişmedi 


Dolar bir kapıdan giriyor, öbür kapıdan çıkıp gidiyor 


</TEXT>
</DOC>
