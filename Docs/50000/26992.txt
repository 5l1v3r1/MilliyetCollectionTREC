<DOC>
<DOCNO> 26992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/yazar/cemal.html </URL>
<DATE> 2001/06/15/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Devletle HADEP duvarı 
</HEADLINE>
<TEXT>

     ŞIRNAK 

     Gözün kapalı da olsa Cizre'ye geldiğini anlarsın. Nasıl mı Keskin mazot kokusuyla... 
     Irak'la Habur sınır kapısından yapılan mazot ticareti yıllardır bu bölgeyi bir nebze olsun ayakta tutar. Onun için İpek Yolu boyunca nerede dursan hep aynı özlem kulağına çalınır 
     "Ah şu ambargo bir kalksa, Irak'la ticaret yeniden normale dönse " 
     Cizre'ye geldiğini başka nasıl anlarsın 
     Polis kontrolüyle... 
     Çok sıkıdır. Çünkü PKK karşısında devlet, şeytan üçgeni diye nitelenen Şırnak - Cizre - Nusaybin yöresinde özellikle 1990'lı yılların ilk yarısında bayağı zorlanmıştı. PKK'nın bitirilip devletin hakimiyet kurması zaman almıştı. 
     İş hala sıkı tutuluyor. Anlaşılan bu defa da hedef, PKK'nın bölgeye siyasallaşma yoluyla girmesini engellemek... 
     Cizre'deki vakit gece yarısı. Kaduoğlu Oteli'nde uykuya dalmak üzereyim. Tak tak kapı. 
     "Kim o " 
     "Polis " 
     "Ne polisi .." 
     "Hasan Abi, iki sivil polis seni aşağıda bekliyor." Biraz uzun süren klasik sorular ve kimlik tespiti... Ertesi günkü Şırnak programıma dönük ilgi... 
     Sabah erken Şırnak'a doğru yol alıyoruz. Sol taraf Gabar, sağ taraf Cudi dağları. Kasrik Boğazı'nın girişinde asker kontrolü. Namık Durukan'la benim sarı basın kartları komutana gidiyor. 
     Sıcak, uyuşuk bir hava. 
     Bir gölgeye sığınıp etrafa bakınıyorum. Ortalıkta kimsecikler yok. Kasrik Nokta Bakkaliyesi'nin önünde çıplak ayaklı, üstü başı dökülen sümüklü bir oğlan çocuğu meraklı gözlerle bizi seyrediyor. 
     Karakolun üstüne yazmış asker 
     "Çevremize verdiğimiz güvenlikten dolayı gurur duyuyoruz." 
     Komutan herhalde FB'li. Tepenin üstüne beyaz taşlarla dizdirmiş, "Şampiyon Fenerbahçe" diye. Namık fotoğraf makinesini davranırken, onbaşının sesi yükseliyor 
     "Fotoğraf çekmek yasak " 
     Dağlara yaslanmış Şırnak püfür püfür. Güneşin yakıcılığını hissettirmiyor. Son kez iki yıl önce gelmiştim. Etraf daha derli toplu. Yollar yapılmış, düzelmiş. Ana caddede Hilton Pastanesi... İnşaat faaliyeti bayağı yoğun. Habur geliri ile becerikli Şırnak Valisi Hüseyin Başkaya'nın sistemli çabaları birleşince, halka hizmet gitmeye başlamış... 
     Belediye Kahvesi'nde taburelere tüneyip heybetli Cudi Dağları'na karşı sabah kahvelerimizi höpürdetiyoruz. 
     Konu HADEP... 
     Önce HADEP'e yönelik baskılardan şikayet. "Bakın, parti merkezi şu aşağıda. Cesaretiniz varsa gidin uğrayın bakalım" diyor eliyle işaret ederek, "Ben cesur bir adamım ki, sizinle burada oturmuş konuşuyorum." Bu bölgede artık hiçbir partinin HADEP'e alternatif olamayacağı kanısında 
     "Biz diyoruz ki, HADEP süpürgeyi aday gösterse, diğer partilerin adaylarını silip süpürür bundan sonra..." 
     HADEP'e verilen oyla PKK arasındaki bağı soruyorum. Yani PKK'yı da tuttuğu için mi oyunu HADEP'e veriyordu İlle de böyle olmadığını söylüyor. İlle de PKK beğenildiği ya da PKK'ya sempati duyulduğu için HADEP'e oy verilmediğini belirtiyor. "Ama sen, sırf müzik yaptı diye bir arkadaşımı gözaltına alır, tutuklarsan, ben de tepkimi HADEP'e oy olarak gösteririm" diyor. 
     Şırnak'taki üst düzeyde bir devlet yetkilisi de HADEP oylarını değerlendirirken tepki üzerinde duruyor 
     "HADEP'in bu bölgede 18 Nisan 1999 seçimlerinde almış olduğu yüksek oylar daha çok tepki oylarıdır. PKK'yı sevdiğinden değil, çektiği sıkıntı ve acılara, devlete tepki duyduğu için oyunu HADEP'e verdi insanlar." 
     Şu sözler de devlet yetkilisinin 
     "Köyü boşaltılmış. Evinden yurdundan olmuş. Çocuğunu dağda kaybetmiş. İş yok güç yok. Susuz, yolsuz, doktorsuz, öğretmensiz... Sen de kalkmış ona hala 'Vatandaşsın ' diyorsun. Olmuyor. O da ilk seçimde sandığa gidip devlete en ters partiye oyunu atıyor. PKK'dan hoşlanmasa bile, tepkisini böyle gösteriyor." 
     Örneğin, Diyarbakır'da HADEP oyların yüzde 67'sini aldı. Bunun ne kadarı tepki oyu Ne kadarı PKK'dan dolayı verildi Aş ve iş sorunu çözüm yoluna girmiş, kimliğiyle dili konusunda, vatandaşlık hakları konusunda pek o kadar derdi kalmamış bir Diyarbakır'da HADEP yine bu kadar yüksek oy alabilir miydi 
     Bu soruya, çok uzun yıllardır bölgede görev yapan Şırnak'taki devlet yetkilisinin yanıtı kesin bir hayır oldu. 
     Bu konularda, sözgelimi Diyarbakır'ı ele alan siyasal, toplumsal araştırmalar, anketler yaptırıyor muydu devlet Bu sorunun yanıtı da olumsuzdu. 
     Devletle HADEP arasında yükselen güvensizlik duvarıyla ilgili soruma ise aynı yetkili şu karşılığı verdi 
     "HADEP, PKK ile arasına kalın bir çizgi çekmedikçe, PKK levhasını reddetmedikçe, geçmişteki PKK şiddetini kınamadıkça, bu güvensizlik duvarı olduğu yerde kalır." 
     "HADEP bunu yapabilir mi " 
     "Sanmam, PKK yaptırmaz." 
     Silahlar sustu. Terör ve şiddetin sesi çok az duyuluyor. Huzur ve güven büyük ölçüde sağlandı Güneydoğu'da. Devletin verdiği bilgilere göre, 400 - 500 civarında silahlı PKK'lı hala dağlarda. 4000 - 4500 kadarı ise daha çoğu Kuzey Irak olmak üzere Irak'la İran'a çekilmiş durumda... 
     Şimdi anlaşılan o ki, PKK'nın siyasallaşma çabaları devleti düşündürüyor, tedirgin ediyor. Ve HADEP bu çerçevede ele alınıyor. 
     Güneydoğu'dan yarınki beşinci yazının konusunu bunlar oluşturabilir. 
     
     







Yeni bir yön 


Çaresizler... 


Şeffaf yönetim sıkı denetim... 


Miras’ın buçuğu 


Devletle HADEP duvarı 


Sonbahar sendromu 


Hoş geldin tatil 


Yurtdışından gelen olumlu haberler 


Nasıl bir müdahale 


Güçler "savaşı" 


Çiftlik Hyde Park olsun 


"Republic of Turkey" 


Hocasız parti 


Tütünde orta yol 


Şaka değildi 


Türkler meze ile karın doyuruyor 


</TEXT>
</DOC>
