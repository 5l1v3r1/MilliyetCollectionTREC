<DOC>
<DOCNO> 30140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/son/sonspo10.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de Mirkoviç ve Yusuf idmanda hafif sakatlık geçirdi 
</HEADLINE>
<TEXT>

     Yeni sezonun ilk çalışmasını dün akşam yapan Fenerbahçe, bu sabah gerçekleştirdiği idmanla hazırlıklarını sürdürdü. 
     Teknik Direktör Mustafa Denizli yönetiminde, Samandıra Tesisleri'nde gerçekleştirilen idmanda sarı-lacivertliler kondisyon çalışmasının ardından, dar alanda minyatür kale maç yaptılar. Futbolcuların son derece hırslı ve istekli oldukları gözlenen idmanın son bölümünde Misko Mirkoviç ve Yusuf hafif sakatlık geçirerek, çalışmayı bıraktılar. Her iki futbolcunun da durumlarının ciddi olmadığı öğrenildi. Bu arada antrenmana Revivo, Rapaiç, Lazetiç ve Zoran Mirkoviç katılmadılar. Bu 4 futbolcunun da yarın takıma katılacakları bildirildi. Fenerbahçe, yeni sezon hazırlıklarını bu akşam yapacağı günün ikinci çalışmasıyla sürdürecek. 







</TEXT>
</DOC>
