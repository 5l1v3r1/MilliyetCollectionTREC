<DOC>
<DOCNO> 20406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/son/sontur24.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Umutlar yeşerdi...Kamu sözleşmesinde anlaşmaya doğru gidiliyor 
</HEADLINE>
<TEXT>

     Devlet Bakanı Mehmet Keçeciler, kamu toplu iş sözleşmeleri görüşmelerinde Pazartesi gününe nazaran daha iyibir noktada bulunduklarını bildirdi. 
     Bugün saat 14.00'te Devlet Bakanı Keçeciler'in makamında biraraya gelen Keçeciler, Maliye Bakanı Sümer Oral, Türk-İş Başkanı Bayram Meral ve Yönetim Kurulu üyeleri ile bürokratlar bir süre tarafların önerilerini ele aldı. 
     Türk-İş Yönetim Kurulu üyeleri, Kamu-İş ve TÜHİS yöneticileri ile bürokratların yer aldığı görüşmelerin ardından Devlet Bakanı Keçeciler, Maliye Bakanı Oral ve Türk-İş Başkanı Meral yaklaşık 2 saat sonra Başbakanlık toplantı salonuna geçtiler. 
     Bakan Keçeciler, gazetecilerin sorusu üzerine, görüşmelerde Pazartesi gününe nazaran daha iyi bir noktada olduklarını ifade etti ve ''bugün anlaşma olasılğı var mı '' sorusuna da ''inşallah, inşallah'' karşılığını verdi. 
     Maliye Bakanı Oral da biraz daha çalışmaya ihtiyaçları olduğunu söylerken, ''bugün sonuçlanabilir mi '' şeklindeki soruyu, ''ona gayret sarfediyoruz'' diye yanıtladı. Türk-İş Genel Başkanı Meral ise, ''anlaşmaya doğru gidiyoruz'' açıklamasında bulundu. 
     
     







</TEXT>
</DOC>
