<DOC>
<DOCNO> 25837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/09/dunya/adun.html </URL>
<DATE> 2001/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair’den tarihi zafer 
</HEADLINE>
<TEXT>

İngiltere’de Başbakan Blair, Muhafazak r rakibi Hague’ı ezici bir sonuçla yendi ve ikinci bir dönem için yeniden başbakanlığa seçilen ilk İşçi Partisi lideri oldu 
     NEVSAL ELEVLİ Londra 

     İngiliz Parlementosunda 659 sandalye için verilen mücadele, Başbakan Tony Blair liderliğindeki İşçi Partisi’nin tarihi nitelikteki ezici zaferliyle noktalandı. Oyların yüzde 42.1’ini alarak Avam Kamarası’na 413 milletvekili sokmayı başaran İşçi Partisi en yakın ve ezeli rakibi Muhafazakarlar’a yaklaşık 10 puan fark attı. Bu sonuçla Blair, İşçi Partisi’nin 100 yıllık tarihinde partiyi üst üste ikinci kez iktidara taşıyan ilk lider unvanını elde etti. 
     Hükümeti kurma hakkını bir kez daha kazanan Blair, Kraliçe II. Elizabeth tarafından kabul edildi ve kuracağı kabineyle ilgili bilgi sundu. Kraliçe ile görüşmesinin ardından, ünlü Downing sokağı 10 numaradaki Başbakanlık konutuna gelen Blair, burada kendisini bekleyen yüzlerce gazeteciye açıklama yaptı. 
     Hedeflerinin, İngiliz ekonomisini bulunduğu güçlü noktadan da ileri götürmek, ekonomiyi geleceğin teknolojilerine dayandırmak ve kamu hizmetlerini çağa yakışır bir noktaya ulaşmak olduğunu söyledi. 
     1997 seçimlerinde yüzde 70’ler seviyesinde olan katılım oranı yüzde 58.6’ya kadar geriledi. Bu oran 1918’den sonra seçimlere en düşük katılım oranı olarak kayıtlara geçti. 
     
Orada yenilen gidiyor      İşçi Partisi’nin zaferi, dört yıl sonra ikinci kez bir Muhafazakar Parti Genel Başkanı’nın istifasına neden oldu. Siyasette yıldızlaşacağı ve Muhafazakar Parti’yi iktidara taşıyacağı iddiasıyla 1997’de yola çıkan 40 yaşındaki William Hague görevinden istifa etti. Eşi Ffion’i de yanına alarak basın toplantısı düzenleyen Hague, seçmenin tercihinin son derece açık bir ders içerdiğini söyledi. Hague, "Artık görevimi bırakmamın zamanının geldiğine inanıyorum, liderler için dinlemek, partiler için de değişim önemlidir" dedi. 1997 seçimlerinde de Tony Blair karşısında yenilen dönemin Muhafazakar Parti lideri John Major parti liderliğinden istifa etmişti. 
     



 DÜNYA 











</TEXT>
</DOC>
