<DOC>
<DOCNO> 22843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/dunya/adun.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sandıkta şamata 
</HEADLINE>
<TEXT>

İngiltere’de 7 Haziran’da yapılacak seçimlerin açık ara favorisi Blair diye kampanya renksiz geçiyor sanmayın. Seçim meydanında öyle partiler var ki, hepsi birbirinden çılgın 
     MENDERES ÖZEL 

     İngiltere’de genel seçimlere 15 gün kala İşçi Partisi lideri Tony Blair ile Muhafazakar Parti lideri William Hague arasında Avrupa ortak para birimi, vergi, sağlık ve mülteci sorunu gibi konulardaki söz düellosu tüm ciddiyetiyle sürerken, programlarını açıklayarak yarışa katılan çizgidışı partiler sıkıcı siyaset gündemine renk kattılar. 
     Verdiği üstsüz pozlarla büyük üne kavuşan manken Katie Price ise Manchester’dan bağımsız adaylığını koyarak bu mozaiğin en estetik rengi oldu. İşte tuhaf hedefleri ve ilginç kampanyalarıyla İngiliz siyasetine renk ve espri katan "çılgın partileröden bazıları 
     
ÇILDIRAN AHMAK CANAVAR PARTİSİ      MRLP boş bir bildiri yayınlayarak seçim kampanyasına başladı. Genel başkanlığını bir bar işletmecisi olan Alan Hope’un, yardımcılığınıysa dört yaşında bir kedi olan Mandu’nun yaptığı MRLP, 1963’dan bu yana seçimlere katılıyor. 7 Haziran’da düzenlenecek genel seçimlerde ülke çapında 54 aday göstermeyi hedefleyen Hope, "Eğer bir tebessüm bir oy ederse, seçimleri ezici bir çoğunlukla kazanırız" dedi. 
     
ROCK’N ROLL AHMAKLARI PARTİSİ      MRLP’ye yakın bir çizgide. Temel hedefleri arasında gençlere rock müziği aşılamak ve 1999’da ölen Çıldıran Ahmak Canavar Partisi’nin kurucusu "Çığlık Atan" Lord Sutch’ın öğretisini yaymak var. 
     
MİLİTAN ELVİS KİLİSESİ PARTİSİ      Kendine müzikseverleri, özellikle Elvis Presley severleri hedef kitle olarak seçen bir parti. "Köktenelvisçi" bir oluşum. 
     
TOPLU GÜREŞ PARTİSİ      Üyelerinin çoğunun aktif ya da eski güreşçilerin oluşturduğu sportif siyasi bir kuruluş. Parti iktidara geldiği takdirde, İngiliz halkına toplu güreş alanları vaadediyor. 
     
KENDİNE OY VER PARTİSİ      Başından beri karşı oldukları seçimleri kazandıkları takdirde, reform yaparak halkın her kesiminden insanın adaylığını koyabilmesini sağlamak olacak. 
     
SUÇLU PARTİ      İngiliz tarihinin en anlamsız seçimi olarak değerlendirdikleri 7 Haziran seçimlerini yaylım ateşine tutuyor. Seçim afişlerindeki dikkat çekici slogan şu "Vergileri ödediniz, eeee DJ’ler nerede." Partinin kurucuları arasında geçtiğimiz günlerde Türkiye’ye gelip süper bir performans sergileyen efsanevi DJ’ler, Coldcut ikilisi de yer alıyor. 
     
ÖZGÜR PARTİ      Manifestosunu internet sitesine giren herkesin desteğiyle hazırlayan bir parti. Partinin "www.thefreeparty.org.uk" adresli sitesinde yer alan mesaj panosuna isteyen herkes görüşlerini, isteklerini yazarak manifestonun oluşumuna katkıda bulunabiliyor. 
     
Muhafazak rlar atağa kalktı      İngiltere’de 7 Haziran’da düzenlenecek genel seçimler öncesinde İşçi Partisi ile Muhafazakarlar arasındaki yarış hızlandı. Bir hafta önce yapılan anketlerde iki parti arasındaki oy oranı İşçi Partisi lehine 25 puanken, Muhafazakar Parti’nin son günlerde yaptığı çıkışlarla bu farkı 13 puana indirmeyi başardığı görülüyor. 
     Guardian gazetesinde yayınlanan anket sonuçlarına göre Blair’ın İşçi Partisi oyların yüzde 45’ine sahipken, William Hague’un Muhafazakarlarının oyların yüzde 32’sine sahip olduğu görülüyor. Anket, Muhafazakarların son iki hafta içinde çıkış yaptıklarını belgeliyor. 
     
Üstsüz aday seçimi ısıtacak      Manchester’ın Stretford ve Urmston semtlerinden bağımsız adaylığını açıklayan "Jordan" adıyla tanınan manken Katie Price, Manchester United hücum oyuncularından Dwight Yorke’un nişanlısı. Kulübün ünlü stadı Old Trafford, "Jordan"ın seçim bölgesinin tam ortasında yer alıyor. "Herkese bedava estetik ameliyat" sloganı ise ünlü mankenin seçim manifestosunun başında yer alıyor. 
     



 DÜNYA 










</TEXT>
</DOC>
