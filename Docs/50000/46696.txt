<DOC>
<DOCNO> 46696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/son/sonspo08.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe, Rize deplasmanına 3 puan için gidiyor 
</HEADLINE>
<TEXT>

     Fenerbahçe, yarın deplasmanda yapacağı Çaykur Rizespor maçı için özel uçakla Trabzon'a gitti. 
     Sarı-lacivertliler, Trabzon'dan otobüsle Rize'ye geçecek. 
     Bu sezon yaptığı deplasman maçlarında henüz galibiyetle tanışamayan sarı-lacivertliler, Çaykur Rizespor'u yenip, hem sezonun ilk deplasman galibiyetiyle tanışmak, hem de 17 Ekim Çarşamba günü Olympique Lyon ile deplasmanda yapacakları Avrupa Şampiyonlar Ligi maçı öncesi moral bulmak istiyor. 
     Bu sabah basına kapalı yaptığı antrenmanla Çaykur Rizespor maçı hazırlıklarını tamamlayan sarı-lacivertlilerde, sakatlığı geçen Mustafa Doğan maç kadrosuna dahil edilirken, sakatlığı süren Revivo ise kafileye alınmadı. 
     Rize Atatürk Stadı'nda saat 19.00'da başlayacak ve hakem Erol Ersoy'n yöneteceği maça sarı-lacivertlilerin, Rüştü, Mirkoviç, Ümit, Mert Meriç, Ogün, Lazetiç, Johnson, Ali Akdeniz, Abdullah, Oktay ve Andersson muhtemel 11'iyle çıkması bekleniyor. 
     Bu arada Fenerbahçeli futbolculara, Avrupa Şampiyonlar Ligi'ne kaldıkları için hak ettikleri primlerinin bugün ödendiği öğrenildi. 
     






</TEXT>
</DOC>
