<DOC>
<DOCNO> 8549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/23/son/sondun11.html </URL>
<DATE> 2001/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İsveç'te içinde bebek olan otomobili çalan hırsız ortalığı karıştırdı 
</HEADLINE>
<TEXT>

     İsveç'in üçüncü büyük kenti Malm"'de bir araba hırsızı, çaldığı arabanın içinde bir bebekle ortadan kaybolunca 7 saat süren bir karışıklığa neden oldu. 
     Polis Sözcüsü Aasa Holmer'ın verdiği bilgiye göre, adı gizli tutulan bir çift, 2 aylık kız bebeklerini park halindeki arabada bırakarak umumi tuvalete gittiler ve birkaç dakika sonra bir adamın arabayı götürdüğünü gördüler. Adamı yakalamak için peşinden koşan bebeğin babası, hırsızı elinden kaçırınca durumu polise bildirdi. Bunun üzerine harekete geçen 60 polis memuru ve 3 helikopter, bebekle birlikte kaçan hırsızı aramaya başladı. Bu arada, taksi, otobüs şoförleri ve tren makinistlerinden etrafa baklamaları istendi. 
     Arama çalışmalarından 7 saat sonra bir gazete dağıtıcısı, Malm"'nun kuzeydoğusuna 100 kilometre uzaklıktaki Kristianstad yakınlarındaki küçük bir köyde terk edilmiş olarak araba ve bebeği buldu. Kayıp bebek hakkında radyo haberlerini duyan gazete dağıtıcısı,durumu hemen polise bildirdi. 
     Polis, bebeğin yaralanmadığını, ancak soğuk arabanın içinde saatler geçiren bebeğin vücut ısısının düştüğünü belirtti. 




</TEXT>
</DOC>
