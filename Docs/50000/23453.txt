<DOC>
<DOCNO> 23453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/guncel/agun.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
KATMERLİ EVET 
</HEADLINE>
<TEXT>

Elif ve Peter önce Saint Antuan Kilisesi’nde Katolik papaza, ardından otel odasında imama "evet" dedi. Resmi nik hı ise Belediye Başkanı Gürtuna kıydı... 
     ÖMER ERBİL, GÜLAY FIRAT, ESRA KURT, ASLI ÖKTENER İstanbul n Fotoğraflar Garbis ÖZATAY, Ercan ARSLAN, Ahmet DUMANLI, Ayhan KİMSESİZCAN 

     Almanya eski Başbakanı Helmut Kohl'ün oğlu Peter Kohl'le, işadamı Kemal Sözen'in kızı Elif Sözen dün St. Antuan Kilisesi ve Çırağan Sarayı'nda yapılan törenlerle evlendi. Elif ve Peter, Katolik gelenekleri uyarınca kilisede, ardından Çırağan Otel'in bir odasında, daha sonra da yine aynı otelin balo salonunda üç kez evliliğe "evet" dediler. 
     Dünya basınının merakla beklediği nik h töreni öncesinde St. Antuan Kilisesi ve Çırağan Sarayı'nda hazırlıklar erken saatlerde başladı. Sabah oğlu Peter ile kahvaltı yapan Helmut Kohl daha sonra misafirleriyle ilgilendi. Nik h öncesi, Elif Sözen, otelin kuaföründe saçını yaptırdı. 
     Otelin kendi güvenlik elemanlarının yanı sıra, Alman güvenlik görevlileri ve İstanbul Polisi de düğün nedeniyle sıkı güvenlik önlemi aldı. 
     
     İlk tören kilisede yapıldı 
     Sabah, kapılarını dış dünyaya kapatan St. Antuan Kilisesi'ne, davetliler saat 15.00'te alındı. Helmut Kohl ise saat 15.30'da geldi. Elif'in babası Kemal Sözen ve aile bireyleri ise saat 16.15 sıralarında kiliseye girdiler. Siyah bir takımla araçtan inen Elif Sözen, kilisenin yanındaki binaya girerek, kendi tasarımı olan ve bir Alman modaevi tarafından dikilen gelinliği giydi. 
     Babası Kemal Sözen'in kolunda kilisenin kapısına yürüyen Elif Sözen'i, nik hı kıymak için Almanya'dan gelen ve Helmut Kohl'ün yakın arkadaşı olduğu belirtilen Erich Ramstetter ile 2 papaz karşıladı. Kapılar kapatıldıktan sonra yaklaşık bir saat süren ve basına kapalı olarak gerçekleştirilen töreni Milliyet görüntülemeyi başardı. Törene, Hürriyet Gazetesi İcra Kurulu Başkan Yardımcısı Vuslat Doğan Sabancı ve işadamı Üzeyir Garih'in de aralarında bulunduğu sınırlı sayıda Türk ve Alman davetli katıldı. 
     
     Otelde görkemli tören 
     Beyaz çiçeklerle donatılan Çırağan Sarayı Balo Salonu'ndaki törene geçilmeden önce bir odada Teşvikiye Camii İmamı Adem Erim tarafından nik h kıyıldı. Ardından geçilen balo salonundaki törene ise 600 kişi katıldı. ENBİ Klasik Müzik Senfoni Orkestrası, Muazzez Abacı ve Yıldırım Bekçi'nin renk kattığı törende, Kemal Sözen’in bir arkadaşı da Türk musikisinden örnekler sundu. 
     İşadamı İbrahim Bodur'un şahitliğini yaptığı Elif ile Volter Neuer'in şahitliğini yaptığı Peter'in nik hını ise İstanbul Büyükşehir Belediye Başkanı Ali Müfit Gürtuna kıydı. Genç çift bu sırada üçüncü kez evet dedi. 
     
     Helmut Kohl, günah çıkardı 
     Düğün sırasında sık sık, hastalığı nedeniyle törene katılamayan eşiyle telefonlaşan Almanya eski Başbakanı Helmut Kohl, törenin ardından kaptığı mikrofona şunları söyledi "Bu bir erkek çocuk babası için inanılmaz bir duygu. Çok duygusallaştım. Şu anda karımın da burada olmasını isterdim. Hayatım boyunca sadece aile sahibi olmadım. Ülke de yönettim. Sadece Türkiye'yle değil, kiminle sorun yaşamadım ki Ama bir yaşlının yapamadığını genç oğlu yaptı. Bir Türk gelin sahibi oldum. Türkler hakkında önyargılı davranmışım, erken karar vermişim. Bunlar çok uzun süredir arkadaşlar. Elif olduğu gibi olan biri. Onu çok seviyorum. İki farklı kültürden gelen bu çiftin birlikteliklerini ve geleceklerini biliyorum. İyi bir gelecek. Bu yıl onların yaşındakilerin yılı. Müşterek tanrılarımız onları takdis etsin." 
     
     Bembeyaz gece 
     AYŞEGÜL SÖNMEZ 

     Yılın düğününe şahitlik eden balo salonuna, Helmut Kohl, Kemal ve Jale Sözen çiftinin ellerini sıkarak girdim. 
     Bir anda yolumu yer göstericiler kesti. Görevliler adımı sorarken, gözüme, en ön masada olan isim ilişti ve "Semra Özeralp" dedim. Beni masaya oturttular. Ama birkaç dakika sonra Semra Hanım gelince bana yol göründü. Masadan kalkıp biraz dolaştım. Biraz sonra masalardaki isimlerin kaldırıldığını görünce rahatladım ve boş bir masaya çöktüm. Masada benden başka bir çift ve korumalar vardı. 
     Hep birlikte yemeğimizi yedik. Mönüde neler yoktu ki, kaz ciğeri, erik yahnisi, karides krep, limonlu sorbe, levrek ve çikolatalı zalf tatlısı. Şaraplarsa Türk malıydı. Kırmızı Antik ve beyaz Nevşah. 
     Nik hta Türkçe "evet" diyen Peter'i hep birlikte alkışladık. Bu arada bir arkadaşının, "Ayağına bastın mı " sorusunu Elif "çoktan" diye yanıtlayınca, salonda bir alkış daha koptu. Peter, bir alkışı da, gelinin şahidi İbrahim Bodur'un elini öpüp başına koyunca aldı. 
     



 GÜNCEL 



















</TEXT>
</DOC>
