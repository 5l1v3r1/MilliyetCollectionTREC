<DOC>
<DOCNO> 22232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/20/yasam/yas01.html </URL>
<DATE> 2001/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Katiller tanıdık 
</HEADLINE>
<TEXT>

Bostancı’da evlerinde hunharca öldürülen Ebru ve Işık kız kardeşler, katillerini çekinmeden içeri aldı. Evde 3 kişinin daha parmak ve kan izine rastlandı 
     ELVAN EZBER, İSMAİL POLAT, SABRİ SEVER, AHMET DUMANLI İstanbul 

     Bostancı’daki evlerinde elleri ve ayakları bağlanarak hunharca öldürülen Ebru 26 ve Işık Balkan 22 kardeşler, Susurluk’ta öldürülen 11 yaşındaki Avşar Sıla Çaldıran’ın yakınları çıktı. Cinayetle ilgili olarak altı kişi gözaltına alınırken, Ebru’nun iş ortağı olduğu öne sürülen BMW’li Fikret Aydın aranıyor. 
     
     İlk ipuçları... 
     Olay Yeri Araştırma Ekipleri, tüyler ürpertici cinayetle ilgili ilk ipuçlarına ulaştı. Kapıda zorlama olmadığını belirleyen polis, evde kız kardeşlerin dışında ikisi kadın, biri erkeğe ait üç kişinin daha parmak izlerini belirledi. 
     Deliller arasında kahve fincanları, meyve bıçağı, kızların bağlandığı mavi renkli çamaşır ipi ve çok sayıda izmarit de var. En önemli delil ise kız kardeşlere ait olmayan kan izleri. 
     
     Sorgu sürüyor 
     Gözaltındaki Necmettin Aydın, Necdet Aydın, Bayram Vural, Hasan Hüseyin Aydoğan, Faruk Çifçi ve Tarkan Altınok’un sorguları ise sürüyor. 
     Ebru ve Işık Balkan, Bostancı’daki evlerine gelen kişi ya da kişilerce öldürülmüştü. Olay sırasında kız kardeşler, arkadaşları Tarkan Altınok’u cep telefonundan arayarak yardım istemişler Altınok da Fikret Aydın’a haber vermişti. Bunun üzerine Aydın’ın, Hasan Hüseyin Akdoğan ve Faruk Çiftçi isimli iki arkadaşıyla genç kızların evine gidip kendisinde bulunan anahtarla kapıyı açtığı, ardından komşularına polise haber verin’ diyerek plakası belirlenemeyen BMW marka otomobiliyle gittiği öne sürüldü. 
     Ebru Balkan’ın eşi Sinan Turan’ın da bir yıl önce kan davası nedeniyle amcasının oğlu tarafından öldürüldüğü ortaya çıktı. Ebru, ODTÜ’den iki yıl önce mezun olmuş ve ABD’de de master yapmıştı. 
     
     Ortaklık bitti 
     ABD’den döndükten sonra da Bursa’da bir cep telefonu mağazasında çalışan Ebru’nun burada tanıştığı Fikret Aydın’la ortak olduğu saptandı. Şubat ayında İstanbul’a yerleşen Ebru’nun aynı kişiyle Sirkeci’de cep telefon bayii açtığı tespit edildi. Ancak, bu ortaklığın 15 gün önce sona erdiği ve Fikret Aydın’ın Ebru’yla duygusal bağının bulunduğu iddia edildi. 
     



 YAŞAM 
















</TEXT>
</DOC>
