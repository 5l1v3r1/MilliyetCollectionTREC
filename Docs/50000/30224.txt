<DOC>
<DOCNO> 30224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/spor/spo02.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıra Avrupa'da 
</HEADLINE>
<TEXT>

Fenerbahçe Teknik Direktörü Mustafa Denizli, bu yıl en büyük hedeflerinin Şampiyonlar Ligi olacağını söyledi, "Amacımız tarihte yaşanmamış başarıları yakalamak. Bu güce sahibiz" dedi 
     YUSUF KOBAL 

     SARI - Lacivertli ekibin patronu bu yıl işlerinin hem daha zor hem daha kolay olacağını söyledi. Artık bir unvanları bulunduğunu kaydeden Mustafa Denizli, "Rakiplerimizin karşısına şampiyon Fenerbahçe olarak çıkacağız. Bu da onları daha çok motive edecek. Özellikle Kadıköy’deki yenilmezliğimize son verebilmek için çalışacaklar. Ancak biz bu rekoru daha da ileriye götüreceğiz" dedi. 
     ŞAMPİYONLAR Ligi ön elemesini geçmek istediklerini kaydeden tecrübeli hoca, "Güçlü rakipler ile karşılaşacağız. Amacımız tarihte yaşanmamış başarıları yaşamaktır. Kadromuzu koruduk. Yerinde transferler yaptık. Bu potansiyele sahibiz" diye konuştu. Denizli, Aziz Yıldırım’ın Avrupa şampiyonluğu için koyduğu üç yıllık zamana da "makul bir süre" yorumunu getirdi. 
     YABANCI oyuncuların gitmek istemediğini söyleyen Mustafa Denizli, "Biz Fenerbahçe ve İstanbul’da mutlu olacak isimleri getirdik. Ancak h l kafalarında soru işareti bulunan varsa gitmelerine mani olmayız" dedi. Oktay için yönetimle hiçbir görüşme yapmadığını da kaydeden Denizli, Okan ile ilgili olarak da "Eğer gelmeyi düşünürse kadromda görmek isterim" ifadesini kullandı. 
     
Akın’ın acı günü      ÖNCEKİ gün vefat eden Fenerbahçe yönetim kurulu üyesi Hamdi Akın’ın babası Hasan Akın dün Ankara’da toprağa verildi. Fenerbahçe Başkanı Aziz Yıldırım, yöneticiler Murat Özaydın, Mithat Yenigün, Sadettin Saran’ın da katıldığı törende Devlet Bakanı Edip Safter Gaydalı, Büyükşehir Belediye Başkanı Melih Gökçek ile milletvekilleri de Hamdi Akın’a başsağlığı diledi. 
     
Hakan’a ret      FENERBAHÇE’nin önceki gün İstanbul’a getirdiği ve üç yıllık ön sözleşme yaptığı Hakan Bayraktar, yönetime antrenmanlara katılmak istediğini iletti. Takım arkadaşlarıyla tanışmayı planlayan Hakan’ın bu girişimine onay çıkmadı. Yöneticiler bunun sakıncalı olduğunu belirterek genç futbolcuyu tekrar Belçika’ya gönderdiler. 
     



 SPOR 
























</TEXT>
</DOC>
