<DOC>
<DOCNO> 47574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/son/sonspo24.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim "Futbolcularımı çok fazla savundum. Belki de abarttım.." 
</HEADLINE>
<TEXT>

     A.C Milan takımının teknik direktörü Fatih Terim, ''Bu zamana kadar çok savaştım, Milan'da olanlar sadece talim gibi'' dedi. 
     UEFA Kupası 2. turunda CSKA Sofia karşısında oynayacakları maç öncesinde basın toplantısı düzenleyen Terim, hem İtalyan basınını, hem de futbolcularını uyardı. 
     Her türlü eleştiriye açık olduğunu, ama kişiliğe varan eleştirileri kabul edemeyeceğini söyleyen Terim, ''Geçen yıl Zaccheroni'nin uzun paslı sistemini eleştiriyorlardı, bu yıl da beni. 
     Ama bunlar şimdiye kadar hep atak futbolu savundular. Sadece eleştiri yapmak için eleştiriyorlar. Ama biz alışığız. Yolumuzu değiştirmeyeceğiz. Bazıları sadece kötülükler arıyor'' diye konuştu. 
     Milan teknik direktörü, bu zamana kadar futbolcularını çok savunduğu ve belki de bu konuda biraz abartıya kaçtığını ifade etti. 
     Terim, ''10 gün önce koşan futbolcular Venezia maçında hiçbir şey yapmadı. Yetenekli futbolcular diğerleri kadar koşmuyor. Gerekli değişiklikleri yapacağım'' dedi. 
     






</TEXT>
</DOC>
