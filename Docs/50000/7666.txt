<DOC>
<DOCNO> 7666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/18/spor/spo05.html </URL>
<DATE> 2001/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
TANTAN’DAN DESTEK SÖZÜ 
</HEADLINE>
<TEXT>

İçişleri Bakanı, Olimpiyat Stadı’na hayran kaldı, 2008 adaylığı için her türlü yardıma hazır olduğunu söyledi 
     MURAT AĞCA 

İkitelli’de inceleme      İSTANBUL 2008 olimpiyat adaylığının en önemli halkası olan Atatürk Olimpiyat Stadı, gelecek ay IOC Değerlendirme Komisyonu’ndan önce İçişleri Bakanı Sadettin Tantan’ın denetiminden geçti. İkitelli’de inşaası devam eden ve yüzde 70’i tamamlanan dev stadı, İstanbul Valisi Erol Çakır, Emniyet Müdürü Kazım Abanoz, İl Jandarma Alay Komutanı İbrahim Tüysüz, milletvekilleri ve beraberindeki protokolle birlikte inceleyen Tantan, çalışmalara tam not verdi, bakanlık olarak her türlü yardıma hazır olduğunu söyledi. 
     
Brifing verildi      80 bin kişilik Atatürk Stadı’nda, Başmünehdis Faruk Keskinel’den teknik bilgiler alan Tantan, tribünler, soyunma odaları ve diğer bölümleri gezdi, inceleme sonunda hayranlığını dile getirerek, emeği geçenleri kutladı. Tantan’ın staddan çıkışı sırasında kendisinin de bulunduğu protokolü taşıyan otobüs çamura saplandı ve ancak grayder yardımıyla kurtuldu. Daha sonra beraberindeki heyetle Olimpiyat Evi’ne geçen Tantan’a, burada İstanbul 2008 adaylığı ile ilgili brifing verildi. 
     
Açılış 29 Ekim’de      BRİFİNGTE TMOK Başkanı Sinan Erdem, "İstanbul mutlaka olimpiyat yapacaktır. Bu bir vatan hizmetidir. Hedefimiz Türk gençliğidir. İş adamlarımız buna sokulmuyor. Halbuki 10 milyar dolarlık pastadan en fazla payı iş dünyası alacak. Herkesten destek bekliyoruz" diye konuştu. 134 giriş, 148 çıkış kapılı, 7.5 dakikada boşalacak, 18 bin 900 araçlık otoparklı, Batı Tribünü çelik çatısı Eyfel Kulesi’nde ağır olan 80 bin kişilik dev tesis, 29 Ekim 2001’de açılacak. 
     


 SPOR 

























</TEXT>
</DOC>
