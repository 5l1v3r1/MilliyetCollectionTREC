<DOC>
<DOCNO> 24059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/son/sondun08.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Pavarotti, Tom Jones ve Barry White Afgan mülteciler için söyledi 
</HEADLINE>
<TEXT>

     Ünlü opera sanatçısı Luciano Pavarotti, Galli efsanevi hafif müzik sanatçısı Tom Jones ile ritm ve blues tarzında bir ekol olarak kabul edilen Barry White, Afgan mülteciler yararına İtalya'nın Modeno kentinde bir konser verdi. 
     Efsanevi İtalyan tenorun Afganistan yararına verdiği ''8. Pavarotti ve Arkadaşları'' konseri, ulusal televizyondan yayınlanırken BM Mülteciler Yüksek Komiseri Ruud Lubbers, mülteciler konusunda gösterdiği üstün duyarlılıktan dolayı Pavarotti'ye gelecek ay yardımseverlik ödülü verileceğini ilan etti. 
     Konseri izlemeye gelenler arasında ünlü aktör Michael Douglas ile yine kendisi gibi ünlü sinema sanatçısı eşi Catherine Zeta-Jones, moda tasarımcısı Donatella Versace, İtalyan futbol yıldızı Gabriel Batistuta ve gitarist şarkıcı Georgge Benson da bulunuyordu. 
     Konserde bir konuşma yapan ünlü sanatçı Douglas, Pakistan'ın 100 binlerce Afgan mültecinin barınması için olanaklarını seferber etmesi halinde, tüm dünyadaki bağış gönüllülerinin yardım yapmalarına olanak sağlayacağını kaydetti. 







</TEXT>
</DOC>
