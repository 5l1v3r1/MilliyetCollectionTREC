<DOC>
<DOCNO> 24567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/ekonomi/eko05.html </URL>
<DATE> 2001/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Paranın 69 bin hükümdarı 
</HEADLINE>
<TEXT>

Toplam 18 katrilyon liralık mevduatın yüzde 40’ı 69 bin kişiye ait. 1 milyar liranın altındaki hesap sayısı ise 46 milyon 
     EKONOMİ SERVİSİ 

     Bankalar Birliği’nin yayınladığı rapor, Türkiye’de gelir eşitsizliğini bir kez daha ortaya koydu. Bankalarımız 2000’ adlı rapor, toplam mevduatın yüzde 40’ının 69 bin kişiye, geri kalan yüzde 60’ının ise 48.5 milyon kişiye ait olduğu ortaya çıkardı. 
     Toplam 48 milyon 645 bin 534 hesapta toplanan 18 katrilyon liralık tasarrufun yüzde 23’üne karşılık gelen 4.2 katrilyon lira ise yalnızca 8 bin 916 kişinin hesabında toplanıyor. 
     
48 milyon hesap var      Buna göre bankalardaki parası 100 milyar liranın üzerinde olan 8 bin 916 kişinin hesaplarında ortalama 481 milyar lira para bulunuyor. Öte yandan toplam 48 milyon adet olan hesabın 46 milyonunda tutulan para ise ortalama 1 milyarın altında kalıyor. 
     
Büyük hesap azaldı      1999 ile 2000 yılları arasında bir karşılaştırma yapıldığında, bankada 100 milyarın üzerinde parası olanların sayısının gerilediği dikkat çekiyor. 1999 yılında 9 bin 339 kişinin 100 miyar üzerinde parası varken, 2000 de bu sayı 423 kişi geriledi. Bu kişiler ya paralarını çektiler yada hesaplarındaki para 100 milyar liranın altına geriledi. 
     Buna karşın 9 bin 339 kişinin hesabında 2.7 katrilyon bulunurken, hesap sayısı 8 bin 916’ya geriledi. Bu kişilerin tuttuğu para neredeyse ikiye katlandı ve 4.2 katrilyona çıktı. 
     
Bankadaki hesaplar küçülüyor      Büyük para sahiplerinin sayısı azalırken, bankadaki toplam paraları artıyor. Buna karşın küçük tasarruf sahipleri ise daha küçük paralarla bankada hesap açtırıyor. Bankalar Birliği’nin verilerine göre 2000 yılı rakamlarıyla 1999 yılınkilerle karşılaştırıldığında bu tablo açıkça ortaya çıkıyor. Bir önceki yılla karşılaştırıldığında 2000 yılında mevduatın 5 katrilyon lira, hesap sayısında da 3 milyon adet arttığı gözlendi. En fazla hesap sayısı, hesap tutarı 50 milyon ve 250 milyon lira olan mevduat sahiplerine ait. 
     



 EKONOMİ 


























</TEXT>
</DOC>
