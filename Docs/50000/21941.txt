<DOC>
<DOCNO> 21941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/18/son/sondun06.html </URL>
<DATE> 2001/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'un enerji planına çevreci tepkisi 
</HEADLINE>
<TEXT>

     ABD Başkanı George Bush, görevdeyken uygulayacağı enerji politikasını belirleyen enerji planını açıkladı. 
     Yeni nükleer santraller kurulması da dahil enerji kaynaklarını çeşitlendirmeyi ve üretimi artırmayı öngören plan, tüm dünyadaki çevrecilerin büyük tepkisini çekti. 
     Çevrecilerin yanı sıra muhalefetteki Demokratlarca da Bush'uh yakın ilişki içinde olduğu petrol sektörüne çektiği bir ''kıyak'' olarak değerlendirilen plan, Alaska'daki bakir doğal alanları enerji yatırımlarına açmayı da öngörüyor. ABD Başkanı Bush ise benzin fiyatlarının yüksekliğinin ve California eyaletindeki elektrik sıkıntısının ABD için ''karanlık bir geleceğe işaret ettiğini'' iddia ederek planının savunuyor. 
     ABD Başkanı tarafından dün açıklanan yeni enerji planı şu unsurları içeriyor 
149   Yeni nükleer santrallerin inşasını hızlandırmak, 
149   Alaska'daki Kutup Bölgesi Milli Park Koruma Alanını petrol ve doğalgaz üretimine açmak. 
149   Enerji santralleri ve rafinerilerin sayısını artırmak için hukuki mevzuatta gerekli kolaylaştırmaları yapmak, 
149   Enerji tasarrufu ve çevre korumaya yönelik, alternatif yakıtla çalışan otomobil, güneş enerjili ısıtıcı gibi araçların kullanımını teşvik için vergi kolaylıkları sağlamak. 

     İşadamları memnun, çevreciler kızgın 
     Petrolcü bir aileden gelen ve enerji sektöründe sıcak ilişkilere sahip olan Bush'uh planı başta nükleer santral yapımcıları olmak üzere enerji sektörünü sevindirirken, çevreciler arasında büyük öfke ve üzüntü yarattı. Pasifik ve Avustralyalı çevreciler Bush'un planını ''insanlığa karşı suç'' olarak niteleyerek, planın uygulanmasının zaten küresel ısınmanın tehdidi altında olan bir çok Pasifik adasındaki insan topluluklarının ve kültürlerin sonunu getireceğini bildirdiler. 
     Hollanda Çevre Bakanı ve Birleşmiş Milletlerin iklim değişikliğiyle ilgili forumunun başkanı Jan Pronk da, Bush'un planını ''felaket'' olarak niteledi. Pronk, Bush'un enerji planının kaçınılmaz olarak karbondioksit yayılımını artıracağını, bunun da Küresel ısınmayı azaltma için şimdiye dek yapılan çabalarla elde edilen her şeyi tehlikeye atacağını söyledi. 
     Çevreci örgüt Greenpeace de, tepkisini, planın hazırlığında büyük etkisi olan ABD Başkan Yardımcısı Dick Chenney'in resmi ikametgahının girişini tonlarca kömür ve petrol varilleriyle tıkayarak gösterdi. 
     Çevreci eylemciler, enerji planının petrol, nükleer enerji ve kömür sanayiinin çıkarları için hazırlandığını ve kamu sağlığını hiçe saydığını anlatan sloganlar attılar. 






</TEXT>
</DOC>
