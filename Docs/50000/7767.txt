<DOC>
<DOCNO> 7767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/19/guncel/gun06.html </URL>
<DATE> 2001/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Tantan’dan valilere işletme’ genelgesi 
</HEADLINE>
<TEXT>

Bakan kapatılan işletmelerin faaliyete geçirilmesini istedi 
     ANKARA Milliyet 

     İçişleri Bakanı Sadettin Tantan, çeşitli nedenlerle kapanan ve eksik kapasite ile çalışan işletmelerin yeniden açılması veya tam kapasite ile faaliyete geçirilmesi için, valiliklerden bir dizi tedbir almalarını istedi. 
     Tantan, bu konudaki çalışmaların çalışmaların ekonomik canlılık yaratacağı ve işsizliği azaltacağı gibi emniyet ve asayişin sağlanmasına katkısı olacağını vurguladı. Üretim ve istihdam payları ile ülke ekonomisine önemli katkıları olan küçük, orta ve büyük işletmelerin çeşitli nedenlerle bazı illerde tam kapasite ile çalışmadıkları ve kapandıkları, bu işyerlerinde çalışan işçilerin de işlerini kaybettiklerinin anlaşıldığını belirten Tantan, şunları kaydetti 
     Özellikle özelleştirilen ve özelleştirilmesi planlananlar başta olmak üzere küçük, orta ve büyük işletmelerin eksik kapasite ile çalışma ya da kapanma nedenleri tespit edilecektir.. 
     Belirlenen sorunlardan mahalli nitelikte olanların çözümüne yönelik tedbirler ivedilikle alınacaktır. Mahallinde çözülemeyen sorunların giderilmesi yönünde gerekiyorsa yeni modelleri de kapsayacak şekilde öneriler geliştirilecektir. 
     Tantan, ilgili formların 31 Aralık 2000 tarihi itibariyle son 5 yılı kapsayacak şekilde doldurularak cd’ye kaydedilmesini ve Bakanlığa gönderilmesini talep etti. Bakan, alınan önlemlerle ilgili 30 Mart’a kadar bilgi verilmesini de istedi. 
     


 GÜNCEL 





















</TEXT>
</DOC>
