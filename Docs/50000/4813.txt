<DOC>
<DOCNO> 4813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/son/sondun16.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak ve Suriye, Fırat ve Dicle sularının paylaşımı konusunda anlaştı 
</HEADLINE>
<TEXT>

     Irak ve Suriye, Fırat ve Dicle sularının ''paylaşımı'' konusunda anlaştı ve Türkiye'yi bu konuyu görüşmeye davet etti. 
     Iraklı bir yetkili, Irak Sulama Bakanı Mahmud Diyab El Ahmed ile Suriyeli dengi Taha Atraş'ın, dün Bağdat'ta Fırat ve Dicle sularının ''paylaşımına'' ilişkin bir formül konusunda anlaşma imzaladıklarını söyledi. Iraklı yetkili, iki bakan arasında yapılan görüşmelerden çıkan sonucun, ''Türkiye'yle yapılacak su görüşmelerine temel olacağını'' kaydetti ve iki bakanın, Türk meslektaşlarını Irak-Suriye anlaşma taslağını incelemek için üçlü bir toplantıya davet etmeyi kararlaştırdığını bildirdi. 




</TEXT>
</DOC>
