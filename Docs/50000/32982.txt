<DOC>
<DOCNO> 32982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/spor/spo04.html </URL>
<DATE> 2001/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Vugrinec öfkesi 
</HEADLINE>
<TEXT>

Trabzonspor, Hırvat futbolcunun bonservisini 180 bin dolar olarak belirleyen FIFA’yı Avrupa İnsan Hakları Mahkemesi’ne şikayet ediyor 
     BORDO - Mavili yönetim, iki yıl önce İtalya’nın Lecce kulübüne transfer olan Vugrinec’in bonservis bedelini 180 bin dolar olarak belirleyen FIFA’ya ateş püskürüyor. FIFA’ya yazı gönderen yönetim, Vugrinec için Avrupa İnsan Hakları Mahkemesi’ne gideceğini bildirdi. Genel Sekreter Mahmet Ören, Vugrinec için verilen kararı "skandal" olarak niteledi. 
     ÖREN, "FIFA’da bu işlere bakan Monteneri İtalyanları koruyor. Vugrinec’e 6 milyon 350 bin mark harcama yaptığımızı belgeledik. Ancak ciddiye alınmamış" dedi. Ören, itiraz hakları olmamasına rağmen Avrupa İnsan Hakları Mahkemesi’ne gideceklerini belirtip, "Bu ilk olacak. Kazanırsak yeni bir Bosman olayı ortaya çıkacak" diye konuştu. 
     
     Program değişiyor 
     TRABZON Teknik Direktörü Sadi Tekelioğlu, daha fazla hazırlık maçı yapabilmek amacıyla Almanya kampının uzatılmasını istedi. Tecrübeli hoca, "Türkiye’de yapacağımız maçlar iptal edildi. Süreyi beş gün daha uzatıp, üç hazırlık maçı yapmak istiyoruz" dedi. Erhan Namlı Stutgart’ta ameliyat olacak. Ayrıca bugün üç gurbetçi denenecek. 
     
     Hami sakatlandı 
     OBERNEULAND’I 2-1 yenerek moral bulan Trabzonspor, kaptan Hami’nin sakatlığıyla şok oldu. Karşılaşmanın 56. dakikasında rakip defans oyuncusu Uwe ile girdiği mücadelede sağ ayak bileği dönen yıldız futbolcunun sakatlığının ciddi olduğu belirtildi. Hemen hastaneye kaldırılan Hami’nin kesin durumunun bugün çekilecek MR’dan sonra netlik kazanacak. 
     
     Trabzon güldü 
     BORDO-MAVİLİ takım Almanya’da oynadığı altıncı hazırlık maçında 3.Lig temsilcilerinden Oberneuland’i 2-1 mağlup etti. 3.dakikada Olaf’ın ayağından yediği golle yenik duruma düşen Trabzonspor, 26.dakikada Gökdeniz’le rakibine cevap verdi. Bu golün hemen sonrasında 30.dakikada Sommers’le rakip ağları havalandıran Karadeniz temsilcisi sahadan galip ayrılmayı başardı. 
     
     Maçın karnesi 
     HAKEMLER Uwe Okken , Ingo Beinoar , Alexander Juger 
     TRABZONSPOR Murat -Güngör Macit Dk.46 , Mehmet , Osman Cem Dk.46 - Gökdeniz , Hasan , Jarro Dk.46 , Marco Aurella , Sommers , Erman , Eduardo Dk.46 - Hami Nuri Dk.60 , Robson 
     OBERNEULAND Tammo - Torsren , Jens , Uwe , Darius - Rober , Olaf , Fabrizio , Ersan - Wolker , Marco 
     GOLLER Uwe Dk.3 , Gökdeniz Dk.26 , Sommers Dk.30 
     



 SPOR 

























</TEXT>
</DOC>
