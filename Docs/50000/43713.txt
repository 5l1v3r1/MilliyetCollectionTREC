<DOC>
<DOCNO> 43713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/24/yazar/akyol.html </URL>
<DATE> 2001/09/24/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Pakistan uleması 
</HEADLINE>
<TEXT>

     AFGANİSTAN uleması dar kafalıdır. Kapalı kabile toplumunun 'töre'lerini din olarak bellemiş bağnazlardır. 
     Pakistan'da durum bu kadar basit değildir... Bugün, Pakistanlı büyük din bilgini ve "İslam modernizmi" denilen zengin fikir akımının büyük isimlerinden Fazlur Rahman'dan bahsetmek istiyorum. 
     "İslam" adlı fevkalade önemli eseri, Prof. Mehmet Aydın ve Prof. Mehmet Dağ tarafından dilimize kazandırılmıştır. İki baskısı yayımlanmıştır. Selçuk Yayınları 1992 
     Fazlur Rahman, Türk tecrübesine aşinadır. Osmanlı'yı ve Atatürk'ü, bazı yönlerini eleştirerek, saygıyla anar, takdir eder. Sırf laik eğitimle sorunların çözülemeyeceğini belirtir. Gerçekten fundamentalistler çoğu, laik eğitim almışlardır. Sf. 343, 347 
     
     RAHMETLİ Fazlur Rahman'ın, büyük yankı yapan en önemli tezi XXXXXXXXXXX"dini olan"la XXXXXXXXX"tarihi olan"ın zihnen ayırt edilmesidir. Sf.346 - 354 
     Böylece, tarihten gelen törelerin "din" olmadığı anlaşılacak, "asıl ilahi mesaj"ı anlamak, Kuran'ı buna göre yorumlamak mümkün olacaktır. Bkz. sf. 52 vd. 
     Bu ilahi özün, bozulmamış tasavvufun sağlayacağı "önemli ahlaki, ruhani ve hatta bazen fikri yetenekler" ister din bağnazlığıyla, ister pozitivizmle yok edilirse ne olur Sf. 34O - 342 
     Fazlur Rahman 1979'da yazdığı bu eserde, pozitivist eğitimin ve din bağnazlığının birlikte yarattığı "fundamentalist" akımlara dikkat çeker 
     "Modern eğitimin etkisi de tasavvufu büsbütün itibardan düşürmüştür. Fakat asıl tehlike de burada yatmaktadır... İslam dünyasında çeşitli kuruluşlara, birlik ve derneklere, benzeri ocaklara sahip olan mutlak faaliyetçi eylemci gruplar ortaya çıkmaktadır. Prof. Gibb'in Muhammedanism adlı eserinde işaret edildiği gibi, eski tasavvuf tarikatlarının derinliğinden, dolayısıyla hoşgörüsünden mahrum olan bu kuruluşlar, zümreleşme, dar kafalı ve hoşgörüsüz olma eğilimini göstermektedirler. Hatta komünizme ve faşizme ait usulleri almakta ve devletin varlığını tehdit etmektedirler..." Sf. 344 
     
     FUNDAMENTALİST görüşleri siyasi ideolojiye dönüştüren Pakistanlı başka bir din bilgini olan Mevdudi, Türkiye dahil "Siyasal İslam" hareketlerinin en önemli ideologlarından biriydi. 
     Liberal Fazlur Rahman ve totaliter Mevdudi, elbette çatışmışlar, polemiğe girişmişlerdir. Mevdudi, Fazlur Rahman'a haksız ve yakışıksız sözlerle saldırmıştır. 
     Bu fevkalade önemli polemik, Fazlur Rahman çizgisindeki "İslami Araştırmalar" adlı akademik dergide kısmen yayımlanmıştır. Keşke tamamı kitap halinde yayımlansa... 
     Bu fevkalade önemli polemiği, başka yazımda söz konusu etmek istiyorum. 
     Fazlur Rahman, bu polemikte "demokratik toplumu"u savunuyor, ulemanın görevinin öğretmek ve irşad olduğunu belirtiyor ve ulemanın kanun koyucu olamayacağını vurguluyordu. 
     Mevdudi'nin tezleri, Ziya ül Hak zamanında "çok hukuklu sistem" macerasında iflas edecekti. 
     Halbuki merhum Fazlur Rahman seneler önce uyarmıştı 
     "Ne Allah meclise hangi kanunu çıkaracağını söyler, ne ne de ulema ona bir şeyi dikte ettirebilir." Sf. 364 
     
     







Pakistan uleması 


THY'ye Hazine güvencesi 


Yeni bir dünya, yeni bir doktrin 


Sirozun tedavisi 


Bayrampaşa kurtarıldı 


Özal Ecevit farkı 


Yastığımda, düşümde, içimdesin 


Arsa payına bakın 


Şartlar çok ağır, işimiz çok zor 


Sanayide ölüm tespit raporu’ 


</TEXT>
</DOC>
