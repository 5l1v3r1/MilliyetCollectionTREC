<DOC>
<DOCNO> 15029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/ekonomi/eko05.html </URL>
<DATE> 2001/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Acil 15’e 1 ekleniyor 
</HEADLINE>
<TEXT>

Sendikacılarla ve Çalışma Bakanı Okuyan’la görüşen Kemal Derviş’in temaslarından sonra iş güvencesi tasarısının da yasalaşması gündeme geldi 
     ATİLLA ÖZSEVER 

     Ekonomiden sorumlu Devlet Bakanı Kemal Derviş Türk - İş, Disk ve Hak - iş yöneticilerinden sonra dün de Çalışma ve Sosyal Güvenlik Bakanı Yaşar Okuyan’la sabah kahvaltısında bir araya geldi. 
     Görüşmede iş güvencesi tasarısı dahil olmak üzere kamu çalışanlarına sendika hakkı sağlayan tasarı, kaçak yabancı işçilerin çalıştırılmasının önlenmesi tasarısı, SSK sağlık kuruluşlarının dışarıdan hizmet satın alması gibi konular gündeme geldi. 
     Daha önce çarşamba günü sendikacılarla görüşen Kemal Derviş’e özellikle çalışanların talebi olan iş güvencesi tasarısının bir an önce yasalaşması önerildi. Sendikacıların taleplerini makul karşılayan Devlet Bakanı Kemal Derviş’in dün Çalışma Bakanı Okuyan ile yaptığı görüşmede de iş güvencesi konusuna sıcak baktığı öğrenildi. İş güvencesi tasarısının da, Meclis’e acil olarak sevk edilmesi düşünülen 15 yasa ile birlikte ele alınması gündeme geldi. 
     
Yaşar Okuyan, re’sen emekliliğe karşı      Çalışma Bakanı Yaşar Okuyan, kamu kesiminde emekliliğini doldurmuş işçilerin re’sen zorunlu olarak emekli edilmesine karşı olduğunu belirtti. Okuyan Bu konu Ekonomik ve Sosyal Konsey toplantısında da gündeme geldi, biz emeklilik yaşını 58 - 60’a çıkarmışken şimdi böyle bir uygulamayı uygun görmem yanlış olur ancak kamuda emekliliği gelmiş işçiler isterlerse gönüllü olarak emekli olabilirler kimseyi zorla emekli edemeyiz dedi 
     


 EKONOMİ 




















</TEXT>
</DOC>
