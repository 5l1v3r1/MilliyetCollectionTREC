<DOC>
<DOCNO> 17746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/24/siyaset/siy02.html </URL>
<DATE> 2001/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Çağlar kelepçeli gelecek 
</HEADLINE>
<TEXT>

Kaçak işadamı, Türk ekibinin arasında yolculuk edecek. Kelepçesi de sadece yemek yerken çıkartılacak 
     ANKARA Milliyet 

     İstanbul DGM’nin yürüttüğü bankalar soruşturması kapsamında aranırken New York’ta yakalanan eski Devlet Bakanı Cavit Çağlar, Türkiye’ye elleri kelepçeli getirilecek. 
     ABD makamlarıyla başlatılan yazışmalar devam ederken, Emniyet Genel Müdürlüğü de kendi çalışmalarını hızlandırdı. ABD’den yanıt gelmesinin ardından hemen New York’a gitmesi planlanan ekip iki ya da üç kişiden oluşacak. Interpol Dairesi’nde görevli bir şube müdürünün başkanlığında New York’a gide-cek Türk ekibi, halen Manhattan’daki Metropolitan Cezaevi’nde bulunan Çağlar’ı, havalimanında FBI ve ABD Interpol ekibinden teslim alacak. 
     Türk ekibinin arasında kelepçeli olarak uçakta yolculuk yapacak olan Çağlar’ın kelepçesi sadece yemek yerken açılacak. Tuvalete bile görevlilerle gidecek olan Çağlar’a inişi sırasında çelik yelek giydirilip giydirilmeyeceği ise henüz belli değil. 
     
Çağlar’ın eşi ve kızı döndüSİNAN TOROS İstanbul 
     ABD’de tutuklu olan Çağlar’ın New York’ta bulunan eşi Nursel Çağlar ile kızı Yeşim Hattat, THY’ye ait uçakla dün İstanbul’a geldi. Çağlar’ın eşi ve kızı, daha sonra Nergis Air’a ait uçakla Bursa’ya gitti. 
     



 SİYASET 




















</TEXT>
</DOC>
