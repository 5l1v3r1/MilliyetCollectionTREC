<DOC>
<DOCNO> 6638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/siyaset/siy08.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP’de gergin gün 
</HEADLINE>
<TEXT>

Muhalif bir grup CHP’li Taksim’de protesto gösterisi yaptı 
     SABRİ SEVER İstanbul 

     Kendilerine "Parti İçi Demokrasi Hareketi" adını veren CHP’li bir grup, partiye seçimle gelen yöneticilerin görevden uzaklaştırıldığını öne sürerek, Taksim’deki İstanbul İl Başkanlığı önünde protesto gösterisi yaptı. 
     İstanbul İl eski Başkan Yardımcısı Özgül Beyazıt Kıvanç, CHP’de parti içi hukuksuzluğun devam ettiğini ileri sürerek, seçilmiş il ve ilçe başkanları ile yöneticilerin birer birer görevden alındığını söyledi. Kıvanç ,"Yalnız İstanbul’da 7 bin naylon üyenin kaydı yapılmıştır" dedi. 
     Görevden alınanların yargıya başvurma hakkının doğduğunu anlatan Kıvanç, görevden alınan yöneticilerin tekrar işbaşına getirilmesi için 19 Şubat’ta suç duyurusunda bulunacaklarını söyledi. 
     Grup daha sonra, "Haksızlığı Atatürk’e şik yet etmek" amacıyla Taksim Cumhuriyet Anıtı’na doğru yürüyüşe geçince polis engeliyle karşılaştı. 
     


 SİYASET 














</TEXT>
</DOC>
