<DOC>
<DOCNO> 4330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/28/yazar/cemal.html </URL>
<DATE> 2001/01/28/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Nasıl bir Türkiye özlüyorum .. 
</HEADLINE>
<TEXT>

     DAVOS 

     İnsanın içine keder dalgaları salan, insanı bir anda başka diyarlara çeken hüzünlü bir ses dalga dalga yükseliyor. 
     Sezen Aksu mu 
     Evet o. 
     Ne hoş bir sürpriz. 
     Dünya Ekonomik Forumu'nun açılış töreninde Sezen Aksu'nun güzel sesi, Goran Bregoviç'in harikulade müziği. 
     Düğünle cenaze. 
     Sevinçle acı. 
     Yaşamla ölüm. 
     Sahnedeki ekran da öyle. Bir avuç varsıllıkla koskocaman yoksulluk manzaraları... İnsanlığın bilimde, teknolojide, refahta kaydettiği baş döndürücü başarılarla, sefaletten kırılan yığınların, çulsuzların iç acıtıcı görüntüleri... 
     Yani Davos'un bu yılki gündemini, bir arayışı anlatan tanıtım filmi. İnsanlığın bugün kucak kucağa yaşadığı uçurumları kapatmanın yolları neler olabilir 
     Sonra sahneye Quincy Jones'la birlikte Güney Afrikalı şarkıcılar çıkıyor. Kadınlı erkekli rengarenk bir topluluk. Büyüleyici bir ses uyumu ve tuhaf bir oynaklık bütün salonu bir anda elektrikliyor. 
     Herkes kıpır kıpır... 
     Söyledikleri şarkı 
     Mandela'nın gözleri 
     Irkçılığa ve şiddete karşı perde perde yükseliyor ses. Bir an, insanın yüreği daralıyor. Bir an, yaşama sevinciyle ayaklanıp hayata tutunmanın şevkini hissediyor iliklerine kadar... 
     Yaptıkları büyücülük belki de. 
     Ama bu muhteşem büyücülükleri olmasa, onca yıl ırk ayrımcılığına karşı göğüs gerip zafere kadar mücadele edebilirler miydi hiç Bu muhteşem büyücülükleri olmasa, Nelson Mandela, o büyük özgürlük savaşçısı onca yıl zulüm ve haksızlığa direnebilir miydi .. 
     Yaşamak ne güzel şey 
     Herşeye rağmen... 
     Kar atıştırmaya başladı. Dışarısı çok sessiz. Ana caddede bile kimseler yok. Çok seyrek, tek tük araba geçiyor. Güneş kayboldu. Dağların dorukları bulutlu. 
     Davos sanki zaman tünelinde kaydı, Thomas Mann'ın Sihirli Dağ isimli romanını yazdığı Davos oldu birden. 
     1920'ler, 1930'lar... 
     Sanatoryumlardan oluşan bir Davos. Vereme tutulmuş sakinleriyle kendi başına kendi kaderini yaşayan keder yüklü bir dağ kasabası. Büyük amcam Mehmed burada ölmüş. Kamuran Halam burada uzun yıllar burada tedavi görmüş ve sevgili kuzenim Mehmed'i Davos'ta doğurmuş... 
     Keşke romanlaştırabilseydim onların yaşantısını 
     Özlem hiç bitmiyor ki. 
     İnsanoğlu hep bir şeylere özlem duyuyor. Bu duygu yaşam boyu dinmiyor. Peşimizi bırakmıyor hayalet gibi... 
     Ben Davos'ta ne yapıyorum 
     1987'den beri neredeyse her yıl buraya geldim. Dağların tepelerine çıkacak vaktim hiç olmadı. Kayak yapmadım, zaten bilmiyorum. Kızak da kaymadım Dünya Ekonomik Forum toplantılarında bir yandan dünyanın nereye gittiğine kulak verdim. Öte yandan, eğer Türkiye'den devlet büyükleri gelmişse, onları izledim tabii ki. 
     Özal, Demirel, Çiller, Ecevit... 
     Bu sefer de Yılmaz... 
     Davos'ta 14 yıldır hepsini izledim ama haber ve yorumlarımın konuları hiç değişmedi 
     Kıbrıs, Ege... 
     Türk - Yunan sorunları... 
     Türkiye'de demokrasi, insan hakları... 
     Hukuk devleti... 
     Türk ekonomisinde yapısal değişim... 
     Hep aynı sorunlarla karşılaştık, hep aynı sorulara muhatap olduk. Ve daha çok cek'li, cak'lı klişe yanıtlar vermek zorunda kaldık. 
     Bu plağı ne zaman değiştireceğiz 
     Kıbrıs, Ege, demokratikleşme ve insan hakları sorunları ülkemizin alın yazısı mı Hiç değişmeyecek mi bu konular 
     Cuma akşamı Davos'taki bir İtalyan lokantasında Mesut Yılmaz'la pizza yerken, masadaki diplomat arkadaşlarıma bakıyorum. Hepsi benim neslimin insanları. Onlar da Kıbrıs'la Ege'yle, insan hakları sorunlarıyla yaşlandılar. Enerjilerini neredeyse sırf bu konularda tükettiler. Belki ben de onları izleyerek aynı kaderi paylaştım. 
     
Bu plak değişsin      Örneğin on yıl, yirmi yıl önce Uluslararası Basın Enstitüsü IPI Yürütme Kurulu'nda basın özgürlüğü bir yılan öyküsüydü. Hep aynı sorularla karşılaştım. Bugün de değişmedi. Meslek büyüğümüz Metin Toker şu sıralar Hindistan'da toplanan IPI'de, hiç kuşkum yok, yine aynı sorulara cevap yetiştirme çabasındadır. 
     Değişmek o kadar güç mü 
     Kıbrıs, Ege, demokratikleşme, ekonomide yapısal reform... Bunca yıldır niye çözemiyoruz 
     Takıntı mı Beceriksizlik mi Ufuksuzluk mu Değişim korkusu mu 
     Her neyse... 
     Bu plak değişsin artık 
     Bu ülkenin enerjisini tüketen, bu ülkenin enerjisini yaratıcı biçimde kullanmasını engelleyen sorunların artık çözüldüğü bir Türkiye'yi özlüyorum. 
     Çok şey mi istiyorum .. 
     İyi pazarlar 
     
     





Ah o kapılar... 


'Terör Avrupa'dan yönetiliyor' 


Genco Erkal’ın kibriti 


Nasıl bir Türkiye özlüyorum .. 


Genç galaksi 


Lalelerin isyanı 


YÖK Çankaya kavgasında son raund 


İşsizlik alarm veriyor 


Benim Lavinia’msın ’ 


Dilekçe pulu ve tuhafiyeci 


Yeni kuşak 


Güneş ufuktan belki doğar 


Öteki Davos 


"Delhi'de Bayram" derken... 


Başkan'ın "rahibi" Caldwell 


</TEXT>
</DOC>
