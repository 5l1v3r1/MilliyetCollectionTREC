<DOC>
<DOCNO> 28476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/ekonomi/eko04.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Artık yüklü zam yok 
</HEADLINE>
<TEXT>

Türkiye’de döviz bolluğu yaşandığını bildiren Devlet Bakanı Derviş, İzmir’de köprü zammını savundu "Her zam kararı bizim için de çok zor. Ama zorunlu" 
     SEÇKİN ÜREY 

     Ekonomiden Sorumlu Devlet Bakanı Kemal Derviş, İzmir’de Karşıyaka’dan Konak’a motorla geçerken basın mensuplarının sorularını yanıtladı. Derviş, önceki gün yapılan köprü ve otoyol zamları için, "Zamların en önemli kısmını baharda ve bugünlerde yaşadık. Herhangi bir açığa yol açmamak için bazı zamlara devam edeceğiz" dedi. En yüklü zamların sona erdiğini söyleyen Derviş, "Otoyol ve köprü zammı, tabii ki vatandaşlar için zor durum. Unutmayın ki, bütçede 800 trilyonluk bir eksik vardı. Bir şekilde kapatmamız gerekiyordu" diye konuştu. 
     
     "Döviz sıkıntısı yok" 
     Cari işlemlerin ihracat ve turizm sayesinde bu yıl dengeye oturmaya başlayacağını belirten Derviş, "Türkiye’de bir döviz sıkıntısı yok. Aslında bir döviz bolluğu yaşanıyor. Ancak, herkes dövizini tutuyor, kimse satmıyor. Bu da kur üzerinde baskı yaratıyor" diye konuştu. 
     Bu arada bir grup İşçi Partili, Derviş’i protesto eylemi yapmaya kalktı. 15 protestocu, polis tarafından apar topar götürülerek etkisiz hale getirildi. 
     
Parti kapatmak üzücü’      Devlet Bakanı Kemal Derviş, FP'nin kapatılmasıyla ilgili sorular üzerine "Demokratik bir ülkede siyasi partinin kapatılması üzücü olsa da yargı kararlarına saygı duymak gerekiyor" diye konuştu. 
     Derviş, Denizli’de düzenlediği basın toplantısında "Her ekonomide siyasal istikrar önemli. İstikrar olmazsa bu ekonomide de zorluk yaratır. Kapatmada önemli olan, siyasi istikrarın devam ettirilmesi" dedi. 
     Göreve gelişinin 100'üncü gününde Denizli'deki işadamlarıyla bir araya gelen ve fabrikaları gezen Derviş, reel ekonominin geliştirilemesi için de çalışmalar yapacaklarını belirtti. 
     Denizlili sanayiciler Derviş'e kriz nedeniyle 170 fabrikayla 700 atölyenin kapandığını anlattı. 
     
Catherine anne’ oluyor      Devlet Bakanı Kemal Derviş ve eşi Catherine'nin Denizli ziyareti renkli geçti. Sokaktaki bir vatandaşın "Umudumuz sensin Derviş Baba" diye bağırdığı Kemal Derviş yüksek sesle güldü. 
     Eşi Catherine ise kendisi için özel olarak düzenlenen programa katıldı. Catherine Derviş "Burada tarih ve doğal güzellikler, çok etkileyici'' diye konuştu. Sabah, Denizli'deki Çocuk Esirgeme Kurumu'na ait kimsesiz çocuklar yurdunu dolaşan Catherine Derviş'in kimsesiz çocuklarla ilgili sorunlara ilgi duyduğu ve bu konuyla ilgili çalışmalar yapan bir vakfa ya da derneğe üye olarak çalışmalar yapmayı planladığı öğrenildi. 
     



 EKONOMİ 






















</TEXT>
</DOC>
