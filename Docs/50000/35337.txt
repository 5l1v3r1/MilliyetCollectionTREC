<DOC>
<DOCNO> 35337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/ekonomi/eko03.html </URL>
<DATE> 2001/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Dövizli tahvile büyük ilgi 
</HEADLINE>
<TEXT>

Türk Lirası ihalelerinde minimum satış rakamını bile borçlanmakta zorlanan Hazine, dün açtığı dövizli tahvil ihalesinde 983.6 milyon dolarlık satış yaptı 
     EKONOMİ SERVİSİ 

     Hazine’nin dün ikinci kez düzenlediği bir yıl vadeli dövizli tahvil ihalesine 983.6 milyon dolar yaklaşık 1 katrilyon 328 trilyon teklif geldi. Katılımın yüksek olmasına karşın geçen hafta yapılan ihaleye 2 milyar dolar teklif gelmesi, ilginin azaldığı şeklinde yorumlandı. 
     Hazine dün ikinci kez dövizli tahvil ihalesine çıktı. İhaleye nominal 983.6 milyon dolar teklif gelirken net teklif 952.1 milyon dolar olarak açıklandı. İhaledeki net satış ise 600.1 milyon dolar olarak gerçekleşti. 
     
     Yüzde 11.5 getiri 
     Geri ödemesi 2 Ağustos 2002 tarihinde yapılacak tahviller için katılımcılar yatıracakları 9 bin 680 doların karşılığında altı ay sonra yüzde 4 ikinci altı 400 dolar ayda da anapara artı yüzde 4 faiz getirisi 10 bin 400 sağlayacaklar. Bu yüzde 11.5’lirk bir getiri anlamına geliyor. 
     Bankacılar, Hazine’nin Türk Lirasına endeksli bonoları satamazken dövizli k ğıtlara milyar dolarlık teklif gelmesini Türk Lirası’na duyulan güveni sarsan bir veri olarak değerlendiriyorlar. Hazine’nin TL bazlı bonoları gerekirse para basarak finanse edilebileceğini dile getiren bankacılar, "Dövizli k ğıtlar dolar bazında ve Türkiye’nin dolar basma gibi bir şansı yok. Bu tür borçların ödenmesi ileride sorun yaratabilir" yorumunda bulunuyorlar. 
     İhalenin katılım açısından değerlendirildiğinde ise başarılı sayılabileceğini kaydeden bankacılar, önümüzdeki hafta salı günü yapılacak 154 gün vadeli Türk Lirası bazlı Hazine ihalesinin bu talepten etkilenmeyeceğini iddia edi-yorlar. 
     
     Merkez’den ihale 
     Öte yandan Merkez Bankası daha önce açıkladığı 60 milyon dolarlık döviz satış ihalesini sabah saatlerinde gerçekleştirdi. İhale beklenirken dolar 1 milyon 350 bin liranın üzerine çıktı. Merkez Bankası ortalama 1 milyon 353 bin liradan satış gerçekleştirdi. 
     Merkez Bankası ve Hazine ihalelerinin ardından dolarda düşüş yaşandı. Dolar günü 1 milyon 335 binden tamamladı. 
     
Spekülasyon tartışması      Hazine’nin tahvil ihalesi öncesi doların yükselişe geçip ihale sonrası düşmesi bankacılar arasında "talep spekülatif mi değil mi" tartışmasına neden oldu. 
     Bazı bankacılar dalgalanmayı büyük bir müşterinin ithalat talebi nedeniyle döviz alımıyla açıklarken bazı bankacılar, bunun doları yükselten tek sebep olmasının mümkün olmadığını dile getirdiler. Bir bankacı şu yorumda bulundu 
     "Yabancı bankalar sabah saatlerinde yüksek dolar fiyatlarını açıklayarak fiyatı yukarı çekti. Tahminim isim belli olmasa da Merkez Bankası 1 milyon 360 bin liradan dolar kotasyonu girdi. Bu adımdan sonra bankalar kendilerini geri çektiler. İhaleden sonra dolar eski seviyesine geriledi." 
     



 EKONOMİ 




















</TEXT>
</DOC>
