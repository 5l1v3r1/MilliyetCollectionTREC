<DOC>
<DOCNO> 13068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/26/guncel/gun05.html </URL>
<DATE> 2001/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖDP’den yolsuzluk mitingi 
</HEADLINE>
<TEXT>

Genel Başkan Ufuk Uras, Adana’da düzenlenen mitingteki konuşmasında, Yoksulluk, yolsuzluk düzenine hayır’ dedi. 
     Özgürlük ve Dayanışma Partisi ÖDP Genel Başkanı Ufuk Uras, partisince Adana’da düzenlenen "Yoksulluk, Yolsuzluk Düzenine Hayır" mitinginde yaptığı konuşmada, suyun başını tutanların, suyu kirlettiğini, buna "dur" deme zamanının çoktan geçtiğini söyledi. 
     "IMF, Dünya Bankası, ABD, sizlere sesleniyoruz" diyen Uras, "Her şeyi satılığa çıkardılar. Satmadıkları bir tek Topkapı Sarayı’nda padişahın kutsal emanetleri kaldı" diye konuştu. Dağ ve tepelere "Önce vatan", "Ne mutlu Türk’üm diyene" diye yazılar yazıldığını, ancak insansız vatan olamayacağını ifade eden Uras, "Önce Ne mutlu insanım yazmalı" dedi. 
     ÖDP’nin diğer, "Yoksulluk ve Yolsuzluk Düzenine Son" mitingi de Ankara’da Sıhhiye Abdi İpekçi Parkı’nda yapıldı. Mitinge katılanlar, "Artık yeter" yazılı pankartlar taşıyarak çeşitli sloganlar attılar. 
     


 GÜNCEL 















</TEXT>
</DOC>
