<DOC>
<DOCNO> 21082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/magazin/amag.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Oyuncumu dedektif gibi takip ettim’ 
</HEADLINE>
<TEXT>

Festivallerin kralı olmaya aday Herkes Kendi Evinde’, Semih Kaplanoğlu’nun ilk filmi... Ancak az parayla çok iş başaran yönetmeni daha çok film bekliyor... 
     BULUŞMALAR AHMET TULGAR 

     Selim'in Tolga Çevik hobisi New York... Kapağı Amerika'ya atma çabası içinde... 
     Nasuhi Erol Keskin , sosyalizm uğruna 58 yıl önce SSCB'ye gitmiş. SSCB dağılınca, çalıştığı sosyalist üretim çiftliği özelleşmeden önceki son 'Sovyet elmaları'nı toplayıp Türkiye'ye dönüyor. Çocukluğunun geçtiği eve kapağı atmaya çabalıyor. Olga Anna Bielska , üvey babalardan kaçıp öz babasının sevgisine kapağı atmak için Türkiye'de. 
     Televizyon izleyicilerinin 'Şehnaz Tango'nun yönetmeni olarak tanıdığı Semih Kaplanoğlu'nun ilk filmi 'Herkes Kendi Evinde', Türk sinemasındaki atılımın bir başka kulvardaki işareti oldu. 
     
     Her şey filme hazırlıktı’ 
Yıllardır sinema çevrelerindesiniz. 'Herkes Kendi Evinde', uzun süredir planladığınız bir film miydi 
     23-24 yaşından beri hep bir olanak arıyordum. Yazı yazmak, reklam filmleri çekmek, belgesellerde çalışmak. Bunlar hep sinemaya yakın durmak için yapılmış şeylerdi. Ama bir türlü cesaret edemiyordum. Ya bir yönetmenin yanında asistanlık yapacaktım, ama biraz dikkafalı olduğum için bunu beceremeyeceğimi anlamıştım. 
     O zaman 'Şehnaz Tango'nun projesini oluşturdum. Böylece yönetmenlik başlamış oldu. Bu da aslında benim için yapmak istediğim filme bir ön hazırlık gibiydi. 
     
Oyuncu kadrosunu popüler bulmayan yapımcılar size sırt çevirmiş. Oyuncularınız alternatifsiz miydi 
     Alternatifler vardı. Selim rolü için birçok deneme çekimi yaptım. Keza Nasuhi rolü için çok insanla çalışmalar oldu. Olga için de Moskova'da ve St. Petersburg'ta konservatuvar öğrencileriyle çekimler yaptık, Anna'yı Bielska Paris'te bulduk ama... 
     
     Bu bir karakter filmi’ 
Erol Keskin'i epeyi izlemişsiniz. 
     Evet, tesadüf eseri karşılıklı oturuyoruz. Ben Erol Bey'i görüyordum. Yavaş yavaş izlemeye başladım. Peşine takılıyordum. Ama tanışmıyorduk. Nasuhi karakterinin o olduğunu anladım. Notlar aldım. Karakteri de ona göre değiştirdim. Çünkü bizim film biraz karakter filmi. Karakterleri oluşturdukça öykü de gelişti. 
     
Anna, Paris'te ne yapıyordu 
     Orada oyunculuk okuyordu. Anna bana çok iyi geldi. Anna'da ben hem şeytani hem de meleksi bir yan arıyordum. Anna'nın vücudu çok masumdur, meleksidir ama başka bir yönünde de şeytanidir. Anna bu anlamdaki bütün beklentilerimi doyurdu benim. 
     
"Laleli’de Bir Azize", "Gemide" ve "Balalayka" filmlerinde de Rus kadınların hikayeleri anlatılıyordu. Bu filmler çekildiğinde, "Eyvah, benim projenin özgünlüğü gidiyor" dediniz mi 
     Hayır, benim filmim Rusya va Rus kızlar üzerine değildi. Olga filmin üç ana karakterinden biriydi sadece. 
     
"Herkes Kendi Evinde" büyük bütçeli bir film değil. Filmin masraflarını kısmak için neler yaptınız 
     Tabii, mesela yağmur sahnesi çekileceği zaman sete itfaiye filan gelir. Ama biz yağmurun yağmasını bekliyorduk o sahneyi çekmek için. 
     
Peki, büyük bütçeli filmlerin yurtdışında şansı daha mı çok 
     Bu büyük bütçeli filmler biraz fazla içeriye dönük referanslarla çekildiği için, sanıyorum yurtdışında başarılı olamıyor. Bizim için çok şey ifade eden oyuncular, espriler yurtdışındaki adamların ilgisini çekmiyor. Ya anlamıyor ya da o tür referansları olmuyor. Bir de iç piyasaya yönelik film yapınca basit şeyler yapıyorlar. Daha derinleşilmesi gerekir. Biraz basite, yerel bir şeye kaçıyorlar. Bu bir tercih. 
     
Filmde biraz Tarkovski etkisi hissediliyor gibi. Bazı uzun planlar, sonra o tek bir ağacın göründüğü sahne. 
     Tabii. Tarkovski'yi seviyorum. Ama en çok Antonioni'yi seviyorum. Bir yerden giriyorlar filme tabii. Girmemesi mümkün değil. 
     
Şimdi neler olacak 
     Önce festivaller. En başta Montreal ve Selanik'ten davet aldık. Tokyo'ya gideceğiz. Venedik, Cannes, Kiev, Moskova. Cannes ve Moskova'dan sonra daha bir netleşecek program. Ama ben çok fazla da vakit harcamak istemiyorum. Başka projeleri gündeme getirmek istiyorum. 
     
     En umutsuz anda umut’ 
Sosyalizmin çökmesiyle Rusya'dan dönen Nasuhi, dönek’ arkadaşıyla eski bir meyhanede Seattle'daki küreselleşme karşıtları, Meksika'daki gerilla lideri Marcos ve Castro şerefine içiyor. Burada geleceğe yönelik bir umuttan çok ince bir mizah mı olsun istediniz 
     Zaten o kişinin görüntüsünün hemen üstüne de kızın sesi düşüyor. "Üç yüz dolara ihtiyacım var uçak için" diyor. Ama ben en umutsuz olunan noktada umut olabilirmiş gibi düşünüyorum. 
     
Nasuhi gibi hayatını sosyalizme adamış, bir başka ülkede ömür tüketmiş birinin çocukluğunun geçtiği eve düşkünlüğü çelişki değil mi 
     Hayata başladığı noktayı özlemiş. Acaba bütün yaşadıklarından pişman mı Çok keskin şeylerle altını çizmek istemedim bunun. 
     
Filmin sonunda Olga, Selim'in parasını alıp kaçıyor. Çekinmediniz mi Ruslar'ın protestosundan Bizde bu durumda protesto patlak verir ya. 
     Hayır, çekinmedim. Kız iyi niyetli, onlarla ilişkisini sürdürmeye çalıştı. Ama sonunda gördü ki herkes kendi yolunda gidiyor. 
     



 MAGAZİN 














</TEXT>
</DOC>
