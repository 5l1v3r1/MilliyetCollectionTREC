<DOC>
<DOCNO> 24258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/yazar/uras.html </URL>
<DATE> 2001/05/31/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Gümüşhane ekonomisi memur - işçi parasıyla dönüyor 
</HEADLINE>
<TEXT>

     Zigana Tüneli’nden geçtik. Torul’dan sonra yolun iki yanında tezgahlar görülmeye başladı. 
     Torul’dan sonra yol Zigana Dağları’nın arasından Hurşit Çayı boyu devam ediyor. Harmancık köyüne ulaştık. Yol kenarına tezgahlar dizilmiş. Dut pestili, cevizli dut sucuğu, kuşburnu, kuru kayısı satılıyor. 
     Eskiden Hurşit Çayı boyunda daha çok dut ve ceviz ağacı varmış. Dut yaprakları nedeniyle bölgede ipekçilik yapılırmış. 
     Gümüşhane’ye girerken Değirmenbahçe Tüneli’nden geçiliyor. Tünel girişindeki düzlükteki 60 dönümlük bahçeyi Gençlik ve Spor Bakanlığı stadyum olarak düzenliyor. Tribünlerin bir bölümü tamamlanmış. Saha çimlendirilmiş. Aydın Doğan’ın desteklediği Gümüşhane Doğanspor futbol takımı bu yıl ikinci lig A klasmanına çıkmış. Hazırlıklar bunun için. 
     
Doğanspor sevinci      Şehrin caddeleri bez pankartlar, bayraklarla donatılmış. Halk A klasmanına çıkmanın coşkusunu yaşıyor. Cumhuriyet Caddesi’nde terk edilmiş durumdaki "Gümüş Palas Oteli", iki yıldızlı otel olarak onarılıyor. Futbol mevsimine yetiştirilecek. 
     Caddenin iki yanındaki binalar Almanya’daki Gümüşhanelilerin gönderdikleri paralarla yapılmış. Daireler 30 milyar liraya satılıyor. Kirası 50 milyon lira. 
     Bir "kermes" afişi gördüm. Hanın içine girdim. Ahmet Ziyaettin Gümüşhanevi Hazretleri Öğrenci Yurdu’nda kalan imam hatip lisesi öğrencisi genç kızlarımız, kendi pişirdikleri pastaları, kurabiyeleri, kendi yaptıkları el işlerini yurt yararına satıyor. 
     Nefis suböreği, kuru pasta yedim. El işlemeli yazmalar satın aldım. Ahmed Ziyaettin Gümüşhanevi Hazretleri bu bölgenin "Mevlana"sı. Adına Gümüşhane’de bir külliye yapılmasına çalışılıyor. Atatürk Caddesi’nde İsmail Akçay’ın ticarethanesinde, Hüseyin Saltuk, Muzaffer Altıparmak ile sohbet ettik. İsmail Akçay diyor ki, "Gümüşhane’nin iki yanı dağ. Hurşit Çayı kıyısındaki dar topraklar dışında toprak yok. Tarım yapmak imk nsız. Sanayi de yok. Gümüşhane’ye giren paranın yüzde 90’ı memur, işçi parası." Gümüşhane’de iş yok ama köylerde de üretim yok. Bu nedenle Gümüşhane köylerden büyük ölçüde göç alıyor. Merkez nüfusu 37 bin olmuş. Özelleştirilen İl Özel İdaresi tesisleri ilin başlıca üretim birimleri. Halit İnci’nin aldığı ürünlerini Almanya’ya satan tekstil tesisinde 200 kişi çalışıyor. 
     Gümüş Un’da 20, Gümüş Boya’da 30, Kale Kireç’te 30, Kuşburnu tesislerinde 35 kişi... Kürtün ilçesindeki Küssan Silah Fabrikası yanlış model seçiminden kapanmak üzere. Böğürtlen suyu ve marmeladı, vişne suyu, kızılcık suyu yapılıyor. Kuşburnunun en kalitelisi olan "Roza Karina" türü Gümüşhane - Amasya Vadisi’nde yetişirmiş. Kuşburnu çayı yapıyorlar. 
     
Aydın Doğan Spor Salonu      Gümüşhane’de o yok, bu yok ama, okul çok. Karadeniz Teknik Üniversitesi Mühendislik Fakültesi açmış. Şimdilik 2 bölümünde öğretim yapılıyor, üç bölümü daha açılacak. 2 bin kişilik yurdu var. Lisenin yurdu 800 öğrencilik. Okullar, öğrenci yurtları ile Gümüşhane bir eğitim merkezi olma yolunda. Şehirde 11 bin öğrenci, 1.200 öğretim üyesi yaşıyor. Merkez nüfusun üçte birini bunlar teşkil ediyor. Bu genç nüfusun yararlanması için Gençlik ve Spor Bakanlığı 5 katlı kapalı spor tesisi yapımını başlatmış. Para bitince tesis yarıda kalmış. 
     Eşi Sema Doğan’ın ailesi Gümüşhaneli olduğundan Aydın Doğan 500 bin dolar destek vermiş spor tesisi tamamlanmış. Adını Aydın Doğan Spor Salonu koymuşlar. Gençlik Spor İl Müdürü İltan Öğretmek ve Tesisler Müdürü Burhanettin Kaya ile tesisi gezdik. İlk kat sporcu eğitim merkezi. Burada 8 odada 16 yataklı, bir yatılı eğitim bölümü var. İkinci kat 30 odalı büro katı. Üçüncü ve dördüncü katlar antrenman salonları, kondisyon salonları, sağlık merkezlerine ayrılmış. 
     Beşinci katta 1.200 metrekarelik zemini parke spor salonu yapılmış. 800 seyirci alacak salonla birlikte, inşaatın kapalı alanı 2.600 metrekare. Merkezi ısınma soğutma sistemi ile tüm tesis tamamlanmış durumda. 
     Yarın Eski Gümüşhane 
     
     
     







YÖK... 


Atatürk meydanı 


Bu sözlerde alınacak ne var 


Bu kez cami unutulmadı 


Başbakan Devlet Bahçeli senaryosu mu .. 


Kiracı mazlum, mülk sahibi zalim mi 


Uçlarda 


Üniversite ayakta 


Hangi görevin zararı 


Adaleti bu kadarmış Adalet Bakanlığı'nın 


Futbol 


Gıda riski 


Yorum önemli 


Gümüşhane ekonomisi memur - işçi parasıyla dönüyor 


</TEXT>
</DOC>
