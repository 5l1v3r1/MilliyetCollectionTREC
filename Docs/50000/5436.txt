<DOC>
<DOCNO> 5436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/spor/ygskol.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray adıyla kazandı 
</HEADLINE>
<TEXT>

     Doğan Koloğlu 

     Galatasaray, uçağının Erzurum’a inememesiyle son 24 saatte yaşadığı sıkıntıların ardından bu kez sahada Erzurumspor önünde yeni bir şokla karşılaştı. Erzurumspor gerçekten mütevazı, sıkıntıları olan, oturmamış bir kadro. Ama futbolda rakip ne kadar zayıf olursa olsun maçın 20. dakikasından sonra oyalama futboluna dönemezsiniz. Hele hele forvetinizde dünkü Jardel gibi ayağında hiç top tutamayan, Hagi gibi ilk yarı üç kez rakibi kandırmak için topu pas geçip rakibe bırakan oyuncularınız varsa... Klasına rağmen arkadaşlarını bir kez bile gol pozisyonuna sokamayan Hagi nasıl oyunda bu kadar uzun süre tutulur Bir de Jardel, Tuncay’ın karşısında ne top tutabildi, ne depar atabildi. Hasan bir kez onun yerine kaydı, kafa vuruşunu kaptı. Jardel ilk yarı bir tek depar pozisyonuna girmedi. Günümüz santrforu bu kadar hareketsiz olur mu Jardel sanki fala bakar gibi top oynuyor. Oysaki Ümit’in öne hamle yaparak nasıl gol attığını görmedi mi Adeta takım topu onla buluşturmak mecburiyetinde. İlk yarı yedi kez top geldi, biri ile kötü de olsa buluştu. Forveti bu durumda olan Galatasaray bir de rakibi sarsan çabukluğunu oyun baskısına çeviremeyince devre biterken Erzurumspor beraberliği yakaladı. Erzurumspor takviye olarak aldığı oyuncuları test etmediği için sadece ikisine forma giydirdi. Ayrıca rakip antrenör Kıbrızlı tam bir şovmen. Hakem ile haksız yere tartıştı. Tribünleri hareketlendirmek istedi. Galatasaray maç gidiyor paniğini son on dakikada iyice yaşadı. Ve Trabzonspor maçının rahatlığını gördük. Ama sahanın kötülüğü oyunlarını etkileyen önemli bir faktördü. Son çare olarak Arif oyuna alındı, ilk yarı iyi oynayan ve yorulan Ümit beke çekildi. Galatasaray yine maçı aldı. Ama antrenör Lucescu, Fenerbahçe maçı öncesi defansta ve bitirici yerde sorun yaşandığını inşallah bu kez görebildi. Hakem iki tarafın da birer penaltısını vermedi ve saha içindeki otoritesini çabuk kaybetti. 
     


 SPOR 

























</TEXT>
</DOC>
