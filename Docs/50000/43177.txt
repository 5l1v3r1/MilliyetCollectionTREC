<DOC>
<DOCNO> 43177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/yazar/pulur.html </URL>
<DATE> 2001/09/20/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Ağrı'nın hakkı... 
</HEADLINE>
<TEXT>

     BAZEN bir olay, ya da bir insan için yazı yazarsınız içinize kuşku düşer... 
     "Acaba hakkını mı yedik, ya da hakkını vermedik mi " diye... 
     Son "TIR"lı gezide, Ağrı için yazdıklarımızı okudukça bu duyguya kapıldık. 
     Cumhuriyet'in ilk yıllarında Doğubeyazıt olan il merkezi, Karaköse'ye nakledilmiş, 1938'den itibaren de Ağrı olmuş. 
     Görüldüğü gibi, ilin adında bile anlaşma zor sağlanmış, kimileri Doğubeyazıt demiş, kimi Karaköse, kimi de Ağrı... 
     
     AĞRI'nın son nüfus sayımına göre toplam nüfusu 500 bini biraz geçse bile, bugün göçler yüzünden daha da azaldığı tahmin edilmekte. 
     
     AĞRILI niye Batı'ya göç eder 
     Ağrı ekonomi yönünden Türkiye'nin en geri kalmış ilidir, gerilik yarışmasında, sonunculukta Muş'la yarışmaktadır. 
     Ağrı'nın bir özelliği de Erzurum ve Kars ile birlikte Türkiye'nin en soğuk üç ilinden biri oluşudur, iklim kışları çok soğuk ve kar yağışlı, yazları sıcak ve kuraktır. 
     
     AĞRI'nın toplum düzeni, aşiret yapısıdır. 
     Özellikle kırsal kesimde, büyük olaylar dışında, anlaşmazlıklarda mahkeme yerine, aşiret yasaları ve kararları geçerlidir. 
     Ağrı'ya devlet hizmetleri ulaşsa bile, çoğu kere niteliksiz ya da onların deyimi ile "sürgün" personel yüzünden heba olup gitmektedir. 
     
     AĞRI'nın geleceği, bugün olduğu gibi, hayvancılığa ve tarıma bağlıdır, sanayileşme de bu iki hammaddenin ürünleriyle olabilir. 
     Diğer sanayi kuruluşlarını düşünmek gerçekçi değildir. 
     Ama gel gör ki, hem hayvancılık, hem de tarım adeta özel bir gayretle teşvik edilmemektedir. 
     Ağrı, et kombinası önce özelleştirilmiş, satın alanlar yükün altından kalkamayınca, özel idare geri almış, adeta tekrar devletleştirilmiştir. 
     Ağrı Şeker Fabrikası, Ağrılı üreticinin pancarına kota koymuş, Nahcıvan'dan pancar almıştır. 
     Sorarsanız, size "devletin yüksek politikası" diyeceklerdir. 
     
     SINIR ticareti başlangıçta Ağrı'yı çok olumlu etkilemiş, ama giderek konulan sınırlamalar yüzünden Sarısu açık pazarı neredeyse kapanmak üzeredir. 
     Açık pazarda ticaret "trampa" yöntemiyle yapılmaktadır. 
     İran bizden toplam 53 çeşit malı almak istemekte, Ağrı Valiliği de İran'dan 23 çeşit malın alınmasını uygun görmektedir. 
     Lakin, Dış Ticaret Müsteşarlığı buna izin vermemektedir. 
     
     SINIR ticaretinden, ilk başta bazı Ağrılılar iyi paralar kazanmışlardır. 
     Peki bu paralar, sonra ne olmuştur 
     Vali Tahsin Cumhur Ersoy, bu sorunun cevabını, bizim yanımızda Ağrı'nın ileri gelen işadamlarının yüzüne karşı verdi 
     "Bu kazançlar şimdi İstanbul'da apartmanlara, Bodrum'da villalara yatırılmadı mı 
     İstanbul'da 50 taksi çalıştıran Ağrılı yok mu " 
     Ağrılılar "maalesef" dercesine başlarını önlerine eğdiler. 
     
     DOĞU'nun, en önemli dertlerinden biri de bu... 
     Doğu'da kazanılan para Batı'ya yatırılıyor. 
     Büyük kentlere göç, sadece, fakir fukaranın çaresi değil 
     
     







'Din ve terör' 


Özal taklitleri 


Asker ve 5. madde 


İslamcı rejimlerle mücadeleyi ciddiye almak 


Pısırıklık ve acizlik temkinli olmak değildir 


Terör gazisiyiz 


Savaş isteyen önden buyursun 


Trakya’nın Hakk ri’si 


Terörle savaş nasıl olmalı 


Ucuz Hollywood yapımları pahalıya mal olacak 


Kurallara uymak... 


Üzeyir Garih cinayetini örtmek istiyorlar 


Ağrı'nın hakkı... 


Doğu'da organize sanayi 1 


Saç ekimi serbest 


Kırklareli iddialı 


Burası çok kötü, çünkü burası Afganistan’ 


</TEXT>
</DOC>
