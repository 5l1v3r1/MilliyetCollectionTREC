<DOC>
<DOCNO> 22460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/ekonomi/eko01.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD MGK’da tek asker olsun 
</HEADLINE>
<TEXT>

MGK’da askeri kanadın sadece Genelkurmay Başkanı tarafından temsil edilmesini öneren TÜSİAD, diğer komutanların ise gerektiğinde’ katılmasını istedi 
     EYLEM TÜRK 

     Türk Sanayicileri ve İşadamları Derneği TÜSİAD , Milli Güvenlik Kurulu’na MGK , askeri kanadı temsilen sadece Genelkurmay Başkanı’nın katılmasını istedi. TÜSİAD’nın dün açıklanan ikinci Demokrasi Raporu’nda, "Kurum ve siyasi kadro üzerindeki vesayet görüntüsünü kaldırmak için", kuruldaki sivil üye sayısı mutlaka artırılmalı" denildi. 
     TÜSİAD’ın, 1997’de, Prof. Dr. Bülent Tanör’e hazırlattırdığı ilk Demokrasi Raporu’nda, Savunma Yüksek Kurulu’na dönüştürülerek, anayasal bir kuruluş olmaktan çıkarılması istenen MGK için, Prof. Dr. Süheyl Batum tarafından hazırlanan ikinci raporda, daha farklı görüşler dile getirildi. 
     
     Sadece görüş bildirmeli’ 
     MGK için ikinci raporda şu görüşler yer aldı "Genelkurmay Başkanı’nın, Silahlı Kuvvetler’in temsilen, kurula tek başına katılması ve milli güvenlik, milli savunma konularında görüş ve bilgilerini aktarması öngörülebilir. Bunun dışında gündem gerektirdiği takdirde, Kurul, toplantılarına ilgili bakanlar, diğer kuvvet komutanları ve ilgili kişiler de çağrılabilmelidirler. Milli Güvenlik kurulu, milli güvenlik siyasetinin taini, tespiti ve uygulaması ile ilgili kararlarn alınması ve ülkenin bütünlüğü, bölünmezliğinin korunması konularında, Bakanlar Kurulu’na görüş bildirir." MGK’nın bugünkü yapısında, Genelkurmay Başkanı’nın yanı sıra dört kuvvet komutanı da bulunuyor. 
     
     İdam cezası tamamıyla kalksın 
     İlk raporunda ölüm cezasının savaş hali gibi durumlarla sınırlanarak kaldırılmasını isteyen TÜSİAD’ın ikinci raporunda, Avrupa İnsan Hakları Sözleşmesi Ek 6 Protokol’ünün imzalanarak, "ileride başka bir kanunla, belli suç tipleri ve koşullar için idam cezasının tekrar getirilmesi olanağı ortadan kaldırılmalıdır" denildi. Seçim sistemi olarak nisbi takviyeli iki turlu bölge önerilirken, ilk rapordaki yüzde 5’lik ülke barajına yer verilmedi. 
     Raporun düşünce özgürlüğü, hukuk devleti, toplantı ve gösteri yürüşleri hakkıyla ilgili bölümünde de bu konularda Avrupa İnsan Hakları Mahkemesi AİHM kararlarının ölçüt alınması önerisi getirildi. 
     
Demokrasi konusunda baskıya devam edeceğiz      TÜSİAD’ın ikinci raporunun açıklandığı toplantıda konuşan Başkan Tuncay Özilhan, rapordaki taleplerin, AB kriterleri ile örtüştüğüne dikkat çekerek "Bu konuda hükümetlerin istekli olduğunu söylemek zor. Bunun mücadelesini de yapacak, her türlü baskıya devam edeceğiz" dedi. TÜSİAD Parlamento İşleri Komisyonu Başkanı Mustafa Koç da yolsuzlukların kamu yönetimine güveni azalttığını, vatandaş iradesini, siyasi karar süreçlerine katmak gerektiğini belirtti. TÜSİAD Siyasi Kriterler Çalışma Grubu Başkanı Can Paker ise tüm konuların takipçisi olacaklarını ve tüm iletişim araçlarından yararlanarak, bu konuları duyuracaklarını söyledi. 
     



 EKONOMİ 





















</TEXT>
</DOC>
