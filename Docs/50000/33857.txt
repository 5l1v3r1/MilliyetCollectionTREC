<DOC>
<DOCNO> 33857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/ekonomi/eko03.html </URL>
<DATE> 2001/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
500 büyük bir Exxon Mobil etmiyor 
</HEADLINE>
<TEXT>

Türkiye’nin 500 büyük firmasının satışlarının toplamı, ABD’nin devi Exxon Mobil’in cirosunun ancak yüzde 33.3’ü kadar 
     İSO Başkanı Hüsamettin Kavi, Türkiye’nin 500 büyük sanayi kuruluşunun üretimden satışlarının toplamının ABD’nin 500 büyük sanayi kuruluşu sıralamasının başındaki Exxon Mobil’in cirosunun yüzde 33.37’sinde kaldığına dikkat çekti. 
     Kavi, Exxon Mobil’in 210 milyar 392 milyon dolarlık toplam satışına karşın, Türkiye’nin gaysi safi milli hasılasının 1999.6 milyar dolarda, 500 büyük Türk şirketinin toplam satışlarının ise 70 milyar dolarda kaldığına dikkat çekti, Türkiye’nin birincisi Tüpraş’ın toplam satışının ise 6 milyar 349 milyon dolar olduğunu kaydeden Kavi, bu tablonun daha çok çalışmak gerektiğini ortaya koyduğunu söyledi. 
     
Borçla büyüme olmaz’      Araştırmanın tüm verilerinin Türkiye’nin mevcut ekonomik yapıyı sürdürmesinin kesinlikle mümkün olmadığını ortaya koyduğunu dile getiren Kavi, şu görüşleri dile getirdi 
     "Eğer büyümeyi sağlam bir zeminde, uygun bir ekonomik iklimde değil de olmayan ve yaratılamayan kaynaklar yani borç ile gerçekleştiriyorsanız, ya derhal müdahale ederek bu tabloyu düzelteceksiniz ya da krizlere davetiye çıkararak büyümenin misli misli ağır faturalarını ödeyeceksiniz. Artık kesin olarak bilinmelidir ki faiz gelir olabiliyor ise bunu ödeyen vardır. Eğer bunun katma değerin bir faktörü olarak ödenmesi mümkün değilse topluma ödetileceği ortadadır. Bunun sürdürülemez olduğu açıktır.’’ 
     
K rlılıkta Tüpraş lider      Tüpraş, k rlılıkta da liderliği kaptırmadı. 382 trilyon 575 milyar 469 milyon lira dönem k rı elde eden Tüpraş’ı, 176 trilyon 832 milyar 89 milyon lira ile TPAO, 157 trilyon 562 milyar 20 milyon lira ile Oyak Renault Otomobil Fabrikaları AŞ izledi. 
     
Vestel ihracatta birinci oldu      İhracat şeref kürsüsü de, Vestel, Oyak Renault ve Tofaş’dan oluştu. 548 milyon 522 bin dolar ile ihracat şampiyonu olan Vestel’i, 474 milyon 240 bin dolarla Oyak Renault, 236 milyon 535 bin dolarla Tofaş izledi. 
     



 EKONOMİ 
























</TEXT>
</DOC>
