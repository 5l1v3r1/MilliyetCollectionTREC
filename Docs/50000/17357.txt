<DOC>
<DOCNO> 17357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/21/yasam/yas04.html </URL>
<DATE> 2001/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
SAN FRANSİSKO deprem bekliyor 
</HEADLINE>
<TEXT>

ABD’li uzmanlar, Kaliforniya Körfezi’nde 6.0’lık bir deprem beklendiğini açıkladı.. Ne zaman ’ sorusuna yanıtları da ürkütücü Çok yakında’ 
     DIŞ HABERLER SERVİSİ 

     ABD’li bir bilim adamı, ülkenin en büyük kentlerinden San Fransisko ve bu kentin de içinde bulunduğu Kaliforniya Körfezi’nin çok yakın’ zamanda depremlerle sarsılacağını öne sürdü. 
     Bölgede yakın zamanda 5.5 - 6.0 arası büyüklüklerde depremler olacağını öne süren ürkütücü açıklama, Kalifornia Eyaleti Çevre Bakanlığı’nın deprem uzmanı Tousson Toppozada’dan geldi. ABD Sismoloji Derneği’nin yıllık toplantısında konuşan Toppozada, bu tahminlerini, geçen iki yüzyıl içinde bu bölgede meydana gelen depremlere dayandırdı. 
     
     "Seattle’ı biliyorduk" 
     Bölgede 1838’e kadar uzanan zaman diliminde yaşanan depremlerin dört tanesinin de çok şiddetli’ olduğunu hatırlatan Toppozada, depremlere ilişkin kesin zaman ve yer belirtmedi. Ancak, Çok yakında’ demekle yetindi. 
     Toppozada’nın açıklamasına, ABD Jeolojik Araştırma Kurumu uzmanlarından Art Frankel de destek verdi. Geçen Şubat’ta Seattle’ı vuran depremin kendileri için sürpriz’ olmadığını kaydeden Frankel, sözlerini şöyle tamamladı 
     "Artık depremlerle ilgili bilgileri önceden verebilmek imkansız değil. Bu konuda çok şeyi aştık. Örneğin Seattle’ın Nisqually bölgesinde geçen şubat ayında meydana gelen, 400 kişinin yaralandığı deprem öncesinde, bölgenin bu tür sarsıntıların tehdidi altında olduğunu biliyorduk. Bu depremde gözlenen yer hareketleri, tahminlerimizle örtüşüyordu..." 
     


 YAŞAM 

















</TEXT>
</DOC>
