<DOC>
<DOCNO> 46463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/yasam/yas06.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağlatan karar 
</HEADLINE>
<TEXT>

Eşini öldürdüğü için 5 yıl ceza alan genç kadın, yeniden yargılanıp 12 yıl hapse mahkum olunca sinir krizi geçirdi 
     NEŞET KARADAĞ Adana DHA 

     Kocası Kubilay Tekbaş'ı öldürmekten yargılanan Hatice Tekbaş 24 , 12 yıl hapse çarptırılınca gözyaşlarına boğuldu. Daha önceki yargılamada 5 yıl hapse mahkum edilen ancak ceza az bulunarak Yargıtay'ca yeniden yargılanması istenen Hatice Tekbaş, dünkü duruşmada "Meşru müdafaa sınırları içinde bu suçu işledim. Kararı adaletinize bırakıyorum" dedi. Adana 2. Ağır Ceza Mahkemesi, Tekbaş'a eşini öldürmek suçundan önce ömür boyu hapis cezası verdi. Ancak cinayetin ağır tahrik altında işlenmesi nedeniyle bu ceza 15 yıla, duruşmadaki iyi hal nedeniyle de cezası 12 yıla indirildi. 
     
     Sinir krizi geçirdi 
     Verilen cezayı çok bulan Tekbaş, avukatı Nizar Savaş'a "Neden böyle oldu Ne olacak şimdi " diye sorduktan sonra gözyaşlarına boğuldu. Tekbaş, jandarmaların arasında götürüldüğü nezarethanede de sinir krizleri geçirip, "Olamaz, olamaz" diye bağırdı. 
     Öldürülen Kubilay Tekbaş'ın fabrikatör babası Ahmet Tekbaş ise gelinine verilen cezayı az bulduğunu belirterek şunları söyledi "Yine temyize gideceğim. Bu ceza da az. Adalet tecelli edinceye kadar uğraşacağım." 
     Adana 2. Ağır Ceza Mahkemesi, Hatice Tekbaş'a daha önce cinayetin meşru müdafaa sınırları içinde işlendiği gerekçesiyle 5 yıl hapis cezası vermişti. 
     Kayınpeder Ahmet Tekbaş'ın gelinine verilen cezayı az bularak kararı temyiz etemesi üzerine dava yeniden görüldü. 
     



 YAŞAM 


















</TEXT>
</DOC>
