<DOC>
<DOCNO> 23296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/spor/aspo.html </URL>
<DATE> 2001/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekrarı yok bunun 
</HEADLINE>
<TEXT>

Türk futbolunun son yıllardaki en büyük çekişmesi bugün son bulacak, lig 43. şampiyonuna kavuşacak. 
Fenerbahçe Samsun’da, Galatasaray Trabzonspor önünde son kozlarını oynayacak 
     Ligde’ki nefes kesen yarışta son etap bugün koşulacak. Samsunspor, üç puan ajantajla liderlik koltuğunda oturan Fenerbahçe’yi 19.00’da ağırlayacak. 19 Mayıs Stadı’ndaki karşılaşmayı Murat Ilgaz yönetecek. Konuk Sarı - Lacivertli ekipte cezalı Andersson oynamayacak. İki takımın bundan önce oynadıkları 47 maçta F.Bahçe’nin 28 - 11 üstünlüğü bulunuyor. Samsun son olarak 1993 - 94 sezonunda sahasında güçlü rakibini 2 - 0 yenmişti. 
     Ali Sami Yen’deki mücadelede G.Saray ile Trabzon karşılaşacak. 19.00’daki maçı Ali Aydın yönetecek. Sarı - Kırmızılı takımda sakat Jardel ve cezalı Okan ile Ümit yer alamayacak. Trabzon’da Sergen, Osman, Hami oynamayacak. İki takımın maçlarında G.Saray’ın 34 - 30 galibiyeti bulunuyor. Diğer maçlarda Kocaeli - Adana Selçuk Dereli - 17.00 , S.Jetpa - Y.Yozgat Çetin Sarıgül - 14.30 , G.Birliği - Antalya Reha Biçici - 17.00 karşılaşacak. 
     
DENİZLİ Her şey elinizde      MUSTAFA Denizli, Samsun seferinden önce oyuncularını son kez uyardı. Denizli, futbolcularından bugün, bir sezon boyu gösterdikleri direnç hırs ve özverinin kat be kat üstüne çıkmalarını istedi. Ünlü hoca "Türkiye’yi bayram havasına sokmak sizin elinizde. Herşeyinizi vermelisiniz. Kontrolü elinizde tutup maçı almalısınız. Size güveniyorum. Kimseyi mahçup etmeyelim" dedi. 
     
LUCESCU Sabırlı olun      G.SARAY, Trabzon maçı hazırlıklarını tamamladı. Önceki gün kampa giren Sarı - Kırmızılılar’da kasığındaki ağrıları süren golcü oyuncu Serkan’ın tedavisine dün de devam edildi. Rumen çalıştırıcı, "Kaleyi gören vursun" talimatını verirken, özellikle Hagi’de yoğunlaştı. Lucescu ayrıca "Sabırlı olun. Önce kendi işimizi yapalım, sonra diğer maçın sonucuna bakarız" diye konuştu. 
     
Nasıl şampiyon olurlar      GALATASARAY’dan son haftaya iki puan önde ve artı üç gol averaj farkıyla büyük avantajla giren Fenerbahçe, Samsunspor ile berabere kalması halinde bile şampiyonluğa ulaşacak. Yenilgi durumunda, Galatasaray’ın alacağı sonuç önem kazanacak. Fenerbahçe, tek farklı yenilirse, Sarı - Kırmızılı takımın şampiyonluk için Trabzonspor karşısında en az üç farklı galip gelmesi gerekecek. 
     
Kupa gelecek sezona      LİGDE bugün şampiyon olacak takım, kupasını önümüzdeki sezonun ilk lig maçında alacak. Futbol Federasyonu, liglerin tescil edilmesi için bir süre bekleyecek ve şampiyonu belirledikten sonra kupayı verecek. Böylece iki takım da kupa ile tur atma şansını bulamayacak. Bu arada 18 yaş altı milli takımlarının katılacağı 3. Atatürk Kupası 3 - 8 Haziran’da Bursa’da düzenlenecek. 
     
Doktor uyarısı      LİG’DE bugün şampiyonun belirleneceği maçlar öncesinde doktorlar çeşitli uyarılarda bulundular. Doktorlar, Fenerbahçeli ve Galatasaraylı taraftarların fazla heyecana kapılmamalarını, alkolü ölçülü almalarını, çok yemek yiyerek kalplerine yüklenmemelerini istediler. Ayrıca 90 dakika sonunda trafiğe çıkarken, sakinleşmelerini de önerdiler. 
     
Duygu sömürüsü      DOĞAN KOLOĞLU 

     Samsunspor - Fenerbahçe maçı "spor mantığı" yerine "duygu sömürüsü" etkisinde oynanacak. Samsunspor "onur", Fenerbahçe de "erken bayram" sorumluluğundan zorlanacak. Toplum da her türlü hortumlama ve IMF’den yediği kazıkları unutmak için "dört yıllık" klasik Galatasaray şampiyonluğu yerine Fenerbahçe ile yeniyi alkışlamaya özenir gibi üç haftadır aynı sünnet düğününü yapıyor. Fenerbahçe beraberliğe yatmamalı. O ortam uyuşukluk getirir. Galatasaray’ın coşturucu taktiği ise Fenerbahçe’nin gol yemesi ile başlar. Ümitleri, 19 Mayıs’ta başlayan Kurtuluş Savaşı’nın kendilerine dönük yorumlanmasıdır. 
     
F.Bahçe bırakmaz      ERDOĞAN ŞENAY 

     Bu sene ligin en çok gol atan, kendi sahasında hiç yenilmeyen, deplasman zaaflarını kapatmasını becerebilen Fenerbahçe, son haftalarda ligde "komple takım" olarak en önde gelen ekiptir. Dolayısıyla dört yıldır hasret kaldığı şampiyonluğu Samsunspor önünde asla bırakmayacaktır Sarı - Lacivertliler... Maçın kesin favorisi Fenerbahçe’dir ve şampiyonluk için gerekli olan sonucu alarak dönecektir İstanbul’a. 
     
Stres zorlayacak      ÖMER ÜRÜNDÜL 

     Fenerbahçe’nin Samsun maçı zor geçecek. Sezon başından beri deplasmanlar hep sorun yarattı. Çünkü eldeki kadronun hassas yapısı var. Günümüz futbolunun bazı temel özelliklerine sahip değil. Bu maçta ayrıca stres de olacak. Yalnız şampiyonluğa çok yakın olmanın moral motivasyonu saha içinde önemli bir artı teşkil edecektir. Bu artı da Fenerbahçe’ye arzuladığı sonucu almakta rol oynayacaktır. Galatasaray, Trabzon’a göre çok daha oturmuş ve güçlü bir takım. Eğer yalnızca kazanmayı hedeflerlerse üç puan alınır. Skor da artabilir. Ancak fazla gol atma telaşı ile Ankaragücü örneği disiplinsiz ve yüksek tempoyla oyunu zorlamak Galatasaray’a beklenmedik bir iç saha kaybı getirebilir. 
     
Lig şampiyonları 1958 - 1959 Fenerbahçe 1959 - 1960 Beşiktaş 1960 - 1961 Fenerbahçe 1961 - 1962 Galatasaray 1962 - 1963 Galatasaray 1963 - 1964 Fenerbahçe 1964 - 1965 Fenerbahçe 1965 - 1966 Beşiktaş 1966 - 1967 Beşiktaş 1967 - 1968 Fenerbahçe 1968 - 1969 Galatasaray 1969 - 1970 Fenerbahçe 1970 - 1971 Galatasaray 1971 - 1972 Galatasaray 1972 - 1973 Galatasaray 1973 - 1974 Fenerbahçe 1974 - 1975 Fenerbahçe 1975 - 1976 Trabzonspor 1976 - 1977 Trabzonspor 1977 - 1978 Fenerbahçe 1978 - 1979 Trabzonspor 1979 - 1980 Trabzonspor 1980 - 1981 Trabzonspor 1981 - 1982 Beşiktaş 1982 - 1983 Fenerbahçe 1983 - 1984 Trabzonspor 1984 - 1985 Fenerbahçe 1985 - 1986 Beşiktaş 1986 - 1987 Galatasaray 1987 - 1988 Galatasaray 1988 - 1989 Fenerbahçe 1989 - 1990 Beşiktaş 1990 - 1991 Beşiktaş 1991 - 1992 Beşiktaş 1992 - 1993 Galatasaray 1993 - 1994 Galatasaray 1994 - 1995 Beşiktaş 1995 - 1996 Fenerbahçe 1996 - 1997 Galatasaray 1997 - 1998 Galatasaray 1998 - 1999 Galatasaray 1999 - 2000 Galatasaray      
     
Gol Krallığı      23 Gol Okan Bursa , 22 Gol Jardel G.Saray , 18 Gol Hami Trabzon , Hasan Özer G.Antep , Nouma Beşiktaş , Cenk Adana , 16 Gol Atilla Antalya , 15 Gol Fatih G.Antep , Kona G.Birliği , 14 Gol Sertan İst.Spor , Serkan G.Saray , Oktay Trabzon , 13 Gol Preko Y.Yozgat , Coşkun, Coulibaly Denizli , Tetteh Ç.Rize , Ümit Karan G.Birliği , 12 Gol Revivo F.Bahçe , Ahmet Dursun Beşiktaş , Serdar Kocaeli , Bushi İst.Spor , Kennedy A.Gücü , İlhan Samsun 
     



 SPOR 
























</TEXT>
</DOC>
