<DOC>
<DOCNO> 25759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/son/soneko05.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Mayıs ayında en çok borsa kazandırdı 
</HEADLINE>
<TEXT>

     Bu yılın Mayıs ayında, bir önceki aya göre, en yüksek reel getiriyi yüzde 23.7 ile borsa sağladı. 
     Devlet İstatistik Enstitüsü'nün DİE , seçilmiş Finansal Yatırım Araçlarının, 2001 Mayıs Ayı itibariyle gerçekleşen reel faiz getirileri açıklandı. 
     Buna göre, mayıs ayında Tüketici Fiyat Endeksi TÜFE ile indirgendiğinde, mevduat faizi yatırımcısına yüzde 0.1 oranında kaybettirirken, reel kayıp dolarda yüzde 10.8, markta yüzde 12.2, altında ise yüzde 6.2 oldu. 
     Toptan Eşya Fiyatları endeksi TEFE ile indirgendiğinde de, borsa dışındaki yatırım araçları, yatırımcısını zarara uğrattı. Borsa yüzde 22.3 oranında kazandırırken, tasarrufçu mevduat faizinde yüzde 1.2, dolarda yüzde 11.8, markta yüzde 13.2, altında da yüzde 7.2 kayba uğradı. 
     
     12 ayda durum 
     Bu yıl Mayıs ayı itibariyle, son 12 aylık dönemde ise reel getiriler TÜFE bazında enflasyondan arındırıldığında, mevduat faizi yüzde 12.9, borsa da yüzde 54 oranında kaybettirdi. 
     Buna karşılık aynı dönemde, reel bazda dolar yüzde 20.5, mark yüzde 16.6 ve altın yüzde 16.1 oranında kazandırdı. 
     Aynı dönemdeki getiriler TEFE bazında indirgendiğinde, mevduat faizi yüzde 15.9, borsa yüzde 55.5 oranında kayba neden oldu. Söz konusu bir yılda dolar yüzde 16.4, mark yüzde 12.7, altın ise yüzde 12.2 reel getiri sağladı. 






</TEXT>
</DOC>
