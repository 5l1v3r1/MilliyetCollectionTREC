<DOC>
<DOCNO> 43654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/23/yazar/pulur.html </URL>
<DATE> 2001/09/23/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıssadan hisse 
</HEADLINE>
<TEXT>

     KOZANOĞLU oturmuş dostlarıyla şuradan buradan konuşuyor, laf sulara gelmiş 
     "Şuranın suyu iyidir " 
     "Buranın suyu hafiftir " 
     "Oranın suyu hazmettirir " 
     Kapı dibinde bekleyen uşak, lafa karışmış 
     "Ağam Doruktepe'nin suyu da iyidir " 
     Kozanoğlu münasebetsiz uşağa kızmış 
     "Hadi al bir testi, git Doruktepe'den su doldur getir " 
     Uşak düşmüş yola, yayan yapıldak, iki gün yol gitmiş bir tanıdığına rastlamış, adam sormuş 
     "Hayrola yahu, sen buralarda ne arıyorsun " 
     "Samandağı'nda bir bok yedim, Doruktepe'ye ağzımı yıkamaya gidiyorum " 
     Kıssadan hisse... 
     Tıpkı Amerika Başkanı Bush gibi... 
     "Haçlı seferleri " dedi, şimdi ağzını yıkayacak çeşme bulamıyor. 
     
     NASREDDİN Hoca'ya birisi için "O hıyarın biridir " demişler, Hoca "İftira etmeyin " diye karşı çıkmış 
     "Hıyarın hiç olmazsa turşusu kurulur " 
     Kıssadan hisse Süleyman Nazif'ten... 
     Biri için "alçak " demişler, itiraz etmiş 
     "Alçağın, yükseğe göre bir seviye farkı vardır, o herif çukurdur, çukur " 
     Aman dikkat edin, dikkatli yürüyün, bugünlerde yollar, köşeler çukur dolu 
     
     OYUNCU, sahnede rol gereği bağırıyormuş 
     "Bana bir at lazım, bana bir at lazım " 
     Turşusu bile kurulamayan, hıyarlardan biri aşağıdan bağırmış 
     "Eşek olmaz mı " 
     "Hay hay olur, buyurun " 
     Kıssadan hisse... 
     Eşeklere haksızlık edecek olsanız da, kendilerini at sanan o kadar çok eşek var ki 
     Laf eşeklerden açılmışken... 
     Ziya Paşa'nın ünlü bir mısraı vardır 
     "Asiyab - ı devleti bir har eşek de olsa çevirir." 
     Neyzen Tevfik, buna nazire yapmış 
     "O kadar har koştular ki, asiyab - ı devlete 
     Çiğnemekten birbirin dolab - ı devlet dönmüyor " 
     
     ERZURUM'a atanan vali, bir süre sonra şehrin ileri gelenlerini toplamış, sırası gelince sormuş 
     "Size en çok hizmet eden vali, hangi valiydi " 
     Biri atılmış 
     "Mehmet Paşa'ydı " 
     "Ne yaptı, ne hizmette bulundu " 
     "Erzurum'a varamadan, Bayburt'ta öldü " 
     Kıssadan hisse... 
     Şair Eşref'in, "Neslinden olacağını bilseydi, Hazreti Adem, Havva'yı boşardı" dediklerine ne kadar uygun. 
     
     FUAT Paşa, Hurşit Paşa'yı Şam'a vali yapmış, ama öyle bir adam çıkmış ki 
     Fuat Paşa dostlarına dert yanarmış 
     "Allah bana öbür dünyada yaptıklarımın hesabını sorarsa, hepsine verecek cevabım olur ama, Hurşit'i Şam'a niye vali yaptın derse, ona verecek cevabım olamaz " 
     Kıssadan hisse... 
     Ya Allah bize "Siz bunlara niçin oy verdiniz " diye sorarsa... 
     
     







Devenin sırrı 


İşler yolunda 


Savaşın değil, sanatın çağrısı 


Sessiz Ayakkabılar Yürüyüşü 


Feda kültürü 


Anadolu yollarında 


Bu kalp seni unutur mu 


Kıssadan hisse 


Doğu'da yerel yönetimler 


Hanım kızlar kıskacında delirmek 


"Anayasa değişikliği" mi, "Anayasada değişiklik" mi 


Balık demek para demek 


HSBC, BDDK'nın kiracısı 


</TEXT>
</DOC>
