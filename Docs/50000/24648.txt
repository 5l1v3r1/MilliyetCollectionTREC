<DOC>
<DOCNO> 24648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/yazar/sazak.html </URL>
<DATE> 2001/06/02/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
DJ Derviş 
</HEADLINE>
<TEXT>

     Bir düşüm var Bu ulus bir gün ayağa kalkacak ve inancın gerçek anlamını anlayacak. 
     Martin Luther King'in 1960'larda ABD'yi ayağa kaldıran ünlü sloganı, "I Have a Dream"den bestelenen caz klasiğini Laila'nın açılışında babasına armağan etmiş, oğul Derviş. 
     Ne yapsın DJ Erol, babası üç aydır ekonomik programın Türkiye'nin "son şansı" olduğunu anlatıyor. Dinleyen çıkmayınca, Kemal Derviş'in en sevdiği şarkıyı Laila'da "yaza merhaba" diyen İstanbul sosyetesine çalıyor 
     "Bu ulus bir gün ayağa kalkacak .." 
     Ülke battı mı, çıktı mı hala farkında olmayan zevat için "Bir düşüm var" şarkısı isabetli seçimdir. 
     Eller havada DJ Erol'a sesleniyorlar 
     "Bir daha çal Derviş " 
     DJ Erol, Ankara'ya yolu düştüğünde babasının en sevdiği parçayı Bakanlar Kurulu'na da dinletebilse... 
     Sahi, 2000'li yıllara umutla giren bu toplumun daha iyi yaşama ve yönetilme düşü ne zaman gerçek olacak 
     
IMF gözetliyor      Koalisyon dökülüyor. 
     "Biri bizi gözetliyor evi"nden son atılan Bakan Yüksel Yalova oldu. Her ne kadar, "dünya stres şampiyonu" unvanına sahip olsak da bu kadarına yürek dayanmaz Dövizdeki gel - git birkaç saat içinde binlerce kişiyi zengin ederken, milyonlarca kişi zarara uğruyor, elde avuçta ne varsa eriyor. Sorumsuz beyanların yol açtığı bu spekülasyon ülkeyi biraz daha fakirleştirdi... Neyse ki bu defa Ecevit, Devlet Bakanı Yalova'nın yol açtığı skandala göz yummadı. 
     Başbakan, Yalova'nın istifasını istemese kendisi güç durumda kalacaktı. Çünkü Meclis Grubu'nda "krizden kaçınma" uyarısı yaptığı sırada bir bakanın piyasalarda deprem yarattığının farkında bile değildi. Yalova'nın demecini okuduktan sonra "Buna göz yumarsanız hükümet edemezsiniz" diyenlere hak verdi ve ANAP'lı bakanın istifası sağlandı. 
     Demek ki bundan böyle IMF programına ayak sürüyen gidecek 
     "Big Brother"ın bundan sonraki kurbanı liderler olmasın Yalova'yı kabine dışı bırakan sözleri MHP kanadı dahil koalisyon ortakları not düşmüş olmalı 
     "Hiç kimse niyet mektubu, asker mektubu, bilmem ne mektubu gibi kavramlarla haddini aşmasın. Niyet mektubunu kim yazdı, kim imzaladıysa sorumluluğu o taşır." 
     Adres belli değil mi Ecevit, Bahçeli, Yılmaz. 
     Derviş, programın arkasındaki siyasi desteği IMF'ye bildirirken, liderleri bağladı. Aksini düşünen kabine dışında kalmaya mahkum 
     Bu yazın "hit" parçası Laila'da çalınıyor. 
     Baba oğul Derviş'ler hepimiz adına seçtiler 
     "Bu ulus bir gün ayağa kalkacak." 
     "I Have a Dream." Bir daha çal Derviş 
     
     







Küreselleşme, İslam, Kemalizm 


Avrupa'dan... 


Liderler ve Yalova olayı 


Şaşanlara şaşıyorum 


İnönü'lü, Derviş'li parti senaryoları... 


FB - GS 


Yeni hükümdarımız Piyasamız 


Cek cak'lı vaatler 


Kıbrıs bombası 


Bitmeyen oyun... 


İstifa... 


DJ Derviş 


36 bakan 36 kriz 


Önemini kavrayın 


Çamburnu Tersanesi 


</TEXT>
</DOC>
