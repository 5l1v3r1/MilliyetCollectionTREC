<DOC>
<DOCNO> 12688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/yazar/akyol.html </URL>
<DATE> 2001/03/23/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Telefon ve emperyalizm 
</HEADLINE>
<TEXT>

     TÜRK Telekom'un yüzde 51'i ve yönetimi kaç dolara yabancı şirketlere satılarak özelleştirilecek 
     Eylül 1994... telefonun özelleştirilmesini engellemek için Anayasa Mahkemesi'ne bir dilekçe veriliyor 
     "Mondros Mütarekesi ile Osmanlı devletinin 'bütün haberleşme birimlerine el konması', yenilgi ile biten dört yıllık bir savaştan sonra ve ancak İşgal Kuvvetleri'nin fiili müsaderesi ile olmuşken, şimdi bu yetkiyi altın tepsi içinde sunma anlamını taşıyan bir düzenleme, ulusal bağımsızlıktan bile vazgeçme ve sömürgeleşmeyi kabul etme anlamına gelir." 
     Dilekçede, "Savaş halinde yurt, Türk Silahlı Kuvvetleri tarafından korunacağına göre", telefonun özelleştirilmesi halinde gizli savunma planlarının düşmanın eline geçeceği bile ileri sürülüyordu Sanki gizli konuşmalar genel telefon hatlarında yapılırmış gibi 
     
     BU ideolojinin çıkardığı engellerle, 1982 Anayasası'nın 'devletçi' karakteri ve hükümetlerin istikrarsızlığı yüzünden Türk Telekom'un özelleştirilmesi kabaca on yıl gecikti. 
     On yıl önce özelleştirilseydi Türk Telekom'un fiyatı ne olurdu Türk Telekom Genel Müdürü İbrahim Hakkı Alptürk'ün cevabı 
     - 30 milyara ulaşabilirdi... Çünkü hem değeri budur hem de global ekonominin o zamanki durumu sebebiyle bu civarda bir değerden alıcı bulabilirdi. 
     Ya bugün Alptürk bir rakam vermek istemedi ama basına yansıyan beklenti 3 - 4 milyar dolardır 
     Çünkü biz 10 yıldır devletçilik mi, piyasa ekonomisi mi diye kavga edip partilerimiz itişip kakışırken, eski Sovyet ülkeleri bile özelleştirmeyi tamamladı piyasada bir tür doygunluk oluştu. 
     
     MİLLİYET'TE dün ilginç bir haber vardı 
     "İtalyanlarla İş Bankası'nın kurduğu yeni GSM cep telefonu operatörü ARİA sabit ücret almıyor, kontör ücretini düşük tutuyor... Ayrıca 1 milyar dolar yatırım yapıp 2 bin kişiye iş imkanı sağlayacak... Bu gelişme 1996'da yapılması gereken ihaleyi 2000'e sarkıtan siyasilerin yıllarca cep telefonuyla pahalı konuşan vatandaşa verdiği zararı gözler önüne serdi..." 
     Emperyalizme karşı "yurt savunması" için dilekçe verenler, elbette vatanseverlik duygularıyla ve bir de o zamanki DYP - SHP iktidarını yıpratmak amacıyla hareket ettiler ama... 
     Özelleştirme geciktiği için hem çok pahalı telefon kullandık, hem Türk Telekom'un piyasa fiyatını düşürdük 
     Kimlerin imzası vardı o dilekçede Erbakan'ın, Mümtaz Soysal'ın, Deniz Baykal'ın, hatta ANAP'lı Kaya Erdem ve Cavit Kavak'ın 
     Ve, bugün Türk Telekom'un özelleştirilmesi için gerçekten gayret gösteren Ecevit'in 
     İki acı ders Birincisi, dünyada milletçe iyi bir yer almak için dünyayı iyi izlemeliyiz, bunun vizyonuna sahip olmalıyız... 
     İkincisi, siyasi sistemimizi reforme ederek "yöneten demokrasi"ye geçmeliyiz ki, istikrarlı hükümetler uzun vadeli politikalar izleyebilsinler... 
     
     





Telefon ve emperyalizm 


Tele damping 


Özkan arabulucu 


Sabiha Gökçen 


Yarısı boş yarısı dolu bir bardak... 


Kelime ekonomisi 


Fatih Üniversitesi 


Kim, ne istiyor 


"Boğa" öldü, yaşasın yeni kral "ayı" 


Erken seçim var mı 


Ordan, burdan, şurdan 


F'de ölüm 


31 Mart kabusu 


İçeride harcamak için dışarıdan para dileniyoruz 


TÜSİAD hapisten savunma alacak 


</TEXT>
</DOC>
