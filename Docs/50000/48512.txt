<DOC>
<DOCNO> 48512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/spor/spo02.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe bu değil’ 
</HEADLINE>
<TEXT>

Teknik Direktör Denizli, psikolojik sorunlar nedeniyle başarılı olamadıklarını söyledi, "Büyük camialar bunları aşar" dedi 
     FENERBAHÇE Teknik Direktörü Mustafa Denizli, Leverkusen yenilgisi sonrası yaptığı açıklamada, "Almanya’da çok daha iyi oynamıştık. Üzerimizde baskı var. Maalesef istediğimiz çizgiyi yakalayamadık" dedi. Sorunlarının psikolojik olduğunu belirten Denizli, "Fenerbahçe bu değil. En kısa zamanda gidişatımızı değiştireceğiz" diye konuştu. 
     RAHAT oynayamadıklarını vurgulayan tecrübeli teknik adam, "Büyük camialar bunları aşar. Biz de en kısa zamanda bunları aşacağız. Bu kadronun tamamı ilk kez böyle bir yükün altına girdi" ifadelerini kullandı. Şampiyonlar Ligi’ne kötü başladıklarını vurgulayan Denizli, "Ardından toparlanamadık ve devamını getiremedik" yorumunu da yaptı. 
     
     Olumlu not aldı 
     NORVEÇLİ Hauge, ismi duyulmamasına rağmen, başarılı bir maç yönetti. Her pozisyonu oldukça yakından takip etti. Faullerde eyyamcılık yapmadı. Kartlarını hep yerinde kullandı. İki takım da 90 dakika sonunda hakemden şikayetçi olmadı. 
     



 SPOR 























</TEXT>
</DOC>
