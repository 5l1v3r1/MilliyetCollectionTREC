<DOC>
<DOCNO> 43582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/23/dunya/dun03.html </URL>
<DATE> 2001/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban Helikopter düşürdük 
</HEADLINE>
<TEXT>

     DIŞ HABERLER SERVİSİ 

     Afganistan'da yönetimi elinde tutan Taliban rejimi dün, önce ülkenin kuzeyinde ABD'ye ait pilotsuz bir keşif uçağını düşürdüklerini duyurdu. Ancak bir süre sonra Taliban'ın Enformasyon Bakanlığı, ABD uçağı değil, muhalif Kuzey İttifakı'nın bir helikopterini düşürdüklerini bildirdi. Kuzey İttifakı ise Taliban'ın iddiasını yalanladı. 
     ABD'nin Afganistan'ı vurması beklenirken, muhaliflerin de saldırılarını Taliban'a karşı yoğunlaştırdığı bildirildi. 
     Özbek General Raşid Dostum komutasındaki güçler, kuzeydeki Mezar - ı Şerif'e yaklaştı. General Dostum güçlerinin Mezar - ı Şerif yakınındaki Dere Yusuf ilçesinin Sepit Kotel yöresiyle Faryab iline bağlı Lovlaç ilçesini ele geçirdikleri kaydedildi. Şiddetli çatışmaların meydana geldiği bölgede, Mezar - ı Şerif yolundaki Şolger ilçesinin ele geçirilmesinin önem taşıdığı belirtiliyor. 
     



 DÜNYA 














</TEXT>
</DOC>
