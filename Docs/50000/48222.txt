<DOC>
<DOCNO> 48222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/son/sonspo04.html </URL>
<DATE> 2001/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Şampiyonlar Ligi'ndeki temsilcilerimiz 5. sınavlarına çıkıyor 
</HEADLINE>
<TEXT>

     Futbolda Avrupa Şampiyonlar Ligi'nin 1. tur gruplarında 5. hafta müsabakaları, yarın ve 24 Ekim Çarşamba 
     günü yapılacak. 
     Ligde 5. hafta maçları, E , F , G ve H gruplarında yarın, A , B , C ve D gruplarında ise 24 Ekim Çarşamba günü gerçekleştirilecek. 
     Ligde Türkiye'yi temsil eden takımlardan F Grubu'nda puansız son sırada bulunan ve tüm şansını yitiren Fenerbahçe, yarın 9 puanlı grup ikincisi rakibi Almanya'nın TSV Bayer 04 Leverkusen takımını İstanbul FB Şükrü Saraçoğlu Stadı'nda ağırlayacak. 2 takım arasında Almanya'da yapılan ilk maçı, Alman ekibi 2-1 kazanmıştı. 
     D Grubu'nda 7 puan ve averajla lider durumda bulunan Galatasaray ise 5. maçını, İstanbul'da 1-0 yendiği 3 puanlı grup sonuncusu İtalyan rakibi SS Lazio Roma ile deplasmanda yapacak. Karşılaşma, başkent Roma'daki Olimpiyat Stadı'nda oynanacak. 
     Her 2 karşılaşma da saat 21.45'de başlayacak ve Star TV'den naklen yayınlanacak. 
     Ligde 5. maçlar öncesinde A Grubu'nda 12 puanlı İspanya'nın Real Madrid CF ile H Grubu'nda 10 puanlı Çek Cumhuriyeti'nin AC Sparta Prag takımları, 2. tura çıkmayı garantilemiş durumda. 
     Ayrıca 9'ar puanla C Grubu'nda Panathinakios Yunanistan ve F 
     Grubu'nda FC Barcelona İspanya , 8'er puanla da B Grubu'nda FC Liverpool İngiltere , E Grubu'nda FC Juventus Torino İtalya ve G Grubu'nda Deportivo La Coruna İspanya liderliklerini sürdürüyorlar. 
     1. tur gruplarında gelecek hafta sona erecek mücadele sonunda ilk 
     2 sırayı alacak toplam 16 takım, 2. tur grup mücadelesine katılmaya 
     hak kazanacak. 
     






</TEXT>
</DOC>
