<DOC>
<DOCNO> 17735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/24/guncel/gun02.html </URL>
<DATE> 2001/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Otele İtalyanca konuşarak girdim 
</HEADLINE>
<TEXT>

Bir turist kafilesine karıştım. İtalyanca konuşuyor, hayali arkadaşımı arıyordum. İçeride otel yetkilileri, şampanya ikram ederek ortamı yumuşatmaya çalışıyordu 
     Saat 12.30 sıralarında Swissotel'in önündeydim. Otelin ön kapısından giriş yapılmasına izin verilmiyordu. Bunun üzerine, eşyalarını almak üzere otele girmek isteyen turist grubunun içine karıştım. Otelin arka kapısından içeri girdik. Kendilerine İtalyan olduğumu ve arkadaşım Christopher'ı aradığımı söyledim. Hepsi çok yorgundu ve konuşmak istemiyorlardı. Otele girdiğimde pek çok ülkenin konsolosluk görevlilerinin geldiğini ve ellerinde hangi ülkeden olduklarını yazan k ğıtlarla vatandaşlarına ulaşmaya çalıştıklarını gördüm. 
     
Gazeteyi arayamıyordum      Bense Türk olduğum anlaşılmasın diye telefonumla İtalyanca konuşuyordum. Bir yandan da gazeteye mesaj çekerek, izlenimlerimi aktarıyordum. Müşteriler oldukça sinirliydiler. Herkes sadece birbirine "İyi misin " diye soruyordu. Neler yaşadıklarını sorduğum zaman herkes, "Korkmadık, liderlerinin güler yüzlü olmaları bizi rahatlattı. Ancak operasyon yapılır ve çatışma çıkarsa diye korktuk" dedi. 
     
Böyle macera görmedim’      Pek çoğu ise rahatlamak için gece boyunca yemek yiyememiş, içki içmişti. Olayı "macera" olarak görenler de vardı. ABD’li George Kinderlake, yaşadıklarını şöyle anlattı "Odamın kapısını açınca silahlı adamlar gördüm. Yangın merdiveninden kaçtım. Süper bir maceraydı. Kendimi Doktor Kimble gibi hissettim." Saatler ilerledikçe herkes gevşemeye başladı. Tüm isteklerin ücretsiz karşılanacağı bildirildi. Ve müzikle birlikte şampanya servisi başladı. 
     
Bizi jest olsun diye bıraktı Akbağ'ın kardeşi ve yeğeni oteldeydi      12 yaşındaki kızının doğumgünü nedeniyle Swissotel'de kalan Demet Akbağ'ın kardeşi, "Kızım çok hasta" diyerek otelden çıkmayı başardı 
SEMRA KARDEŞOĞLU İstanbul 
     Otelde kalan Demet Akbağ'ın kızkardeşi Sedef İybar, 12 yaşındaki kızı Ülker Gürün'le yaşadığı korku dolu dakikaları anlattı. Swissotel'in özel kartına sahip işkadını İybar, otelin kendilerine bir gün ücretsiz konaklama armağanı verdiğini belirterek "22 Nisan kızımın doğumgünü. Bu nedenle günü otelde geçirdik. Saat 23.30'da kızım rahatsızlandı. Su için resepsiyonu aradım, cevap verilmedi. Demet'i arayınca durumu öğrendim" dedi. İybar, sözlerine şöyle devam etti "Resepsiyondan 9. kata çıkmamı söylediler. Çıktığımda elleri havada bir turistle, elinde silah tutan eylemciyi gördüm. Korkup odama çıktım. Ama telefonda, 'Güvenliğiniz için odadan çıkın' deniliyordu. Kızımı alıp lobiye geldim. Yaklaşık 80 müşteri, sekiz kadar eylemci vardı. Bellerinde fişek ve tabancalar bulunuyordu. Bize nazik davrandılar." 
     
'Tokcan kızımla konuştu'      "Çocuğumun hasta olduğunu söyleyip bırakmalarını istedim. Muhammed Tokcan kızımı bıraktı ama o bensiz gitmeyeceğini söyleyince beni de bıraktı. 02.00’de otelden çıktık. Emniyet mensuplarına 'Sizi Erkan Mumcu'ya jest olarak bırakıyoruz' dememi istediler. Muhammed Emin Tokcan kızımla konuştu. 'Benim de bir oğlum var' dedi." 
     



 GÜNCEL 















</TEXT>
</DOC>
