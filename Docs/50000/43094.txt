<DOC>
<DOCNO> 43094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/ekonomi/aeko.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Terörist para’ avı 
</HEADLINE>
<TEXT>

ABD’ye karşı saldırı sonrasında Bin Ladin’in liderliğini üstlendiği terörist örgütün, gerekli parasal kaynağı nasıl sağladığının izi sürülmeye başlandı. 
     EKONOMİ SERVİSİ 

     ABD’nin New York ve Washington kentlerine yapılan terörist saldırılardan sorumlu tutulan Usame bin Ladin’in izi finans alanında da sürülmeye başlandı. NTVMSNBC’nin haberine göre, İngiltere Hazine Bakanı Gordon Brown, İn tüm dünyada teröristlerin mali kaynaklarını izlemeye yönelik araştırma için, finans kurumlarının izlenmesine izin verildiğini açıkladı. İlk aşamada, İngiltere’nin ikinci büyük bankası Barclays, Londra’daki şubelerinde terörist örgütlere para aktarılmasında kullanıldığından şüphelenilen bir hesabı dondurduğunu açıkladı. Pek çok ülkeden merkez bankası yöneticileri ve maliye bakanları, cumartesi günü Belçika’nın Liege kentinde terörist örgütlere fon aktarımını frenlemenin yollarını görüşecek. Bankacılar, fon akışını frenleme konusunda çalışmaların daha henüz başında. Sınırı bulunmayan dünya finans ağı, teröristlerin herhangi bir isim kullanmadan paralarını istedikleri hesaplara göndermesine olanak sağlıyor. Brown, BBC’ye yaptığı konuşmada, "Ülkeler, teröristlerin nereden para sağladığını bulmak yönünde isteksiz" derken, aktarılan fonların büyük bölümünün suç’ işleyerek artırılmadığını, fonların kaynağının aranması gerektiğini belirtiyor. 
     Bin Ladin’e karşı yürütülmekte olan operasyon, ticari faaliyetleri yanında organize suçları da izlemeye yönelik melez bir yapıya sahip. Bin Ladin’in 1998 yılında ABD’nin Tanzanya ve Kenya’daki elçiliklerine yaptığı bombalama eylemleri sonrasında, başlatılan soruşturma kapsamında ilk araştırmalar başlatılmış durumda. Bin Ladin’e karşı açılan davanın tanıklarından Cemal Ahmed alFadl, Sudan’da Bin Ladin’e ait dış ticaret, inşaat ve gıda şirketlerinin de bulunduğunu söylerken şirketlerden kazanılan paranın Sudan, Hong Kong, Malezya ve Londra’daki banka hesaplarına aktarıldığını belirtiyor. 
     
     Zayıf ülkeleri seçiyorlar 
     31 ülkenin üye bulunduğu Mali Suçlara Karşı Mücadele Gücü’nün FATF kara listesinde Rusya, İsrail, Lübnan, Mısır, Ukrayna, Granada, Dominik Cumhuriyeti, St. Kitts ve Nevis, St. Vincent ve Grenadine, Cook Adaları, Marshall Adaları, Nauru, Nuie, Filipinler, Guatemala, Macaristan, Endonezya, Myanmar ve Nijerya yer alıyor. 
     



 EKONOMİ 



























</TEXT>
</DOC>
