<DOC>
<DOCNO> 3097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/yazar/pulur.html </URL>
<DATE> 2001/01/20/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
19. yüzyıldan kalan film 
</HEADLINE>
<TEXT>

     ÖNCE şu açıklamayı yapmalıyız. 
     Bu ve buna benzer yazıların hedefi ne Fransa'dır ne de Avrupalılardır. Bu yazılar sadece bizler, yani Türkler için yazılmakta "Yahu biz ne yaptık, niçin bize böyle davranıyorlar " diyenlerin Türklerin bilgisizlikten gelen şaşkınlıklarını, aydınlatabilmek için yazılmaktadır. 
     
     BİRİNCİ Cihan Savaşı'na "ittihatçı kafası"yla Almanlarla birlikte girmişiz. 
     Hükümet, Almanya'ya Mehmet Akif'i gönderir, Almanlar, Mehmet Akif'e sıkıntıda olduklarını söyler ve yardım isterler. 
     Sıkıntıları nedir, ne için yardım istemektedirler 
     Alman hükümetinin sıkıntısı, Meclis'lerindeki "Katolik" milletvekillerindendir. "Müslümanlar ve Türkler gibi vahşilerle, medeni Alman milleti nasıl birleşir " demektedirler. Almanlar, Mehmet Akif'ten, Türklerin vahşi olmadığını anlatacak yazılar isterler. 
     Mehmet Akif, yine o dönemde Viyana'dadır, bir gece bütün kiliselerin çanları çalmaya başlar, caddelerde insanlar ellerinde birer mum bağıra, çağıra, haykıra dolaşır, Mehmet Akif, herhalde müttefikimiz Almanlar bir zafer kazandılar, diye sokağa fırlar, dükkancıya "Bir zafer haberi mi var " diye sorar... 
     Adam "Zafer söz mü " der 
     "Zafer de söz mü İngilizler Müslümanlardan Kudüs'ü aldı, İngiliz ordusu Kudüs'e girdi, mukaddes şehir hilal'den kurtuldu, haç'a kavuştu " x 
     Düşünün, Almanlar, İngilizlerin düşmanı, savaşıyorlar, biz Almanlar uğruna binlerce şehit veriyoruz, adam, düşman, Kudüs'ü aldı, diye bayram ediyor 
     İngiliz, Kudüs'ü kimden geri aldı 
     Müslüman Türklerden 
     Türkler kim 
     Almanya'nın müttefiki... 
     Aradan 85 yıl geçiyor, 2 Ocak 2001 tarihli Milliyet'te Mehmet Aktan'ın haberi 
     "Almanya'nın eski başbakanlarından sosyal demokrat Helmut Schmidt, Berliner Tagesspiegel adlı gazeteye verdiği demeçte, Türkiye'nin parçalanmasını hedefleyen 10 Ağustos 1920 tarihli Sevr Antlaşması'nı kastederek, bu dönemde Kürtlere bir devlet hakkı verilmemesinin büyük hata olduğunu ifade etti." 
     
     DOÇ. Dr. Hüner Tuncer, yeni yayımlanan kitabının önsözünde, "Tarih tekerrürden ibarettir, deyişinin doğruluğuna ve geçerliliğine eğer inanıyorsak, geçen yüzyılda Osmanlı'nın, Batılı güçlerle olan ilişkilerine bir göz atmada yarar olacağı kanısındayım " diyor. xx 
     Kitabın "Osmanlının Sonu" bölümündeki iki cümleye dikkatinizi çekeriz 
     "On dokuzuncu yüzyılın ortalarında Avrupa, Osmanlı'yı istemeyerek, kendi topluluğunun eşit bir üyesi olarak kabul etmiş ancak, bu eşitliği hiçbir zaman tam anlamıyla içine sindirememişti. Nitekim Avrupalı devletler, her vesileyle, Osmanlı İmparatorluğu ile eşit ilişkiler kurmak yerine, onu kendi denetimleri altına almayı yeğlediklerini göstermiş ve Osmanlı'ya kendi istekleri doğrultusunda politikalar benimsetmeye çalışmıştı." 
     
     DEMEK, bizim babalarımız da, dedelerimiz de, şimdi çok renkli olan bu filmin, siyah beyazını, çok önce, 19. yüzyılda seyretmişler. 
     "Tarih tekerrürden ibarettir" deyiminin doğruluğuna inananlar, filmin kim bilir kaçıncı versiyonunu seyrederken hiç şaşırmayacaklardır. 
     
     ---------- 
     x Mehmet Akif - Yazarı Mithat Cemal İş Bankası Yayınları 
     xx 19. Yüzyılda Osmanlı - Avrupa İlişkileri Ümit Yayıncılık. 
     
     





Türban vs... 


Büyütmeyelim 


"Bor"un pazarı .. 


Ulusal Program ve Kürtçe 


TÜSİAD silkiniyor 


Fransız Meclisi'nin kararı aptallık abidesi ama... 


Sesini aramak 


Savaşı kaybetmeyin 


Y'nin kuyruğunda yarışma sefaleti 


Fransız mantığı 


Pierre Loti'nin Fransa'sı hep aynı 


Bir dizi soru... 


"Gözünüz aydın, af çıktı af" 


19. yüzyıldan kalan film 


Neden Fransa 


Şöyleyiz ama böyleyiz 


ANAP'ta hiç kimse yolsuzluk yapmaz 


"Mama" olmazsa Ankara'ya giden de olmuyor 


</TEXT>
</DOC>
