<DOC>
<DOCNO> 42662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/son/sontur02.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Mustafa Albayrak tutuklandı... 
</HEADLINE>
<TEXT>

     İstanbul Büyükşehir Belediyesi'nden Albayraklar A.Ş'ye verilen metro, ulaşım ve inşaat ihaleleriyle ilgili yürütülen soruşturma kapsamında gözlem altına alındıktan sonra mahkemeye sevk edilen Mustafa Albayrak ile Alican Balcı ve Nuran Erdoğan tutuklandı. 
     DGM Cumhuriyet Savcısı Abdülaziz Özatlan tarafından sorgulandıktan sonra, tutuklanmaları istemiyle mahkemeye sevk edilen Mustafa Albayrak, Alican Balcı ve Nuran Erdoğan, Nöbetçi 1 No'lu DGM'de hakim karşısına çıktılar. Mahkeme, Albayrak ile Balcı ve Erdoğan'ın, ''Cürüm işlemek amacıyla teşekkül oluşturarak ihaleye fesat karıştırmak'' suçundan tutuklanmalarına karar verdi. DGM'ye gönderilen 14 kişiden, Tufan Mengi, Necmi Kadıoğlu, Harun Karaca, İbrahim Karaca, Hamit Çelik, Nafiz Gider, Bahattin Aktaş, Remzi Uzun, Mehmet Karadeniz, Hayrettin Köktaş ve Lütfiye Erdoğan ise savcılık ifadelerinin ardından serbest bırakılmışlardı. Bu arada, savcılıktan serbest kalan Tufan Mengi ile Necmi Kadıoğlu, DGM binası önünde basın mensuplarına, gözlem altında bulundukları süre içinde kötü muamele gördüklerini anlattılar. Mengi ve Kadıoğlu, polis tarafından, AK Parti Genel Başkanı Recep Tayyip Erdoğan aleyhine ifade vermelerinin istendiğini de ileri sürdüler. 







</TEXT>
</DOC>
