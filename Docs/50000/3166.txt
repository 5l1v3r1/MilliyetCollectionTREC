<DOC>
<DOCNO> 3166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/21/sanat/san01.html </URL>
<DATE> 2001/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Biz terör değil sanat adamıyız’ 
</HEADLINE>
<TEXT>

Onlar ellerinde sprey, tuval yerine duvarları boyuyorlar. Terörist muamelesi görerek bir tür sanat icra ediyorlar... İşte masum teröristler, grafiticiler... 
     AYŞEGÜL SÖNMEZ 

     Bazı duvarlarda, telefon kulübelerinde bir tablo edasıyla yazılmış yazılar görüyor musunuz Hani yazının içeriğinden çok, şekli, büyüklüğü ve renkleriyle dikkat çeken, izinsizce, gece gizlice oraya oturtulmuş’ yazılar. İşte onlar grafiti’ler... 
     Grafitinin bir suç mu yoksa sanat mı olduğu hala tartışılıyor. Ancak bu arada şehir duvarlarına yapılan resimler ve atılan imzalar’ geleneği, yurt geneline hızla yayılıyor. 
     
Konforsuz ressamlar      İstanbul’dan sonra en çok grafiti yapılan şehirlerin başında Antalya sonra Samsun, ardından da İzmir geliyor. Polisin sıkı ve çok olduğu şehirlerde grafitici barınamıyor. Gaziantep’te, Şırnak’ta olamıyor çünkü orada her an kontrol var. Duvarların yanı sıra doğal gaz kutuları ile telefon kulübeleri de modern zaman sokak ressamları için en iyi tuvaller. 
     Grafitiye genelde belediyeler özel bir izin vermediği sürece izin yok. Ancak grafiti suçtur’ diye Türk Ceza Kanunu’nda özel bir madde yok. Grafiti atölyede resim yapmaya benzemiyor. Konforun yok. Başın her an belaya girebilir. İlle polisle de değil, tinerci çocuklarla, evsizlerle ya da sokak köpekleriyle... 
     
Grafiti’ye çıktım      Grafiti izin alınmadan yapıldığı zaman zaten çoğu zaman da öyle yapılıyor , buna illegale çıkmak’ deniyor. Ben de çıktım ve tehlikelerle karşılaştım. 
     Grafiti yolculuğuna çıkmak için bir kutu boyaya, rahat elbiselere ve spor ayakkabılara ihtiyacınız var. 
     Saat sabaha karşı 04.00 sularıydı. Haydarpaşa Garı civarında bir ağacın dibinde köpek uluma seslerinin bir yakınlaşıp bir uzaklaştığı o ağacın dibinde buluştuk... Toplam 4 kişiydik. Soğuktu.... "Buralarda fare çok olur" dedi S.. Bir de tabii polisler... Ve tinerci çocuklar, bir de şu meşhur vagon adamları... 
     Ellerimizdeki boyaları parmak uçları kesik eldivenlerimizle sımsıkı tutuyoruz. 
     Boş piece’imizi yaptık, içi boyanacak. Derken ekip arabasının yaklaşan ışığı gözümüzü alıyor. Kaçıyoruz. Ekip arabası kovalıyor. Ben pes ediyorum onlar gidiyor. 
     
Bu işin illegalleri      Rez, tam 5 yıldır yasal olmayan bir şekilde her yerde grafiti yapıyor. "Bazı insanlar hız yapar. O korkuyu tadar. Bizim için de bu öyle. Kaçak bir grafiti resmi yapmak demek 20 tane birbirinden güzel mankenle seks yapmış kadar rahatlamak demek. Kaçak yapmanın faydası hız kazanırsınız. Karanlıkta yapıyorsun. O yüzden renkleri görmüyorsun. Kolay bir şey değildir yani" diyor. 
     Ve diğerleri şöyle konuşuyor 
     M. 17 "5 kişi falanız. İki kişi yazı yazdı. Sıra bende. Bir baktık arkadan ekip arabası geliyor. Deliler gibi koşmaya başladım. Arkama bir baktım. Arkadaşımın peşinde bir köpek o da spreyi hayvanın yüzüne tutmuş." 
     Ü. 18 "Selamiçeşme Köprüsü’nün altında grafiti yapıyoruz. Nöbetçi dalmış. Arkama bir baktım, dur ateş ederim diyen bir ses ve polis tabii ki. Spreyi anında attım, abi valla ben yapmadım’ dedim. Bizim için şeytancı falan dedi. İş arpayı sardı yani. Sonra gittik karakola." 
     
Grafiti Dili      Bite Birbirinden bir stil çalmak. 
     Tag Sprey boyayla imza atmak. 
     Old skool İşin eskisi, ustası. 
     Toy İşi fazla bilmeyen, tecrübesizler. 
     Free style Serbest, doğaçlama grafiti yapmak. 
     5 - 0’lar geliyor Polis geliyor kaçın 
     
Tehlikeli 5      Köpekler 
     Tinerci çocuklar 
     Evsizler çok küfrettikleri için 
     Polisler 
     Bekçiler 
     


 SANAT 











</TEXT>
</DOC>
