<DOC>
<DOCNO> 44954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/ekonomi/eko02.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Alo e - mail’imle mi görüşüyorum 
</HEADLINE>
<TEXT>

Turk.net’in uygulamaya koyacağı yeni sistemle, aboneler e - mail’lerini ev ve işyerlerindeki sabit telefonlardan, cep telefonlarından, hatta sokaklardaki ankesörlü telefonlardan bile dinleyebilecekler 
     ŞÜKRÜ ANDAÇ 

     Turk.net, dün başlayan Compex 26’ncı Uluslararası Bilgisayar Fuarı’nda her yerde’ adlı yeni bir uygulamasını tanıttı. Turk.net’in başlatacağı bu hizmetle artık e - mail’lere istenilen yerden, herhangi bir telefon aracılığıyla ulaşmak mümkün olacak. Amerika’da, Amerika Online AOL tarafından uygulanan sistem, Türkiye’de ilk defa Turk.net tarafından uygulanacak. 
     Bu sistemle birlikte, internetteki e - mail’lere gelen yazılı mesajlar, sese çevriliyor ve sese çevrilen mesajlar ev ve işyerlerindeki sabit telefonlardan, cep telefonlarından ya da sokaktaki herhangi bir ankesörlü telefondan dinlenebiliyor. 
     
     Dinleyin ve faks çekin 
     Turk.net Uygulama Geliştirme Müdürü A. Safa Topbaş, yeni sistem hakkında şu bilgileri verdi "Bu sistem dünyada yalnızca AOL tarafından uygulanıyor. Kullanıcılar artık cep telefonu ve palm gibi mobil cihazlardan e - mail mesajlarına ulaşabiliyorlar. Bizim getirdiğimiz bu sistemle birlikte artık internet kullanıcıları bütün e - mail’lerini sesli olarak dinleyebilecek. Yani yeni bir boyut açılacak." 
     
     Sesli yanıt hazırlanıyor’ 
     Topbaş, Türkiye’de ilk defa uygulanacak bu sistemle teknoloji ve internetle araları iyi olmayan kullanıcıların da kendilerine gelen mesajları kolaylıkla istedikleri yerde ve istedikleri an dinleyebileceklerini söyledi. Topbaş, "Gelen bu mesajları faks olarak da herhangi bir yere gönderebilmeleri de mümkün olacak" dedi. Sistemi çok yakın zamanda uygulayacaklarını ve ilk uygulamasını Compex Fuarı’nda ziyaretçilere tanıştırdıklarını belirten Topbaş şöyle devam etti 
     "Sistemin bir adım ötesi olan bir uygulama için de yazılım ve sistem geliştirme faaliyetlerimiz devam ediyor. Geliştirilecek uygulamayla, kullanıcılar, dinledikleri bu mesaja yine sesli olarak cevap da gönderebilecekler." 
     
e - mail’inizi telefondan yazdırın      Turk.net Uygulama Geliştirme Müdürü A. Safa Topbaş, her yerde’nin tanıtımını fuardaki standlarında uygulamalı olarak ziyaretçilere tanıttı. Topbaş, Türkiye’de ilk defa uygulanacak olan e - mail’i sese çeviren bu sistemin bir ileri safhası olan sesi e - mail’e çeviren ve gönderen sistem içinde çalıştıklarını açıkladı. 
     



 EKONOMİ 























</TEXT>
</DOC>
