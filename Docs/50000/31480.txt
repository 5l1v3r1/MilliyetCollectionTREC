<DOC>
<DOCNO> 31480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/yazar/pulur.html </URL>
<DATE> 2001/07/11/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Banka soy KİT'i batır Ürün yak 
</HEADLINE>
<TEXT>

     IMF'ye kızıyoruz, Dünya Bankası'na kızıyoruz, lafın kısası kim para vermiyorsa ona kızıyoruz. 
     Elbette IMF'nin, Dünya Bankası'nın bir şirketin yönetim kuruluna dahi karışması bizi kızdırıyor, "bağımsızlık" damarımız haklı olarak kabarıyor. 
     
     AMA, şöyle bir, sakin düşünelim... 
     Türkiye'de yıllardır, sağcı, solcu demeden, aklı başında her insan "Şu devlet bankaları özelleştirilsin, kasanın anahtarı siyasetçinin elinden alınsın" demedi mi 
     Dedi 
     Siyasetçinin elinin, bankanın içinde olduğunu bilmeyen var mıydı 
     Adamlar koalisyon hükümeti kurarken "Bu banka benim, şu banka senin " pazarlığını yapmıyorlar mıydı 
     Niye yapıyorlardı 
     Bankaları soymak için "görev zararı" denilen nedir ki 
     Bankalar soyuluyor, para bütçeden ya da iç, dış borç olarak kapatılmaya çalışılıyordu. 
     
     KİT'lerin özelleştirilmesinden yana olanlarla, asla kimse KİT'lere dokunamaz, diyenlerin birleştikleri tek nokta neydi 
     KİT'ler iyi yönetilmiyor, zarar ediyor. 
     Bu zarar nasıl karşılanıyordu 
     Yine bütçeden, yine iç ve dış borçla... 
     Çünkü KİT'ler, siyasetçinin arpalığıydı, adamlarına peşkeş çekiliyordu. 
     En yeni canlı örnek, Telekom Yönetim Kurulu, hala senden şu kadar, benden bu kadar, adam kavgası... 
     
     TARIM ürünlerine, dünya fiyatlarının üstünde taban fiyatı verip, destek alımı yapmak, sonra elde kalan ürünü, tütün gibi, çay gibi, yakmak kimin marifetiydi 
     Buna karşı çıkmayan var mıydı 
     Köylü efendimize, bu paralar nasıl veriliyordu 
     Yine bütçeden, vergilerden ve iç, dış borçla... 
     
     ŞİMDİ insaf ile konuşalım, böyle değil miydi 
     Gitmişsin IMF'nin kapısına el açmışsın, "Bana borç ver " diyorsun, adam da "Veririm ama şu şartla " diyor 
     "Devlet bankalarını, KİT'leri, taban fiyatlarını, destek alımlarını hallet... Sen yine borç alıp buralara harcarsın, sıkışınca yine bana gelirsin .." 
     "Yooo, ben senin şartlarını kabul etmem " 
     "Ben de vermem " 
     Hikaye, bu kadar basit 
     
     SEÇİME bir gün kala hesaba kitaba bakmadan "Köprü geçiş ücretlerini indireceğim " diyen Demirel ile, yine seçime iki gün kala, "muhtarlara aylık bağlayacağız " diyen Ecevit'le bu işler bu kadar yürür. 
     Daha doğrusu yürümez, yürümedi de... 
     
     PROF. Çetin Yetkin, 1986 yılında Ecevit'le tütün konusunda bir söyleşi yapıyor, Özal'ın "tütün tekeli"ni kaldırmak istediği günler. Ecevit, "Güneş" gazetesinde yayımlanan söyleşisinde şöyle diyor 
     "Devlet tekelinin yerini yabancı tröstlerin alması son derece sakıncalıdır." X 
     Şimdi de 1986'da onun söylediklerine uyan görüşle, Tütün Yasası'nı geri gönderen Sezer'i eleştiriyor. 
     Hani dese ki 
     "O zaman öyle düşünüyordum, şimdi böyle düşünüyorum " gam yemeyeceğiz. 
     Yarın, ne diyeceği belli değil ki 
     --------- 
     Müdafaa - i Hukuk Dergisi, Temmuz 2001 
     
     







Tütün vetosu ve devletçilik 


Denizde kum 


Damızlık ihracı 


Genelkurmay, 'Avrupa ordusu' için ne diyor 


Yasağın ömrü 


Kayıt işkencesi 


Kriz bitti mi 


Barışma zamanı 


Böyle düğün görmedim... 


Devlet - yatırımcı ilişkisi... 


Bir operasyonun gerçek öyküsü 


Banka soy KİT'i batır Ürün yak 


Milenyum Türkiye'ye yaramadı 


Bu kanunlar istikrar uğruna 


Güven, ruh gibidir 


Banka defteri gene açık kaldı 


</TEXT>
</DOC>
