<DOC>
<DOCNO> 39445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/29/ekonomi/eko01.html </URL>
<DATE> 2001/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Harekete geçin hemen şimdi 
</HEADLINE>
<TEXT>

Evet kriz var İşsiz kaldınız ama henüz herşey bitmedi. Eğer işini seven, yetenekli bir profesyonelseniz kapılar mutlaka açılıyor. Yeter ki karamsarlığı bırakıp harekete geçin 
     Krizde iş fırsatları - 1 
Şule YÜCEBIYIK 

     Türkiye, tarihinin en ağır ekonomik krizlerinden birini yaşıyor. Bu krizin, geçmiştekilere göre en önemli farkı, yarattığı işsiz ordusunun kalabalıklığı. Üstelik bu ordunun en büyük bölümünü, işlerinde başarıyı yakalayanlar, en yüksek ücretlerle çalışanlar, en çok sırtı sıvazlananlar oluşturuyor. 
     Uzmanlar, mesleki tecrübeye sahip, bir ya da birden fazla yabancı dil bilen, yıllar süren iş hayatında işinden başka hiçbirşeye yoğunlaşmamış profesyonellerin, bir anda işsiz kalmasını "son derece ağır bir travma" olarak tanımlıyorlar. 
     
     Kriz birgün bitecek 
     Hemen ardından ekliyorlar, "Bu geçici bir durum. Pazar büyüse de küçülse de, ekonomi patlasa da daralsa da insan’ yine merkezde ve en önemli kaynak. Kriz bu gerçeği değiştirmiyor. Eğer işini seven, yetenekli bir profesyonelseniz kapılar size eninde sonunda açılıyor." Uzmanlar, işsiz kalanlara, işsizliğe karşı "psikolojik savaş" açmalarını öneriyorlar. Birkaç denemeniz başarısız olabilir, iş bulmanız aylar sürebilir ama en kötüsü umudunuzu kaybedip mücadeleden vazgeçmek. 
     

</TEXT>
</DOC>
