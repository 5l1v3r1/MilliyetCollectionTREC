<DOC>
<DOCNO> 21446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/ekonomi/eko04.html </URL>
<DATE> 2001/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF’den kredi onayı çıktı 
</HEADLINE>
<TEXT>

İcra Direktörleri Kurulu, finansman paketini onayladı. 3.8 milyar dolar hemen geliyor 
     YASEMİN ÇONGAR Washington 

     Uluslararası Para Fonu IMF , Türkiye’ye kendi kaynaklarından, toplam 8 milyar dolarlık yeni kredi verme kararını dün resmileştirdi. IMF İcra Direktörleri Kurulu, Türkiye’nin niyet mektubunu görüşüp onayladıktan sonra, geçmişten kalan kredilerle birlikte toplam 19 milyar dolara ulaşan bir finansman paketine de yeşil ışık yaktı. Bu paket, Türkiye’ye üç yıllık mevcut stand - by düzenlemesinin kapsamında verilecek. 
     
     Dört dilimde gelecek 
     Kurul’un bu kararıyla Türkiye’ye hemen 3 milyar 800 milyon dolar kredi sağlanacak. Daha sonraki kredi dilimleri ise, Türkiye’nin niyet mektubu kapsamındaki uygulamalarının aksatılmamasına bağlı olarak serbest bırakılacak. 
     IMF İcra Direktörleri Kurulu, Türkiye’nin programını düzenli uygulaması halinde, 25 Haziran ve 25 Temmuz tarihlerinden önce olmamak kaydıyla birer buçuk milyar dolar, 20 Eylül ve 15 Kasım tarihlerinden önce olmamak kaydıyla da üçer milyar dolar verilmesini kararlaştırdı. Bu rakamlar, Türkiye’ye sadece Fon kaynaklarından sağlanacak taze kredinin 2001 yılı içinde 12 milyar 800 milyon doları bulacağını gösteriyor. 
     IMF icra Direktörleri’nin Türkiye’nin niyet mektubunu görüştükleri toplantısı dün Türkiye saatiyle 23’te sona erdi ve toplantı ardından yapılan açıklamada, "Kurul, Türkiye’nin üç yıllık stand - by düzenlemesini 8 milyar dolar artırarak 19 milyar dolara çıkartmaya karar vermiştir" denildi. 
     Açıklama, bu paranın Türkiye’ye yeni bir stand - by düzenlemesi kapsamında değil, Aralık 1999’da 3 milyar 700 milyon dolar düzeyinde onaylanan ve Aralık 2000’de artırılarak toplam 11 milyar dolara ulaşan finansman paketinin 8 milyar dolar taze parayla genişletilmesi çerçevesinde verileceğini de duyurdu. Böylece Aralık 1999 ve Aralık 2001 döneminde IMF’den toplam 19 milyar dolar çekmiş olacak. 
     Ancak bu para Dünya Bankası’nın mevcut kaynakları ile bu yıl içinde gelecek 2 milyar dolarlık taze kredisini kapsamıyor. IMF icra Direktörleri tarafından onaylanan niyet mektubuna ilişkin inceleme raporunun da yakında kamuoyuna açıklanması bekleniyor. 
     Finans paketinde Dünya Bankası’ndan da 2 milyar dolarlık bir kaynağın sağlanması öngörülüyor. Dünya Bankası kaynakları, Türkiye’ye yeni katkı için onayın, haziranda gerçekleşmesinin beklendiğini belirtiyorlar. 
     
Kaynak kotanın çok üzerinde No Tarih İptal Vade ay Miktar milyon SDR Kotadaki payı 1 1961 - 12 37.5 43.6 2 1962 - 9 31.0 36.0 3 1963 - 11 21.5 25.0 4 1964 - 11 21.5 25.0 5 1965 - 12 21.5 25.0 6 1966 - 12 21.5 25.0 7 1967 - 11 27.0 25.0 8 1968 - 9 27.0 25.0 9 1969 - 12 27.0 25.0 10 1970 - 12 90.0 83.3 11 1978 1979 24 300.0 150.0 12 1979 1980 12 250.0 125.0 13 1980 - 36 1,250.0 625.0 14 1983 - 12 225.0 75.0 15 1984 1984 12 225.0 52.4 16 1994 1996 14 610.5 95.1 17 1999 - 24 8,676.0 300 SRF 2000 - 12 5,784.0 - 18 2001 - 24 6,750.0 1,205 12 kat      
     1999 yılının stand-by'ına Ek Rezerv Kolaylığı SRF dahil 
     



 EKONOMİ 






















</TEXT>
</DOC>
