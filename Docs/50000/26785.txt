<DOC>
<DOCNO> 26785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/yasam/yas09.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversite sınavı için devamsızlık yapan yandı 
</HEADLINE>
<TEXT>
Geçti Bor’un pazarı... 
Milli Eğitim Bakanlığı okullar açılırken yapması gereken uyarıyı son güne bıraktı. 30 gün devamsızlığı olan lise öğrencisi raporlu bile olsa sınıfta kalacak 
     SİBEL KAHRAMAN ŞEN 

     EĞİTİM ordusu yarın yaz tatiline "merhaba" demeye hazırlanırken, Milli Eğitim Bakanlığı, devamsızlıklar konusunda okulları uyarmayı yeni akıl etti. Yayımladığı genelgede, "Hastaneye yatırılmadan tedavisi yapılıp istirahatı uygun görüldü raporu alan öğrenciler en fazla 30 gün devamsızlık yapabilir" dedi. 
     HASTANEDE yatarak tedavi olan ve tedavisi 30 günü geçen öğrencilerde gün sınırı aranmayacak. Bu durumdaki öğrenciler, "özrünü belgelendirmek, en az bir dönem notu almış olmak, öğretmenler kurulunda çalışkanlığına karar verilmiş olmak" koşuluyla devam süresini doldurmuş sayılacak. 
     DEVAMSIZLIK, özellikle üniversite sınavına hazırlanan lise son sınıf öğrencileri arasında yaygın. Sınavda son dönemden soru çıkmadığı için bu süreyi okul dışında geçiriyorlar. Milli Eğitim Bakanı Metin Bostancıoğlu ise "Öğrencinin ilk işi okulunu bitirmek" dedi. 
     



 YAŞAM 
























</TEXT>
</DOC>
