<DOC>
<DOCNO> 44539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/son/sonspo06.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirlği'ne UEFA Kupası yaramadı 
</HEADLINE>
<TEXT>

     Birinci Süper Lig'de Galatasaray'a kendi evinde 3-1 kaybeden Gençlerbirliği'nde, alınan yenilgi hafta arası yapılan UEFA Kupası maçına bağlandı. 
     Galatasaray'ın son derece kolay bir galibiyet aldığını ifade eden kulüp basın sözcüsü Muammer Akyüz, ''UEFA Kupası maçının moralsizliği ve yorgunluğu, bizi beklediğimizden daha çok etkiledi'' dedi. 
     Oyuna iyi başlamalarına karşın, maçın ilerleyen dakikalarında Galatasaray'ın kendilerinden daha iyi organize olduğunu ve daha çok gol pozisyonuna girdiğini ifade eden Akyüz, şöyle devam etti 
     ''Özellikle Youla'nın erken sakatlanması, oyun düzenimizi olumsuz yönde etkiledi. Denizlispor maçı ile çıkışa geçmemiz şart. Yoksa gerek Avrupa, gerek de yurtiçi hedeflerimizden uzaklaşmış oluruz.'' 
     






</TEXT>
</DOC>
