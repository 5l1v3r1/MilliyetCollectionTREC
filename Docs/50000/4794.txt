<DOC>
<DOCNO> 4794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/yazar/theper.html </URL>
<DATE> 2001/01/31/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Ortaklığınız sürüyor 
</HEADLINE>
<TEXT>

Bir yazlık meskenim vardı, bu yeri bir kooperatif yapmıştı tapularımızı aldık. Kooperatif de işletme kooperatifine dönüştü. Bir süre sonra tapudan yazlığımı sattım, ancak kooperatifin hükmi şahsiyetine ait malları var. Ben villamı satmakla kooperatif üyeliğinden de ayrılmış mı oluyorum Buna dair resmi vesika nerededir 
T.Y. - İstanbul 

     Bir kooperatifin ortağı, henüz tapular alınmadan ortaklıktan ayrılabilir. Burada ortaklıktan ayrılma ortaklık hissesinin devri sureti ile olur. Yani kooperatiften siz ayrılırsınız, yeni ortak sizin yerinize geçer. Ancak binalar tamamlanıp tapusu alındıktan sonra artık kooperatifin binalarla ilişiği kesilmiştir. Ferdi mülkiyete geçme budur. Artık kooperatifin bu yer üzerinde mülkiyet hakkı yoktur. Dolayı ile binalar veya daireler müstakilen tapuda alınıp satılabilinir. Bunların devri kooperatif ortaklığının devri ile ilgili değildir. Siz tapudan satış yaparsanız, malınızı bir başkası alır ama sizin kooperatif ortaklığınız devam eder. 
     Sizin olayınız da böyle. Sizin eviniz satılmış olabilir, satış sadece villanız için söz konusu, kooperatif ortalığının devri söz konusu değil. Siz halen kooperatif ortağısınız. Hukuki bilgisi olmayanlar kooperatif ortaklığı kavramı ile gayrimenkul mülkiyetini karıştırdığı için yanlış sonuca varmaktadırlar. 
     Sizin kooperatif ortaklığından ayrılmış olmanız için, kooperatif ortaklığından istifa etmeniz gerekir veya yasal nedenlerle ortaklıktan çıkarılmanız gerekir. Bunlar olmadığı sürece siz kooperatif ortağısınız ve resmi belge ortaklar listesi veya varsa elindeki ortaklık belgesidir. Kooperatifte daire sahibi olduğunuza göre ortaklar listesindesiniz ve istifaya ait bir belge bulunmadığı sürece de ortaklar arasında bulunuyorsunuz. Ortaklıktan çıkarılma için ise yasal nedenlerin varlığı ve genel kurulun veya yetkisi varsa yönetim kurulunun çıkarma kararı alması gerekmektedir. 
     
     





Yüzleşelim 


Deniz bitti 


Hepsine PKK'lı DENEMEZ 


Haydi Süleyman Bey 


Türkiye'nin AB ile bilek güreşi... 


Mayın coğrafyası 


Fedailer'den Fazilet'e 


Postmodern yazı 


Nasıl üniversite 


Fransa ipleri kopardı... 


Misilleme ile bitmez... 


Dövüş Sanatları’ 


Aman Eti’ Holding, yaman Challenger’ faciası 


"Nisan Devrimi" 


Sosyal travma 


Bazen jandarma, bazen mafya 


İsimler makro, krediler mikro 


Ortaklığınız sürüyor 


Bir Forumda, Türkiye 


Boğaz'da inşaat başladı 


100 milyon markı dolaba koydular 


</TEXT>
</DOC>
