<DOC>
<DOCNO> 13212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/27/guncel/gun02.html </URL>
<DATE> 2001/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu önerilere mutlaka kulak verin 
</HEADLINE>
<TEXT>
Deprem felaketine hazır mısınız 
Depremden en az zararla kurtulabilmek için yapılması gerekenler, ODTÜ’nün hazırlattığı "Depreme Karşı Hazırlıklı Olalım" adlı uyarı kitapçığında toplandı 
     İHSAN YILMAZ İstanbul 

     Afyon, İstanbul ve Isparta’da art arda meydana gelen sarsıntılar, "depreme ne kadar hazırlıklı olduğumuz" sorusunu tekrar gündeme getirdi. Orta Doğu Teknik Üniversitesi ODTÜ Afet Yönetimi Uygulama ve Araştırma Merkezi için hazırlanan "Depreme Karşı Hazırlıklı Olalım" adlı kitapçıkta alınacak önlemler şöyle sıralanıyor 
     
DEPREM ÖNCESİ      Senetler, vergi kayıtları, nüfus k ğıtları gibi önemli belgeleri poşete sarıp buzdolabına koyun. 
     Evin en güvenli yerlerini belirleyin. 
     Evin kolay ulaşılacak bir yerine acil ihtiyaç maddelerini depolayın. 
     Evinizde fener ve gaz lambası bulundurun. 
     
DEPREM ANINDA      Güvenli bir yere saklanın, sakın koşmayın, en az 60 saniye bekleyin. 
     Diz çöküp eğilin ve dirseklerinizle yüzünüzü kapatıp ellerinizi boynunuzun arkasında birleştirin. 
     Balkona çıkmayın, asansörleri kullanmayın. 
     Sokaktaysanız elektrik direklerinden uzak durun. Arabadaysanız köprülere dikkat edin. 
     
DEPREM SONRASI      Gaz sızıntısı olabilir, kibrit yakmayın. 
     Tüpleri, elektriği, suyu, doğal gazı kapatın. 
     Yerlere düşmüş tellere dokunmayın. 
     Evinizi terk ederken kimlik, kıymetli eşya, kalın giyecek ve battaniye gibi koruyucu eşya alın. 
     
ENKAZDA KALIRSANIZ      Enerjinizi tasarruflu kullanın. 
     El ve ayaklarınızı kullanabiliyorsanız su, kalorifer tesisatına vurarak yerinizi belirtin. 
     Sesinizi kullanabiliyorsanız kurtarma ekiplerine seslenmeye çalışın. 
     


 GÜNCEL 




















</TEXT>
</DOC>
