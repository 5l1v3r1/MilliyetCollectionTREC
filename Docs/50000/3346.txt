<DOC>
<DOCNO> 3346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/yazar/cankat.html </URL>
<DATE> 2001/01/22/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Ecevit’in hovardaları 
</HEADLINE>
<TEXT>

     DSP’li milletvekilleri şimdilerde birbiriyle "Sen hangi kategoridensin " diye şakalaşıyormuş. 
     Espriyi anlamadım 
     Son zamanlarda DSP’li milletvekillerinin adı hovardalık hik yelerine karıştı ya... 
     Ee 
     Bak şimdi DSP’de hovardalar üçe ayrılıyormuş Delikanlılar, eline yüzüne bulaştıranlar ve acemi şıklar. 
     Eeee 
     Delikanlı hovarda, Devlet Bakanı Şükrü Sina Gürel. Adam çıktı "Adı aşk dedikodusuna karışan bakan benim" dedi milletin ağzı şrak diye kapandı. 
     Beceriksiz hovarda kim 
     İzmir Milletvekili Hasan Metin. Eşini yalancı şahitler vasıtasıyla boşamaya kalktı, dediler. 
     Bir de şaşkın türü mü varmış 
     Zaralı İstanbul Milletvekili İsmail Aydınlı’yı bilir misin 
     Arkadaşları, Aydınlı’nın çok güzel bir kadınla birlikte olduğunu fark ettiler. "Dur bakalım, altından ne çıkacak" diye erketedeydiler. Bir gün, Aydınlı cep telefonuyla sarışın arkadaşına "Baş başa bir yemek yiyelim" dedi. Arkadaşları sordular "Yengeyi nereye götüreceksin " Ve kulaklarına inanamadılar ak saçlı çapkın, yeni arkadaşıyla Tavukçu’da "baş başa" yemek yemeye hazırlanıyordu. Tavukçu, Ankara’nın en çok bilinen, politikacı, bürokrat ve gazeteci kaynayan bir meyhanesidir. 
     Neyse, sonradan öğrendim ki, başka yerde buluşmuşlar. CHP’lilerin yakından tanıdığı, bir dönem aday olarak seçimlerde görev alan sarışın hanım "Tavukçu olur mu canım..." diye itiraz etmiş. O günden beri Aydınlı’ya "Acemi çapkın" diye takılıyorlar. 
     Eşinin haberi yok mu bunlardan 
     Eşi yok ki... Adam bek r. 
     
CEPTEN CEBE      Biliyor musun, kadınlar "Allah herkese Şükrü Sina Gürel gibi bir sevgili nasip etsin" diyormuş. Adam hem romantik, hem de aşkına sahip çıkıyor. 
     Haa, şimdi anladım... 
     Neyi 
     Dün, eski milletvekillerinden bir hanım, "Ankara’da böyle politikacılar olduğunu bilseydim, vallahi siyaseti bırakmazdım" dedi de, ne demek istediğini anlamamıştım. 
     
Şimdilik dama çıkmıyorum      Geçen hafta, emekli maaşını ve yolluğunu alamadığı için "Dama mı çıkayım " diye isyan eden polis memuru Ekrem Çalışkan’ın derdini anlatmıştım size. 
     Emniyet Genel Müdürü Turan Genç hemen o gün gelen faksında, "Emeklilik dosyası Emekli Sandığı’nda, ödemeyi de Defterdarlık yapacak. Gecikme bizden kaynaklanmıyor. Kurum olarak personelimizin lehine olabilecek her şeyi yapıyoruz" diyordu, sağ olsun. 
     Dün de, 36 yıllık devlet memurluğundan sonra, 192 milyon emekli maaşı ve 7 milyar lira ikramiyeyle emekli edilen, Ekrem Çalışkan’dan bir mesaj aldım 
     "Berrin Hanım, şimdilik dama çıkmıyorum çünkü, 36 sene üniformasını giydiğim teşkilatın kusurlu olmadığını öğrendim" diyor. Devamını özetle şöyle getirmiş "Bu parayla ev alamam, Ankara’da yaşayamam. Yolluğumu alabilsem, köye döneceğim. Biraz sabredeceğiz artık. Dama çıkma eylemini erteledim. İnanın bazen insanın sigortası atıyor, bir polise yakışmayacak şeyler de yapabiliyor insan..." 
     Böyle giderse yukarıdakiler aşağıdakilerden kalabalık olacak. 
     
Tekmili birden Zafer Mutlu      Ben soruyorum da birileri anlatıyor sanmayın. Bu işte ilk öğrendiğim şey şu oldu gazetecilerin erkeğiyle kadını arasında dedikoduculuk açısından tam eşitlik var. 
     Koca Sabah gemisi batıyor, gazetecilerin yarısı hiç oralarda değil. Öbür yarısı da, aklına geldikçe işin dedikodusunu yapıyor. 
     İster istemez dinliyorum. 
     Dinç Bilgin’le o kadar ilgilenmiyorlar. Yukarılardan pek haber de sızmıyor anlaşılan. En çok lafı edilen Zafer Mutlu. Gazetecilikten banka yöneticiliğine, daha doğrusu işçilikten patronluğa geçtiğinden midir, dersiniz Ama edilen laflardan, onu öteden beri sevmedikleri anlaşılıyor. 
     Bu işin böyle biteceğini, çok var ki anlamıştım ben. Dört beş yıl önceydi. Amerika’ya giden bir gazeteci arkadaşına, sen bu işten anlarsın, bana orada bir tekne bak, demiş. Sormuş arkadaşı, kaç paraya kadar, diye... 
     Bir milyon doları geçme, demiş Zafer. Bir milyon dolara tekne almak, gazeteci için ne demek abla 
     Bir başkası eski günlerden anlatıyor. 
     Zafer, Can Ataklı, Selahattin Duman... İstanbul’a geldiklerinde en parasızı Zafer’di. Muhasebeci Berkan’dan pantolonunu ödünç aldığını hatırlarım. Önce Can’ın evinde kaldılar. Bu arada iki çocuğunun anası olan eşini bırakıp Füsun’la evlenmeyi de ihmal etmedi. Nik h şahitleri Mazlum Göknel’le Ahmet Vardar’dı. Duyduğuma göre Füsun’u da bir süre önce terk etmiş, ilanda çalışan bir hanımla birlikteymiş. Bu da dedikodu içinde dedikodu size. 
     Üç ahbap çavuştu bunlar. Zafer’in para durumu düzeldikçe koptular. Zafer, Can’ı gözden çıkarsa da Selahattin’e hep sahip çıktı. Dinç Bilgin, Nail Keçili, Zafer bir olup, ona mesela Demirdöküm reklamı işini ayarladılar. 500.000 dolar lafları edildi... 
     İşin şirasezinden çıktığını ne zaman anladım biliyor musun 
     ... 
     Zafer, tavla partisini bırakıp, yan odada telefonla fiskos konuşmaya gittiği zaman. Gazetecilerden çok Ankara’dakiler tarafından aranmaya başladığı zaman. 
     - 
     Ben tez zamanda usandım, pes ettim. Ama anlat derseniz, daha çok laf var dağarcığımda. 
     
     





Şehit Kemal Bey 


Dil, ulusal bilinç ve egemenlik 


Ecevit’in hovardaları 


"Gazetelerin vatanı..." 


Kalkan asil balık 


İki başkanın hikayesi... 


Demirel Paris'e .. 


Fransa kabile midir 


"Türk düşmanları " demekle olmuyor 


ABD'de mühendis başkan yok 


Gerçek farklı çıktı 


Çok kavga, az ekmek, moralimiz felaket 


İzleyici olmayın "sorumlu yurttaş" olun 


</TEXT>
</DOC>
