<DOC>
<DOCNO> 10892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/11/son/sontur05.html </URL>
<DATE> 2001/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazi olaylarının yıldönümünde polis yoğun önlemler aldı 
</HEADLINE>
<TEXT>

     Gaziosmanpaşa'nın Gazi Mahallesi'nde 6 yıl önce 17 kişinin öldüğü 12-13 Mart olaylarının yıldönümü öncesinde polis, Gazi Mahallesi ve çevresinde yoğun önlemler aldı. 
     Sabah erken saatlerden itibaren Gazi Mahallesi'ne ulaşan yollar ile Gazi Cemevi'nin de üzerinde bulunduğu İsmetpaşa Caddesi'ne çıkan 47 ara sokakta kontrol noktaları oluşturan polis, yayalar ve araçlardaki kişilerin kimlik kontrolünü yaparak üst aramasından geçirdi. Araçların İsmetpaşa Caddesi'ne çıkışına izin vermeyen panzer ve zırhlı araç destekli polisler, kimliklerini ibraz edemeyen ve durumları şüpheli görülen çok sayıda kişiyi de gözlem altına aldı. Bu arada, Gazi Cemevi'nin önünde toplanan 100 kişilik bir grup, 6 yıl önce meydana gelen olayları protesto etmek amacıyla sloganlar atıyor. 




</TEXT>
</DOC>
