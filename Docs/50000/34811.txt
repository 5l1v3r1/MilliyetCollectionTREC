<DOC>
<DOCNO> 34811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/01/ekonomi/eko04.html </URL>
<DATE> 2001/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine’den ikinci takas operasyonu 
</HEADLINE>
<TEXT>

Hazine’nin haziranda gerçekleştirdiği borç takasının ikincisi Merkez Bankası’yla yapıldı. 11 katrilyonluk tahvilin vadesi uzatılınca son beş aydaki borç yükü 4.5 katrilyon düştü 
     EKONOMİ SERVİSİ 

     Kamu ve Fon bankalarının Merkez Bankası’na sattığı 13.8 katrilyon liralık özel tertip tahvilin 11 katrilyonluk kısmı vadesi 2003 ile 2007 yılları arasında değişen tahvillere dönüştürüldü. İkinci takas operasyonunun 15 Haziran’daki borç takasının ardından borçların çevrilemeyeceği yönündeki kaygıların artması üzerine yapıldığı düşünüyor. 
     
     Adı konulmayan takas 
     Hazine’nin dün yaptığı açıklamada, 2001’de kamu ve Fon bankalarına 20.9 katrilyon liralık bir yıllık üç ayda bir faiz ödemeli tahvil ihraç edildiğini, bu tahvillerin 13.8 katrilyonunun Merkez Bankası’na satıldığı, 7.1 katrilyonun da bankalarda kaldığı belirtildi. 
     Merkez Bankası’nın kamu ve Fon bankalarından satın aldığı 13.8 katrilyon liralık tahvilin 11 katrilyonu 25 ve 30 Temmuz’da yapılan operasyonla vadeleri uzatıldı. 
     Merkez Bankası’na satılan 11 katrilyonluk tahvil karşılığı 2 katrilyon 2003 vadeli, 4.4 katrilyon 2005 yılı vadeli, 3 katrilyon 2006 vadeli 3.3 katrilyon 2007 yılı vadeli toplam 12.7 katrilyonluk yılda bir faiz ödemeli tahvil verildi. 
     
     2.8 katrilyon da Ağustos’ta 
     Açıklamada, dönüştürülmeyen 2.8 katrilyonluk tahvilin ise ağustosta değiştirileceğini belirtildi. 
     Açıklamada, takasla yılın geri kalanındaki borç ödemesinin 39.7 katrilyondan 35.2 katrilyona düşürüldüğü ve 4.5 katrilyonluk tasarruf sağlanacağı belirtildi. Açıklamada kadar borçlanmanın nasıl düşürüleceğine ilişkin ayrıntılı bilgi verildi. 
     Son beş ayda kamu bankalarına 7.6 katrilyonluk ödeme yapılacağı bildirilen açıklamada, tutarın 5 katrilyonuyla bu bankalarının ortalama fiyattan ihalelere katılabileceklerinin öngörüldüğü ifade edildi. 
     
     16.6 katrilyon borçlanma 
     Açıklamada, "Yılın geri kalanında ortalamadan yapılacak 4.7 katrilyonluk satışların en az aynı miktarda çevrileceği öngörülüyor. Dolayısıyla 35.2 katrilyon liralık iç borç geri ödemesi, 5 katrilyonu kamu bankaları alışları, 4.7 katrilyonu ortalamadan satış itfaları düştükten sonra 25.5 katrilyona düşüyor." 
     Son beş ayda 6.9 milyar dolar dış borç, piyasalara 18.6 katrilyon ödeme yapılacağı belirtilen açıklamada, Hazine’nin borçlanma ihtiyacının 16.6 katrilyon olacağının tahmin edildiği bildirildi. 
     Hazine, ayrıca Fon bankalarına destek olmak için verdiği tahvillerin 1.5 milyar dolarlık kısmını erken ödediğini açıkladı. Hazine bu operasyonla nominal 1.5 katrilyon, net 994.7 trilyon liralık tahvilin erken ödendiğini bildirdi. 
     
     Piyasalar olumlu algılar’ 
     Bankacılar bu operasyonla özellikle yurtdışında iç borçların çevrilemeyeceğine ilişkin inanışın kırılmasının amaçlandığını belirttiler. Açıklamaya göre, Merkez Bankası’nın elindeki tahvillerin vadesinin 2003 - 2007 arasına atılmasıyla 4.5 katrilyon liralık bir iyileşma sağlandığına dikkat çeken bankacılar, adı konulmayan bu operasyonun piyasaya yansımasının olumlu olacağını iddia ettiler. 
     
     6.4 katrilyon borç ödenecek 
     Hazine, ağustosta 6 katrilyon 389 trilyon lira borç ödeyecek. İhaleler konusunda sadece 15 Ağustos’taki üç aylık referans bono ihalesiyle ilgili bilgi verren Hazine bu ihalede 961 trilyon liralık alım yapacağını duyurdu. İhalede ortalamadan satış yapılmayacak. Açıklamada, kamu hariç diğer ihalelerde ortalamadan satış yapılmayacağı, kamuya da 900 trilyonluk satış yapılmasının düşünüldüğü belirtildi. 
     
     Piyasa yapıcılığı için 10 aday 
     Hazine, piyasa yapıcılığı sistemini yeniden çalıştırmak için 10 aday bankayı belirledi. Yedi özel, bir kamu ve iki yabancı sermayeli bankanın seçiminde ikinci el piyasasındaki işlem hacimleri değil Hazine ihalelerine katılımın göz önünde bulundurulduğu belirtildi. Piyasa yapısıcı 10 banka şunlar Akbank, Citibank, Finansbank, Garanti, HSBC, İş Bankası, Koçbank, Vakıfbank, Yapı Kredi ve Ziraat Bankası. 
     
Piyasaya 3.2 katrilyon ödeme trilyon TL Tarih Piyasaya Ort. satışlar Diğer Toplam 1 Ağustos - - 655.7 655.7 5 Ağustos - - 68 68 8 Ağustos 1.374.4 71.4 614.0 2059.8 13 Ağustos - - 362.7 362.7 15 Ağustos 1.053.2 175.0 527.7 1755.9 22 Ağustos 796.1 690.9 - 1.487.0 Toplam 3.223.7 937.3 2.228.1 6.389.1      
     Diğer Hazine'nin Merkez Bankası'na, kamu ve Fon bankalarına ihraç ettiği senetler karşılığı yapacağı ödemeler. 
     



 EKONOMİ 





















</TEXT>
</DOC>
