<DOC>
<DOCNO> 32115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/15/siyaset/siy08.html </URL>
<DATE> 2001/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Menderes Programa dokunmadan seçime 
</HEADLINE>
<TEXT>

     ANKARA Milliyet 

     DYP İstanbul Milletvekili ve Genel Başkan Danışmanı Aydın Menderes, "Siyasi partiler bir araya gelmeli, 2-3 ay içinde kurulacak bir hükümetle fazladan bir harcamaya gitmeden ve programa el sürmeden Türkiye’yi seçime götürmelidir" dedi. 
     Menderes, dün düzenlediği basın toplantısında bu hükümetle devam etmenin Türkiye için en riskli seçim olacağını öne sürdü. Menderes, şöyle konuştu "Bu hükümetin yaptığı, dibi olmayan kovayla su taşımaktan fazla bir şey değildir. Bu hükümet, millete de, IMF’ye de makbule geçmemiştir. İki arada bir derede kalmış bu hükümetle yola devam edilmemelidir. Bu hükümetin alternatifi, Türkiye’yi 2 - 3 ay arasında seçime götürecek bir seçim hükümetidir. Siyasi partiler bir araya gelmeli, 2 - 3 ay içinde kurulacak bir hükümetle fazladan bir harcamaya gitmeden ve programa el sürmeden Türkiye’yi seçime götürmelidir." 
     



 SİYASET 
















</TEXT>
</DOC>
