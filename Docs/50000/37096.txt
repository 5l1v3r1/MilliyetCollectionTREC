<DOC>
<DOCNO> 37096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/son/sonspo08.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli Takım Norveç ile yağacağı özel maç için Oslo'ya gitti 
</HEADLINE>
<TEXT>

     2002 Dünya Kupası Eleme Grubu'nda Eylül ayında Slovakya ve İsveç ile yapacağı maçlara hazırlanan A Milli Futbol Takımı, Norveç ile yarın oynayacağı özel maç için Oslo'ya gitti. 
     Milli Takımlar Teknik Direktörü Şenol Güneş, kafilenin hareketi öncesi Atatürk Havalimanı'nda yaptığı açıklamada, Norveç maçında futbolcularının son durumunu görmek istediğini söyledi. 
     Güneş, ''Yeni sezonda son hazırlık maçını oynayacağız. Daha sonra Slovakya, İsveç ve Moldova ile eleme grubu maçlarını oynayacağız. Yeni sezonda takımımızın eksiğini ve artısını görmek için çok ciddi bir maç yapacağız. Norveç de bu maçı çok ciddiye alıyor. Önümüzdeki 15 günlük süreyi iyi kullanarak, Türkiye'nin arzu ettiği Dünya Kupası finallerine gitmek istiyoruz'' dedi. 
     Şenol Güneş, aday kadroda yer alan futbolculardan Ümit Davala'nın durumunun Oslo'da yapılacak son idmanda netlik kazanacağını kaydetti. 
     
     Hakemler Finli 
     Milliler son çalışmasını bu akşam, maçın yapılacağı Ullevaal Stadı'nda yapacak. 
     Finlandiya'dan Mikko Vuorela, Ville Mantere, Lassi Lahti hakem üçlüsünün yöneteceği karşılaşma TSİ 20.00'de başlayacak. 
     
     Aday kadro 
     A Milli Futbol Takımı aday kadrosunda şu futbolcular bulunuyor 
     Ogün Temizkanoğlu, Abdullah Ercan, Rüştü Reçber, Ümit Özat Fenerbahçe , Bülent Korkmaz, Ergün Penbe, Arif Erdem, Hasan Gökhan Şaş, Ümit Davala Galatasaray , Hasan Özer, Mehmet Polat Gaziantepspor , Tayfur Havutçu, Nihat Kahveci Beşiktaş , Metin Aktaş Trabzonspor Hakan Şükür, Okan Buruk, Emre Belözoğlu FC Inter , Alpay Özalan Aston Villa , Fatih Akyel Real Mallorca , Yıldıray Baştürk TSV Bayer 04 Leverkusen . 
     

</TEXT>
</DOC>
