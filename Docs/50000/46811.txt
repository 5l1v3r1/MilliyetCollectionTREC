<DOC>
<DOCNO> 46811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/14/yazar/yilmaz.html </URL>
<DATE> 2001/10/14/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Global ürün, yerel kültür 
</HEADLINE>
<TEXT>

     Bundan 5 - 6 yıl önceydi, Hollanda'da yaşayan bir Türk hanımla, İstanbul'a geldiği sırada tanışmıştım. Kendisi ile birlikte 15 kadar Hollandalı kadın Türkiye'ye gelmiş, buradaki aile ve çevre koşullarını inceliyorlar, bizi tanımaya çalışıyorlardı, Türk insanı hangi sosyal koşullarda yaşar, ne yer ne içer, adetleri nedir, nasıl çocuk yetiştirir vs... 
     Bu genel bilgiler çerçevesinde, Hollanda'daki Türkler'e eğitim programı uyguluyorlardı. 
     Hollanda, Türk vatandaşları ile uyumlu bir yaşam için "anlama" çabasına giriyordu. Çoğu kez karı - kocanın bile birbirinden esirgediği anlama duygusunu, milletlerin gösteriyor olması toplumsal dirlik çıtasını yükseltiyordu. 
     Elalem'in Amsterdam'ı, Rotterdam'ı Ağrı'yı, Diyarbakır'ı, Konya'yı, Aydın'ı çözmeye geliyor ve bulduğu denklemle ülkesinde kültürel zenginliğin uyumunu hedefliyordu. 
     
İçim burkulmuştu      Siz bu satırları okurken dönüş yolunda olacağım Hollanda, kültürel zenginliğin önemli bir merkezi olduğunu bana bir kez daha gösterdi. 
     1996'da gittiğim Coca - Cola'nın Las Vegas'daki müzesinde ülkelerden gelen şişeler içinde Türkiye reyonunu görmeyince içim burulmuştu. 
     "Türkiye dünya Coca - Cola pazarında en hızlı büyüyen 4'üncü ülke ama bizim kültürümüze yer vermiyorlar" diye homurdanıp, küsmüştüm. 
     Hollanda bu küskünlüğümü giderdi. Geç oldu ama oldu 
     Bundan bir öncesi Avusturya'da Ramazan Şenliği etkinliklerinde yer almıştı, Türkiye'den giden 7 yöresel sanatı temsil eden özel Coca - Cola şişesi. Avusturya'nın da Türkiye ile kültürel dostluğuna şahit olmuştum. Önceki yıl Avusturya - Türk işadamları Derneği Başkanı Banu Zeytinoğlu ile Viyana'da düzenlenen "Osmanlı'nın 700. Yılı" sergisine katılmıştım. Sergi sırasında Kütahya'dan ünü dünyaya yayılan Sıtkı Ölçer ustanın seramiğini Viyana Belediyesi caddelerinden birine oturtmuştu. 
     
Dünya ile buluşmak      Kendimi yakın hissettiğim ülkelere Avusturya'dan sonra şişelerin ve yerel sanatçılarımızın eserlerinin sergilendiği Göz Nuru Festivali ile Hollanda da eklendi. 
     2000'dan beri Coca - Cola Orta Avrupa ve Avrasya Grubu Başkanlığını Cem Kozlu'nun, aynı yılda Avrasya Bölüm Başkanlığı'na getirilen Ahmet Bozer'in, 1991'de Merkez Doğu Avrupa Bölümü Başkanlığına atanan ve 1997 yılına kadar uluslararası görevlerde kalan Muhtar Kent'in Coca - Cola serüveninde en tepelere çıkması, duvarsız bir dünyayı göstermiyor mu 
     Dünya insanlarıyla aklın, bilginin, sanatın odağında buluşmak hiç de zor olmuyor. 
     Yeter ki silahlar konuşmasın .. 
     Yumurtadan sonra o geliyor 
     Dünyada yumurtadan sonra en fazla tanınan şekil neymiş biliyor musunuz 
     Coca - Cola şişesi. 
     İşte bu nedenle toplumlararası dil birliği oluşturmada ortak platform olarak Coca - Cola, orjinal patentini 1916 yılında aldığı şişesini, kültürlerin tanıtımı için vasıta tayin etti. 
     1996 yılında "Coca - Cola Şişeleri" diye bir sergi programı başlattı. Bu çerçevede 65 ülkeyi temsil eden 71 eser, 13 ülkede 12 milyon ziyaretçi sergileri gezdi. Sergilerde her ülke kendi kültürel değerlerini temsil eden sanatını, bir Coca - Cola şişesi üzerinde uyguladı. 
     
Yedi bölgenin motifi      MÜ. Güzel Sanatlar Fakültesi Tekstil Bölüm Başkanı Prof. Ozanay Ömür'ün danışmanlığında gerçekleştirilen "Türkiye'den Coca - Cola Şişeleri" projesi ise 14 Eylül 2000'de İstanbul Yıldız Sarayı'nda ilk sergisini açtı. Ardından 13 kentte, 31 merkezde sergilenen şişeler, Türkiye'nin 7 bölgesinin yerel motiflerini yansıttı. Karadeniz Sepet Örmeciliği, Akdeniz Kilim Dokuma, İç Anadolu Ahşap El Oymacılığı, Marmara İznik Çinisi, Güney Doğu Anadolu Bakır İşçiliği, Doğu Anadolu Oya, Ege Göz Boncuğu motiflerinin işlendiği sergilerin son durağı Hollanda'nın Amsterdam kendi oldu. 
     Hollandalılar ve Türkler'in biraraya gelerek geçen yıl kurduğu Sanart Vakfı etkinlikleri kapsamında 12 - 14 Ekim tarihleri arasında, Amsterdam'da düzenlenen "Göz Nuru Festivali" nin konukları arasına giren şişeler, yalnız değildi. 
     Moda tasarımı, işleme ve süsleme üzerine çalışan Naciye Mumcu'nun "Sırma", Kültür Bakanlığı'na bağlı DÖSİM kurumunun Anadolu'nun çeşitli yörelerinden toplanmış el işleri sergisi ve Hollanda'da yaşayan sanatçılar Gökhan Taska'nın heykel, Neval Gölay'ın resim, Yakup Karahan'ın karikatür eserleri de festivalin diğer etkinlikleri arasına girdi. 
     Ünlü ressam Van Gogh'un ülkesinde, Türk sanatı da bir iz bırabilirse ne mutlu 
     
     







Savaş gülleri 


İrtibat subayları bekleniyor 


Kuzey Irak'ta Kürt devleti hikayesi 


Bir aşk hikayesi 


Amerika savaşı kaybediyor 


İkinci üniversite başvuruları 


Aşkın ömrü kaç yıldır 2 


Kıssadan hisse 


Turizmci valinin suçu 


Halk Bankası bile yerli firmaları ihaleden dışlarsa... 


Kutsal örtülerin altında ne var 


Biraz sıkıntıdasınız 


Başı serin tutma zamanı 


Ek kaynak bayramı neleri gösterdi 


2002'de gelir de tüketim de artamayacak 


Global ürün, yerel kültür 


</TEXT>
</DOC>
