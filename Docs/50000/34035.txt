<DOC>
<DOCNO> 34035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/27/ekonomi/eko05a.html </URL>
<DATE> 2001/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Döviz tahvili geliyor 
</HEADLINE>
<TEXT>

Hazine bugün dolar ve Euro cinsinden tahvil satacak. Bir yıl vadeli tahviller altı ayda bir yüzde 4 faiz kupon ödemeli olacak 
     EKONOMİ SERVİSİ 

     Hazine, bugün 6 ayda bir yüzde 4 faiz kupon ödemeli ABD Doları ve Euro cinsinden tahvilleri TAP yöntemi Merkez Bankası yoluyla satış ile ihraç edecek. Merkez Bankası’ndan dün yapılan açıklamaya göre, bugün düzenlenecek ihalenin ihraç tarihi yine bugün, geri ödemesi de 26 Temmuz 2002 olarak belirlendi. 
     Senetler 10.000 dolar Euro nominal karşılığı 9.633 dolar Euro karşılığında satılacak. İhraç edilecek senetlerin ilk kupon ödemesi 25 Ocak 2002 tarihinde yapılacak. 
     
     Dövizini bana getir 
     Tahvillerin toplam net satış tutarı 500 milyon dolar eşdeğerinde olacak. Bu miktardan daha fazla talep gelmesi halinde satış tutarları katılımcıların talepleriyle ağırlıklandırılarak belirlenecek. Söz konusu devlet tahvillerinden satın almak isteyen yatırımcılar taleplerini yarın saat 12.00’a kadar Merkez Bankası’na bildirecekler. 
     Bankacılar, k ğıtların yıllık getirisinin döviz cinsinden çok yüksek olması nedeniyle talebin 500 milyon doların üstünde olmasını beklediklerini söyledi. 
     Devletin yüksek getiri vererek bankalar ve halkta bulunan dövizi çekmeyi amaçladığını belirten bankacılar, "Bu tahviller dövizde bankalararası piyasada yüzde 5 - 5.5 k r elde eden bankalar için çok cazip" dedi. 
     Öte yandan, tahvil almak isteyen ancak elinde döviz bulunmayan bankaların dövize talebi artırabileceği de belirtildi. 
     
     Yıllık getirisi yüzde 12 
     - Hazine'nin bugün doğrudan satış ile piyasaya çıkaracağı döviz cinsi tahvillerin yıllık getirisi yüzde 12 oranında olacak. 
     - Bankalar, Hazine'nin çıkaracağı tahvilleri telefon ile belirlenmiş fiyattan talep bildirerek Merkez Bankası'ndan alacaklar. 
     - Bireysel yatırımcılar ise bu tahvilleri alım yapan bankalardan satın alabilecekler. 
     - Her 10 bin dolarlık tahvil için 9633 dolar ödeme yapılacak 
     - Ancak bankalar fiyatlara kendi maliyetlerini yansıtacaklarından bireysel yatırımcının yıllık getirisi bankalardan daha düşük olacak. 
     



 EKONOMİ 

















</TEXT>
</DOC>
