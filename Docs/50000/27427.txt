<DOC>
<DOCNO> 27427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/yasam/yas01.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Gucci kemerlerle dayak tedavisi ’ 
</HEADLINE>
<TEXT>

Rusya’da bir merkez, uyuşturucu bağımlılarını döve döve’ tedavi ediyor Merkez, sağlamlığı nedeniyle Gucci kemerleri tercih ediyor 
     DIŞ HABERLER SERVİSİ 

     İngiliz The Sunday Times gazetesi, Rusya’da, uyuşturucuyla mücadele için üç zengin işadamı tarafından kurulan özel bir merkeze geniş yer ayırdı. 
     Gazetedeki habere göre, Yekaterinburg’daki Uyuşturucusuz Şehir’ adlı merkeze başvuran ebeveynlere, öncelikle, uyuşturucu bağımlısı çocuklarının başlarına gelebilecek yaralanma gibi her türlü olaydan merkezin sorumlu olmayacağına dair bir belge imzalatılıyor. Ardından, tedavi derhal başlıyor. 
     
Bayılana kadar...      İlk günden itibaren kalın ve tokalı kemerle dövülmeye başlanan bağımlılar, daha sonra elleri kolları kelepçelenerek, bir kaç hafta boyunca yoksunluk krizlerini kendi başlarına atmaya terk edilecekleri yataklara alınıyor. 
     Burada tedavi görenlerin anlattıklarına göre hastabakıcılar, bağımlıları bayıltana kadar dövüyor ve kimsenin gözünün yaşına bakmıyor. Bir kaç haftalık yatak tedavisinden sonra da hastalara ağaç kesme gibi işler veriliyor. 
     
Her hafta yeni kemer      Tedavi ’ bitene kadar hastaları bırakmayan merkezin kurucularından Igor Varov, tedavi yöntemlerini şöyle anlatıyor 
     "Bunları ilk gün kalçaları morarana kadar kemerlerle dövüyoruz. Her hafta yeni kemer almak zorunda kalıyoruz. Ancak Gucci kemerlerin kalitesinden çok etkilendik. Uyuşturucu müptelaları birer hayvandır. Bunu nazik yollarla çözemezsiniz sert olmak gerekiyor." 
     Şu sıralar polis soruşturmasıyla başı dertte olan Varov’un 18 aydan kısa sürede 50 kişiyi iyileştirdiklerini iddia ettiği merkezde, halen 300 hasta tedavi ’ görüyor. 
     



 YAŞAM 























</TEXT>
</DOC>
