<DOC>
<DOCNO> 46057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/siyaset/asiy.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’nin gözü onlarda... 
</HEADLINE>
<TEXT>

Amerika, özel birlikler için Türkiye’nin nabzını yoklayınca gözler, bugüne kadar pek çok başarılı operasyona imza atan Bordo Bereliler’e çevrildi 
     UTKU ÇAKIRÖZER Ankara 

     PKK ile mücadele sırasında yaklaşık 15 yıla yayılan bir deneyim de kazanan TSK Özel Kuvvetleri'nin, dağlarla çevrili Afganistan'da doğal mağara ve sığınaklarda saklanan Bin Ladin ve adamlarına yönelik operasyon için önemli katkı sağlayabileceği vurgulanıyor. 
     
     APO'YU GETİREN EKİP 
     "Bordo Bereliler" ismiyle tanınan Özel Kuvvetler Komutanlığı'na bağlı personelin adı, ilk olarak, PKK'nın önde gelen isimlerinden Şemdin Sakık'ın yakalanmasında duyuldu. Bordo Bereliler, Yarasa Operasyonu'yla Sakık'ı Kuzey Irak'tan getirdikten sonra, Safari Operasyonu'yla PKK lideri Abdullah Öcalan'ı Kenya'dan alıp Türk yetkililere teslim etmişti. 
     
     49 YIL ÖNCE KURULDU 
     Özel Kuvvetler Komutanlığı, 27 Eylül 1952'de Yüksek Savunma Kurulu kararıyla kuruldu ve 1992'de yeniden teşkilatlandırıldı. Seferde, düşman derinliklerinde bilgi toplamak, hedef belirlemek, taktik akın ve pusular uygulamak ve düşman işgalinde kalmış bölgelerde mukavemet harek tını başlatmak amacıyla kurulan Özel Kuvvetler'e mensup personelin yeteneklerini artırmak üzere, NATO üyesi ülkelerin özel birlikleriyle taktik ve teknik bilgi alışverişi, teknik malzeme ve müşterek eğitim alanlarında işbirliği yapılıyor. 
     
     GÖNÜLLÜ OLUYORLAR 
     Kararg hı Ankara'da bulunan komutanlık bünyesinde, 3 alayda yaklaşık 1500 askeri personel bulunuyor. Bordo Bereliler, sınıf okulları ve kıtalardan "gönüllülük" esasına göre seçiliyor. 
     Adaylar, ortalama olarak 3 - 3.5 yıl süreyle çeşitli kurs ve eğitimlere tabi tutuluyor. Yurtiçinde 72 hafta süreli temel nitelikte kurs gören personele daha sonra yurtiçi ve yurtdışında ayrıca uzmanlık eğitimi veriliyor. 
     



 SİYASET 

















</TEXT>
</DOC>
