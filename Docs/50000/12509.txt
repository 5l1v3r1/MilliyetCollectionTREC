<DOC>
<DOCNO> 12509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/yazar/cankat.html </URL>
<DATE> 2001/03/22/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Ben daha da lezbiyenim... 
</HEADLINE>
<TEXT>

     Adalet Bakanı Hikmet Sami Türk, Komisyon’daki Meden Kanun tartışmalarında, maço koalisyonuna direniyor. Başarılı olacağına pek inanmıyorum, ama kendisini alkışlıyorum, teşekkür ediyorum. Bakan Bey’in eşi Fatma Hanım da dün kocasını desteklemek ihtiyacı duydu "Sami Bey ilk feminist Türk erkeği sayılır" dedi. 
     İşadamı otelin barında oturan kadına bir içki ikram etmiş, sohbet ilerledikçe asılma dozunu artırıyor. Kadın olup bitenin farkında, ama adamı kırmadan sıyrılmanın yolunu arıyor. Sonunda bakmış kurtuluş yok, itiraf etmiş 
     ... ben lezbiyenim 
     Lezbiyen mi Yani 
     Yani... daha çok kadınlardan hoşlanırım. 
     Ohooo, söylediğin lafa bak ben senden daha lezbiyenim .. Hoşlanmak ne demek, kadınlara bayılırım 
     Hikmet Sami Bey, gayretleriniz takdirle hatırlanacaktır, ama o Meclis’tekiler "sizden daha feminist" olduğu için, kadınların lehine olan değişiklikleri bence zor çıkartacaksınız. 
     
ŞARTLA TECAVÜZ      Haberi gazeteler iki gündür veriyor. Defalarca denedim, sonuna kadar okuyamadım. 
     7 yaşında, dünyalar güzeli bir kız çocuğu, bir park bekçisinin kulübesinde, tecavüz edildikten sonra boğulmuş olarak bulunmuş. Anasının, babasının acısını düşünmek bile istemiyorum gücüm yetmiyor. Ömür boyu, bebeklerinin yaşadığı son bir iki dakikanın k busuyla yaşamaya mahk m bir ana baba... 
     Cani Tufan Doğan suçunu itiraf etmiş. Söz konusu park bekçisi nasıl çocuk parkına bekçi yapılmış, o da bir soru daha önce gasp, tecavüz ve tecavüze teşebbüsten hapse girmiş ve ...İkinci Ecevit Affı’nda şartla salıverilmiş. 
     Cani, kendini salıverenlerin koyduğu "şartı" böylece yerine getirmiş 
     Not Hürriyet’te "Sadece İstanbul’da 500 çocuk fahişe" diye bir haber vardı. Sadettin Tantan’a bir çağrı yapacak "Sadettin Bey, hepimizin çocuğu var bu kabul edilebilir, tahammül edilebilir bir gerçek değil. Ne olur, Sadettin Bey, ne olur .." diyecektim. Tuncay Özkan benden çabuk davrandı. Özkan’ın kampanyasına ben de katılıyorum 
     
Enver Bey’in cevap hakkı      İhlas Grubu’nun patronu Enver Ören’in avukatlarından bir açıklama 
     17 şubatta yazdığım haberi yalanlıyor. 
     Deniliyor ki "Özellikle Holding eski Genel Sekreteri Kamil Tekin tarafından ben herhangi bir isim vermemiştim 25 milyon dolar kaçırıldığı, bu işin hem de Ören’in özel jetiyle yapıldığı, bundan dolayı Ören’in şik yetçi olmaktan kaçındığı, bunun da nedeninin Tekin’in elinde Enver Ören’in bazı sanatçılarla çekilmiş İslam çevrelere ters gelecek resimlerinin olması olduğu, hatta yatak odasına bile kamera koydurdu... ayrıca Semra Özal’a da TGRT Genel Müdür Yardımcılığı teklif edildiği haberleri tamamen gerçek dışıdır." 
     Enver Bey’-in cevap hakkına saygı duyarak, açıklamasını burada özetledim. 
     Aslında ben Enver Ören’i, pek yoğunlaşan hakkındaki dedikodular konusunda bilgilendirmek istediğimi de belirtmiştim. 
     
İLLA YASAKLAMAK MI LAZIM      Kırıkkale Milletvekili Kemal Albayrak’tan faks var. Aslında Emin Çölaşan dün cevabını verdi ya, neyse... Albayrak, "Eşimin ASKİ Genel Müdürlüğü’nde uzman olarak çalıştığı doğrudur. Benim eşimin ASKİ’de çalışmasını, Sayın Gökçek’in eşinin de benim yanımda çalışmasını engelleyen hangi yasal düzenleme vardır ki..." diyor. 
     Yoktur Ama hayatta, yasalarda yer almayan engeller de vardır. 
     Siz de "Hayır, yoktur " diyebilir misiniz 
     
     





YÖK... 


Bira skandalı 


İç kaynak ve emeklilik 


Ben daha da lezbiyenim... 


Siyasette 'rant ittifakları'nı kırmak 


Zam var, satış yok .. 


Mavi kirpiklerin külü 


Esaret ve ihanet 


Destek şansı... 


Değişimin adı... 


Kemal Derviş "İki yıl sonra Amerika'ya döneceğim" 


Acaba Avrupa ne diyor 


Derviş bonosu 


Mustafa Koç mu acaba 


Pilav üstü "az destek" 


</TEXT>
</DOC>
