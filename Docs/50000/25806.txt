<DOC>
<DOCNO> 25806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/son/sontur06.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni İçişleri Bakanı'nın talimatıyla Kazım Abanoz'a soruşturma 
</HEADLINE>
<TEXT>

     İstanbul eski Emniyet Müdürü Kazım Abanoz hakkında soruşturma başlatıldı. 
     İçişleri Bakanlığı Teftiş Kurulu Başkanlığı'nın İstanbul Valisi Erol Çakır'ın, Abanoz hakkında İçişleri Bakanlığı'na daha önce gönderdiği şikayet dilekçesi ve İstanbul eski Emniyet Müdürü Abanoz'un son günlerde basına yaptığı açıklamalar çerçevesinde soruşturma yapacağı bildirildi. Soruşturma emrini bizzat İçişleri Bakanı Rüştü Kazım Yücelen'in verdiği öğrenildi. 
     Bu arada emniyet yetkililerinden alınan bilgiye göre, Abanoz'un 7 Mayıs 2001 tarihiyle Emniyet Genel Müdürlüğü'ne gönderdiği dilekçede görevinden istifa etmediği, APK Uzmanlığı görevine getirilmesini istediğini kaydettiler. Yetkililerin verdiği bilgiye göre Abanoz'un Emniyet Genel Müdürlüğü'ne hitaben yazdığı dilekçe şöyle 
     '10 aya yakın süre yürütmekte olduğum İstanbul Emniyet Müdürlüğü'nden alınarak, Emniyet Genel Müdürlüğü APK uzmanlığına atanmam için gereğini arz ederim.'' 
     Yetkililer, Abanoz'un dilekçesinden önce İçişleri Bakanı Rüştü Kazım Yücelen'in Abanoz'un İstanbul Emniyet Müdürlüğü'nden alınması için Emniyet Genel Müdürlüğü'nü talimatlandırdığını ve yazısının hazırlandığını bildirdiler. Bu talimat çerçevesinde hazırlanan kararname bir gün içinde tamamlanarak, bugünkü Resmi Gazete yayınlanarak görevden almanın gerçekleştirildiğini kaydettiler. 






</TEXT>
</DOC>
