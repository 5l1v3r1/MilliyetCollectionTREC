<DOC>
<DOCNO> 28527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/spor/spo06.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
2008'e dini destek 
</HEADLINE>
<TEXT>

Olimpiyat seçmeleri için hazırlanan tanıtım filminde Rum Ortodoks Patriği, Ermeni Patriği ve Musevi Cemaati Lideri de İstanbul için oy isteyecek 
     MURAT AĞCA 

     2008 Olimpiyatı’na evsahipliği yarışında İstanbul’a, ruhani liderler de destek verdi. Moskova’daki seçim öncesi gösterilecek tanıtım filminde Rum Ortodoks Patriği Bartholomeos, Ermeni Patriği Mesrob Mutafyan ve Musevi Cemaati Lideri Hahambaşı David Aseo da yer alacak. Dini liderler, "Neden İstanbul " adlı filmde, tarihi kentte tüm dinlerin yüzyıllardır büyük bir uyum içinde yaşadığını vurgulayacak. 
     
18 dakikalık film      İSTANBUL’un diğer finalist adaylar Pekin, Paris, Toronto ve Osaka ile yarışacağı 13 Temmuz’daki seçimde kozlarından biri olarak kullanacağı 18 dakikalık filmde, olimpiyatı almak için 20 ana neden sıralanacak. Dünya’da tek olan olimpiyat yasasından tesislere, turizm kapasitesinden halk desteğine kadar önemli konulara değinilecek filmle, oy kullanacak Uluslararası Olimpiyat Komitesi üyelerinin dikkati çekilecek. 
     
İbre kayıyor      RAKİPLERİ, her gün bir başka skandalla çalkalanırken İstanbul’un lobi faaliyetleri uluslararası medyanın da dikkatini çekti. Pekin’e karşı insan hakları kampanyası, Paris’in adaylık komitesi başkanı Bebear’a yolsuzluk suçlaması, Toronto Valisi’nin Afrikalılar’a karşı "yamyam" gafı ve Osaka’nın zaten çoktan iddiasını yitirmesi, ibrenin yönünün biraz daha İstanbul’a doğru kaymasını sağladı. 
     



 SPOR 
























</TEXT>
</DOC>
