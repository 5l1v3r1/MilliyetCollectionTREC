<DOC>
<DOCNO> 29698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/ekonomi/eko03.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu yılın ilk üç ayında yüzde 4.2 fakirleştik 
</HEADLINE>
<TEXT>

İlk çeyrekte 24,9 katrilyon liralık milli hasıla gerçekleşti. Ekonomi yüzde 4,2 küçüldü. En büyük küçülme yüzde 7,4’le inşaatta oldu 
     EKONOMİ SERVİSİ 

     Ekonomi yılın ilk üç ayında yüzde 4.2 oranında küçüldü. İlk çeyrek için 24.9 katrilyon lira olarak hesaplanan Gayri Safi Milli Hasıla, GSMH 1987 fiyatlarıyla 22.3 katrilyon lira oldu. 
     Devlet İstatistik Enstitüsü, Ocak - Mart 2001 arası GSMH ve büyüme rakamlarını açıkladı. Krizin etkilerini yansıtan rakamlara göre yılın ilk çeyreğinde GSMH yüzde 4.2, Gayri Safi Yurt İçi Hasıla GSYİH ise yüzde 1.9 küçüldü. Böylece büyümede, 1999'un son çeyreğindeki yüzde 4.9'luk eksi büyümenin ardından ilk defa eksi rakam açıklandı. 
     Küçülmede inşaat, ticaret ve sanayi sektörü etkili oldu. GSMH'nin yüzde 32.9'unu oluşturan sanayi, yılın ilk çeyreğinde yüzde 1.3, yüzde 4.8'ini oluşturan inşaat yüzde 7.4, yüzde 21.6'sını oluşturan ticaret ise yüzde 3.2 küçüldü. 
     
     İnşaat ve sanayi etkili oldu 
     GSMH içinde yüzde 5.6'lık paya sahip tarım ise cari fiyatlarla yüzde 41.1 büyüme kaydetti. Ana üretim sektörleri olan tarım, sanayi, inşaat, ticaret tarım, sanayi, inşaat, ticaret, yüzde 1,6 küçülme ile 19.8 katrilyon liralık bir değer yarattı. En yüksek küçülme yüzde 10.6 ile ithalat vergisinde yaşandı. 
     
     Özel tüketim azaldı 
     İlk üç ayda özel tüketim harcamalarında da yüzde 3.4 oranında bir azalma yaşandı. Aynı dönemde devletin nihai tüketim harcamalarındaki azalma sadece yüzde 0.2 oldu. İlk çeyrekte yatırımlar yüzde 11.6 gelirlerken, kamu kesimi yatırımları yüzde 5.8, özel kesim yatırımları yüzde 12.6 azama gösterdi. Yılın ilk çeyreğinde Türkiye'nin mal ve hizmet ihracatı ise nispeten iyi gitti. İhracat sabit fiyatlarla yüzde 7.5 oranında artarken, ithalat yüzde 16.3 azaldı. 
     
K rın payı 51.1      2000’de yaratılan GSYİH içinde en yüksek pay faiz ve k rdan oluştu. Gelir yöntemiyle hesaplanan 2000'e ilişkin GSYİH sonuçlarına göre, geçen yıl 125 katrilyon liralık gelir yaratıldı. Bu rakamın yüzde 51.1'ine denk gelen 64 katrilyon lirası faiz ve k r, 36 katrilyon lirası iş gücü ödemeleri, 8 katrilyon 145 trilyonu sabit sermaye yatırımları olarak hesaplanırken, 16,8 katrilyonu net üretim ve ithalat vergisi olarak gerçekleşti. 
     
GSYiH'nin yüzde 29'u işgücü ödemesi  Tutar Faktör payı İşgücü ödemeleri 35925.2 28.8 Sabit sermaye tük. 8145.3 6.5 Üretim ve ith. Verg. 16772 13.4 İşletme artığı 64139.9 51.3 GSYiH 124982.4 100      
     
Sektörler yüzde 1.6 daraldı Faaliyet kolu Yaratılan değer TrilyonTL Sektör payı Büyüme Tarım 1.247.5 5.6 8.9 Sanayi 7.323.8 32.9 -1.3 Madencilik 325.2 1.5 -2.3 İmalat san. 6.048.8 27.2 -0.9 Elektrik. gaz 949.6 4.3 -3.2 İnşaat 1.061.6 4.8 -7.4 Ticaret 4.801.7 21.6 -3.8 Ulaştırma 3.334.7 18.7 -4.0 Diğer 3.078.1 14.3 -4.9 Sektörler top. 19.843.7 89.2 -1.6 Devlet hizm. 1.261.0 5.7 3.8 K r amacı olm. kur. 89.4 0.4 1.7 ithalat vergisi 1.338.1 6.0 -10.6 GSYİH alıcı fiy. 22.532.1 101.2 -1.9 Dış alem net faktör gel. -274.4 -1.2 - GSMH alıcı fiy. 22.257.8 100.0 -4.2      
     



 EKONOMİ 






















</TEXT>
</DOC>
