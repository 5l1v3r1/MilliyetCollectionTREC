<DOC>
<DOCNO> 13083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/26/siyaset/siy04.html </URL>
<DATE> 2001/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
DSP’li vekil 11 trilyon borcunu ödemiyor 
</HEADLINE>
<TEXT>

     SALİHA ÇOLAK Ankara 

     DSP Grup toplantısında sendikaları hortumculukla suçlayan Niğde Milletvekili Eyüp Doğanlar’ın, Halkbankası ile toplam 11 trilyon liraya ulaşan kredi ilişkisi de hortumlama yöntemlerini aratmıyor. 
     Başbakanlık Yüksek Denetleme Kurulu’nun Halkbankası’nın 1999 hesaplarına ilişkin raporunda, riskli ve usulsüz kredi işlemleri arasında Doğanlar’ın firması Orteks AŞ ile ilgili ilginç bilgilere yer veriliyor. Yenişehir Şubesi’nin 841 No’lu müşterisi olarak raporda bulunan bilgiler, Doğanlar’ın firmasının, iplik fabrikası kurmak üzere aldığı kredileri zamanında bankaya ödemediğini, kredilerin başka kredilere çevrilerek yine banka tarafından "kendi kendine ödendiğini" ortaya koyuyor. 
     Sendikaları hortumculukla suçlayarak, işçilere kıdem tazminatının taksitle ödenmesini isteyen Doğanlar’ın firmasına ilişkin raporda, firmaya bankaca sekiz tür kredi kullandırıldığı belirtildi. Doğanlar ise Denetleme Kurulu raporuna ilişkin sorularımızı, "Orteks şakır şakır çalışıyor" diyerek yanıtladı. 
     


 SİYASET 















</TEXT>
</DOC>
