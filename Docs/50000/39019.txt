<DOC>
<DOCNO> 39019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/magazin/amag.html </URL>
<DATE> 2001/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırmızıgül krizi rockla savacak 
</HEADLINE>
<TEXT>

Kardeşlik Türküsü’ ve bu gibi şarkılarıyla ezilmişlerin’ yanında tavır alan Mahsun Kırmızıgül, rock formatında da okuduğu Ülkem Ağlar’la ekonomik krizi eleştiriyor 
     AHMET TULGAR 

     Mahsun Kırmızıgül, bir kez daha Türkiye konjonktürüne müzikal bir müdahalede bulunuyor. Popüler kültürümüzde protest bir söylemle folk ve arabesk motifleri bir araya getirerek farklı bir konum elde eden Kırmızıgül’ün yeni single’ı "Ülkem Ağlar", önümüzdeki hafta piyasaya çıkıyor. 
     İlk albümünden beri şarkı sözlerinde sık sık sosyal temalara el attığını söyleyen Kırmızıgül, bu şarkısında da ülkede sürmekte olan ekonomik krize değiniyor ve krizin sorumlularını topa tutuyor. 
     
     Yıkılanların’ yanında... 
     "Ülkem Ağlar", aslında bir serinin devamı olarak da görülebilir. Güneydoğu’da terörün bütün şiddetiyle sürdüğü yıllarda "Kardeşlik Türküsü" ile her kesimden insanın dikkatlerini üzerine çeken Kırmızıgül, aynı albümdeki "Ben de sizdenim" şarkısıyla işçi, memur gibi dar gelirli vatandaşlara seslenmişti. 
     Türkiye’de Avrupa Birliği AB sürecinin yoğun olarak konuşulduğu ve insan hakları kavramının gündemin en önemli maddelerinden biri olduğu dönemde "İnsan Hakları" isimli bir single çıkaran Kırmızıgül, bu şarkı için çekilen klipte, Uluslararası Af Örgütü’nün sembolünü ve kayıp otobüsünü de görsel malzeme olarak kullanmıştı. 
     Marmara depreminin ülkeyi derin bir üzüntüye boğduğu günlerde Kırmızıgül’ün "Kardeşlik Türküsü" bir kez daha ve 30’a yakın şarkıcının ağzından gündeme geldi ve toplumu dayanışmaya çağırdı. Ardından gelen "Yıkılmadım Ayaktayım" da, yine ezilenlerin ağzından ezenlere seslenen bir parçaydı. 
     
     Yeni albümü Yoruldum’ 
     1999 seçimlerinden sonra gelen geniş tabanlı hükümet ve Güneydoğu’da esmeye başlayan barış rüzg rları, bu kez Kırmızıgül’ü yine popülist bir şarkı yapmaya itti. Ülkedeki bütün etnik grupların dillerinde sözlerin yer aldığı şarkılarıyla Kırmızıgül "Yoruldum" albümünde bütün siyasi eğilimlerin bir arada olabileceğini ifade ediyordu. 
     Konserleri nedeniyle ülkenin her yerini dolaştığını ve halkın çektiği sıkıntıları gördüğünü söylen Kırmızıgül, "Ülkem Ağlar" gibi şarkılar yapmanın sanatçıların sorumluluğu olduğunu belirtiyor. Yeni şarkısı için ülkenin dört bir yanında billboardlarla bir tanıtım kampanyası başlatacak olan Kırmızıgül’ün single’ı, son albümü "Yoruldumöla bir arada ve tek albüm fiyatına satılacak. 
     Single’da, şarkının rock motifleri içeren modern bir tarzı, bir de daha geleneksel olan türkü versiyonu yer alıyor. 
     
     Ülkem Ağlar 
     Güzel ülkem olmuş rüşvet yatağı 
     Devletimi sarmış tuzak yumağı 
     Adam olan çalmaz, yemez haramı 
     Bu nasıl adalet vay h kim baba 
     Ağlar ağlar ülkem ağlar 
     Ne hale düştük anamız ağlar 
     İşçi, memur, esnaf unuttu gülmeyi 
     Köylü, emekli, dul çeker çileyi 
     Hırsızlara gitmiş verdiğimiz vergi 
     Hesabını sorun sorun vay h kim baba 
     Ağlar ağlar ülkem ağlar 
     Ne hale düştük anamız ağlar 
     Korku telaş almış bu güzel ülkeyi 
     Yolsuzluklar sarmış dört bir yerini 
     Hırsız adam olmuş ezer garibi 
     Şik yetim sana ey benim Atam 
     Ağlar ağlar ülkem ağlar 
     Ne hale düştük anamız ağlar 
     Koltuk sevdasında hep aynı cambazlar 
     Ekmek kavgasında yoksul insanlar 
     Hey Allah’tan korkmaz vurdumduymazlar 
     Şik yetim sana yüce Allahım 
     Ağlar ağlar ülkem ağlar 
     Ne hale düştük anamız ağlar 
     Devlet malı deniz yemeyen keriz 
     Diye diye beyler yiyip bitirdiniz 
     Bu cennet ülkeyi cehennem ettiniz 
     Bu nasıl adalet ey h kim baba 
     Ağlar ağlar ülkem ağlar 
     Ne hale düştük anamız ağlar 
     Ey benim insanım, ey benim halkım 
     Daha geç olmadan artık uyanalım 
     Yalana, dolana yeter kanmayalım 
     Yarınlar bizimdir ey benim halkım 
     Ağlar ağlar ülkem ağlar 
     Ne hale düştük anamız ağlar 
     Ağlar ağlar ülkem ağlar 
     Ne hale düştük anamız ağlar 
     
     SÖZ MÜZİK MAHSUN KIRMIZIGÜL 
     



 MAGAZİN 










</TEXT>
</DOC>
