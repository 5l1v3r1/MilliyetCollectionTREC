<DOC>
<DOCNO> 39199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/27/yazar/sazak.html </URL>
<DATE> 2001/08/27/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Tayyip olmazsa Gül 
</HEADLINE>
<TEXT>

     Anayasa Mahkemesi, Başsavcı'nın istemine uyarak Tayyip Erdoğan'ın kurucu genel başkan olamayacağına karar verirse yenilikçiler yola hangi isimle devam edecek 
     AK Parti'de, siyasal karizması Erdoğan kadar güçlü olmasa da liderlik bayrağını taşıyacak iki isim öne çıkıyor 
     Abdullah Gül ve Bülent Arınç. 
     Erdoğan milletvekili olmadığı için AK Parti'nin 51 üyeli Meclis Grubu Başkanlığı'nı Arınç üstlendi. Gül ise Genel Başkan Yardımcısı seçildi. Erdoğan'ın olaylı basın toplantısı ardından Hıdiv Kasrı'nda görüştüğümüz Abdullah Gül, kendi geleceğiyle ilgili senaryolara kapalı. Çünkü Tayyip Erdoğan'ın veto edilmeyeceğine inanıyor ve "Bizde genel başkanlık sorunu çıkmaz. Hepimiz Erdoğan'ın arkasındayız. Başsavcı yetkisini kullandı, şimdi Anayasa Mahkemesi'nin kararını bekleyeceğiz" diyor. 
     Gül, Refah rüzgarının estiği 1990'ların ortasında partinin genç ve ılımlı kanadının temsilcisiydi. Bakan oldu. Erbakan hükümetinde Hoca'yı İran, Libya, Sudan seferlerinden alıkoymak için hayli çabaladı. 28 Şubat sürecinin asıl dış politikadaki rota değişikliğinden kaynaklandığını yakından izledi. Gül'e göre düğmeye ABD basmıştı Refah kapatılıp, Erbakan'a yasak gelince Fazilet'te liderlik yarışına girdi Gül. Hoca kongreye müdahale etmese Kutan'a karşı rahat kazanacaktı. 
     AK Parti, Gül ve arkadaşları için "lider oligarşisi"yle vedalaşma zamanıydı... Değişim ve yenileşme sloganıyla Mili Görüş'ten koparken partileri tekke, zaviye gibi gören anlayışa da "hayır" demiş oluyorlardı. 
     Bundan böyle parti içi demokrasi işleyecek, Erdoğan dahil herkes hesabını verecekti. Gül, programdaki laikliğin Tayyip Erdoğan'ı da bağladığının altını çiziyor. "Şirket değil, Türkiye'yi yönetmeye talibiz, kamuoyu önünde şeffaf olmak zorundayız, takiye yapan kendini aldatır" sözleri Gül'e ait. 
     AK Parti programında, laikliğin demokrasinin gerekli şartı, din ve vicdan özgürlüğünün teminatı olduğu açıkça yazılmış. Dini değerlerin ve etnisitenin istismarı yoluyla siyaset yapılması da reddediliyor. Bunlar önemli adımlar. 
     Adil düzen söylemi de tarihe karışmış. 
     Peki taban bu değişikliğe açık mı Gül, anketlerde Saadet Partisi dibe inerken AK Parti'nin zirveye yükseldiğini söylüyor. Seçimde tek başına iktidara gelecekleri iddiasında. Sokaktaki insanın tepkisini yakalamış 
     "Türkiye sosyal patlamanın eşiğinde inanın el sıkarken nasılsın demeye utanıyoruz. İnsanlar açlık sınırında yaşıyor. Böyle gitmez Üçüncü kriz patladığında uluslararası çevreler de bu hükümeti tutamaz, seçim kaçınılmaz olur." 
     Bakalım AK Parti seçime kiminle gidecek 
     Erdoğan, Gül, Arınç. 
     Yüksek Mahkeme'yi bekleyelim. 
     
     







Garih'e saygı 


Varyag'ın geçişi 


Dostunu, düşmanını tanıyacaksın 


Garih’in ardından 


Dolar ve Ağrı’da onur 


Bir acemi birliği, bir de üniversite’ 


Bir cinayetin anatomisi 


ÜVEY EVLAT OLDUK... 


Tayyip olmazsa Gül 


Size gittik Sizden geliyoruz 


Ben çok iyiyim, siz nasılsınız 


Gelirimizden çok değil az harcıyoruz 


</TEXT>
</DOC>
