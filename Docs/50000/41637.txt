<DOC>
<DOCNO> 41637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/dunya/adun.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat kınadı ama... 
</HEADLINE>
<TEXT>
Filistin halkı saldırıyı kutladı 
ABD'deki saldırı zinciri, Filistin'de büyük sevinç yarattı. Çoluk çocuk sokağa dökülen halk, makineli tüfeklerle havaya ateş açtı... 
     DIŞ HABERLER SERVİSİ 

     Filistinliler, ABD'deki saldırıları sevinçle karşılarken, başta Yaser Arafat olmak üzere liderler, kınama mesajı yayımlamakta gecikmedi. Lübnan'daki Filistin mülteci kamplarında yaşayanlar, saldırıların ardından evlerinden çıkarak sevinç gösterileri düzenledi. Ayn El Hılva ve Şatila mülteci kamplarındaki Filistinliler, sevinç gösterilerini havaya makineli tüfek ve tanksavar ateşi açarak gösterdi. Batı Şeria'nın Nablus kentindeyse, sokağa dökülen yüzlerce Filistinli sloganlar atarak saldırıyı adeta kutladı. 
     
Sanki bayram var      ABD’nin uğradığı saldırıyı, izlediği yanlış politikalara bağlayan Filistin halkı, dün ülkede adeta bayram havası estirdi. Yediden yetmişe yüzlerce insan sokaklarda saldırıyı kutladı. 
     
Yanlış politika      İslami Cihad Örgütü ise saldırıyı kınamamayı tercih ederek, eylemin, ABD'nin Ortadoğu politikalarının bir sonucu olduğunu öne sürdü. Filistinli örgütün üst düzey bir yetkilisi tarafından yapılan açıklamada, "Saldırılar, ABD'nin dünyanın en sıcak bölgesindeki politikalarının bir sonucudur" ifadesi kullanıldı. Irak'ta ise durumun sakin olduğu, halkın olayı, Bağdat Televizyonu'nun Katar'ın El Cezire Televizyonu'na dayanarak verdiği haberle öğrendiği bildirildi. Resmi makamlar konuyla ilgili yorum yapmadı. 
     



 DÜNYA 











</TEXT>
</DOC>
