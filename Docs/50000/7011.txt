<DOC>
<DOCNO> 7011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/yazar/tamer.html </URL>
<DATE> 2001/02/14/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
"7 saatimi çalmaya kimsenin hakkı yok" 
</HEADLINE>
<TEXT>

     Doğan Holding Genel Koordinatörü İmre Barmanbek, cumartesi günü bizim gazeteden saat 15.00'te ayrılmış, 2. Köprü'deki kepazelik nedeniyle evine ancak 7 saat sonra 22.00'de ulaşabilmiş. 
     Pazartesi sabahı telefonla aradığında sinirleri hala yatışmamıştı 
     "Benim 7 saatimi çalmaya kimsenin hakkı yok. 7 saat arabanın içinde oturmaktan belim tutuldu. Bacaklarım tutuldu. Arabayı kendim kullanıyordum. Otoyolda mahsur kaldım. Evden sık sık telefonla terapi yaptılar. Bedenimin yorgunluğunu ertesi gün akşama kadar üzerimden atamadım. Stresin verdiği bedeni yorgunluk da cabası" diyordu. 
     Meselenin aslı neymiş mutlaka öğrenmek istiyordu. 
     Gazeteden çıktığında arabanın benzin göstergesinde "355 km götürür" yazıyormuş, gişelere geldiğinde ise "105 km götürür" .. "Milliyet'ten çıktığım sırada depomda bulunan benzin beni Ankara'ya götürürdü. Bu ne biçim milli israf böyle Biz bu kadar zengin miyiz " diye soruyor Barmanbek. 
     İstanbul trafiğindeki tıkanıklık nedeniyle günde 1 milyon dolarlık benzinin israf edildiğini hatırlattığımda, o günkü israf 1 milyon dolardan çok daha fazladır" diyor. 2 milyon dolara ulaşmış olabileceği tahmininde birleşiyoruz. 
     Barmanbek'in kızgınlığı sadece Karayolları'na da değil 
     "Valilik ya da Belediye bizi uyarabilirdi. 2. Köprü'de trafik sıkışıklığı olduğunu anons ederek 1. Köprü'ye yönlendirebilirdi. O kadar saat içinde tek bir polis gördüm köprünün üzerinde. Bir köprünün tamiratını organize edemiyoruz. Bu kafayla mı Avrupa Birliği'ne gireceğiz Bu kafayla mı Olimpiyatları düzenleyeceğiz " 
     Barmanbek arabada yalnız olmaktan şikayetçi. Ama iyi ki yalnızmış. Ben son 4 ay içinde 2 kez biri Şeker Bayramı'da, diğeri 29 Ekim provalarında yaklaşık 2'şer saat trafikte kaldım. Birinde yanımda kızım, diğerinde arkadaşım vardı. Hiç neden yokken ikisiyle de neredeyse kavga eder hale geldik. 
     
Karayolları, güneşi görünce dayanamamış      Fatih Sultan Mehmet Köprüsü'nde habersiz ve zamansız tamirat yüzünden felç olan trafik nedeniyle çileden çıkmış çok sayıda Milliyet okuru, meselenin aslını mutlaka öğrenmek istiyor. Tıpkı üstteki sütunlarda görüşlerine yer verdiğimiz Doğan Holding Genel Koordinatörü İmre Barmanbek gibi. 
     Büyükşehir Belediyesi'ni aradığımızda "Valilik'ten bize böyle bir yazı gelmedi" diyorlar. Yazı gelmiş olsa bile Belediye birimleri içinde gelen evraktan ilgili birimlere aktarılması 2 - 3 gün sürebilirmiş. Özetle Karayolları'nın tamiratından Belediye haberdar değilmiş. 
     Duyurunun geç yapıldığı konusunda taraflar hemfikir. Karayolları Genel Müdürlüğü yetkilileri, cumartesi günkü gazetelerde tamiratla ilgili duyurunun yayınlandığına dikkat çekerek kendilerini savunsalar da burada 2 sakat nokta var 
     Birincisi tatil günü planını çoğunluk önceden yapıyor. Ve tatil sabahı ilk iş olarak gazetelerin iç sayfalarını okumak mecburiyetinde de değiller herhalde. Duyurunun birkaç gün önceden, evlerde hafta sonu programları oluşturulmadan yapılması gerekmez miydi 
     İkincisi duyuruda gece saat 21.30 dendiği halde tamiratın sabah saat 09.30'da başlaması. Dolayısıyla duyurunun geçersizliği. 
     Biliyorsunuz Karayolları'ndan yanlış anlama falan dendi. Ama bu konuda öylesine esaslı bir iddia var ki şaşıp kalırsınız. Meğer asfaltlama işleri için belli bir ısı gerekliymiş. Tamirat gece serinliğinde yapıldığında ayrıca ısıtma işlemine gerek varmış. Aksi halde asfalt tutmazmış. Çok da telaffuz etmiyorlar ama akşam serinliği için hazırlanan Karayolları ekipleri, sabah pırıl pırıl güneşi ve ilkbahar ılıklığını görünce dayanamamışlar 
     Gerçek neden buysa ve halk koyun yerine konup bu kadar hiçe sayılabiliyorsa pes doğrusu... Söyleyecek söz bulamıyorum. 
     
Otoda 3 yıl garanti      Türkiye'de satılan Renault marka otomobillere 3 yıl garanti seçeneğinin eklenmesiyle ilgili yazımız üzerine San Fransisco'da yaşayan okurumuz Murat Demirkol, aşağıdaki e - postayı göndermiş 
     "Yazınızı okurken farkettiğim bir şeyden bahsetmek istiyorum. Nedense Türkiye'de yeni otomobil garantileri hep bir yıldır. Benim yaşadığım ABD'de ise en kısa garanti 36 bin milden ve 3 yıldan başlar ve arabanın her parçasını kapsar. 
     Düşünüyorum da bizim halkımızın uyutulup sadece 1 senelik garantiye layık görülmesinin nedeni, acaba bizde tüketici hakkını koruyan sivil toplum örgütlerinin olmayışı ya da zayıf olması mı, yoksa otomobil firnmaları açısından bizim 3. Dünya ülkesi sayılıp önem verilmememiz mi " 
     Bence ikisi de değil. 3 yıl garanti bir pazarlama yöntemi ve kuşkusuz bir bedeli var. ABD'de rekabet nedeniyle firmalar tüketiciye birbirinden daha cazip seçenekler sunma yarışındalar. 
     
     





İran nereye 


GAP devredildi 


Yargıç Metin Çetinbaş 


Sisi, şimdi Emniyet Müdürü olabilirdi 


Susurluk'tan Silopi'ye karanlığı aydınlatmak... 


CHP "içbükey - dışbükey" 


"Saldım suyu çayıra"... SON 


Yunan harp tazminatı Karaağaç 


Sevgilin var mı 


Nezih Demirkent 


Neden şimdi 


Allah olmayanlara da versin’ günü 


İşte Yaşarbank dosyası 


Üç ayrı konu... 


CHP'nin rotası 


Hep kandırılıyorsun 


"7 saatimi çalmaya kimsenin hakkı yok" 


Hırsızlık sektörü 


"Aman, mahalleye zarar vermesin " 


Faizsiz bankacılıkta "bile bile lades" 


İlk genel yayın yönetmenim 


</TEXT>
</DOC>
