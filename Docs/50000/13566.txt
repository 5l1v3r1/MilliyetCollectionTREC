<DOC>
<DOCNO> 13566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/siyaset/siy05.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Üsküp’te görüşelim 
</HEADLINE>
<TEXT>

Yunan Bakan Çohacopulos’tan Bakan Çakmakoğlu’na sürpriz 
     ANKARA Milliyet 

     Türkiye ve Yunanistan’ın karşılıklı olarak savunma harcamalarını azaltması talebinde bulunan Yunanistan Savunma Bakanı Akis Çohacopulos, Milli Savunma Bakanı Sabahattin Çakmakoğlu’nu telefonla arayarak, ikili görüşme talebinde bulundu. Çohacopulos’un talebiyle telefon görüşmesi yaptıklarını açıklayan Çakmakoğlu, "5 Nisan’da Üsküp’te yapılacak Savunma Bakanları toplantısı sırasında karşılıklı görüşmeyi planladık" dedi. İki bakan ilk kez geçen yıl Atina’da bir araya gelmiş ve Yunan Savunma Bakanı aynı önerisini tekrarlamıştı. Çakmakoğlu ise "Biz sadece size karşı silahlanmıyoruz. İçinde bulunduğumuz bölgede 13 tehditle karşı karşıyayız" yanıtını vermişti. 
     Yunanistan Savunma Bakanı Çohacopulos ise kısa süre önce yaptığı açıklamada, Türkiye tehdidinin azaldığını belirterek, "Artık yaptığımız harcamaları azaltarak, dengeyi korumak mümkün olabilir" diye konuşmuştu. 
     


 SİYASET 











</TEXT>
</DOC>
