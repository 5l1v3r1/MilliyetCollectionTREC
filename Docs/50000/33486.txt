<DOC>
<DOCNO> 33486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/son/sontur01.html </URL>
<DATE> 2001/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağlık Bakanı Durmuş görevden aldı...Mahkeme geri yolladı... 
</HEADLINE>
<TEXT>

     Sağlık Bakanlığı Personel Genel Müdürlüğü görevinden 2000 yılı Temmuz ayında alınan Dr. Hacı Çelik, mahkeme kararıyla görevine geri döndü. 
     Sağlık Bakanlığı Personel Genel Müdürlüğü görevine 1999 yılında getirilen ve 2000 yılında Sağlık Bakanı Osman Durmuş'un talimatıyla görevden alınan Çelik, mahkeme kararıyla görevine başladı. 
     Çelik'in görevden alınmasında, eski Trabzon Numune Hastanesi Başhekimi Mehmet Usta'nın, Kocaeli'ye geçici görevle atanması neden olmuştu. Trabzon Numune Hastanesi'ni geçen yıl ziyaret eden Bakan Durmuş, Usta'nın atanmasına ilişkin tebliğin, ''ziyaretinden kısa süre önce ve bilgisi dışında'' yapıldığını öğrenmiş ve Hacı Çelik'i görevden almıştı. 
     Hacı Çelik'in yerine Personel Genel Müdürlüğü görevini Saliha Çelik yürütüyordu. 






</TEXT>
</DOC>
