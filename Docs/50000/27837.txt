<DOC>
<DOCNO> 27837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/yasam/yas06.html </URL>
<DATE> 2001/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç miniği öldüresiye dövdüler 
</HEADLINE>
<TEXT>
Eliniz kırılsın 
Kadıköy’de alkolik bir anne ve tanıdığı, üç yavruya demir çubukla işkence etti. Hastaneye kaldırılan miniklerden ikisinin durumu ciddi 
     İSTANBUL Milliyet 

     Kadıköy’de alkolik bir anne, iki çocuğunu döve döve hastanelik etti. İhbar üzerine gecekonduya giden polisler, Pınar, Serdar ve Murat isimli üç minik yavruyu perişan halde buldu. Anne gözaltına alındı, çocukları dövdüğü bildirilen tanıdığı aranıyor. 
     Dün saat 17.00’de vatandaşların haber vermesi üzerine polis ekipleri Söğütlüçeşme Caddesi Kalem Sokak’ta bulunan gecekonduya gitti. Kapıyı açıp içeri giren polisler, 4 yaşındaki Pınar, 1.5 yaşındaki Serdar ve 7 yaşındaki Murat Taştan’ı işkenceden bitkin halde ağlarken buldu. 
     
     Anne gözaltında 
     Çektikleri acı ve yedikleri dayaktan gözleri şiş ve vücutları çürük içerisinde kalan iki kardeş, hastaneye kaldırıldı.Polis çocukları hastanelik edinceye kadar dövdüğü ileri sürülen alkolik ve tinerci anneyi zilsarhoş’ halde eve döndüğü sırada yakalayarak gözaltına aldı. 
     Polis, çocukların, annesiyle Hasan isimli bir tanıdığı tarafından dövüldüğünü belirtirken, doktorlar, Haydarpaşa Numune Hastanesi’ne kaldırılan Pınar ile Zeynep Kamil Hastanesi’ne kaldırılan Serdar’ın sağlık durumlarının ciddi olduğunu belirtti. Murat’ın sağlık durumu ise iyi. 
     
     Baba cezaevinde 
     Doktorlar, Pınar ile Serdar’ın iki gözünün mosmor olduğunu ve vücutlarında da çarpı işaretleriyle yanıklar bulunduğunu belirtti. Polis, iki kardeşin demir çubukla dövülerek, işkence yapıldığını aç, susuz bırakıldıklarını belirtti. Olayla ilgili olarak karakola götürülen ve çocuklara kapı çarptı’ diyen anne Nalan Bozkurt’un sarhoş olduğu için ifadesi alınamazken, eşinin de cezaevinde yattığı öğrenildi. 
     



 YAŞAM 




















</TEXT>
</DOC>
