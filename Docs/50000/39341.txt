<DOC>
<DOCNO> 39341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/yasam/ayas.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk bayrağıyla uğurlanacak 
</HEADLINE>
<TEXT>

Garih’in naaşı, vasiyeti üzerine defnedilinceye kadar Türk bayrağına sarılı kalacak. Cenaze töreninde önce İbranice mezmurlar, ardından Fatiha okunacak... 
     Sır bir cinayete kurban giden Alarko Şirketler Topluluğu Yönetim Kurulu Başkanı Üzeyir Garih’in cenazesi, bugün saat 13.00’te Neve Şalom Sinagogu’nda düzenlenecek dini törenin ardından, Ulus’taki Musevi Mezarlığı’nda toprağa verilecek. Sinagog’daki dini tören boyunca Garih’in naaşı, dışarıdaki cenaze arabasında bekletilecek. 
     Yaklaşık 20 dakika sürmesi beklenen törende önce İbranice mezmurlar Zebur ayetleri , daha sonra da Müslümanlık’ta olduğu gibi ölünün ruhuna Fatiha okunacak. Fatiha’yı herkes ayakta dinleyecek. Arzu edenlerin söz alabileceği törende, Alarko Şirketler Topluluğu Başkanı İshak Alaton bir konuşma yapacak. 
     
Kamera alınmayacak      Garih’in vasiyeti üzerine naaşı, gasilhaneden alınıp defnedilinceye kadar Türk bayrağına sarılı olacak. 
     Sinagogdaki dini töreni yalnızca Anadolu Ajansı AA izleyecek. AA’nın çekeceği fotoğraflar tüm basına dağıtılacak. Basın mensupları, üzerlerinde fotoğraf makinesi ve kamera olmadan töreni izleyebilecek. 
     
Tabut toprakla dolacak      Cenaze daha sonra Ulus’taki Musevi Mezarlığı’nda defnedilecek. Mezarlıkta önce, cenazenin yakınları kapalı bir yerde tabutun içine toprak atacak ve tabut toprakla doldurulacak. Cenaze, daha sonra çukura bırakılacak. Kabir başında, ölmüş aile büyüklerinin ismi anılarak, ruhlarına dua edilecek. Mevlit töreni ilk hafta yapılıyor. Cenaze için yedi gün yas tutularak her gün dua edilecek ve mevlit okunacak. Bu daha sonra iki yıl boyunca her ay yapılacak. Mevlit evde de, sinagogda da okunabiliyor. 
     



 YAŞAM 


















</TEXT>
</DOC>
