<DOC>
<DOCNO> 43864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/26/siyaset/siy03.html </URL>
<DATE> 2001/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP’ta istifa ve kriz 
</HEADLINE>
<TEXT>

     HAKAN ŞANLITÜRK 

     Koalisyonun ANAP kanadında dün akşam saatlerinde ilginç gelişme yaşandı. ANAP Trabzon Milletvekili Eyüp Aşık’ın partiden istifa ettiği ve yaklaşık 10 kişilik milletvekili grubunun da istifa edeceği haberleri kulislere yansıdı. Aşık, Milliyet’e "Evet, istifa ettim. Önümüzdeki ilk grup toplantısında bunu açıklayacağım. Gerekçemi de o zaman anlatacağım" dedi. 
     4 - 5 Ağustos’ta yapılan ANAP kongresinde genel başkanlığa aday olan, ancak 7 oy alabilen Aşık’ın kırgınlığı kendisini partisiyle yol ayırımına getirdi. Bugün yapılması planlanan ancak Anayasa değişikliği görüşmeleri nedeniyle iptal edilen ANAP Grup Toplantısı’nda istifasını açıklamasını planlayan Aşık’ın düşüncesi gerçekleşmedi. 
     
Rahatsız vekiller      Bu arada parti yönetimine isyan bayrağı açan isimlerin başında eski Başbakan ve ANAP eski Genel Başkanı Yıldırım Akbulut’un geldiği kaydedildi. Ali Er, İlhan Aküzüm, Işın Çelebi, Erkan Kemaloğlu, Burhan Kara, Murat Başesgioğlu, Veysel Atasoy ve Enis Sülün gibi milletvekillerinin de isyan hareketinde yer aldıkları ifade edildi. Akbulut’un "İstifa edecek misiniz " sorusuna "Şimdi değil, sonra düşünebiliriz" yanıtını verdiği bildirildi. 
     



 SİYASET 










</TEXT>
</DOC>
