<DOC>
<DOCNO> 31190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/son/sontur18.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz "IMF'nin istediği değişiklikler Çarşambaya yetiştirilecek" 
</HEADLINE>
<TEXT>

     ANAP Genel Başkanı, Devlet Bakanı ve Başbakan Yardımcısı Mesut Yılmaz, Başbakan Bülent Ecevit'in, Telekom konusunda değişikliğin yapılması için Hazine'ye gerekli talimatı verdiğini belirterek, ''Çarşamba gününe kadar, IMF İcra Kurulu'nun toplantısını sağlayacak şekilde, gerekeni Hazine yapacak'' dedi. 
     ANAP Genişletilmiş Başkanlık Divanı, Mesut Yılmaz'ın başkanlığında, Parti Genel Merkezi'nde toplandı. 
     Yılmaz, parti binasına gelişinde bir gazetecinin, ''IMF ile sorun, Türk Telekom Yönetim Kurulu üye sayısı artırılarak mı aşıldı '' sorusunu şöyle yanıtladı 
     'O işin teknik yönü. Artık o ayrıntıya biz girmiyoruz. Sayın Başbakan, Hazine'ye gerekli değişikliğin yapılması için talimat verdi. Zannediyorum, bu akşam, Yönetim Kurulu'nu, yarın da Genel Kurulu toplayacaklar. Çarşamba gününe kadar, IMF İcra Kurulu'nun toplantısını sağlayacak şekilde, gerekeni Hazine yapacak.'' 
     Yılmaz, ''Kriz aşıldı mı '' sorusuna, ''Umarım aşıldı'' karşılığını verdi. IMF'nin tutumuna ilişkin değerlendirmesinin sorulması üzerine Mesut Yılmaz, bu konuda görüşlerini açıkladıklarını söyledi. Genişletilmiş Başkanlık Divanı'na, divanın doğal üyelerinin yanı sıra, Devlet bakanları Yılmaz Karakoyunlu ve Edip Safder Gaydalı, İçişleri Bakanı Rüştü Kazım Yücelen, Maliye Bakanı Sümer Oral, Çalışma ve Sosyal Güvenlik Bakanı Yaşar Okuyan, Enerji ve Tabii Kaynaklar Bakanı Zeki Çakan ve Turizm Bakanı Erkan Mumcu katılıyor. 







</TEXT>
</DOC>
