<DOC>
<DOCNO> 42255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/15/spor/aspo.html </URL>
<DATE> 2001/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
BEŞİKTAŞ'IN DERDİ KOCAMAN 
</HEADLINE>
<TEXT>

Siyah-Beyazlı takım, İstanbulspor karşısında iki pas yapamadı. Rakibine mahkum oynadı, gol pozisyonu bile bulamadı, protestoya uğradı ve karşılaşmadan şok bir yenilgiyle ayrıldı 
İstanbulspor, Aykut Kocaman ile çıkışını sürdürdü. Beş maçta dördüncü galibiyetini yine tek golle aldı. 41’inci dakikada Bushi’nin füzesiyle güldü 
     BEŞİKTAŞ, Aykut Kocaman’ın İstanbulspor’una boyun eğdi. Maç boyunca rakibi karşısında üstünlük kuramayan Siyah - Beyazlılar, Bushi’nin 41. dakikada attığı nefis gole cevap veremedi. 90 dakika boyunca sahayı mekik gibi ören Boğalar’ın iki, Kartal’ın da bir şutu direklerden geri geldi. 
     TARAFTARLAR son dakikalarda Başkan Serdar Bilgili’yi "büyük başkan el salla" diye protesto etti. İstanbulspor, Fenerbahçe’den sonra bir büyük devi daha yıkmayı başarırken, dördüncü galibiyetini de tek golle aldı. Sarı - Siyahlılar, beşinci hafta sonunda ise yine kalesinde gol görmedi. 
     

</TEXT>
</DOC>
