<DOC>
<DOCNO> 6340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/astro/index.html </URL>
<DATE> 2001/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Pratik öneriler 
</HEADLINE>
<TEXT>

Bu köşede detaylı olarak gökyüzünün durumundan ve astrolojik etkilerinden söz ediyoruz. Örneğin Ay’ın içinde bulunduğu burç hangi renkte enerjilerin günü kuşattığını gösterecektir. İkizler’de hareketli ve neşeli, Yengeç’te daha gelenekçi, hassas, Oğlak’ta da daha sınırlayıcı ve sorumluluklara konsantre olan bir hava vardır. Eğer Ay, Oğlak’ta iken bir parti vermeyi ya da eğlenmeyi düşünüyorsanız heyecanlanmadığınızı görünce şaşırmayın çünkü bu konumda çoğumuz duygularımızı ifade ederken kendimizi rahat hissedemeyebiliriz. Bu arada kuşkusuz Ay’ın gün içinde yaptığı açılar da o günkü atmosferin nasıl dalgalandığını gösterecektir. Yine örneğin Ay’ın Satürn’le yaptığı zorlayıcı açılar altında daha depresif bir mizaç yaşayabiliriz. Bu bakımdan sosyal toplantılar için Ay’ın hava burçlarında olması ya da Aslan’da olması ve toplantı saatlerinde Venüs’le ya da Güneş’le olumlu açıları destekleyici olabilir. Astroloji’nin bu seçim yapılan dalına Seçim Astrolojisi electional astrology adı verilir. Bugün Ay detaycı ve titiz Başak burcunda hareket ediyor. Bu bakımdan verimli olabileceğimiz, günlük işlerimizi düzene koyabileceğimiz bir gündeyiz. Sorumlulukların ve maddi konuların öncelik kazanması beklenebilir. Merkür ve Mars arasındaki kare açı ve özellikle geri giden Merkür potansiyel aksamalara ve yolunda gitmeyen işlere dikkat etmemiz gerektiğini gösteriyor. Üstümüzdeki tartışmacı enerjiyi daha yapıcı biçimde kullanmayı bilmeliyiz. Öğle saatlerinde Ay ve Güneş gergin sayılabilecek bir açı yapıyor. Bu saatlerde kararsızlık tehlikesi var. Bu arada duygusal konularda yeteri kadar açık ve samimi olmakta zorluk çekebiliriz. Günün geç saatlerinde ise Ay ve Mars rahat açısı altında cumartesi gününün getirdiği enerjiyi kullanabilir, arkadaşlarla bir araya gelerek heyecanlı bir atmosfere katılabiliriz. Pazar günü ise Terazi burcuna geçen Ay ve Venüs - Neptün rahat açısı yakın ilişkiler ve bizi rahatlatacak faaliyetler için biçilmiş kaftan. İyi hafta sonları. 

            Faks 287 74 37 
      





BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
