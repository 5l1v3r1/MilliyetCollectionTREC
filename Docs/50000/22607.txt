<DOC>
<DOCNO> 22607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/son/sonspo02.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Herkes merak ediyor, Aziz Yıldırım 31 Mayıs'ta ne açıklayacak 
</HEADLINE>
<TEXT>

     Fenerbahçe Kulübü Başkanı Aziz Yıldırım'ın Bursaspor maçı sonrasında televizyon kameraları önünde, "31 Mayıs'ta açıklama yapacağım" demesi spor kamuoyunun ilgisini çekti. Şimdi herkes Başkan Yıldırım'ın ne açıklayacağını merak ediyor. 
     Fenerbahçe kulübüne yakın kaynaklarlar Yıldırım'ın sağlığının bozulduğu ve ailesine yeterince zaman ayıramadığını öne sürerek yeni bir yönetim modeli önerebileceğini belirtiyor. 
     Bir başka seçenek ise Yıldırım'ın, bugüne dek vaatlerini yerine getirmeyen bazı yöneticilerin isimlerini kamuoyuna açıklaması. 
     Bugüne dek Teknik Direktör Mustafa Denizli'nin işine karışmamayı prensip edinen ve maçlardan sonra bile yorum yapmaktan kaçınan Aziz Yıldırım'ın, ligin bitmesinin ardından genel bir değerlendirme yaparak, Galatasaraylıların "kutsal ittifak" iddialarına sert bir yanıt verebileceği ise en güçlü olasılık olarak öne çıkıyor. 






</TEXT>
</DOC>
