<DOC>
<DOCNO> 23883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/son/soneko12.html </URL>
<DATE> 2001/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD Başkanlar Konseyi toplandı 
</HEADLINE>
<TEXT>

     Türk Sanayicileri ve İşadamları Derneği TÜSİAD Başkanlar Konseyi, İstanbul'da toplandı. 
     TÜSİAD'da Yönetim Kurulu ve Yüksek İstişare Konseyi Başkanı olarak görev yapan isimlerden oluşan Konsey'in Divan Oteli'ndeki toplantısına, Tuncay Özilhan, Muharrem Kayhan, Bülent Eczacıbaşı, Halis Komili, Erkut Yücaoğlu, İnan Kıraç ve Feyyaz Berker katıldı. Güler Sabancı da, toplantıda yer aldı. 
     TÜSİAD Genel Sekreteri ve Yönetim Kurulu Üyesi Haluk Tükel, Başkanlar Konseyi'nin TÜSİAD'ın bir çeşit akil insanlar grubunu oluşturduğunu belirtti. 
     Konsey üyelerinin Mayıs ve Kasım'da olmak üzere yılda 2 kez biraraya geldiğini kaydeden Tükel, toplantılarda TÜSİAD faaliyetleriyle ilgili bilgi sunulduğunu ve katılanların görüşlerinin alındığını söyledi. Haluk Tükel, istişari bir organ olan Konsey'in stratejik yönlendirme mekanizması gibi çalıştığını ve toplantılarının 1999 yılından itibaren sistematik hale getirildiğini anlattı. Tükel, YİK Başkanı Murahhem Kayhan başkanlığında yapılacak bugünkü toplantının özel bir gündem maddesinin bulunmadığını bildirdi. 







</TEXT>
</DOC>
