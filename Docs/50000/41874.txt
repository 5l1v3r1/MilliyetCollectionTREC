<DOC>
<DOCNO> 41874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/siyaset/siy01.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Basının karşısına çıktı 
</HEADLINE>
<TEXT>
Erdoğan Filistin’in sevinci yanlış 
Tayyip Erdoğan, "Saldırıda akla ilk İslam dünyasının gelmesi talihsizlik. Oklahoma’daki olayda da böyle olmuştu. Filistin’deki sevinç gösterilerini de onaylamıyorum" dedi 
     ANKARA Milliyet 

     Adalet ve Kalkınma Partisi Genel Başkanı Recep Tayyip Erdoğan, siyasete ülkenin gerçeklerini kabul ederek girdiklerini ve kanun kurallarına uyacaklarını söyledi. Dün bazı gazetelerin Ankara temsilcileriyle kahvaltılı bir basın toplantısında bir araya gelen Erdoğan, "amacımız başörtü ayırımı yapmadan hanımların siyasetle uğraşma taleplerini karşılamaktı. Zaten onların milletvekili olma talepleri yok, biz de 'başörtülü’ aday göstermeyeceğiz" diye konuştu. 
     Erdoğan sorularımızı şöyle yanıtladı 
     
     ABD’deki saldırı için ne diyorsunuz 
     Erdoğan ABD’nin imajını oluşturan yerlere saldırı düzenleniyor. Akla ilk İslam dünyasının gelmesi ise talihsizlik. Maalesef böyle oluyor. Oklahoma’daki olayda da böyle olmuştu. Ancak sonradan farklı sonuçlar çıkmıştı. Olay, dünyanın bugünkü yapısına karşı çıkanların işi de olabilir. Kimi yerlerdeki örneğin, Filistin’deki sevinç gösterilerini de onaylamıyorum. 
     
Atatürk’e bakış açısı      Atatürk’e bakışınız ve laiklik anlayışınızı nokta itibariyle anlatır mısınız 
     Erdoğan Bu konuda çok spekülatif şeyler çıktı. Ben demokrasi insanların mutluluğu için araçtır dedim. Hemen insanların mutluluğu bölümünü atıp, gizemli bir ifade haline getirdiler. Laik devlet esaslarını benimsiyorum. Laiklik, insanların dini inançlarını yaşamasının güvencesidir. Ancak bizde uygulamada sıkıntılar var. Dini esaslara dayalı bir devlet kurmayacağız. Şeriat devleti kurmayacağız. 
     
     Ama ben laikim demiyorsunuz... 
     Erdoğan Dersem her şey çözülecek mi Biz din değil, insan eksenli bir devlet istiyoruz. Laiklik tanımı net değil. Atatürk’ün bütün doğrularını aynen uygularız. 
     
     Yanlışları da var diye düşünüyorsunuz. 
     Erdoğan Örneğin, devletçilik öyle değil mi Sonra laiklik anlayışını da Atatürk değil, 1937’de İnönü getirdi. 
     
     Gökçek, Ağar, Tantan parti kuracak. Sizi etkiler mi 
     Erdoğan Merkez sağ dolu. Biz doldurduk. Bize etkisinin olacağını sanmıyorum. 
     
     Yönetime talipsiniz, sloganınız ne 
     Erdoğan Demokrasi ve zenginleşme. Şu anda ikisinde de fakiriz. 
     
     Erbakan’dan aldığınız ne 
     Erdoğan Huzurunuzdayım ya... 
     
     Türbanlı milletvekili adayı gösterecek misiniz 
     Erdoğan Biz zenginlik olsun diye onları aldık. Türbanlı milletvekili konusunda Meclis’te sıkıntı var, böyle bir aday düşünmüyoruz. 
     
     Askerlerle diyaloğunuz nasıl 
     Erdoğan Ülkenin tüm gerçeklerini kabullenerek bu adımı attık. Birlikte yaşayacağız. Aynı masanın etrafında sorunları konuşmak lazım. Kendi içimizde düşman üretme dönemini bırakmamız lazım. 
     



 SİYASET 















</TEXT>
</DOC>
