<DOC>
<DOCNO> 43995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/27/yazar/sazak.html </URL>
<DATE> 2001/09/27/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Siyasal kulelere bildiri atağı 
</HEADLINE>
<TEXT>

     TBMM Anayasa paketiyle uğraşırken kulisler, siyasi partilerdeki lider oligarşini hedef alan "bağımsızlar" hareketiyle sarsıldı. Çeşitli partilere mensup milletvekilinin aylardır üzerinde çalıştıkları deklarasyon ansızın patladı. 
     Siyasetteki "değişim" sancısı yeni değil ekonomik kriz derinleştikçe "yönetemeyen demokrasiyi" seçenek üretir hale getirmek üzere aylardır çeşitli platformlarda çözüm aranıyor. Ancak 3 partiye dayalı koalisyonu kilitleyen dengelerin yanı sıra parlamentodaki parçalı muhalefet yapısı yeni formüllerin önünü tıkıyor. Siyasi partiler ve seçim yasaları değişmeden gidilecek "erken seçim"le ilgili tereddütlerin de halkı karamsarlığa ittiği bir gerçek. 
     Milliyet'te dün yer alan A G Araştırma Şirketi'nin bulguları "Gelecek korkusu"nu yansıtıyor. Geçtiğimiz nisanda daha iyi bir Türkiye hayal edenlerin yüzdesi yüzde 41.2 iken bu oran eylül 2001'de yüzde 18.7'ye düşmüş. Altı ayda gözlenen bu olumsuzluk ülke yönetimine duyulan güvensizlikle birlikte, Derviş'e bağlanan umutların tükendiğini de gösteriyor. 
     Dünyadaki savaş rüzgarları 2002'ye ertelenen ekonomik durgunluktan çıkış hedefini altüst etmeye yetti. 
     Türkiye "savaşmadan kaybeden" ülke Cumhuriyet tarihinin en ağır krizine yönetsel beceriksizlikler, "çalma çırpma, hortumlama" zaafları yüzünden sürüklenmedik mi Usame bin Ladin ABD'yi vurmasa, belki hala "Afganistan'dan iyi durumdayız" diye övünüyor olacaktık 
     Halktan kopuk yönetici profili, Pakistan ve Afganistan görüntülerini televizyondan izledikçe en hafif deyimle "mahcubiyet" duyuyor mudur Türkiye, ekonomik ligdeki yeri oralarsa bitmişiz 
     Siyasi partiler aylardır için için kaynıyordu. Seçim bölgelerine giden milletvekilleri vatandaşın durumunu gördüler. Meclis'i karıştıran "deklarasyon" bu tepkinin yansımasıdır. 
     Kongrelerde sonuç alamayan milletvekilleri, lider kulelerine, siyasal oligarşiye "bildiri" atağına geçtiler. Meclis'te gruplardan bağımsız milletvekili inisiyatifi yaratmaya çalışan üye sayısının 80'i bulduğu öne sürülüyor. Hedefleri ise "siyasi irade ve tercih yokluğu" karşısında Siyasi Partiler ve Seçim yasalarında değişikliğe gidebilmek. 
     Gruplaşma ve partileşme gibi niyetler şimdilik önde gözükmüyor. 
     Sema Pişkinsüt, DSP'den istifa etmesine karşın "transfer objesi olmayız" diyerek kapalı kapılar ardında oluşturulan senaryolara kapandı. Işın Çelebi de, hareketin ANAP'tan çok Türkiye'nin genelindeki rahatsızlıklardan güç aldığını ve toplumun vicdanındaki "değişim" arzusuna seslendiğini belirtiyor. 
     İstifalar, kopmalar, ihraçlar... 
     Meclis'te hareketlenme ekimde bekleniyordu. 
     Deklarasyon sızınca gürültü erken koptu. Arayış başladı. 
     
     







Pakistan'da İslam 


Çok tehlikeli... 


Deklarasyon 


Takke düştü kel göründü 


Hayber Silah, uyuşturucu, fuhuş ve açlık 


Sağduyu vitesi 


Yaz bitti 


AB'nin tavrı değişir mi 


Bir resmin kalmış bende 


Karapara 2 


Terör ile yeni savaş mı 


Demokrasiye "inanmıyorum " 


Siyasal kulelere bildiri atağı 


Dolarda patronlar 'uzun', şirketler 'kısa' 


Mesut Yılmaz ekonomi ile daha fazla ilgilenmek zorunda 


Esnaf böyle konuşur’ 


</TEXT>
</DOC>
