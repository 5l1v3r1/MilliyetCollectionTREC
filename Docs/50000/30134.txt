<DOC>
<DOCNO> 30134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/son/sonspo04.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor kampta..Kampa Hakan, Halit, Erhan Albayrak katılmadı 
</HEADLINE>
<TEXT>

     Süper Lig takımlarından Gaziantepspor'un, 15 gün sürecek Kızılcahamam kampı başlarken, teknik direktör Tevfik Lav, iyi bir hazırlık dönemi geçirmek istediklerini belirterek, ''Başarılmayanı başarmak için yola çıktık'' dedi. 
     Kendi tesislerinde 5 günlük tanışma kampı geçiren futbolcular, 2 günlük iznin ardından Kızılcahamam Patalya Oteli'nde buluştular. Teknik Direktör Lav, 15 veya 17 gün sürmesi planlanan kampta, kondisyon ve teknik-taktik ağırlıklı bir çalışma programı uygulayacağını söyledi. 
     Geçmiş yıllarda başarılı sezon geçiren takımın iskeletinin büyük ölçüde korunduğunu, ancak eksik görülen mevkiiler için transfer yapılabileceğini kaydeden Lav, şöyle devam etti 
     ''İki sezondur ligi 3. sırada tamamlayan Gaziantepspor'a, farklı şeyler kazandırmak için görevi kabul ettim. Hırslı, çok koşan ve her ne şartta olursa olsun kazanmayı bilen takım olarak sezona gireceğiz. Şu ana kadar rakiplerimizin de kadroları tam netleşmedi. Bu durum netleşikten sonra, bizim de neler yapabileceğiz ortaya çıkacaktır.'' Bu arada, yönetim kurulu üyesi Ömer Çelik'in başkanlığını yaptığı kafilede, satış listesine konulan ve takım bulmaları istenilen Hakan, Hasan Yiğit, Halit ve Erhan ile sözleşme yapıldığı bildirilen ve halen Brezilya'dan dönmeyen Batista yer almadı. 







</TEXT>
</DOC>
