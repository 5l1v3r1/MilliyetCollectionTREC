<DOC>
<DOCNO> 41975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/son/soneko14.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası 40 milyon dolar sattı 
</HEADLINE>
<TEXT>

     Merkez Bankası, bugün açtığı döviz satış ihalesinde, bugün 40 milyon dolarlık satış yaptı. 
     Merkez Bankası'nın döviz satış ihalesinde, ortalama fiyat 1 milyon 473 bin 50 lira oldu. İhalede, en yüksek fiyat 1 milyon 473 bin 400 lira, en düşük fiyat ise 1 milyon 472 bin 300 lira olarak gerçekleşti. Merkez Bankası'nın Pazartesi günü düzenlediği döviz satış ihalesinde ortalama dolar fiyatı 1 milyon 429 bin 620 lira olmuştu. ABD'de önceki gün düzenlenen terörist saldırının Türkiye piyasasına olumsuz etkide bulunmaması amacıyla Merkez Bankası, Eylül ayı döviz satım ihalesi programı çerçevesinde, dün döviz satış ihalesi yapmamıştı. Merkez Bankası tarafından bu sabah yapılan açıklamada, bugün düzenlenecek ihale ile satılacak döviz tutarının, dün yapılmayan döviz satış ihale tutarının ilavesi ile 40 milyon dolar olacağı belirtilmişti. 







</TEXT>
</DOC>
