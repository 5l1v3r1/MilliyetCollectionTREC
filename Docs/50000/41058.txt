<DOC>
<DOCNO> 41058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/guncel/gun07.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Özürlü okulları arttı 
</HEADLINE>
<TEXT>

İstanbul’da işitsel, görme, bedensel ve zihinsel özürlü çocukların, özür durumuna göre eğitim - öğretim veren yaklaşık 40 okul bulunuyor. En büyük destek, Rehberlik ve Araştırma Merkezi’nden geliyor 
     SEMRA KARDEŞOĞLU İstanbul 

     Yeni bir eğitim öğretim yılına girerken özürlü çocuklarını hangi okula göndereceğini düşünen veliler için seçenekler her geçen gün artıyor. Geçmiş dönemlerde bu tür okul bulmakta güçlük çeken ya da özel okulların ücretlerini ödemekte zorlanan veliler için birçok ilde özel eğitim okulları hizmet veriyor. İstanbul’da özür durumuna göre eğitim veren yaklaşık 40 okul bulunuyor. Velilere en büyük desteği İstanbul Milli Eğitim Müdürlüğü Rehberlik ve Araştırma Merkezi’ndeki uzman kadro sağlıyor. Uzmanlar, velilere yol gösteriyor. 
     Ağır zihinsel engelli, öğrenme güçlüğü çeken ve öğretilebilir çocuklara temel hayat becerilerini kazandırmak için hizmet veren İstanbul Bilim ve Eğitim Merkezi’ndeki çocukların büyük bölümü down sendromlu. Otistik, ağır düzeyde zihinsel engelli öğrencilere saat 09.00 ile 15.00 arasında eğitim veriyor. 
     7 - 16 yaş arası tüm çocukların yararlanabildiği, diğerleri gibi ücretsiz olan okulda, çocuklara oyun oynama ve spor yapma imk nı da sağlanıyor. 
     Kadıköy’deki Hayriye Kemal Kusun Eğitim Uygulama Okulu ve İş Eğitim Merkezi’nde de 6 - 16 yaş arası ağır zihinsel özürlü çocuklar eğitim alıyor. Okula kayıt için çocukların IQ’sunun 25 - 44 arası olması gerekiyor. Okulda, tuvalet eğitiminden sokakta yaşama, giyinmeden trafik ışıklarına kadar birçok bilgi veriliyor. 56 öğrenci kapasiteli okulda bu yıl kayıtlı 43 öğrenci bulunuyor. 
     
     Özeller var 
     Özürlü çocuklara ücretsiz eğitim veren özel merkezler de var. Geçen yıl hizmete açılan ve 73 çocuğun eğitim aldığı Halim İbrahimiye Otistik Çocuklar Merkezi’nde otistik çocuklar paylaşımı, arkadaşlığı öğreniyor. Resim ve müzik atölyelerinin de bulunduğu merkezde çocuklara bireysel terapi de uygulanıyor. 
     Geçen 30 çocuğun yararlandığı Rüzgar Zihinsel Özürlü Çocuklar Rehabilitasyon Merkezi ise özel olmasına rağmen SSK ve Emekli Sandığı’na bağlı ailelere de hizmet veriyor. Merkezden 2 - 20 yaş arası otistik çocuklar faydalanabiliyor. 
     



 GÜNCEL 






















</TEXT>
</DOC>
