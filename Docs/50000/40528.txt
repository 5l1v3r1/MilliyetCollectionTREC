<DOC>
<DOCNO> 40528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/guncel/gun07.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Rekora canavar engeli 
</HEADLINE>
<TEXT>

Paul Karl Mitchell... Guiness Rekorlar Kitabı’na girmek için bisikletiyle dünya turuna çıktı, ama hevesi kursağında kaldı... Turunun İstanbul ayağında otomobil altında kalan İngiliz bisikletçinin durumu ağır... 
     Bisikletiyle dünya turuna çıkan İngiliz Paul Karl Mitchell'ın, binlerce kilometre kat ederek Guiness Rekorlar Kitabı'na girme hayali İstanbul'da son buldu. İngiltere'den yola çıkan 39 yaşındaki Mitchell, turunun Türkiye ayağında trafik canavarının kurbanı oldu. 
     
     Otomobil çarptı... 
     Birkaç gün önce İstanbul'a gelen ve önceki akşam, kaldığı Ataköy Camping'e dönmekte olan Mitchell'ın bisikletine, İlamettin Özyılmaz'ın kullandığı 34 EFL 86 plakalı otomobil çarptı. Yol kenarında gitmesine rağmen otomobil altında kalan İngiliz bisikletçi ağır yaralandı. 
     
     Yoğun bakımda 
     Olay yerine gelen ambulansla İstanbul Tıp Fakültesi'ne kaldırılan Mitchell'in durumunun ağır olduğu belirtilirken, şoför İlamettin Özyılmaz gözaltına alındı. Doktorlar, yoğun bakıma alınan İngiliz bisikletçi Mitchell'ın sorulara yanıt veremediğini ve durumunun ciddi olduğunu söyledi. 
     



 GÜNCEL 



















</TEXT>
</DOC>
