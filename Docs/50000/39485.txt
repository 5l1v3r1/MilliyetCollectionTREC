<DOC>
<DOCNO> 39485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/29/spor/spo01.html </URL>
<DATE> 2001/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Nouma sıkıntısı 
</HEADLINE>
<TEXT>

Fransız futbolcuya takım arayan Daum da umduğunu bulamadı, tüm kulüplerden olumsuz yanıtlar aldı 
     KARTAL YİĞİT 

     BEŞİKTAŞ’TA yönetimin bir türlü satamadığı Nouma için Daum’un da devreye girdiği belirtildi. Siyah - Beyazlı kulübün sürekli başını ağrıtan, sözleşmesi devam etmesine rağmen İstanbul’a gelmeyeceğini açıklayan Fransız futbolcunun satılması için Daum’un da Avrupa’nın çeşitli takımlarını çalıştıran arkadaşlarıyla görüştüğü ortaya çıktı. 
     ALMAN hocanın Fransız oyuncu için yaptığı pazarlıklarda çoğu kez "Nouma iyi bir futbolcu ancak hırçınlığı nedeniyle adı çıkmış. Bu nedenle yönetimlerimiz bu oyuncuya sıcak bakmıyor" yanıtını aldığı öğrenildi. Daum’un da bu konu hakkında başkan Serdar Bilgili’ye görüş bildirerek "Nouma’nın yaptıklarını bütün Avrupa biliyor. Bu oyuncuyu alsalar bile ucuza kapatacaklar" dedi. 
     
İzin bitiyor      SİYAH - Beyazlı takımda milli maç nedeniyle iki gün izin yapma imkanı bulan futbolcular Samsunspor maçı hazırlıklarına bu akşam yeniden başlayacaklar. Teknik Direktör Daum’un sakatlığı nedeniyle iki maçta oynayamayan Ahmet Dursun’un, Samsunspor maçına yetiştirilmesi için doktorları seferber ettiği öğrenildi. Yeni file bekçisi Koraç’ın da bugün takımla birlikte ilk antrenmana çıkacağı belirtildi. 
     



 SPOR 

































</TEXT>
</DOC>
