<DOC>
<DOCNO> 10211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/06/yazar/tamer.html </URL>
<DATE> 2001/03/06/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Son kurbanımız 
</HEADLINE>
<TEXT>

     Önceki sabah Yeniköy'de yürüyüş yaparken bir grup gazeteci ve kameramanın bekleştiğini görünce derhal teşhisi koyduk Beklenen son günlerin TV yıldızı, ekonomiden sorumlu yeni Devlet Bakanımız Kemal Derviş'ten başkası olamazdı. Zaten Prof. Asaf Savaş Akat'ın orada oturduğunu ve Derviş'le yakın arkadaş olduklarını da biliyorduk. Yine de yanlarına yaklaşıp kimi bekliyorsunuz diye sorduk. Gencecik bir meslekdaşım muzip bir yüz ifadesiyle "tabii ki son kurbanımızı" demez mi 
     Bu Kurban Bayramı'nda nadir yetiştirdiğimiz uluslararası saygın bürokratlarımızdan birini kurban etmek üzere elimizden geleni yapıyoruz. 
     Tesellim, günümüz dünyasında ve günümüz medyasında posasını çıkartıp pes ettirinceye kadarki ilginin sadece Türkiye'ye özgü olmadığı. 
     Prenses Diana'nın ölümünün ardından İngiliz basını ve televizyonu aylarca neredeyse sadece bu konuya endekslenmiş, en burnundan kıl aldırmayan ve sağlığında Prenses'i küçümsemiş köşe yazarları, hatta düşünürler bile konunun derin analizlerine girmişlerdi. Mezarının önündeki ziyaretçi kuyruğu aylarca eksilmedi. Ölümünün ilk yıldönümünde Prenses Di'ye ilgi epey tavsamıştı. İkinci yıl dönümünde ise mezarına ziyaretçi bile bulunamadı neredeyse... 
     
Derviş'in çamaşırının rengi      Çiceği burnunda bakanımız Kemal Derviş, daha TBMM'de yemin edip koltuğuna resmen oturamadan, nesi var nesi yoksa ortaya döküldü. 
     Hangi televizyonu karşımda Derviş . En gözde mankenlerimizi bile sollamış durumda. Hatta Türkan Şoray'ın tahtını bile sarsıyor. 
     Derviş'le ilgili haberleri dikkatle okudum. Alman olan annesinin von Papen'in sekreteri olduğunu da biliyorum artık, Türk olan ilk eşinin gece davetlerine ne tür kıyafetlerle gittiğini de, şimdiki eşinin Amerikalı olduğunu da... 
     Benim merakım Derviş'in çamaşırının rengi kardeşim Neden yazılmadı bugüne kadar Ben en kısa zamanda Derviş'in iç çamaşırının rengini, ayrıca slip mi boxer mi kullandığını öğrenmek istiyorum. Tamam mı 
     Kemal Derviş'in sağlık durumu ve iç organları hakkında da henüz tek kelime yazan olmadı, farkında mısınız Bu konudaki merakımı kendim giderdim Derhal telefona sarılarak Amerika'yı aradım. Doktorları tüm bilgileri internet üzerinden gönderdiler. MR'lara, röntgenlere, tahlillere falan baktım. Karaciğeri epey küçük, midesi ters tarafta, kaburga kemiklerinden biri eksik, bir diğeri kırık... Ama merak etmeyin sinirleri sağlam. Passiflora'ya bile ihtiyacı yok... 
     
İngilizler verimlilik kurbanı      Büyükbaş hayvanlardaki şap hastalığı bizde fazla problem edilmezken, İngiltere'de neden yer yerinden oynuyor biliyor musunuz Çünkü orada verimlilik çok yüksek. 
     Bizdeki gibi 3 - 5 hayvanla bile besiciliğin yapıldığı dağınık hayvancılığın aksine İngilizler verimliliğe endeksli. Hatta ihtiras haline gelen verimliliklerinin kurbanı olduklarını bile söyleyebiliriz. 
     Ağıllarda yüzlerce - binlerce hayvan birarada. Otlanırken salya ile bir hayvandan diğerine çok kolaylıkla bulaşabilen şap gibi bir hastalık gelince de eğer nakil yasağı getirilmezse binlerce - onbinlerce hayvan birden telef olabiliyor. Zaten Delidana'da maliyeti düşürmek süretiyle verimliliği artırmak isteyenlerin marifeti değilmi 
     
     





Kişi ve sistem 


Oya Ünlü'nün yaklaşımı 


Sahte imza 


Cimbom'dan Türkiye'ye bayram hediyesi 


Dam Dersleri 


Kurban eziyeti 1 


Ekonomide 12 Mart beklentisi 


İstanbul prizması 


Son kurbanımız 


TL’ye geçemezsiniz 


Borda "kuru gürültü" 


</TEXT>
</DOC>
