<DOC>
<DOCNO> 38836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/24/son/sontur22.html </URL>
<DATE> 2001/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Selim Edes İstanbul'da gözlem altına alındı... 
</HEADLINE>
<TEXT>

     Türkiye'ye döndükten sonra gıyabi tutuklulukları kaldırılan işadamı Selim Edes, pasaport başvurusu yaparken, 2 ayrı gıyabi tutuklama kararı nedeniyle gözlem altına alındı. 
     Türkiye'ye dönmesinin ardından, 4616 sayılı Şartla Salıverilmeye, Ceza ve Davaların Ertelenmesine Dair Kanun kapsamında, hakkında ''hileli iflas'' davası ve Engin Civan'ın yaralanması olayına ilişkin aldığı hapis cezasını 47 gün eksik yattığı gerekçesiyle bulunan gıyabi tutuklulukları ortadan kalkan Edes, bugün pasaport başvurusu yaptı. 
     Fatih İlçe Emniyet Müdürlüğü'nün kayıtlarında, Fatih Adliyesi'ndeki iki ayrı dava nedeniyle halen 2 ayrı arama kaydı görülen Selim Edes, bu nedenle gözlem altına alındı. 
     Edes'in, hakkındaki gıyabi tutuklama kararlarının kaldırıldığına ilişkin evrakların emniyete ulaştırılmasının ardından serbest bırakılacağı bildirildi. 
     
     







</TEXT>
</DOC>
