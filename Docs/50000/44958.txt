<DOC>
<DOCNO> 44958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/ekonomi/eko06a.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Compex’e büyük ilgi 
</HEADLINE>
<TEXT>

26’ncı Uluslararası Compex Bilgisayar Fuarı’nda e-ticaretten e-eğitime kadar birçok yeni uygulama tanıtılıyor 
     Lütfi Kırdar Rumeli Fuar Merkezi’nde dün açılan ve 7 Ekim’e kadar sürecek olan 26’ncı Uluslararası Bilgisayar Fuarı’na Compex katılan teknoloji firmaları fuarda yeni ürün ve sistemlerini tanıtıyor. 
     Fuarda yeni ve teknolojik gelişmelerin sunduğu iş potansiyelleri, e - ticaret modelleri ve dijital çağın olanaklarının tartışılacağı panel ile seminerler yer alacak. "İnternette radikal yaklaşımlar" başlığıyla verilecek seminerler, internetten real time’ yayınlanacak. 
     
     Biletler ve servis ücretsiz 
     Geçen yıl yaklaşık 160 bin kişinin ziyaret ettiği fuarı, bu yıl daha fazla kişinin ziyaret edeceği tahmin ediliyor. Fuar süresince hergün 30 bin adet günlük fuar gazetesi ücretsiz olarak dağıtılacak. 
     Ayrıca Taksim Meydanı ve çevresindeki otoparklardan kalkacak ücretsiz servisler ziyaretçileri fuar alanına taşıyacak. Fuarın www.compex.com.tr adresindeki resmi sitesinden, fuar bilgilerine ulaşmanın yanı sıra ücretsiz online davetiye almak da mümkün. 
     
     İndirim standları da var 
     Fuar bu yıl dijital yaşam’ konusuna odaklanmış durumda. Fuara katılan firmalar birbirinden ilginç ve gelişmiş teknolojilerle tasarlanmış ürün ve sistemlerini tanıtıyorlar. Sergilenen ürünler arasında bluetooth’lu mavi diş ürünler dikkat çekiyor. Ayrıca küçük ve orta boy işletmeler fuarda en yeni e - ticaret ve internet çözümleriyle tanışıyor. 
     Geniş bir sponsor desteğine sahip olan Compex’in basın sponsorları arasında Milliyet gazetesi de bulunuyor. 
     Fuarda sergilenen teknolojilerin piyasadan daha ucuza satın alınabileceği standlar da bulunuyor. Ziyaretçiler ayrıca ürünleri karşılaştırma, deneme fırsatı buluyor. 
     



 EKONOMİ 























</TEXT>
</DOC>
