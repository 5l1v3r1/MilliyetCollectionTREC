<DOC>
<DOCNO> 22907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/spor/ykol.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Dananın kuyruğu 
</HEADLINE>
<TEXT>

     DOĞAN KOLOĞLU 

     Milliyet Gazetesi, Galatasaray’ı "Yılın Takımı" ilan ederken, 1954’ten beri sporda sürdürdüğü "öncülük" ilkesine bir de "yorum" ekledi. Galatasaray’ın üstünlüğü sadece Avrupa şampiyonluğunu almak değildir. Aynı zamanda son dört yıldır Terim’le geliştirdiği, "hücum futbolu" ilkesinin artık ülke çapında, "ses vermesi"dir. Bugün Fenerbahçe lig lideri ise, bunun ardında Galatasaray’dan altı gol fazla atmasının da bir payı yok mu Galatasaray, birkaç yıldır ilk kez takım olarak gol krallığını kaybettiği için de ikincidir. Galatasaray, liderliği kaybederken, Fatih’in savunduğu tezin de üstünlüğü belgelendi. Uzun süredir, "az gol yiyerek şampiyon olma" felsefesi ülkede geçerliydi. Artık Türkiye, onu da aşmaya başladı. 
     Ayrıca Galatasaray, büyük takım imajını iyi belgeledi. UEFA ve Süper Kupa’yı alarak, bir ilke daha imza attı. FIFA klasmanında ilk kez bir Türk takımı puanlamada en üste çıktı. Onur takımı oldu. 2000 - 2001 yılında asrın takımı ilan edilen Real Madrid’le dört maç yaptılar. Bunların en önemlisi olan Süper Kupa finalinde altın golle rakiplerinin asrın takımı unvanına bir sürpriz mağlubiyet eklettiler. Bütün gelişmekte olan ülkeler ile İslam dünyasının sevgilisi oldular. İki Şampiyonlar Ligi maçının birinde ilk yarı 2 - 0 mağlupken, aynı Real Madrid’e ikinci devre üç gol atarak, "Avrupa’da ilk golü atan takımın yenilmezlik oranı yüzde 79" olduğu düşünülürse, 3 - 2 galibiyete ulaşıp, inanılmaz bir sürpriz yaparak, tüm futbol dünyasını şaşırtmadılar mı Peki böyle bir takım bu yıl nasıl şampiyon olmaz "Siz yöneticiler içerden, biz basın dışardan" el ele vererek, yaşanan mutlulukları adeta soruna çevirmedik mi Olayı böyle özetleyelim. 
     Bu son maçta Galatasaray kazansa bile, mühim olan önce Fenerbahçe ne yapar sorusudur. Acaba dış sahada sık sık oluşan paniklemeyi yaşar mı Ama bence mühim olan artık şampiyonu tayin etmek hamlesinin bu yıl Fenerbahçe’nin elinde olmasıdır. Fenerbahçe’nin bu yılki en büyük başarısı Galatasaray’ın saltanat koltuğunu kullanma şansıdır. 
     



 SPOR 

























</TEXT>
</DOC>
