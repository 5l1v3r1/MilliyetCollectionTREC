<DOC>
<DOCNO> 37878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/19/yasam/ayas.html </URL>
<DATE> 2001/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yerli Robinsonlar 
</HEADLINE>
<TEXT>

Issız bir adada, teknolojinin nimetlerinden, un, su ve midye dışında yiyecekten uzak, bir başlarına 5 gün geçirdiler. Cem Özer ile Senem Hakkı bunları 'Robinson' adlı programı için yaptılar 
     SERKAN DUYGU 

     Prodüktörlüğünü Ali Sunal ile Müjdat Gezen'in yaptığı 'Robinson' adlı yarışma programında ünlü şovmen Cem Özer ve eşinden yeni boşanan manken Senem Hakkı 5 gün boyunca aynı adada kaldı. Amerikan televizyonlarında yayınlanan 'Survivor'ı andıran yarışma programında Özer ile Hakkı, 6 kamera, bir jimy cip ve helikopterlere yerleştirilen kameralar tarafından sürekli takip edildi. 
     
     Az kalsın ölüyorduk’ 
     Oldukça ıssız olan Sivri Ada'da gerçekleştirilen çekimlerde çok zorlandıklarını söyleyen Senem Hakkı, "Az kalsın açlıktan ölüyorduk" dedi. 5 gün boyunca sadece un, su ve deniz kıyısından topladıkları midyelerle karınlarını doyurduklarını söyleyen Hakkı, yaşadıklarını şöyle anlattı "Cem, deniz suyundan tuz elde etti, daha sonra ekmek yaptık. Bazen bize sorulan soruları doğru cevaplandırdığımızda domates, bir dilim peynir gibi yiyecek yardımları aldık." 
     
     Cinselliği unuttular..’ 
     Adada kaldıkları 5 gün boyunca aralarında hiçbir cinsellik yaşanmadığını vurgulayan Senem Hakkı, "Önceleri Cem'i herkese asılan birisi zannediyordum ama hiç de öyle olmadı. Orada tek derdimiz geçinmekti. Zaten sürekli olarak kameralar tarafından gözetlendiğimiz için öyle bir şeyin olması mümkün değildi" açıklamasını yaptı. Senem Hakkı bunları söylerken, yarışmanın prodüktörü ve aynı zamanda sunucusu Müjdat Gezen ise iki ünlü isim arasında platonik bir yakınlaşmanın olduğunu söyledi. 
     
     Çok yakınlaştılar’ 
     Yarışmanın Yapım Kordinatörü Levent Erkuran ise "Gece 24.00'ten sonra kameraları kapatıyorduk. Yarışmadan önce birbirlerini pek sevmiyorlarmış ama daha yarışma sırasında birbirlerinden etkilendiklerini söyleyebilirim" dedi. Yarışmanın bundan sonraki bölümlerinde Mustafa Sandal ve Tuğba Özay, ıssız adaya düşecek. Ayrıca Ayşe Hatun Önal ve Gizem Özdilli'nin de aralarında bulunduğu birçok ünlü isim, bu adada 5 gün geçirecek. 
     



 YAŞAM 






















</TEXT>
</DOC>
