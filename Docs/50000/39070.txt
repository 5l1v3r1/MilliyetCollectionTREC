<DOC>
<DOCNO> 39070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/yazar/yilmaz.html </URL>
<DATE> 2001/08/26/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Dört Buçuktan beş GEÇTİ 
</HEADLINE>
<TEXT>

     İçimde tek kelimelik bir cümle yankılanıyordu ... Gazetemizde Beyazıt Öztürk'ün namı diğer Beyaz'ın sevgilisi Çağla Şikel'in de aralarında bulunduğu dört mankenin özel olarak tutulan bir dairede, dört iş adamına defile sunduğunu okumuştum. 
     Beyaz'a sordum, "Hiç" dedi. Neyse söylenecek tek sözü daha önce etmişti. Beyaz bu olay sonrasında gazetelere, "Bana da bir özel grup 'stand up' gösteri teklifi yapsa kabul ederim. Çağla mesleğini yaptı" diye demeç verdi. Yabancı turistlerin nasıl güldüğünü merak ettiğim Bodrum Magic Life Club'daki gösterisinden önce sohbet olanağı bulduğum Beyaz'ın, Akmerkez'deki bir dairede düzenlenen bu defileye bakışını öğrenmek istedim. Beyaz, geçtiğimiz yıl sanatçılar içerisinde 1 milyon dolar vergi ödeyerek birinci olmuştu. Alın terinin ne demek olduğunu bilenlerden birisi. Gerçekten normal mi görüyordu adamların özel defile merakını 
     
'Laila'ya üç kez gittim'      "Normal olmayan her olaya bu kadar tepki gösteriyor musunuz " diyerek girdi konuya. "Bana da özel bir gösteri teklifi gelse, 15 milyar da para verseler niye yapmayayım. Düğünlerde üzerinde Atatürk resmi bulunan paralara basarak göbek atıyorlar. Buna tepki gösterilmeli..." 
     Beyaz’ın saymasına gerek yok. Daha nelere tepkisiz kalıyoruz. Depremde evleri başına göçmüş insanların üzerinden para hortumlayanlara, ortalıkta "işadamıyım" diye dolaşıp devletten geçinenlere... 
     Beyaz'a, "Televole dünyasına aktör olmak zorunda mısın " diyerek reyting kanalına geçiyorum. "Kaçamıyorsun" diyor. 
     "Laila'ya hayatımda üç kez gittim. Birinde, Çağla ile fotoğrafımız çıktı, çok üzüldüm. Masaların üzerinde göbek atılan yerlere gitmem. Gencim, popülerim, param var... Sokağa çıktığımız anda Televole dünyasına yakalanıyoruz." Beyaz aslında bu tür eleştirileri çok aldığından biraz dolu. 
     
'Açlık özgürlüktür'      Sohbetimiz giderek hüzüne bulanıyor "Eskişehir'den geldim dostum kalmadı. Hayatta en yakın üç arkadaşım var, tanınmayan insanlar. Bundan beş yıl önce para kazanmaya başladığımda ilk olarak kendime Spring marka otomobil aldım. Şimdi sekiz kişilik kocaman jeep'im var. Volkswagen'e bakıyorum dört arkadaş doluşmuşlar bizden daha çok eğleniyorlar." Beyaz hislendi, tutamıyorum "Ankara balık halinde martılar vardır. Bunlar Samsun'dan balık yüklü kamyonları takip ederek Ankara'ya gelmişlerdir. Karınları iyi doyuyordur, ama, denizin üzerindeki özgürlükleri bitmiştir. Açlık özgürlüktür. Servet edindikçe sorumluluklar başlıyor." 
     Bu arada tiyatrocu Ali Poyrazoğlu'nun "Stand up'çı olarak çıkıyorlar geyik yapıyorlar, cinnetlerini anlatıyorlar" eleştirisine lafı getiriyorum. Soru ile yanıt veriyor. "Bir milyon dolar eden gücü var mı Ben iki balona sünnet oldum. Türkiye'de çocukların yüzde 80'i toplu sünnet düğünlerinde kesiliyor anlatmayalım mı Gösterilerime bugüne kadar hiç siyasetçi ya da ünlü bir yazar gelmedi. Örneğin Çetin Altan gelip eleştirseydi. Veya üstadımız Poyrazoğlu 'Şunu şöyle yap' deseydi." 
     
TEGV'e bağış      Bodrum'da gezerken bir hayranı Beyaz'ın yanına yaklaşıyor. "Türkiye'de iki 'beyaz' var. Biri ödediğin vergiden dolayı sen, diğeri Şifo Mehmet" demiş. 
     Gelirin Türk Eğitim Gönüllüleri Vakfı TEGV 'na bağışlanmak üzere 10 gösterilik bir program hazırlıyorlar. Halk müziği sanatçısı Yavuz Bingöl ile anlaşmışlar. Sertab, Candan Erçetin veya Zuhal Olcay'dan da yanıt bekliyorlar. 
     
Kitap yazıyor      Beyaz, bugünlerde kitap da yazıyor Dört buçuktan beş GEÇTİ Deneme türünde olacak bu kitap için Beyaz, "Sınıfımızı dört buçuktan beş, kurul kararı, kanaat notu gibi desteklerle geçen bir toplumuz. 
     Gözlemlerimi yazıp bir kenarda tutuyordum. Kasımda bunları kitap haline getiriyorum" diyor. 
     
     







Çay artık Rizeliye tat vermiyor 


Son mesaj 


Sümüklü et 


Kargalar güler mi, ağlar mı 


Ekonomiye kar yağmış 


Yeter ki kar olsun suni de olsa olur 


Tezeğin tonu kaç dolar eder 


30 yaş kuşağının feryadı 


Saddam'ın deprem yardımı, valilik lojmanı oluyordu 


Rize'nin hırçın denizi Kadınlar 


"Nasıl da, oturttu amma ." 


Türkiye’de "mucize", olur mu, olmaz mı 


Ayşe Hanım Teyzem mark’ı verecek Euro’ alacak 


Dört Buçuktan beş GEÇTİ 


</TEXT>
</DOC>
