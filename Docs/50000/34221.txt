<DOC>
<DOCNO> 34221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/28/magazin/amag.html </URL>
<DATE> 2001/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocamın parasını Lale Manço yiyemez’ 
</HEADLINE>
<TEXT>

Sibel Can, eşi Sülhi Aksüt’ün eski ortağı Lale Manço’ya verdi veriştirdi... "Bildiklerimi söylersem ülkeyi terk etmek zorunda kalır" diyen sanatçı son olarak şunu söyledi "Sülhi’nin alacaklarını Lale Manço’ya bırakmam" 
     BİRSEN ALTUNTAŞ 

     Ünlü şarkıcı Sibel Can’dan, eşi Sulhi Aksüt’ün eski ortağı Lale Manço hakkında zehir zemberek açıklamalar... Lale Manço’yla ilgili bildiklerini Barış Manço’ya saygısından açıklamadığını iddia eden Can şöyle konuştu "Sulhi’nin yokluğundan faydanalanarak bir sürü yalan yanlış şeyler ortaya attı. Bu olay zaten yargıya gidiyor. Sulhi, Avukat Burhan Apaydın’a vekalet verdi. Kimin kime borcu olduğu ortaya çıkacak. Eşim orada çaresiz, eli kolu bağlı, benim de burada canım çok sıkkın. Bir de Lale Manço, hakkında konuştuğum için bana kızıyormuş. Ama sonuna kadar konuşmaya devam edeceğim." 
     
     O kadın taşlanacak’ 
     Sibel Can, konuştukça iddialarını arttırdı ve şunları söyledi "Eğer bazı gerçekleri söylersem Lale Manço, bu ülkeyi terk etmek zorunda kalır. Ben de, eşim de Barış Manço’yu yürekten seven insanlarız. Onun hatırı için susuyorum. Barış Abi’yi uğurlarken cenazesine çiçek atan insanlar, konuşursam Lale Manço’ya taş atarlar. Sulhi’nin bir evladı var, Lale Manço’dan da alacakları var, o parayı Lale Manço’ya bırakmam." 
     
     Ben dergi çıkarmam’ 
     1 Numara Yayıncılık’ın, dergi çıkarması için Gülben Ergen’den önce kendisine teklif getirdiğini açıklayan Sibel Can, "Ben şarkıcıyım, işim olmayan şeyleri yapmaya kalkışmak haddim olamaz" diye konuştu. Ergen’in, Hülya Avşar’la kıyaslanmasına da kızdığını söyleyen sanatçı şunları söyledi "İkisi de başarılı ama Hülya’yı ayırmak lazım. Sanat yaşamı 15 yılı geçti, yeri çok farklı." 
     



 MAGAZİN 












</TEXT>
</DOC>
