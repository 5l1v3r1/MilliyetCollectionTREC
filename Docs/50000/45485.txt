<DOC>
<DOCNO> 45485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/07/ekonomi/eko08.html </URL>
<DATE> 2001/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kesmek ya da kesmemek 
</HEADLINE>
<TEXT>

Portföy YAŞAR ERDİNÇ 
     Bakan Derviş Amerika'dan cebinde yeni bir önlem paketi ile geldi. Bu paket altı ay önce Cavallo'ya verilen paketin tıpatıp aynısı. Bu nedenle, 'Peki bundan sonra ne olacak' sorusuna yanıt çok kolay. Çünkü Arjantin'i altı ay geriden takip ediyoruz 
     
     Cavallo Mart 2001'de Arjantin'in ekonomik sorunlarını çözmek üzere Murphy'nin yerine maliye bakanı olarak atandı. 
     Derviş 21 Şubat 2001'de yaşanan kriz sonrası, Türkiye'nin ekonomik sorunlarını çözmek üzere ekonomiden sorumlu devlet bakanı olarak atandı. 
     Cavallo Göreve geldiği andan itibaren gece gündüz çalıştı ve derin durgunlukta olan ekonomide hem büyümeyi sağlamak, hem de borçların düzenli ödenebilmesini için IMF destekli programı başlattı. Devlet harcamalarında ciddi kesintiler yanı sıra maaş ve emekli aylıklarında dolar bazında yüzde 13 kesinti yapıldı. 2001 yılı için denk bütçe uygulamasına geçti. Bu arada IMF'den temuzda 8 milyar dolar daha yardım aldı. 1 Arjantin Peso'su 1 ABD Doları'na eşit ve bu kur korunuyor. 
     Derviş Göreve geldiği andan itibaren gece gündüz çalıştı, hızlı bir durgunluğa ve işsizliğe giren ekonomide büyümeyi sağlamak ve borçların düzenli ödenmesini sağlamak üzere IMF destekli programı başlattı. 15 milyar doların üzerinde IMF yardımı sağladı. Yapısal reformların yapılması için çaba harcadı ve kısmen başarılı oldu. "Faizler yüzde 60'a düşmeli ki program aksamadan yürüsün" dedi. Faizler düşmedi. TL, ABD dolarına karşı serbestçe dalgalanıyor aslında serbestçe artıyor . 
     Cavallo Devlet harcamalarındaki yüksek oranlarda kesinti, büyüme hızını şiddetle düşürürken, eylül ayı vergi gelirleri, dolar bazında geçen yılın aynı dönemine göre yüzde 14 düştü bütçe hedeflerinin tutmayacağı anlaşılınca yatırımcı güveni sarsıldı. Arjantin borsası hızla düşerken, bono faizleri yukarı fırladı. Bir günde Arjantin Merkez Bankası 1.1 milyar dolar satmak zorunda kaldı. 132 milyar dolar olan borç ödemesinin yapılamayacağı düşünülüyor, konsolidasyon bekleniyor ve Cavallo "Çok şiddetli depresyondayız, işler çok kötüye gitti" diyor. Şu an piyasalar Peso'nun devalüe edilmesini bekliyor. 
     Derviş Amerika'dan cebinde yeni bir önlem paketi ile geldi. Bu paket altı ay önce Cavallo'ya verilen paketin tıpatıp aynısı, hatta fazlası da var. 3 milyar dolarlık IMF kredisi ertelendi. Her ne kadar yeni bir finansman paketi kesinleşinceye kadar bu erteleme yapıldı dense de Arjantin'deki gibi devlet harcamaları şiddetle kısılmadan, hatta bırakın maaş artışını maaşlarda kesintiye gidilmeden, 2002 yılı için denk bütçe yasalaşmadan bu parayı alamayacağız. Bu sayede ek paket 3 milyar dolardan 3.001 milyar dolara artırılabilir ve gelecek yılki 5 milyarlık IMF ödemesi ertelenebilir. Peki sonra ne olur 
     
Neler olacak      Bu soruya cevap çok kolay. Nasıl olsa Arjantin'i 6 ay geriden izliyoruz. Bu önlemler alındıktan sonra, bütün piyasalar vergi gelirlerini izlemeye başlar, "faiz dışı fazla hedefi tutacak mı " diye sorar. NisanMayıs 2002'ye geldiğimizde vergi gelirlerinin şiddetle düştüğünü görürüz. Faiz dışı fazla hedefinin tutmayacağı görülür. Panik başlar. 
     Borsalar düşerken, faizler ve kur artar ve en sonunda şu an siyasilerin duymaya tahammül edemedikleri tedbirleri ekonomik dinamikler silah zoruyla uygulatır. Aslında Derviş'in cebindeki önlemler paketini siyasilerimiz görünce bir şok geçirecekler. 
     Gelin şu işi şimdiden halledin ve sorunlarımızın kaynağı olan kolu kesin. O zaman siyasilerin hayatı mı biter Eeee vatandaşın hayatı zaten bitti. 
     



 EKONOMİ 

















</TEXT>
</DOC>
