<DOC>
<DOCNO> 28026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/yazar/theper.html </URL>
<DATE> 2001/06/21/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Bankamatik hırsızına beş yıl hapis 
</HEADLINE>
<TEXT>

     İşte bu iki görüşten bugün hangisinin ağırlık kazandığı konusuna gelince, bizim Yargıtay Hukuk Genel Kurulu'nun görüşü ikinci yöndedir. Yani bu suçu işleyenlere, Türk Ceza Kanunu'na 1991 yılında giren "bilişim alanında suçlar" babında değerlendirilmelidir. 
     Peki olay bu grupta değerlendirilirse ne olur, hırsızlık olarak değerlendirilirse ne olur 
     Çok önemli şeyler olur. Bakın şöyle. 
     Şayet kullanılan kart ve şifre, "anahtar ve sair aletler" grubunda değerlendirilirse sanığa verilecek ceza Türk Ceza Kanunu'nun 493. maddasi kapsamına gireceğinden bu suçu işleyenlere verilecek ceza üç seneden sekiz seneye kadar hapistir. Ancak tatbikatta kartın ve şifrenin ele geçirilmesi bazı tertip ve düzenler kullanıldığı için organizasyona ikiden fazla kişi katılmaktadır. Bu halde de verilecek ceza yukarı haddidir ki sekiz sene hapis cezasını gerektirir. 
     Peki bu madde kapsamından çıkar da "bilişim alanındaki suçlar" kapsamına girerse. O halde uygulanacak madde Türk Ceza Kanunu'nun 525 b maddesidir ki buna göre verilecek ceza bir yıldan beş yıla kadar hapistir. 
     Görüldüğü gibi ikinci görüşün kabulü halinde ceza büyük çapta azalmaktadır ve Yargıtayımız bu tür suçları ikinci grupta yani "bilişim alanında suçlar" kapsamında görmektedir. Yani bugün için bizde ceza tayini sırasında tartışma bitmiş, bu suçu işleyenlere yine az ceza verilmesi kabul görmüştür. 
     Son olarak söylemek isterim ki, suçun hangi kapsama girdiği tabii ki doktrinde tartışılır, Yargıtay da olayı değerlendirir ve ille de ağır ceza vereceğim diye bir zorlama yapmadan yasanın öngördüğü cezayı verir iyi de yasa koyucu anahtarla kapı veya kasa açana, iki kişiden fazla ise, sekiz sene hapis cezasını öngörürken benzer tertip ve düzen içinde olan üstelik teknolojiyi kötü yönde kullanana bunun üçte birini nasıl layık görür işte bunu anlamak zordur. 
     
     







Fazilet davası 


Unvan maçı 


Ecevit'ten üç öneri 


Altı kaval 


Faziletli papatya falıyla istikrar 


Bizi kaz gibi yoluyorlar 


FP'ye borsa ipoteği 


Oğlan bizim, kız bizim 


Makedon Türkleri diken üstünde 


Derviş'in yolsuzlukla sınavı 


Tahtakuşlar müzesi... 


Fazilet davası ve seçim 


"Hayatta ortada durmak yok, ya ileri ya geri" 


Bankamatik hırsızına beş yıl hapis 


Avantaj Kart’ı ile "ödemede taksit" 


Erbakan bu serveti saklayamaz 


</TEXT>
</DOC>
