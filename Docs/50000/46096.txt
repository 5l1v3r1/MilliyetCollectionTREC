<DOC>
<DOCNO> 46096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/yazar/akyol.html </URL>
<DATE> 2001/10/10/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Irak, 2 - 3 ay sonra 
</HEADLINE>
<TEXT>

     ANKARA'DA görüştüğüm yetkililerden aldığım bilgilere göre, Amerika Türkiye'den kara harekatı için "özel kuvvetler" istememiş. 
     - Amerika'nın tek talebi, hava sahamızı ve havaalanlarımızı kullanmaktı. Bunu da sağladık zaten. 
     Peki, Amerika'nın Türkiye'den Afganistan'da gerilla savaşı yapmak üzere 'özel kuvvet' birlikleri istediği şeklindeki haberler nereden çıkıyor 
     - Amerika, gizli bir 'ihtiyaç listesi' gönderdi bize ve diğer NATO üyelerine... Ama bir talep listesi değil. İleride ihtiyaç duyulabileceklerin listesi. Bu listede özel kuvvetler de yer alıyor. 
     Amerika'nın gönderdiği bu uzun gizli "ihtiyaç listesi" Genelkurmay'da değerlendiriliyor. İçeriğinden sadece Başbakan ve başbakan yardımcılarının bilgisi var. 
     Liste bir talep anlamına gelmiyor. "İleride ihtiyaç olabilir, hangilerini sağlayabilirsiniz " türünden bir liste... 
     Tabii Türk uzmanlar, listedeki isteklerden Amerika'nın izleyeceği stratejinin ipuçlarını çıkarıyorlar. 
     
     BAŞBAKAN ve liderlere verilen brifinglerde belirtildiğine göre, bu liste "uzun süreli bir kara harekatında" duyulabilecek ihtiyaçları yansıtıyor Afganistan'da terör yuvalarına karşı girişilecek özel harbin ve yeni bir düzen kurmanın gerektireceği malzeme ve elemanlar var listede. 
     Mesela, uzun süreli harekat için yakıt ikmalini sağlayacak "tanker uçakları" var, "sahra silahları" var, "sahra hastaneleri" var, sağlık malzemesi var, aşevleri ve insani yardım için gerekebilecek diğer malzeme ve organizasyon araçları var. 
     Bu listeye bakarak, Ankara'da şu sonuç çıkarılıyor 
     - Eğer Amerika Irak'ı vuracaksa, bu ancak iki üç ay sonra olur. 
     ABD bu süre içinde Afganistan'da kesin sonucu alamasa bile, "kontrolü sağlamış" olmayı planlıyormuş. 
     Kara harekatında tabii Taliban'a karşı olan kabilelere, etnik ve dini gruplara büyük önem veriliyor. Ankara'da ikinci bir liste daha var bu Amerikalıların değil, Özbek General Raşit Dostum'un gönderdiği bir liste 
     - Taliban yanlısı falanca kabile ve güçler para yardımı ile bu tarafa kazanılabilir 
     Ankara diplomasi ve ekonomi ile "bu tarafa kazanılabilecek" unsurlar hakkında sağlam bilgilere sahip... 
     
     IRAK harekatına gelince... Bunun Miloseviç'e karşı yapılan harekata benzeyeceği düşünülüyor Özellikle Bağdat'ta Saddam rejimini ayakta tutan altyapının vurulacağı düşünülüyor. Kara harekatı kesinlikle söz konusu değil. O sebeple "iki üç ay sonra" yani kış ortasında da yapılabilir. 
     Ankara, Irak'a bir harekat yapılmasına kesinlikle ve haklı olarak karşı çıkıyor. Çünkü belası en çok bizim başımıza patlayacak yine... 
     Amerika Afganistan konusunda sahip olduğu uluslararası desteğe, Irak konusunda tam sahip değil. Amerika "iki üç ay" içinde Irak'a karşı da bir koalisyon kurabileceğine inanıyor Ankara ise "iki üç ay içinde" Batı'dan ve özellikle Arap dünyasından gelecek itirazlarla ABD'nin bundan vazgeçebileceğini düşünüyor, daha doğrusu umuyor... 
     Ankara'nın Amerika'ya aktif destek konusunda, şimdi daha dikkatli bir dil kullanması bundan... Asker gönderme yetkisinin ertelenmesinin bir sebebi, İslam Konferansı toplantısı ise, öteki sebebi de Irak konusundaki çekincemizin işaretlerinden birini daha vermek... 
     
     







Irak, 2 - 3 ay sonra 


Balon haber 


Pentagon’a Türk General 


Ecevit'te Özal sendromu olabilir mi 


"Askeri kuvvet" gerçeği 


Dolarlı eğitim ve dershaneler 


Program revizyon gerektirmiyor, ama... 


"Yaşamak güzel şey be kardeşim" 


Ne fazla aktif ne de ürkek 


Bir uçak dolusu dolar 


Türkiye ve yeni paylaşım masası 


Tarihin mizahı... 


ABD halkına Bin Ladin dopingi 


Tozun günahı ve masumiyeti 


Asker göndermenin faturası büyük 


</TEXT>
</DOC>
