<DOC>
<DOCNO> 38853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/ekonomi/eko10.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kasım sendromu operasyonu 
</HEADLINE>
<TEXT>

     ANKARA Milliyet 

     Hazine, kamu ve Tasarruf Mevduatı Sigorta Fonu bünyesindeki bankaların k ğıtlarında erken itfa yoluyla piyasalardaki kasım sendromunu kaldırma operasyonunu tamamladı. Hazine operasyon ile reel sektörün krizden çıkması sağlamak amacıyla benimsenen önlemlerden birini de yerine getirerek, Ziraat Bankası ve Halk Bankası’na 786 trilyon liralık kaynak aktardı. 
     Hazine, Ziraat ve Halkbank’a verilen 5 katrilyon 375 trilyon liralık k ğıdı erken itfaya tabi tuttu. İhraç tarihi 14 Mayıs 2001 olan ve bugüne kadar işleyen faizi ile birlikte 5 katrilyon 510.9 trilyon liralık tahvil karşılığında, iki bankaya 4 katrilyon 725 trilyon liralık yeni tahvil verildi. Bu k ğıtların 2 katrilyon 426 trilyon lira Halk Bankası, 2 katrilyon 299 trilyon lirası Ziraat Bankası’na ait. Hazine 785.9 trilyon lirayı da iki bankaya nakit ödedi. Yeni k ğıtlar 6, 13, 20, 27 Kasım 2002 itfa tarihli ve 2005 yılına kadar yenilenecek ihalelere endeksli olacak. İlk kupon ödemeleri Şubat 2002’de, sonraki ödemeleri 3üç ayda bir olacak. 
     
     TMSF’ye yarım katrilyon 
     Hazine, Tasarruf Mevduatı Sigorta Fonu’na TMSF ikrazen ihraç edilen 4 Aralık 2005 itfa tarihli döviz cinsinde tahvillerin 275 milyon dolar tutarındaki kısmı ile TL cinsinden tahvillerin toplam 75 trilyon lira tutarındaki kısmı işlemiş faizlerini de erken itfaya tabi ederek, Fon’a 499.8 trilyon lira nakit ödedi. Hazine’nin operasyonları sonucu kasımdaki faiz ödemeleri 900 trilyon lira azaldı. Kasımdaki 8 katrilyonluk faiz ödemesi böylece 7 katrilyona inerken, erken itfada halka arz edilen dövize endeksli k ğıtlardan sağlanan nakit kullanıldı. 
     



 EKONOMİ 




















</TEXT>
</DOC>
