<DOC>
<DOCNO> 18123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/spor/spo01.html </URL>
<DATE> 2001/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ZIVKOVIC GELİYOR 
</HEADLINE>
<TEXT>

Beşiktaş Teknik Direktörü Daum, yeni sezon için düğmeye bastı ve Bayer Leverkusen’in Hırvat futbolcusu ile anlaştı. Alman kulübü de "Tamam" dedi 
     MEHMET DEMİRCAN 

     Defansta oynuyor 
     SİYAH - Beyazlı takım, ligde Avrupa şansını zorlarken, yeni sezon için transfer çalışmalarına da başladı. Teknik Direktör Christoph Daum, ilk olarak eski takımı Bayer Leverkusen’in defansında oynayan Hırvat Zivkoviç ile anlaşmaya vardı. Zivkoviç de Beşiktaş’a gitmek istediğini söylerken, Alman kulübü de "Tamam" dedi ve transferde zorluk çıkarmayacağını bildirdi. 
     
     Herzog’u da istiyor 
     DAUM’un Werder Bremenli Herzog’u da istediği, ancak bonservisinin pahalı olması nedeniyle yönetimin buna sıcak bakmadığı öğrenildi. Siyah - Beyazlılar’ın listesinde 1860 Münih’te oynayan 21 yaşındaki Neşat Aygün ile Duisburg’da forma giyen yine 21 yaşındaki Güven Işık’ın da bulunduğu ifade edildi. İki futbolcuyla da anlaşmanın hemen hemen tamam olduğu belirtildi. 
     
     KİMDİR 
     7 kez milli oldu 
     BAYER Leverkusen’in Hırvat defans oyuncusu Boris Zivkovic 25 yaşında ve 1.82 boyunda. Hırvatistan Milli Takım formasını 7 kez giydi. Güçlü fiziğiyle sağlam bir futbolcu olarak tanınan Zivkovic, Almanya’ya transfer olmadan önce ülkesinde Marsonia ve Dragvoljac takımlarında oynadı. 
     
Ahmet Dursun çocuğa çarptıBeşiktaşlı futbolcu trafik kazası yaptı. Hastaneye götürdüğü çocuğun ayağının kırıldığı anlaşıldı 
     BEŞİKTAŞ’ın genç futbolcusu Ahmet Dursun, dün antrenman sonrası otomobiliyle evine giderken bir çocuğun aniden yola fırlaması sonucu kaza yaptı. Ahmet, çocuğa çarparak ayağının kırılmasına neden oldu. Genç futbolcu çarptığı çocuğu alarak hastaneye götürdü. 
     YAPILAN kontrollerde kaza geçiren çocuğun herhangi bir hayati tehlikesi bulunmadığı anlaşıldı. Ahmet Dursun, "Birden önüme çıktı. Allah’dan yavaş gidiyordum. Sonuçta daha ciddi birşey olmaması beni çok sevindirdi. Ancak o anı hiç unutamayacağım" diye konuştu. 
     
Daum jest yaptıFutbolcuların iyi performans göstermesi üzerine Alman hoca ikinci çalışmayı iptal etti 
     KARTAL YİĞİT 

     KOCAELİSPOR maçının hazırlıklarını çift antrenmanla sürdüren Beşiktaş’ta Teknik Direktör Daum dün akşam yapılması gereken çalışmayı sabahki antrenmanda futbulcularının göstermiş olduğu iyi performantan ötürü iptal etti. Bu karar oyuncular arasında sevinçle karşılandı 
     ÇALIŞMA sonrası Alman hoca, Nouma, Bayram ve Münch’den iplerle bölünmüş kaleye gol yapmalarını istedi. Nouma dört şuttan üçünü gol yapınca sevinç çığlıkları attı. Bu arada Ali Eren, Ayhan ve Bayram bugün Fatih Koleji’nin düzenleyeceği panele katılacaklar. 
     
Önce Avrupa’      BEŞİKTAŞ Başkanı Serdar Bilgili, Daum ile bir araya gelerek flaş transferlerin Avrupa kupalarına gidilmesi halinde yapılacağını söyledi. Yönetim Kurulu’nun önceki akşam yaptığı toplantıda almış olduğu bu kararı, Alman hocaya Bilgili bildirdi. Ceylan Otel’de, Daum ile yemek yiyen Başkan, "Avrupa kupalarına katılamazsak, bu krizde bütçemizi zorlayamayız" dedi. 
     YÖNETİCİ Burak Kalkavan ise "Kendi oyuncularımızla bile lig sonu alınacak dereceye göre masaya oturucağız" ifadesini kullandı. Kalkavan, "Eğer Avrupa kupalarında mücadele etemeyecek bir Beşiktaş olursa niçin bütçemizi aşalım. Ayrıca yıllar boyu Anadolu kulüpleri üç büyük kulüpten çok para kazandı, artık o dönem kapandı" diye konuştu. 
     



 SPOR 

























</TEXT>
</DOC>
