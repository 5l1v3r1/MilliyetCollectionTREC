<DOC>
<DOCNO> 6826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/yasam/ayas.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Evliyalar balık istifi gömülmüş 
</HEADLINE>
<TEXT>
Ranza usulü tarikat mezarlığı 
Beşiktaş Yahya Efendi Camii’nin de tarikat mezarlığına döndürülmesine isyan eden halk soruyor "Bir evliyanın üzerine dokuz kişi gömülür mü " 
     ŞÜKRAN ÖZÇAKMAK İstanbul 

     Beşiktaş Yahya Efendi Camii bahçesi de tarikat mezarlığına dönüştü. 16’ncı yüzyıldan itibaren, cami bahçesine birçok tarikat ehli, devlet erkanı, ulema, hanedan ve saray mensubunun gömüldüğünü belirten cami görevlileri, en son gömülenlerin de tarikat mensuplarının torunları olduğunu söyledi. 
     Cami bahçesine son olarak 3 defin için izin verildi. Cumhurbaşkanı Ahmet Necdet Sezer’in onayladığı isimlerden biri de hala hayatta’... 
     
     Selma Hanım’ın yeri hazır 
     1538 yılında Çırağan Caddesi üzerine kurulan bu tarihi mekanın bahçesine, 2000 767 sayılı kararnameyle 23 Mayıs 2000 tarihinde Sabahattin Tulgar, 2000 1765 saylı kararnameyle de 1 Aralık’ta Gülgün Denizhan defnedildi. 
     Atiye Selma Ercihan ise ölümünden sonra gömülmek üzere 2000 1825 sayılı kararnameyle 10 Kasım 2000 tarihinde izin aldı. Çevre sakinleri imtiyazlı tarikat müridleri tarafından, yıllar öncesinden bu alanların işgal edildiğini ileri sürdüler. 
     
     Parası olan gömülüyor 
     Kadiri tarikatı lideri olan dedesi Hz. Süreyya’nın da, Yahya Efendi Camii bahçesinde gömülü olduğunu söyleyen Özden Özkardeş Şen, bu duruma isyan ederek yetkilileri suçladı. Şen şöyle konuştu "Evliya dedemin üzerine kendi akrabalarından 9 kişi gömülmüş. Hiç evliyanın üzerine gömü yapılır mı Bu kutsal mekanlarda, parası olan mezar yeri satın almış. Şeyhlerin evliyaların torunları da üst üste gömülmüş. Cumhurbaşkanımız yapılan hatayı görmüş. Onu bir kez daha takdir ettim" 
     
     Camiye adını veren kişi Nakşibendi’ydi 
     Osmanlı İmparatorluğu döneminin önemli din adamlarından biri ve Nakşibendi tarikatı mensubu olduğu kaydedilen Şeyh Yahya Efendi türbesi, özellikle sefere çıkan ve seferden dönen denizcilerin uğrak yeri olarak biliniyor. 
     Kanuni Sultan Süleyman’ın kızı Raziye Sultan ve II. Abdülhamit’in kızı Hatice Sultan’ın mezarlarının da bulunduğu türbenin bahçesinde, Kadiri tarikatı şeyhlerinden ve ilk seri ateşli topun mucidi Ahmet Süreyya Emin’in mezarı da yer alıyor. 
     


 YAŞAM 





















</TEXT>
</DOC>
