<DOC>
<DOCNO> 30259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/yazar/okur.html </URL>
<DATE> 2001/07/04/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Yönetim krizi... 
</HEADLINE>
<TEXT>

     "Piyasalar temkinli olacak..." IMF restini çekince ilk değerlendirmemiz böyle olmuştu. Borsa, döviz ve faiz cephesinde iş yapanlar, bu açıklamayla birlikte önce irkildiler, arkasından beklemeyi ve gelişmeleri izlemeyi tercih ettiler. 
     Panik atak tehlikeli... 
     Hepimiz biliyoruz ki "panik halinde yapılan işlemler" hep kaybettiriyor, piyasaların en tehlikeli silahını kullanmak karmaşa içinde doğru kullanmak kolay değil... 
     Ancak bilgiye ulaşmak ve doğruyu yakalayabilmek inanın, o kadar değerli, o kadar önemli. Bilgi bombardımanı altında, karışan kafalar duygulara yenik düşmüyorlar mı 
     Çünkü, bulanık suda balık avlamak isteyenler, böyle dönemleri kullanmak için pusuya yatıyorlar. 
     "Vur abalıya..." misali al - sat mantığı içinde kar etmek isteyenler gözü dönmüş bir canavara dönüşmüyor mu Ancak son iki krizin yatırımcıyı da, oyuncuyu da değiştirdiğini net olarak söyleyebiliriz. 
     Kriz ortamındaki Türkiye’de yatırım yapan da, fırsat kollayan da artık olağanüstü şartlarda iş yaptıklarının kesin olarak bilincinde... 
     Dün piyasalar için en önemli gösterge, siyasetçinin yapacağı açıklamalardı. Özellikle de MHP cephesinden gelecek açıklamalar... 
     Üstelik, "iki ay siyasete mola verdik" diyenler, bu kez farklı bir boyutta siyaset ile iç içe yaşayacaklarının sinyalini aldılar. Ortada 18’incisi yapılmış IMF programı bir yıl boyunca 117 yasayı çıkarmış bir parlamento var. İş gelip "yönetim stratejisi" konusuna dayanıyor. Aslında Türkiye bir yönetim krizi yaşamıyor mu Son iki krizin ana nedenleri başka ne olabilir 
     Eğer son sekiz ayın bilançosunu çıkartırsak, bankacılık sektöründeki yeni yapılanma, Telekom’a atanacak üst yönetimin seçimi ve atamadaki karşılıklı restleşmeyi başka türlü nasıl izah edebiliriz... 
     
     Borçlanma kanunu bir çıkarsa 
     İşte böylesine suların bulandığı bir ortamda 50 trilyon limitli Hazine’nin küçük ihalesinde bileşik faiz 91.82 oldu. Net satış 147.8 trilyon lira oldu. Üstelik Türkiye İhracatçılar Meclisi ilk altı aylık ihracatı değerlendirdi. 15.2 milyar dolarlık bir ihracat gerçekleşti. Geçen yılın aynı döneminde 13.5 milyar dolar ihracat gerçekleştiren Türkiye, kriz ortamında çaba harcamayı sürdürüyor. 
     Haziran enflasyon verisi yılın ikinci yarısı ile ilgili olarak ne yapmamız gerektiği konusunda bir sinyal değil mi Ve tüm bu bilgilerin ışığında çalışan piyasalar, IMF restini yeni bir kriz olarak algılamak istemediğini yansıtmıyor mu Kısacası herkes krizin parçası değil, çözümün parçası olmak istiyor. Ama piyasa profesyonelleri bu noktada Hazine tarafından Meclis’e gönderilen ve sonbaharda görüşülecek olan "borçlanma kanunu"na şimdiden odaklandılar. Çünkü borçlanma kanunu siyasetçiyi zorlar, IMF’yi de "önemli yapısal" diye dimdik ayakta tutar. 
     Hele, şu krizi bir aşalım... 
     
     







Kahrolsun IMF 


Özal'a gönderi 


Zirve ve IMF 


Dalkavuk tarifesi 


IMF ile de ip, inceldiği yerden kopsun mu .. 


Sürdürülebilir siyaset 


Kriz kolejleri de vurdu 


Kim suçlu 


"Akıllı politika" zamanı 


Sultans of the Diplomasi... 


Yönetim krizi... 


Kamu bankaları nasıl bitirildi 


Parti kapatmak insan yakmak 


Gümrüklerde ilk kez yap - işlet - devret 


Kardeşiniz malları istiyor 


CHP "ötekiler" gibi değildir 


Köşeye sıkışmış durumdayız 


</TEXT>
</DOC>
