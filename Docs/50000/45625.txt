<DOC>
<DOCNO> 45625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/07/son/sontur09.html </URL>
<DATE> 2001/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçaklar harç makinasının içinde yakalandılar 
</HEADLINE>
<TEXT>

     Ağrı'nın Doğubayazıt İlçesi'nde, yurda kaçak yollardan giriş yapan, aralarında bir kadın ve bir çocuğun bulunduğu 16 Afgan uyruklu, çimento kamyonu üzerinde bulunan harç makinasının içinde yakalandı. 
     Van'ın Çaldıran İlçesi sınırından yürüyerek yurda kaçak olarak giren, aralarında bir kadın ve bir çocuğun da bulunduğu 16 Afgan uyruklu, Çaldıran'dan, Doğubayazıt'a bir çimento kamyonunun üzerindeki harç makinasının içerisine sıkışarak geldi. 
     Doğubayazıt'ta güvenlik güçlerinin yaptığı yol kontrolünde yakalanan ve harç makinasının içinden güçlükle çıkarılan Afgan uyruklular, ifadelerinde, olası bir savaş korkusu nedeniyle kaçtıklarını söylediler. 
     Yetkililer, yakalanan kaçakların ifadelerinin alınmasının ardından sınır dışı edileceğini bildirdiler. 
     






</TEXT>
</DOC>
