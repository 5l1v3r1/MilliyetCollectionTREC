<DOC>
<DOCNO> 29370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/ekonomi/eko01.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara’da tek başına... 
</HEADLINE>
<TEXT>

İki gündür Türkiye’yi diken üstünde tutan Telekom krizinde, koalisyon liderleri Derviş’e yüklendi. Özellikle Ecevit ve Bahçeli, isim vermeden Derviş’e ağır eleştiriler yöneltti 
     ANKARA Milliyet 

     Üçüncü bir kriz dalgasına yol açacak’ endişesiyle Türkiye’yi iki gündür diken üstünde oturtan Telekom krizinde, liderler, "kanun gereği atama yetkisi bizde" diyerek, Telekom yönetimine, parti kontenjanından’ atamalara karşı çıkan Derviş’i yalnız bıraktı. Liderlerin kriz yok’ mesajı vermek için topladıkları parti gruplarında Derviş’e eleştiri yağdı. 
     
     Gereksiz bir sorun’ 
     Kamu ücret sözleşmeleri, arkasından tarım destekleri konularında MHP’li bakanlarla karşı karşıya gelen Derviş, Telekom yönetiminde de Ulaştırma Bakanı Öksüz’le ikinci kez karşı karşıya geldi. İki bakan arasındaki gerginliğin siyasi krize dönüşmesinden endişelenen Başbakan Ecevit, partisinin grup toplantısında yaptığı konuşmada, "Telekom gereksiz bir sorun olarak Türkiye’nin gündemine getirildi. Hükümeti bozmak için MHP’yi usandırmak isteyenler var" dedi. Ecevit’in sözlerinin Devlet Bakanı Kemal Derviş’e yönelik olduğu yorumu yapıldı. Ancak Ecevit, "Ben öyle bir şey demedim" karşılığını verdi. 
     
     Her kılığa girenler...’ 
     MHP Lideri Bahçeli, eleştirilerin güven ortamını zayıflatacağını dile getirerek, "Siyaseti gölge oyunu zannedenlerle uğraşacak zamanımız yok" dedi. 
     Devlet Bakanı Derviş’e üstü kapalı mesajlar gönderen Bahçeli, "Karşılıklı şik yet ve eleştirilerinin süreklilik kazanması halinde güven ortamının tesisi oldukça zorlaşacak ve gecikecektir. Partimize söz söylemek isteyenler ya bilgisizliklerinin ya da önyargılarının esiridir. Tutarsız ve seviyesiz siyasi söylem sahiplerinin, değişim ve dönüşüm programlarının içi boştur" sözleriyle de, bir süre önce "MHP ile nasıl olacak bilmiyorum" açıklaması yapan Derviş’e üstü örtülü olarak eleştiri yöneltti. 
     
Herkes Derviş’e yüklendi      Ecevit MHP’yi usandırmak istiyorlar 
     Ecevit, "Telekom konusu gereksiz bir sorun olarak gündemi işgal edinceye kadar hükümet uyum içindeydi. Bu uyumu sarsmak ve hükümeti bozmak için uğraşanlar var. Bunlar özellikle MHP’yi usandırmaya uğraşıyorlar. MHP’nin bu oyuna gelmeyeceğini umuyorum. Sayın Bahçeli de bu konuda gereken özeni gösteriyor" dedi. 
     
     Bahçeli Bizi bıraksın, gölgemizle uğraşsın 
     Bahçeli de grup konuşmasında isim vermeden Derviş’i eleştirdi. Bahçeli "Partimize söz söyleyenler bilgisizliklerinin ya da önyargılarının esiridir. Şahsi veya parti çıkarı için her kılığa kolayca girebilecekler, MHP’nin gölgesiyle siyasi mücadele yürütebilirler. Çünkü bizim siyaseti gölge oyunu zennedenlerle uğraşacak zamanımız yok" dedi 
     
     Öksüz Erkekçe sözünde dursun 
     Ulaştırma Bakanı Eniz Öksüz de Derviş’i adını vermeden, sözünden dönmekle suçladı. Öksüz, "İmzamı yalamadım, yalan söylemedim. Ben Allah ve milletim için yaptım. İmzama sadık kaldım. Yalan uydurmuyorum. Erkekçe sözümde durdum. Onlardan da aynı hareketi, aynı erkekliği, mertliği bekliyorum" dedi. 
     



 EKONOMİ 

























</TEXT>
</DOC>
