<DOC>
<DOCNO> 30281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/son/sondun16.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Filipinlerde 'Utor' Tayfunu 13 can aldı 
</HEADLINE>
<TEXT>

     Filipinler'deki Luzon adasını etkisi altına alan Utor tayfunu, 13 kişinin ölümüne yol açtı. 
     Yetkililer, hızı saatte 170 kilometreye ulaşan tayfunun, toprak kaymalarına ve elektrik kesintilerine neden olduğunu bildirdi. 
     Utor tayfunu nedeniyle adanın kuzeyindeki Baguio kentinde meydana gelen toprak kaymalarında 9 kişinin öldüğü belirtildi. 
     Kentte araçlarının üzerine ağaç düşen 2 kişinin hayatını kaybettiği, 2 kişinin de kaybolduğu kaydedildi. 
     Yetkililer, Ilocos Norte bölgesinde bir kişinin boğularak öldüğünü belirtirken, Cagayan'da da bir kişinin elektrik çarpması sonucu hayatını kaybettiği ifade edildi. 
     Filipinler'in diğer bölgelerinde tayfun nedeniyle görülen kazalarda 13 kişinin yaralandığı, 70 evin yıkıldığı kaydedildi. 






</TEXT>
</DOC>
