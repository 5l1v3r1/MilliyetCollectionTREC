<DOC>
<DOCNO> 4884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/ekonomi/eko07.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bütçe fazlası maaşa yansıtılmayacak’ 
</HEADLINE>
<TEXT>

     ANKARA Milliyet 

     2000'de bütçe açığı uzun yıllardan sonra ilk kez hedeflerin altında kaldı. Maliye Bakanı Sümer Oral, memur maaş dengesizliğinin zaman içinde giderileceğini belirterek, 2001 yılı için söz vermediğini söyledi. 
     Oral’ın dün düzenlediği basın toplantısında verdiği bilgilere göre, 32 katrilyon 585 trilyon lira olarak hedeflenen bütçe gelirleri 33 katrilyon 756 trilyon lira olarak gerçekleşti. Vergi gelirleri hedefi 2.1 katrilyon lira geçerek, 26 katrilyon 163 trilyon liraya ulaştı. Toplam gelirlerde reel olarak yüzde 34, vergilerde yüzde 34.9 artış oldu. Ek vergiler çıkartıldığında vergi gelirlerindeki reel artış yüzde 22 olarak belirlendi. 
     
     Açık hedeften az 
     46 katrilyon 713 trilyon lira olarak hedeflenen harcamalar da 436 katrilyon 603 trilyon lirada kaldı. 26 katrilyon lira olarak hedeflenen faiz harcamaları 20 katrilyon lira oldu. Faiz dışı giderler ise 26 katrilyon 163 trilyon liraya çıktı. 
     14 katrilyon 128 trilyon lira olarak hedeflenen bütçe açığı 12 katrilyon 846 trilyon lira düzeyinde gerçekleşti. 
     Bütçede öngörülen faiz dışı fazla açığı hedefin 589 trilyon lira üzerinde gerçekleşerek, 7 katrilyon 594 trilyon lira ulaşırken, Oral, "Eğer GSM cep telefonu gelirleri geçen yıl gelseydi, faiz dışı fazla daha yüksek olacaktı" dedi. 
     Oral, faizde ortaya çıkan 6 katrilyon liralık tasarrufun maaşlar arasındaki dengesizlik için kullanılıp kullanılmayacağı sorusuna şu yanıtı verdi 
     "Ben kamu bütçesi sağlıklı hale geldikçe diğer alanlara kaynak aktarır hale gelecek’ dedim. Bunu 2001 yılında yapacağız’ demedim ki... Bunların hepsini belli bir program dahilinde yapacağız." 
     


 EKONOMİ 
















</TEXT>
</DOC>
