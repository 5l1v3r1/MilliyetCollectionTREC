<DOC>
<DOCNO> 15394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/09/son/soneko11.html </URL>
<DATE> 2001/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar 90 bin lira yükseldi 
</HEADLINE>
<TEXT>

     İstanbul serbest piyasada döviz fiyatları yükseldi. 
     Kapalıçarşı'da doların satış fiyatı 1 milyon 285 bin liraya, markın satış fiyatı da 595 bin liraya kadar yükseldi. Bu sabah dolar 1 milyon 195 bin liradan, mark ise 556 bin liradan güne başlamıştı. 
     Kapalıçarşı'daki bazı döviz bürolarında fiyatlar şöyle 
     Emper Döviz'de dolar alış fiyatı 1 milyon 240 bin lira, satış fiyatı 1 milyon 280 bin lira, markın alış fiyatı 565 bin lira, satış fiyatı 590 bin lira olarak belirlendi. 
     Güven Döviz'de 1 milyon 255 bin liradan alınan dolar 1 milyon 285 bin liradan, 565 bin liradan alınan mark 595 bin liradan satılıyor. Ayman Döviz'de 1 milyon 235 bin liradan alınan dolar 40 bin lira farkla, 560 bin liradan alınan mark da 25 bin lira farkla el değiştiriyor. 
     Ayaklı Borsa'da ise dolar 1 milyon 265 bin liradan ve mark 580 bin liradan işlem görüyor. Bu arada, bazı bankalar da dolar efektif satışı kurunu 1 milyon 235 bin, mark efektif satış fiyatını 594 bin lira olarak açıkladı. Döviz kurlarındaki yükselişte, yabancı bankaların talebinin de etkili olduğu öne sürüldü. 




</TEXT>
</DOC>
