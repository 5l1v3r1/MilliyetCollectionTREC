<DOC>
<DOCNO> 32293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/son/sondun03.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir mahkum Eddie Murphy'nin sahte kimliğiyle hapisten kaçtı.. 
</HEADLINE>
<TEXT>

     ABD'de cinayet ve soygun suçlarından tutuklanan bir kişi, cezaevine girdikten birkaç saat sonra, üzerinde ünlü komedyen Eddie Murphy'nin resmi bulunan sahte ''hapishane görevlisi'' kimliğiyle kaçtı. 
     Los Angeles'da merkezi erkek hapishanesine getirilen 30 yaşındaki Kevin Jerome Pullum'un, sahte kimliği nasıl elde ettiği anlaşılamadı. Polisin verdiği bilgiye göre, Pullum, önce avukat rolü oynayarak, fotokopi makineleri ve gazetelerle ilgilendi. Daha sonra, hapishaneye geldiği zaman üzerinde bulunan, ancak nasıl tekrar ele geçirdiği anlaşılamayan kendi sivil kıyafetleriyle, üzerinde aktör Eddie Murphy'nin, son filmi ''Dr. Dolittle-2'den'' alınma, ciddi görünüşlü bir resminin bulunduğu sahte kimliği göstererek binadan ayrıldı. Bir mahkum, Pullum'un resmi, filmin reklamının yer aldığı bir gazeteden kestiğini gördüğünü söyledi. 







</TEXT>
</DOC>
