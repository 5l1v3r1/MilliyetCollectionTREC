<DOC>
<DOCNO> 35059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/02/yazar/sazak.html </URL>
<DATE> 2001/08/02/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Siyasal İslama Batı freni 
</HEADLINE>
<TEXT>

     Avrupa İnsan Hakları Mahkemesi'nin Refah'ın kapatılmasında Türkiye'yi haklı bulan kararı Batı'nın "siyasal İslam"a dönük kuşkuları açısından da somut bir yaptırım ortaya koydu. 
     Çoğulculuk iddiasıyla yola çıkan "dinci partiler" demokrasiyi bir araç olarak kullanıp kendi hukuk düzenlerini şeriat şiddet yoluyla dayatmaya çalıştıklarında, "kapatılma" demokratik toplumun korunması için vazgeçilmez bir sosyal ihtiyaç haline gelebilir. 
     Refah'la ilgili karar, Avrupa hukukunun kaynağını 20'nci yüzyılın "faşist partiler" serüveninden alan "demokrasiyi koruma duygusu"nun hala güçlü olduğunu sergilemesi ve sınırlarını bir kez daha çizmesi yönünden de çok önemlidir. AB yolundaki Türkiye'de, RP FP geleneğinden gelen partileşme hareketlerinin "referans" almaya başladıkları "Batı demokrasisi" geçerli olacaksa İslami söylemle siyasal eylemler arasındaki "inandırıcılık" çıtasının yükseltilmesi gerekecek. 
     AİHM kararından dersler çıkarmak yerine tepki göstermek ne ölçüde akılcıdır 
     Haydi, Saadet Partisi "Erbakan'ın dönüşü"ne göre kurulduğu için Strasbourg'dan gelen haber Kutan ve çevresini "şok" etti diyelim, Tayyip Erdoğan ve Yenilikçiler'in tepkisine ne demeli Abdullah Gül, Bülent Arınç hep birlikte mahkemeyi "siyasi karar" vermekle suçluyorlar. Oysa Erbakan'ın kimi söylemleriyle Kanlı mı geleceğiz kansız mı .. Bizden olmayan patates dinindendir .. vs. ters düştüklerini öne sürmüyorlar mıydı Hoca'ya biat etmekten kurtulduklarına sevinip bu çıkışı bile tek başına bir "yenilik" sayarken neye tepki gösteriyorlar 
     Demokrasi takiyeciliği kaldırmıyor 
     Aslında bu sorgulamayı İslami kesim de uzun süredir yapıyor. Örneğin Ali Bulaç, "Din, Devlet ve Demokrasi" adlı yapıtında "İslam, demokrasiye uyar mı " sorusuna yanıt arıyor 
     "Haklı olarak birçok insanın zihnini tereddütlere sevk eden bir konuda karar vermenin zamanı gelmiş bulunuyor Acaba hakikaten Müslümanlar demokrasi konusunda ne düşünüyor Müslümanlar samimi demokratlar mı, yoksa oportünist bir tutumla demokrasiyi hedefe gidilecek bir araç olarak mı görüyorlar " 
     Bulaç'ın vardığı sonuç "ılımlı İslam"ın bakış açısını yansıtıyor olmalı "Eğer demokratik siyasi kültür, uygun ve kabul edilebilir kurumsal çerçevede Müslümanların içselleştirebileceği bir kültür ise İslam ile demokrasi arasında herhangi kelami veya teolojik meşruiyet krizine yol açmayacak örtüşme noktaları bulunabiliyorsa, o zaman demokrasinin Müslümanlar tarafından savunulabilir bir rejim olarak görülmemesi için ciddi bir sebep yok." 
     Siyasal İslamcıların "demokrasi, hoşgörü ve laiklik" şemsiyesi altında buluşması için artık önemli bir neden daha var 
     AİHM kararı... 
     
     







İslam nereye 


Hacının harcı... 


Refah kararı 


ANAP çaresiz’ değişecek 


Çeşmenin suyu bitince 


Sınır anlaşması 


İşte benim müthiş servetim 


Avrupa dağlarına, ağustos karı... 


Siyasal İslama Batı freni 


Hangi banka, kiminle, ne zaman 


Sigortadan para alamayacaksınız 


Ekmek şimdi "aslanın ağzında" 


Arı Hareketi ve Tantan 


</TEXT>
</DOC>
