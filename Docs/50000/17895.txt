<DOC>
<DOCNO> 17895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/ekonomi/eko02.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez faiz silahını çekti 
</HEADLINE>
<TEXT>

Merkez Bankası’nın dövize sınırlı müdahalesi sürecek, aşırı dalgalanma halinde kısa vadeli faizler kullanılacak 
     ANKARA Milliyet 

     Merkez Bankası MB Başkanı Süreyya Serdengeçti, döviz kurundaki hareketin enflasyonla mücadeleyi olumsuz etkilemesi halinde kısa vadeli faizleri etkin bir para politikası olarak kullanabileceğini açıkladı. 
     MB’nin 69. hissedarlar toplantısında konuşan Serdengeçti, şunları söyledi "MB, döviz piyasalarına sınırlı müdahalede bulunacak, aşırı dalgalanmaları azaltmaya yönelik hareket edecek. Uygulama dahilinde net uluslararası rezervler ve net iç varlıklar NİV hedef olarak izlenecek. Para tabanı talebindeki artışlar gözönünde bulundurularak para yaratması, NİV için belirlenecek olan gösterge değerler doğrultusunda sağlanacaktır." 
     Serdengeçti, beklenmedik olumsuz gelişmeler halinde ise NİV’in gösterge değerlere göre farklılık göstermesine izin vereceğini bildirdi. 
     
     Dövize sınırlı müdahale 
     Merkez Bankası Başkanı Süreyya Serdengeçti, Merkez Bankası Genel Kurulu'ndaki konuşmasında önemli mesajlar verdi 
     Merkez Bankası MB dalgalı kur rejiminin gerektirdiği biçimde, döviz piyasalarına sınırlı müdahalede bulunacak. 
     Kurda aşırı dalgalanmaları azaltmaya yönelik hareket edilecek. 
     Net uluslararası rezervler ve net iç varlıklar NİV hedef olarak izlenmeye devam edilecek. 
     Finansal sistemde beklenmedik olumsuz gelişmeler halinde, MB net iç varlıkların gösterge değerlere göre farklılık göstermesine izin verecek. 
     MB'nin taepteki artışları göz önünde bulundurarak para yaratması NİV için belirlenecek olan gösterge değerler doğrultusunda sağlanacak. 
     Döviz kurundaki hareketlerin enflasyonla mücadele sürecini olumsuz etkilemesi durumunda MB, NİV azaltma yoluyla, kısa vadeli faizleri etkin bir para politikası aracı olarak kullanacak. 
     



 EKONOMİ 


















</TEXT>
</DOC>
