<DOC>
<DOCNO> 1674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/yazar/okur.html </URL>
<DATE> 2001/01/11/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Fırtına öncesi sessizlik... 
</HEADLINE>
<TEXT>

     Piyasalar sakinleşti... 
     Bankacılar, borsacılar kendilerince bir benzetme yapıyorlar 
     "Bu fırtına öncesi sessizlik galiba..." 
     Bize göre de öyle... Fırtına diyoruz ya 
     Siz, sakın ola yanlış anlamayın. Sessizliğin tanımını biz, "yapısal reformlar öncesi" beklenti dönemi olarak adlandırıyoruz. O yüzden hisse senedine, bonoya, repoya, mevduata hiç mi hiç fark etmez, tasarrufunu herhangi bir yatırım aracına yönlendirmiş yatırımcılara diyoruz ki "Heyecanlanmayın". 
     Neden diye soracaksınız. 
     Yanıtımız çok net 
     Türkiye, "ek niyet mektubu ile sıkı bir mukavele imzaladı. Şimdi sınav zamanı. Ve bu sınavdan başta siyasiler olmak üzere bürokratların nasıl çıkacağı önemli. 
     Üstelik sınavı denetleyecek olan IMF heyeti de 12 Ocak'ta Türkiye'ye geliyor. Ve tam 15 gün boyunca hepimiz haber üzerine haber alacağız. Sanki bombardımana tutulacağız. Sizlerin kafası karışacak. Ve kim, nasıl hazırlık yapmış, onu göreceğiz. Öncelikle Bankacılık Düzenleme ve Denetleme Kurumu BDDK 'na bakarsak... 
     Derler ki 
     "Biz, bize önerilen her programın 15 gün önündeyiz. Bir sorun yaşanacağını sanmıyoruz." Abartmıyoruz ama söz etmeden de geçemeyeceğiz. BDDK bünyesinde çalışanlar uyumuyor galiba... 
     Bankacılık Üst Kurulu, Tasarruf Mevduatı Sigorta Fonu'ndaki 8 bankanın satışı ve diğer bankalarla ilgili sıkı bir çalışma yapıyor. Ama biz bu noktada Kuzey Kıbrıs Türk Cumhuriyeti'ndeki bankacılık sisteminin yaşadığı sıkıntıyı da bir kez daha hatırlatalım istiyoruz. Çünkü konuşulanlara bakılırsa Bankacıl Üst Kurulu ile Kuzey Kıbrıs Merkez Bankası öncelikle her iki ülkedeki Tasarruf Mevduatı Sigorta Fonu'nun işbirliği yapması konusunda görüşüyorlarmış. 
     Gelelim gündeme. Elbette Türk Telekom'un yüzde 33.5 hissesinin satışı önemli. Özellikle muhalefet cephesinden yansıyacak haberler, piyasalarda moral bozabilir. Burada kararlılığı göreceğiz. Ve tarım reformu ile ilgili gelişmeler çok daha geniş bir kesimi ilgilendirdiği için çok daha fazla çalkantı yaratacak. 
     Üstelik işin en önemli ayaklarından birisi de kamu bankalarının özelleştirilmesi. Ziraat Bankası, Halkbank ve Emlakbank cephesinden gelecek haberlerin de piyasalarda dalgalanma yaratması kaçınılmaz. Öncelikle bu üç bankanın yeniden yapılandırılması çalışmasını yürütecek komisyonlar belli oldu. Bundan sonraki aşamada Hazine'nin yapacağı genel kurulu izleyeceğiz. Ve sonrasında üç bankanın özerkleştirilip özelleştirilmesini aşama aşama göreceğiz. 
     Ankara'dan yansıyan havaya bakarsak 
     Halkbank ve Emlakbank'ta sorunlu krediler, kimse sakın üzerine alınmasın sanki "beyaz krediler" operasyonunu başlatacak gibi. 
     Ziraat Bankası'na geldiğimizde söylenen o ki zirai krediler cephesinden bir sorun görünmüyor. O yüzden öncelikle operasyon, şube ağı ve personel üzerinde yoğunlaşacak gibi görünüyor. Küçük bir hatırlatma yapalım. Ceylan Holding'in 3 milyon dolarlık bir kredi sorunu bu bankada karşımıza çıkabilir mi 
     İşte biz, bütün bu gelişmeleri izlerken borsa, faiz ateşinin sönmesiyle teknik olarak yükselişe geçti. Repoda oranlar düşüyor. Ve yatırımcı, endeks ne olur sorusunu çok daha fazla soruyor. Çünkü yatırımcı paranoyaya yakalanmış gibi. Korkuyor. Sonuçta zararlar büyük, biliyoruz. Sözün özü, yatırım yaparken bu elişmeler ortak olacağınız şirketin stratejilerini nasıl etkileyecek sorusunu kendinize sormanız şart. İyi düşünün, doğru karar verin istiyoruz. Haksız mıyız 
     
     





YÖK'e hukuk 


"Yenilikçi" ne demek 


Düşünce gücü... 


3 T - T... 


Konuşan, Başbakan’ın tanımadığı biri değil 


Fransız siyasetçilerine Allah akıl versin 


"İsterik müttefikler..." 


Pay edilen ekonomi yönetimi .. 


"Gizli" 


YÖK'te sonun başlangıcı 


Yeni Ankara 


Bir bardak suda fırtına 


Dikkat, ölüm tehlikesi var 


Fırtına öncesi sessizlik... 


Yaşama dair filmler... 


Ya Celal Bayar ne diyor 


Dünya değişirken 


Rahat uyuyor musunuz 


Ankara'da "bedava ev" sahibi olmak isteyenlere "tarifname" 


</TEXT>
</DOC>
