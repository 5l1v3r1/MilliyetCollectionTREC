<DOC>
<DOCNO> 23814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/spor/spo06.html </URL>
<DATE> 2001/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi moda Fenerbahçe 
</HEADLINE>
<TEXT>

Galatasaray’ın dört yıllık saltanatını yıktı, lige "Son İmparator" olarak adını yazdırdı. Türkiye, gol rekorunun kırıldığı sezonun sonunda Sarı - Lacivert renklere boyandı 
     Ediz Sırapınar 

     Türkiye için alışkanlık olmuştu Galatasaray... 
     Ligde, kupada, Avrupa’da... Hep sarının yanındaki renk kırmızıydı. Lacivert ise sandıklardaydı... 
     Dört yıl dile kolay tam dört yıl Galatasaray vardı, yukarıda... 
     Ve işte bu saltanatı Fenerbahçe yıktı. 
     - En çok galibiyeti kazandı. 
     - En fazla golü attı. 
     - En az yenilgi aldı. 
     - En fazla puanı topladı. 
     Ve lige "Son İmparator" olarak adını yazdırdı lacivert sandıktan çıktı. 
     Hem de öyle ki Türkiye adeta sallandı, her yer sarı - lacivert’e boyandı. 
     
     2000 - 2001 sezonunda gol rekoru kırıldı. 306 maçta filelere toplam 1017 gol girerken, maç başına ortalama 43 yıllık lig tarihinde ilk kez 3.32 oldu. En fazla gol 31. hafta 39 , en az gol ise 9. haftada 20 atıldı. 
     37 hakemin görev yaptığı ligde en fazla maçı Bülent Uzun 15 yönetti. Uzun’u 14 maçla Orhan Erdemir, 13 maçla Mutlu Çelik, Metin Tokat, Murat Ilgaz takip etti. En fazla kırmızı kartı 4’er kez ile Orhan Erdemir, Mutlu Çelik ve Ali Aydın çıkardı. En fazla penaltıyı ise Bülent Uzun ile Selçuk Dereli 9 çaldı. Hakemler sezon boyunca 70 kırmızı 1164 sarı kart gösterdi. Antalyaspor en az sarı kart gören 49 takım olurken, oyuncularına 8 kırmızı kart çıkan İstanbulspor en hırçın takım unvanını aldı. 2’şer kırmızı kart gören Ankaragücülü Hakan Kutlu, Denizlisporlu Badra, Erzurumsporlu Ömer, Fenerbahçeli Abdullah, Gençlerbirliğili Ömer, İstanbulsporlu Moura, Kocaelisporlu Orhan Ak ve Samsunsporlu Ertuğrul hırçın oyuncuların başını çekti. En fazla kırmızı kart gösterilen haftalar 5’er kez ile 2, 5 ve 25. haftalar oldu. Hakemler 34 haftanın tümünde penaltı verdiler. Kullanılan 120 penaltının 79’u golle sonuçlandı. 6. hafta hakemlerin en fazla 8 penaltı çaldığı haftaydı. İstanbulspor ile Yimpaş Yozgatspor en fazla penaltı 11 kullanan takımlar olurken, bu atışların sadece 5’ini gole çevirebildiler. Fenerbahçe aleyhine hiç penaltı verilmedi. En fazla penaltı atan 8 Hasan Özer ise bunların sadece birini kaçırdı. 
     İstanbulsporlu Fuat, Beşiktaşlı Ümit, Kocaelisporlu Ahmet Arslaner, Denizlisporlu Tolunay, Erzurumsporlu Hasan, Adanasporlu Mehmet Ali ve Krilov, Samsunsporlu Ercan, Fenerbahçeli Uche, İstanbulsporlu Petkov, Galatasaraylı B.Bülent, Yimpaş Yozgatsporlu Murat, Antalyasporlu Guintchev ve Burhan kendi kalelerine gol atan isimlerdi. Oynanan 306 maçta en fazla görünen skor 2-1 57 oldu. En fazla beraberlik 9. haftada 6 alındı. 2, 23 ve 28 haftalarda berabere biten maça rastlanmadı. 16 ve 17. haftalarda deplasman takımları galip gelemezken, deplasman takımlarının en başarılı olduğu hafta 6 galibiyetin çıktığı 7. hafta idi. 
     
     



 SPOR 




























</TEXT>
</DOC>
