<DOC>
<DOCNO> 22304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/21/ekonomi/eko08.html </URL>
<DATE> 2001/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Niyet mektubunda vergi önlemleri 
</HEADLINE>
<TEXT>

Mustafa Özyürek 
     IMF’ye verilen niyet mektubu 54 sayfalık ayrıntılı bir metin. Söz verilen önlemler belirlenen tarihlerde yerine getirilmezse IMF’den beklenen dış kaynak akışı gerçekleşemeyecektir. Bir anlamda "ne kadar önlem o kadar dış kredi" anlayışı niyet mektubunun temelini oluşturmaktadır. 
     Ekonomiyi yakından izleyen çevreler, programdan sapmanın bir "kaos"a yol açacağının bilincindedirler. Ancak, ülkeyi çok önemli yükümlülüklere sokan niyet mektubunu okuma zahmetine bile katlanmayan liderlerin sorunların bilincinde olup olmadıkları kuşkuludur. 
     Gerek Kemal Derviş’in açıkladığı güçlü ekonomiye geçiş programının, gerekse niyet mektubunun en zayıf noktası kamu maliyesine ve vergilere ilişkin önlemlerdir. Konsolide bütçenin faiz dışı fazlasının GSMH’ye oranının 2001’de yüzde 5.1 olacağı ısrarla vurgulanırken, vergi gelirlerini artıracak yeterli düzenlemeler öngörülmemektedir. Niyet mektubunda, 

</TEXT>
</DOC>
