<DOC>
<DOCNO> 3961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/ekonomi/eko08a.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
HSBC, Demirbank’ı istemekten vazgeçti 
</HEADLINE>
<TEXT>

     Tasarruf Mevduatı Sigorta Fonu bünyesinde bulunan Demirbank'ı almak için bir süredir görüşmeler yapan İngiliz HSBC Bank'ın, görüşmelerden çekildiği bildirildi. Financial Times'ın haberine göre, Bankacılık Denetle ve Düzenleme Kurulu BDDK Başkanı Zekeriya Temizel ile görüşen HSBC yetkilileri bir anlaşma sağlayamadı. 
     HSBC konu üzerine bir açıklama yapmazken, görüşmelere yakın kaynaklar bankanın pazarlıklardan çekildiğini açıkladı. Gazete, BDDK'nın diğer yabancı bankalarla görüşmelere devam ettiğini açıklarken, Citibank'la Türkiye Ekonomi Bankası arasındaki görüşmelerin tamamlanmak üzere olduğunu belirtti. 
     Bu arada Financial Times'a demeç veren Garanti Bankası Genel Müdürü Ergun Özen, bankanın geçtiğimiz ay yaşanan mali krizden "ağır yara" aldığı yolundaki iddiaları reddetti. Bankanın ne kadar güçlü olduğunun gelecek hafta açıklanacak yıllık raporda görüleceğini söyledi. Özen, Türkiye'nin dört büyük bankasının da en az beş yıl boyunca birbirleriyle birleşmeyeceklerini belirtti. 
     


 EKONOMİ 




















</TEXT>
</DOC>
