<DOC>
<DOCNO> 45486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/07/ekonomi/eko09.html </URL>
<DATE> 2001/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hacim belirleyici olacak 
</HEADLINE>
<TEXT>

Desteklerin gücünü yakından izlemek gerekiyor, 6,900 aşağı kırılmamalı 
     Zeynep Candan AKTAŞ 

     Yaklaşık bir aydır yükselen üçgen görünümünde sıkışan endeks 7,900'deki güçlü direnci kırmayı başaramadı. Hafta boyunca süren sıkışık seyir haftanın son günü artan satış baskısıyla endeksin bir miktar aşağı sarkmasına ve 7,500 desteğinin test edilmesine neden oldu. Geçen hafta kısa ve uzun vadeli göstergelerin birlikte hareket ederek alım sinyalleri ürettiğinden, ancak bu görünümde işlem hacminin eksik olduğundan sözetmiştik. İşlem hacmi bu hafta da göstergelerin alım eğilimini güçlendirecek boyuta ulaşamadı. 
     Senet bazında bakıldığında yaklaşık bir aydır tutunma çabalarının sürdüğü, genellikle uzun vadeli göstergelerin alım eğiliminde olduğu, kısa vadelilerde ise 7,900 seviyelerinin test edilmesinin ardından aşağı yönde hareket olduğu izleniyor. Endekste de benzer görünümler sözkonusu. Teknik açıdan bunu şöyle yorumlamak mümkün. Uzun vadeli bir çıkışa hazır olan endeks kısa vadeli göstergelerdeki satış baskısıyla bir miktar geri gelerek desteklerini test edebilir. Bu geri geliş hacimdeki daralmayla desteklenirse kısa bir oyalanma ve güç toplama çabasından ve sıkışmadan sonra piyasanın tekrar çıkışına devam etmesi beklenebilir. Ancak geri gelişte hacimdeki olası artışlar ciddi bir satış isteğinden kaynaklanabilir. 
     
Hacim yönü belirleyecek      Bu durumda desteklerin gücüne bakmak ve 6,900 desteğinin aşağı kırılmamasına dikkat etmek gerekiyor. Yani bu haftanın belirleyici unsuru hacim. Diğer taraftan borsada işlem gören şirketlerin piyasa değeri defter değeri oranına bakıldığında ortalama 2,28 olduğu görülüyor. Yani şirketler özkaynaklarının sadece 2,28 katı bir fiyata işlem görüyorlar. Bu da oldukça düşük bir oran. Borsadaki şirketleri bugünkü fiyatlardan tekrar kurmaya kalksak işlem gördükleri fiyatlara kurmak mümkün olmayacak. 
     Evet, bu şirketler bu ortamda k r yaratamıyor, kapasitelerini kullanamıyor ama bunların bir de maliyet değeri var. Arsası, arazisi, binası, makine parkı ve belki de hammadde stokları var. Piyasalardan gelebilecek iyiye doğru gidiş sinyalleri, pek çok şirkette el değişimlerine neden olacak. 91-92 yıllarında borsada birkaç şirkette yaşanan ele geçirme operasyonlarının benzerlerini daha çok şirkette izleyebiliriz. 
     Bu hafta için endeksin destekleri 7,500 ve 7,200'de iken dirençler 7,900 ve 8,500 seviyesinde bulunuyor. 
     Bol kazançlı haftalar dileğiyle. 
     



 EKONOMİ 

















</TEXT>
</DOC>
