<DOC>
<DOCNO> 15530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/yazar/theper.html </URL>
<DATE> 2001/04/10/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Yanlış anlamayalım 
</HEADLINE>
<TEXT>

Yeni bir gecekondu affının çıkacağı söylentisi doğru mu Böyle bir af varsa ne zaman yürürlüğe girecek 
     R. R. - İstanbul 
     Nereden çıkarıyorsunuz bu sözleri bilemiyorum, kim söyledi size böyle bir şeyin varlığını 
     Hayır bugün için yeni bir imar affı yok, ancak bakmayın yukarıda bunu size kimin söylediğini sorduğuma ben nereden çıktığını biliyorum. Efendin Sayın Başbakan dışarıdan yardım az gelse bile bizim açıkları iç kaynaklardan sağlayacağımızı söyledi ya, işte bu söz oradan çıkıyor. İç kaynak nedir ya vergidir, ya para basmaktır veya yeni bir gelir kaynağı yaratmaktır. Para basmak eşittir enflasyonun azmasıdır, vergi deseniz zaten adı konulacak vergi kalmadı, kümesteki kazlar her gün vergi ödeyip duruyor, öyleyse iç kaynak olarak işte bedelli askerlik veya gecekondu affı kalıyor. Gecekondu affının gelir getiren yanı ne 
     Şu Gecekondu yapanlara gecekondularının bulunduğu arsa bedeli mukabili satılacak hem para kazanılacak hem gecekonduları meşrulaştırılacak. İşte söylenti Başbakan'ın bu iç kaynak meselesinden dolayı böyle yorumlanıyor ve ben adım gibi biliyorum ki, bu mesajı alan gecekondu yapımı işine hız veriyor, yani kanserin ucu büyüyor ve gerek tabiatı ve gerekse düzeni boğmaya devam ediyor. Oysa bu ülkenin bir affa daha tahammülü yok. Artık bu memlekette yasalara saygılı, dürüst kimselerin haklarının korunması zamanı geldi, yasadışı olan her şey artık müeyyidelendirilmeli. Bırakın yeni bir affı, bu intibaı verecek sözlere dahi dikkat etmek gerek. Onun için Başbakan bu yanlış anlamayı düzeltmeli, iç kaynak derken neyi kastettiğini açıklamalı. 
     
     





Tasarruf .. 


Hortuma perde 


'Şov yapmayın' 


Sit alanı Ecevit 


Dibe vurmadan düzelmez mi .. 


Bıçak dayanmadan 


Acının kanatları 


Hep aynı terane 


Herkes bekliyor... 


THY için şimdi 


Ek kaynak 


Dolar, halkı depresyona soktu 


Yanlış anlamayalım 


Ankara krizin boyutunu’ anlayamıyor 


</TEXT>
</DOC>
