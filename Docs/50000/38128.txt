<DOC>
<DOCNO> 38128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/son/sontur12.html </URL>
<DATE> 2001/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel güvenlik şirketi kuran 15 koruma gözaltına alındı... 
</HEADLINE>
<TEXT>

     Kayseri'de özel bir güvenlik şirketinde çalışan 15 personel, şirketin yasal olmadığı gerekçesiyle gözaltına alındı. 
     Yılmaz Ö'nün sahibi olduğu özel güvenlik şirketinin 14 personeli, şirket yetkilisiyle yakalandı. Kayseri Emniyet Müdürlüğü Asayiş Şube Müdürü Hasan Çiftçi, konuyla ilgili yaptığı açıklamada, ''Özbey Güvenlik Şirketi'' adı altında kurulan şirketin yasal olmadığını öğrendiklerini, şirket elemanlarını 15 gündür takip ettiklerini bildirdi. 
     Atatürk Stadı'nda dün yapılan Kayseri Erciyesspor-Akçaabat Sebatspor maçıyla Mimarsinan Parkı'nda sanatçı Baha'nın verdiği konserde görev yapan güvenlik şirketi personelinin kameralarla görüntülendiğini kaydeden Çiftçi, şu bilgiyi verdi 
     ''Adı geçen şirketle ilgili yaptığımız incelemede, 14 kişinin 15 gündür şirket adına görev yaptıklarını, şirketin, 2495 sayılı 'özel güvenlik kuvvetleri kanununa' uygun şartlarda kurulmadığını belirledik. Şirket yetkilisi ve 14 personel, Yankesicilik ve Dolandırıcılık Bürosu ekiplerimizce sorgulanıyor. Sanıklar, ifadeleri alındıktan sonra Cumhuriyet Savcılığı'na sevk edilecekler.'' 
     
     







</TEXT>
</DOC>
