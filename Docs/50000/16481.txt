<DOC>
<DOCNO> 16481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/16/spor/bbas.html </URL>
<DATE> 2001/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Rövanşta da Fener 79-83 
</HEADLINE>
<TEXT>

Basketbol Ligi’nin son maçındaki ezeli rekabette Beşiktaş’ı yine mağlup etti, muhtemel bir play - off eşleşmesinde 1 - 0 öne geçti 
     POTADAKİ ezeli rekabette gülen taraf yine Fenerbahçe oldu. Maçın büyük bölümünü açık farkla geride götüren Sarı-Lacivertliler, son yedi dakikada çevirdiği maçı uzatmada kazanarak Beşiktaş’la muhtemel play - off eşleşmesi için de 1 - 0’lık avantaj sağladı. 
     BEŞİKTAŞ’TA Eley, 28 sayı ve 25 ribaunduna rağmen yenilgiye engel olamazken, Fenerbahçe’de Beard ve Murat galibiyeti getiren isimler oldu. Bakan Fikret Ünlü’nün de izlediği karşılaşmada zaman zaman elektrikli anlar yaşanırken, salona giremeyen Fenerbahçeli bir grup araçları taşladı. 
     
     1.PERİYOT 21 - 12 Beşiktaş 
     2.PERİYOT 40 - 28 Beşiktaş 
     3.PERİYOT 55 - 44 Beşiktaş 
     NORMAL SÜRE 70 - 70 
     MAÇ SKORU 83 - 79 Fenerbahçe 
     BEŞ FAUL Faruk 40.54 , Serdar 42.44 , Lukovski, 43.30 , Eley 43.30 
     HAKEMLER Fatih Söylemezoğlu, Murat Biricik 
     
Cim - Bom’un nefesi yetmedi 101-96      TÜRK Telekom ile başabaş bir mücadele ortaya koyan Galatasaray, son periyodda havlu attı. Başkent ekibinin aksadığı üçüncü periyodu altı sayı önde tamamlayan Sarı-Kırmızılı ekip, 45 sayı atan Earl ile Radosevic’i durduramadı ve 101-96 yenilmekten kurtulamadı. 
     
Normal lig bitti      BASKETBOL Ligi’nde 26 haftalık normal lig dün tamamlandı, Play-Off’un da ilk tur eşleşmeleri belli oldu. İlk altı sırayı alan Ülker, E.Pilsen, Darüşşafaka, T.Telekom, Fenerbahçe ve Troy Pilsner, play-off’a ikinci turdan başlayacak. Muratpaşa Belediyesi Antbirlik ve Ege Pen Altay İkinci Lig’in yolunu tuttular. Mydonose Kolejliler ile Kombassan ise kümede kaldı. 
     
Puan Durumu TAKIMLAR O G M A Y P ÜLKERSPOR 26 22 4 2373 2017 48 EFES PİLSEN 26 22 4 2271 1943 48 DARÜŞŞAFAKA 26 20 6 2082 1869 46 T.TELEKOM 26 20 6 2276 2091 46 FENERBAHÇE 26 18 8 2171 2030 44 TROY PİLSNER 26 14 12 2214 2160 40 BEŞİKTAŞ 26 13 13 2153 2118 39 GALATASARAY 26 11 15 2028 2032 37 BÜYÜK KOLEJ 26 10 16 2168 2189 36 P.KARŞIYAKA 26 10 16 2207 2287 36 M.KOLEJLİLER 26 8 18 1978 2075 34 K.KONYA 26 8 18 2107 2335 34 MURATPAŞA 26 4 22 2058 2533 30 EGE.P.ALTAY 26 2 24 1952 2359 28      
     


 SPOR 





























</TEXT>
</DOC>
