<DOC>
<DOCNO> 44548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/son/sontur01.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kavgayı ayırmaya geldi..Öldü 
</HEADLINE>
<TEXT>

     Van'ın Muradiye ilçesinde, eşiyle kavga eden bir kişi, kavgayı ayırmaya çalışan kiracısı öğretmeni öldürdü, kendi eşini ise yaraladı. 
     Alınan bilgiye göre, Muradiye merkezde oturan İbrahim Hasar, akşam saatlerinde eşi Ziynet Hasar ile çocuklarını dövmeye başladı. 
     Bunun üzerine, evin alt katında kiracı olarak oturan Muradiye lisesi öğretmenlerinden Mesut Kemal, üst kata çıkarak kavgayı ayırmaya ve İbrahim Hasar'ı sakinleştirmeye çalıştı. 
     Öğretmen Kemal'in eve gelmesine sinirlenen İbrahim Hasar, üzerinde taşıdığı ruhsatsız tabanca ile rastgele ateş açtı. 
     Açılan ateş sonucu 2 yıllık evli bir çocuk babası fizik öğretmeni Mesut Kemal 30 olay yerinde öldü. 
     Ağır yaralanan Hasar'ın eşi Ziynet Hasar 45 ise Van Devlet Hastanesi'ne kaldırılarak tedavi altına alındı. 
     Olaydan sonra kaçan İbrahim Hasar'ın yakalanmasına çalışıldığı ve soruşturmanın sürdüğü bildirildi. 
     Olayda hayatını kaybeden Mesut Kemal'in cenazesi, yarın memleketi olan Ankara'ya gönderilecek. 
     






</TEXT>
</DOC>
