<DOC>
<DOCNO> 16253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/yazar/theper.html </URL>
<DATE> 2001/04/14/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Suçlar önlenemez 
</HEADLINE>
<TEXT>

     Bir kapkaççıya on yıl hapis cezası verilmiş, bunun cezası bu kadar ağır mı Ağır ise neden caydırıcı olmuyor 
K. R. - İstanbul 

     Bir kapkaççıya bazen altı ay hapis verilir bazen on sene. Bunun sebebi şu 
     Bir kapkaççı, bir vatandaşın aracının koltuğundan, sandalyesinin arkalığından veya elinden çantasını alır kaçarsa bu hırsızlıktır. Cezası altı ay hapistir. Ancak çanta alınırken mağdur muhalefet eder ve karşı koyarsa, bu direnmeye rağmen hırsız şiddet kullanır ve çantayı öyle alırsa bu artık gasptır. Çünkü gasp cebir, şiddet kullanılarak yapılan hırsızlıktır. Dolayısı ile direnen birine cebir şiddet uygulanmaktadır ve suçun vasfı değişmektedir. Gaspa verilen ceza ise on sene hapistir. 
     Neden caydırıcısı olmuyor sorusunun yanıtına gelince. 
     Birincisi, kapkaç çoğunlukla hırsızlık vasfı taşıdığı ve cezası altı ay olduğu için, hırsız yakalansa bile tutuklanmamakta, hemen ertesi gün mesleğini sürdürmektedir. Bu durum yakınlarına örnek teşkil etmekte dolayısı ile başkalarını da bu yola sevk etmektedir. Bu yolla artan hırsız sayısı ile başa çıkmak zorlaşmakta, zabıta önleyici tedbir almakta güçlük çekmektedir. Bugün yakalanan akşamına serbest bırakılan sanık cebir şiddet uygulamasının cezayı ağırlaştırdığını bilmemekte, adeta hırsızlık özgürlüğü varmış gibi davranmaktadır. Mevzuatımızda peşin peşin uygulanan büyük oranda indirimler, sık sık çıkarılan af yasaları da göz önüne alınırsa cezaların caydırıcılığından söz edilebilir mi Bunlara ekonomik bunalım içinde bulunan kitlelerin ruh halini de eklerseniz işin önemi ortaya çıkar. Endişem zorla getirmeyi başardığımız turistleri bu saldırılardan koruyamamak. 
     
     





Sistemin iflası 


Kimyasal durum 


Yılmaz Revizyonu erteledik 


Tilki Nuri 


Bir öğrenci sordu 'Değişim bu kadar zor mu ' 


Fillerin son yemeği 


Bakan körler 


2. üç ay başladı 


Söylemle eylem 


Moral için iyi... 


Yatırımcıya adres... 


İktisat ve mizah 


Reform dalgası 


Ziraat'te görev zararı nasıl oluştu 


Suçlar önlenemez 


Beyaz, "kuzu" oldu 


</TEXT>
</DOC>
