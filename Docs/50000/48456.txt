<DOC>
<DOCNO> 48456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/astro/index.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İnatçı enerjiler 
</HEADLINE>
<TEXT>

Bugün Ay Kova burcunda, Güneş ise Akrep'te ve ilk dördünü yaşıyoruz. İlk dördünler yüksek enerji dönemleridir. Bugün pek çok konuda adımlarımızı daha somut hale getirmeye çalışabiliriz. Bununla birlikte, Akrep ve Kova sabit burçlar olarak, inatçı, direnen, değişmekte zorlanan koşullara da işaret etmekte. Koç'lar bugün daha rahatlar. Son günlerdeki aşırı çalışma yerine bugün sosyal konularla daha fazla ilgilenebilirler. Boğa'ların bazı gerginlikleri var, çünkü gelişmelere direnebilirler. İş hayatında daha fazla mücadele söz konusu olabilir. İkizler için rahat bir gündeyiz. Bugün çalışkan davranarak dağılmakta olan şeyleri derleyip toparlayabilirler. Yengeç'ler bugün biraz endişeli ve hassaslar. Parasal konularda isteklerini ve bütçelerini gözden geçirmeliler. Aslan'lar ilişkilerinde daha mücadeleciler ama inatçılık söz konusu olunca hata yapmaları çok kolay. Başak'lar günlük işlerle uğraşırlarken, enerjilerini yapıcı biçimde kullanabilecekler. Sağlıklarına daha fazla önem vermeliler. 
Öğleden sonra 16 26 Ay - Neptün birleşiyor ve bu saatlerde sezgilerimizi kullanmakta zorluk çekmeyeceğiz. Bununla birlikte yeteri kadar gerçekçi olamayabiliriz. Terazi'ler için rahat bir gündeyiz. Başkalarından öğrenebilecekleri çok şey var. Akrep'ler için kritik bir iki gündeyiz. Somut adımlar atabilmek için daha fazla çaba sarfetmeleri gerekmekte. Yay'lar her zamanki heves ve canlılıklarını gösterebilirler. Alacakları haberler sevindirici olabilir. Oğlak'lar ayaklarını yorganlarına göre uzatmak durumundalar. Parasal konularda çaba göstermeleri gerekir. Kova'ların çok sakin oldukları söylenemez. Yapmaları gereken çok şey var ama bazı engelleri de aşmaları gerekiyor. İnatçılık yapabilirler. Balık'lar bugün hayaller dünyasındalar. Daha gerçekçi olmaları gerekiyor. Önlemsiz davranışlar başlarına iş açabilir. 

            Faks 287 74 37 
      







</TEXT>
</DOC>
