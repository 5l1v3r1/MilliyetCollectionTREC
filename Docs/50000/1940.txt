<DOC>
<DOCNO> 1940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/ekonomi/eko08.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Taşıt vergileri Tofaş’tan 
</HEADLINE>
<TEXT>

     EKONOMİ SERVİSİ 

     Tofaş Oto Ticaret AŞ Pazarlamadan Sorumlu Genel Müdür Yardımcısı Murat Selek, düzenledikleri yeni satış kampanyasıyla stokları zararına da olsa eritmeyi planladıklarını bildirdi. 
     Selek, 2000 yılını rekorlarla kapatan sektörün, geçen aralık ayında ekonomide yaşanan kriz nedeniyle, yılı stok fazlası ile kapattığını belirtti. 
     Mali piyasalarda yaşanan toparlanma dönemini ihracat planıyla aşmayı hedefleyen Tofaş'ta, bir yandan da iç pazarda tüketicilere cazip fırsatlar sunduklarını dile getiren Selek, "bir daha tekrar edilmeyecek ve kalan stoklarla sınırlı" özel bir kampanya uyguladıklarını kaydetti. 
     Açıklamaya göre, kampanyada, modeline göre Taşıt Alım Vergisi, Ek Taşıt Alım Vergisi, yıllık Motorlu Taşıtlar Vergisi Tofaş tarafından karşılanıyor. Ayrıca, tüketicilere 36 aya ulaşan vadelerle ve çok uygun faiz oranlarıyla kredi kullanma imk nı tanınıyor. 
     


 EKONOMİ 



















</TEXT>
</DOC>
