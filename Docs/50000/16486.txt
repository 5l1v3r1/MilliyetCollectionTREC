<DOC>
<DOCNO> 16486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/16/spor/spo02.html </URL>
<DATE> 2001/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
YILDIRIM TESELLİ 
</HEADLINE>
<TEXT>

Fenerbahçe Başkanı, maç sonrası yönetici arkadaşları ile birlikte soyunma odasına giderek futbolculara moral verdi, "Kalan karşılaşmaları kazanın, şampiyon olun" dedi 
     BAŞKAN Aziz Yıldırım, Ankaragücü yenilgisi sonrası yönetici arkadaşlarını da alarak soyunma odasına girdi. Futbolcuları teselli eden Fenerbahçe Başkanı, "Önünüzde altı maç var. Bunları kazanarak şampiyonluğa ulaşabilirsiniz" dedi. Yıldırım, Atilla Kıyat, Uğur Dündar, Murat Özaydınlı, Vedat Olcay, Mahmut Uslu ile bir süre oyuncularla kaldı, ardından stadı terketti. 
     BASIN Sözcüsü Atilla Kıyat, yaptığı açıklamada ligin artık yeniden başladığını ifade etti. Ankaragücü yenilgisine rağmen futbolculardan şampiyonluk istediklerini belirten Kıyat, "Onlara kaybedilmiş hiçbir şey olmadığını söyledik. Bütün takımlar kafa kafaya geldi. Ancak şampiyon olacağımıza inancımız devam ediyor. Futbolculara bunu ilettik" diye konuştu. 
     
Hedeften sapmadık’      FENERBAHÇE Teknik Direktörü Mustafa Denizli, Ankaragücü yenilgisi ile sadece avantaj kaybettiklerini söyledi. Denizli, "Yine de ligin tepesindeyiz. Hedefimizde bir sapma yok. Bugüne kadar biz kendi işimizi kendimiz gördük. Bugünden sonra da kendi işimizi göreceğiz. Ben kararları Fenerbahçe takımı için veririm. Şahıslarla ilgili düşüncem olamaz. Daha fazla iddia taşıyorum. Ben iddialı laflar söylerken rakiplerimizden 5-6 puan gerideydik. Bugünkü yenilgiye karşı niye iddialı konuşmayayım" dedi. 
     


 SPOR 





























</TEXT>
</DOC>
