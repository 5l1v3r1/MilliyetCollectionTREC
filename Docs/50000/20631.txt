<DOC>
<DOCNO> 20631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/spor/bbas.html </URL>
<DATE> 2001/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Paris'te ilk tango 
</HEADLINE>
<TEXT>

Basketboldaki gururumuz Efes Pilsen, Supro Lig Final - Four’unda Panathinaikos ile karşılaşacak, final vizesi almak için mücadele edecek. Maç saat 21.30’da başlayacak 
     Geçen yılın rövanşı 
     SUPRO Lig Final - Four’unda mücadele veren Efes Pilsen, ilk maçını bu gece TSİ 21.30’da Paris’te Yunanistan temsilcisi Panathinaikos ile oynayacak. Panathinaikos ile geçen yıl Selanik’teki Final - Four’da karşılaşan ve yarı finalde kaybeden Lacivert - Beyazlılar, Bercy Salonu’ndaki rövanşı alarak finale ulaşmaya çalışacak. Aynı salonda TSİ 19.00’da Maccabi Tel Aviv İsrail ile CSKA Moskova Rusya ilk finalist olabilmek için karşılaşacaklar. 
     
     Bercy’de son idman 
     PARİS’e dün gelen ve akşam maçın oynanacağı Bercy Salonu’nda iki saatlik bir çalışma yapan Efes’te sakat oyuncu bulunmuyor. Panathinaikos’ta ise hafif sakatlıkları bulunan Bodiroga, Burke, Gentile ile birlikte uzun süredir sakat olan Katash da Paris’e geldi. Bercy Salonu’nda Efes Pilsen’i 1500 civarında Türk seyircinin desteklemesi bekleniyor. Final - Four’un ilk gününde bu akşam oynanacak iki karşılaşma da CINE 5’ten naklen yayınlanacak. 
     
EFES PİLSEN OYUNCULAR YAŞ BOY POZİSYON ÜLKE 4 D.MULAOMEROVIC 26 1.95 GARD HIR. 5 ERDAL BİBO 23 1.95 FORVET TÜR. 6 ÖMER ONAN 22 1.94 GARD TÜR. 7 V.SCEPANOVIC 25 1.98 FORVET YUG. 9 ENDER ARSLAN 18 1.85 GARD TÜR. 10 KEREM TUNÇERİ 21 1.90 GARD TÜR. 11 ALPER YILMAZ 25 1.96 FORVET TÜR. 12 HÜSEYİN BEŞOK 25 2.12 PİVOT TÜR. 13 MEHMET OKUR 21 2.10 FORVET TÜR. 14 P.DROBNJAK 25 2.11 PİVOT YUG. 15 KAYA PEKER 21 2.08 PİVOT TÜR.      
     Coach Oktay MAHMUDİ 
     
PANATHİNAİKOS OYUNCULAR YAŞ BOY POZİSYON ÜLKE 4 F.ALVERTIS 26 2.06 FORVET YUN. 5 G.KALAITZIS 24 1.95 GARD YUN. 6 MICHAEL KOCH 34 1.92 GARD ALM. 7 JOHNNY ROGERS 37 2.08 FORVET ABD 8 ANTONIOS FOTSIS 19 2.04 FORVET YUN. 9 F.GENTILE 33 1.93 GARD İTA. 10 DEJAN BODIROGA 27 2.04 FORVET YUG. 11 D.MIDDLETON 34 2.02 FORVET ABD 12 ZELJKO REBRACA 28 2.11 PİVOT YUG. 13 PATRICK BURKE 27 2.08 PİVOT İRL. 14 ODED KATASH 26 1.93 GARD İSR. 15 G.BALOGIANNIS 29 1.96 FORVET YUN.      
     COACH Zelimir OBRADOVIC Yugoslavya 
     
     Coachlar ne diyor 
     Eksiğimiz yok’ 
     EFES Pilsen coachu Oktay Mahmudi, Final - Four’un en genç kadrosuna sahip olduklarını ancak tecrübe olarak Panathinaikos’tan eksikleri bulunmadığını söyledi. Mahmudi, "Panathinaikos bize oranla oldukça yaşlı bir takım. Fiziksel açıdan üstünler. Şansımızın geçen yıldan daha fazla olduğunu düşünüyorumödiye konuştu. 
Oktay MAHMUDİ 

     Dişli bir rakip’ 
     PANATHİNAİKOS coachu Zelimir Obradovic dünkü basın toplantısında, Efes için "Genç ve dişli bir rakip" yorumunu yaptı. Obradovic, "Efes Pilsen karşısında çok dikkatli olmamız gerekiyor. Savunmada ve hücumda hata yapmamalıyız. Ancak ben her şeye rağmen finale çıkan tarafın Panathinaikos olacağına inanıyorum" dedi. 
Zelimir OBRADOVİC 

Potanın güzelleri      GEÇEN yıl üçüncülükle yetindiği Suprolig Final Four’unun kapısına şampiyonluk parolasıyla bir kez daha dayanan Efes Pilsen, Paris’te nefes kesecek bir tangoya çıkıyor. Ünü Avrupa sınırlarını aşan basketboldaki gururumuz, bugün son şampiyon Yunan Panathiniakos karşısında final vizesi kovalayacak. Bu zorlu randevu öncesi özel çekimde bir araya gelen ve iki takım kaptanı Hüseyin Beşok ve Fraiskos Alvertis’in formalarını üzerlerine geçiren Neşe Erberk Ajans’ın mankenleri Ayşın Işık ve Şebnem Akın, dostluk mesajları verdiler. 
     



 SPOR 
























</TEXT>
</DOC>
