<DOC>
<DOCNO> 39959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/yazar/akyol.html </URL>
<DATE> 2001/09/01/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yine komplo teorisi 
</HEADLINE>
<TEXT>

     CİNAYETLER, toplumsal olaylar, siyasi hadiseler konusunda elbette senaryolar üretilir. Senaryo üretimi, günümüzde think - tank'lerin en önemli işlevlerinden biridir... 
     Komplo teorileri farklıdır işte bir örnek... General Lüdendorf gibi Alman Genelkurmay Başkanlığı'na kadar yükselmiş ünlü bir komutan, "1932 Senesinde Yeni Bir Cihan Harbi" adlı kitabında anlatıyor 
     Önce bir önyargı Dünyayı Yahudiler yönetiyor 
     Sonra somut değil, spekülatif kanıt uydurma aşaması Yahudiler, rakam toplamı 15 ve 25 olan mesela 1789 ve 1914 gibi yıllarda mutlaka ya büyük bir harp, yahut ihtilal patlatırlar... 
     Ve hüküm Rakamlarının toplamı 15 olan 1932 yılında da İkinci Cihan Savaşı'nı çıkaracaklar 
     Hitler'in hocası General Lüdendorf, 1931 yılında Türkçesi de yayımlanan kitabında aynen bunları yazıyor Sf. 66 
     
     
     
     SOVYETLER, sosyalisttir, öyleyse sosyalistler Sovyet ajanıydılar 
     Sağcılar emperyalizm işbirlikçileridir 
     Anlı şanlı bir profesörümüze göre, "İşçi ücretlerini emperyalizm düşük tutuyor"dur 
     Erbakan da çay ve fındık sahalarını daraltmamızı Amerika'nın istediğini, çünkü İsrail'in daha çok çay ve fındık satacağını söylememiş miydi 
     Ücretleri "emperyalizm" gulyabanisiyle, tarımsal üretim sorunlarını siyonizm gulyabanisiyle izah ederseniz, ekonomi bilimine gerek yok 
     Laikçi kesimde sık sık söylenen başka bir komplo teorisi Amerika'nın bir "yeşil kuşak" stratejisi vardır, öyleyse, ılımlı İslamcılar Amerikan emperyalizminin işbirlikçileridir 
     Ünlü bir eski savcımız da "Şeriat iç savaşsız gelmez, öyleyse iç savaşa hazırlanıyorlar" buyurmamış mıydı 
     Sosyolojiye ve siyaset bilimine gerek yok Tankları çağırabilirsiniz 
     
     
     
     DANIEL Pipes'in komplo teorileri hakkında iki kitabı var. Bir gün tanıtmayı düşünüyorum. "Komplo paranoyasının" özellikle Ortadoğu zihniyetinde çok güçlü olduğunu anlatıyor ve çok sayıda örnekler veriyor... 
     Mesela, Mısır ve Irak gazeteleri Humeyni'nin Amerikan ajanı olduğunu kanıtlarken, İran gazeteleri Saddam ve Mübarek'in Amerikan ajanı olduklarını kanıtlamışlar 
     Meselenin temelinde bilim zihniyetinin, analitik düşüncenin gelişmemiş olması vardır. Ya da ağır psikolojik travmaların, ideolojik bağnazlıkların analitik düşünmeyi öldürmesi... 
     Büyük bilim felsefecisi Karl Popper, komplo teorileriyle astroloji teorilerinin aynı zihniyetin dışavurumu olduğunu göstermiştir Önyargınıza kanıt uydurmanız kolaydır 
     Cinayetlerde elbette her ihtimali araştırmak üzere "senaryo"lar üretilir. Ama bu senaryolar, zihnimizdeki önyargıların dışavurumu değil, bulgu ve karinelerin düşündürdüğü "ihtimaller" olmalıdır. Hukuki deyimle "uygun illiyet" ilkesi gözetilmelidir. 
     Komplo teorisi ise, somut bulgular ve karineler olmadan, çok genel önyargılara göre yapılan zihinsel spekülasyonlardan oluşur İslamcılar Yahudileri sevmez .. Öyleyse Garih'i onlar öldürmüş olmalı 
     Her zaman düşünmeliyiz Bilimler ne için lazımdır Güvenilmez akla ölçüler kazandırmak için... 
     
     







Yine komplo teorisi 


Yanıtı Bahçeli verecek 


Koray Aydın istifa iki yazısı 


Damlalık ve kepçe 


Bir eylül günü 


Üniversiteyi kazandılar ama... 


Diyarbakır’da gerilim Urfa’da barış havası 


Umuda çağrı 


Güneşi balçıkla sıvamaya çalışanlar 


Deprem vergisi faize mi gitti 


Şanlıurfa GAP’ı gaptırmış 


Eller aya, biz yaya 


Siz de işlersiniz namus cinayeti ’ 


Bir cinayet kurbanının anatomisi 


Garih cinayetinin ipucu GAP’ta mı 


Üretimi unuttuk ekonomi rezil oldu’ 


</TEXT>
</DOC>
