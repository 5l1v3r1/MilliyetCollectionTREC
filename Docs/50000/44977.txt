<DOC>
<DOCNO> 44977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/magazin/amag.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Baba Altıntaş Sedef’e kırgın 
</HEADLINE>
<TEXT>

Mehmet Ali Erbil’den bir gün büyük olan kayınpederi, Milliyet’e konuştu İffet Hanım yüzünden düğüne gitmedim ama hiç olmazsa el öpmeye gelselerdi... 
     ASLI ÖKTENER İzmir 

     Bir yandan araba kullanıyor, diğer yandan da cüzdanında sakladığı kızı Sedef’in gelinlikli fotoğrafının bulunduğu gazete kupürünü gösteriyor. El öpmeyi bırakın, resim bile göndermediler’ diyerek kırgınlığını dile getiriyor. 
     Bu sözlerin sahibi, Mehmet Ali Erbil’in aynı yaştaki kayınpederi, Ahmet Ercüment Altıntaş... Makine mühendisi kayınpeder Altıntaş ile Mehmet Ali Erbil arasındaki yaş farkı sadece bir gün. Altıntaş’ın doğum tarihi 7 Şubat 1955, Mehmet Ali Erbil’inki ise 8 Şubat 1955... Yeni eşi ve iki çocuğuyla İzmir’de oturan Ahmet Ercüment Altıntaş, kızının düğününe neden katılmadığı, güzelliğiyle dikkatleri çeken eski eşi İffet Hanım’dan neden ayrıldığı gibi merak edilen soruların yanıtlarını Milliyet’e verdi.. 
     
     şık olduk ama..’ 
İffet Erguvan’la ne zaman evlendiniz 
     Üniversite yıllarında tanıştık. O zaman 24 yaşındaydım. Birbimize şık olduk, kısa süre sonra da evlendik. Ancak çok sürmedi, Sedef 8 yaşındayken ayrıldık. Nedeni şiddetli geçimsizlikti... 
     
Herkes İffet Hanım gibi hoş bir hanımdan nasıl ayrıldığınızı merak ediyor.. 
     Hiçbir şey dışarıdan göründüğü gibi değildir. Onu ayrılmamak için ikna etmeye çok uğraştım. Ama olmadı. Hem bir de bana bakın fena adam mıyım 
     
Ayrılığı Sedef nasıl karşıladı 
     Kızımızı annesinden ayırmamak için her şeye razı oldum. Onlar Ankara’da kaldı. Sedef her yıl en az bir ay İzmir’e yanıma geliyordu. Bir süre sonra benim ikinci evliliğim gündeme geldi, Sedef o zaman büyümüştü. Bunu kendisine açtığımda olgunlukla karşıladı. Hatta ikinci evliliğimden olan kardeşleri Can ve Mustafa’nın isimlerini o koydu. Ancak bu mutluluk tablosu Sedef üniversiteye başladığında bozuldu. Üniversite seçiminde görüşümü almadıkları için kırgınlık yaşandı. Çok sık görüşmedik ama kalben de hiç kopmadık. 
     
     Duyunca şoke oldum ’ 
Sedef size Mehmet Ali Erbil ile evleneceğini söylemedi mi 
     Hayır. Evde oturuyorduk. Amcamın oğlu annemi aradı. Mehmet Ali Erbil Ankara’da Bilkentli Sedef isminde birisiyle evlenmiş bizim Sedef olmasın ’ diye sordu. Annem Ankara’da bir tane mi Sedef var ’ dedi. Sonra meraklandık televizyonu açtık, Mehmet Ali Erbil Bilkentli Sedef adında bir kızla evlendi’ alt yazısını gördük. Şoke oldum. Babası yaşında birisiyle evlenmişti. 
     
Düğününe neden katılmadınız 
     Nik h haberi duyulduktan sonra, kardeşim düğünden birkaç gün önce Erbil’e telefon etmiş. Ağabeyim kızının mürüvvetini görmek ister, bir baba olarak bunu göz ardı etmeyin’ demiş. Mehmet Ali Bey, Tabii ben buna olumlu bakıyorum ama kayınvalide son derece muhalefet ediyor. Sedef’le bir daha konuşayım’ karşılığını vermiş. Bu arada ben de eski eşimi düğünden üç gün önce arayıp yapabileceğim bir şey olup olmadığını sordum. Benimle aynı çatı altında olmak istemediğini söyledi. Kızımın huzursuz olmaması için geri durmak zorunda kaldım. Yoksa hangi baba kızının düğününde olmak istemez. Sedef, annesinin etkisi altında kaldığı için beni düğüne çağıramadı. Babam da gelsin demesi, annesinin strese girmesine neden olacaktı. Annesi müdahale etmeseydi, Sedef beni düğününe canı gönülden çağırırdı, bunu çok iyi biliyorum. 
     
Kumarı tasvip edemem ’ Düğün sonrası görüştünüz mü 
     Benim aramam anlamsız, ben babayım onların aramasını beklerim. Düğün hediyesi alsam, nereye göndereceğim ne ev telefonlarını ne adreslerini biliyorum. Mehmet Ali Bey düğünün örf ve detlere göre olduğunu söyledi. Bir eksik kaldı, o da, henüz el öpmeye gelmediler. 
     
Damadınız hakkında ne düşünüyorsunuz 
     Kızım güçlü, olgun ve cesaretli biridir. Bu evlilik de bunun kanıtı. Erbil’e gelince çok sevecen biri. Tek tasvip etmediğim yönü kumarı. Kumar meselesini halletmesi lazım. Bu, yapı olarak kabul edemeyeceğim bir olay. 
     
Mutlu olacaklarına inanıyor musunuz 
     Herkesin bu evliliğe olumlu bakıp bir şans vermesi gerekir. Zaten nik hlanmışlar. Ben inanıyorum ki, bu evlilik mutlu bir şekilde sürecektir. 
     
Mehmet Ali Bey’in Nefise Karatay’la ilişkisi hakkında ne diyeceksiniz 
     Kim ne ekerse onu biçer. İnsanlar kendi yaptıklarından sorumludurlar. 
     



 MAGAZİN 














</TEXT>
</DOC>
