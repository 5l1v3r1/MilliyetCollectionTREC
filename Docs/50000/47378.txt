<DOC>
<DOCNO> 47378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/son/sonspo12.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın Ali Sami Yen tılsımı sürüyor... 
</HEADLINE>
<TEXT>

     Galatasaray, FC Nantes ile eksik kadrosuna karşın alınan 0-0'lık skorla, Avrupa kupalarında kendi sahasında oynadığı 17. maçında da yenilgi yüzü görmeyerek büyük bir başarıya imza attı. 
     Avrupa kupalarında en son yenilgisini 20 Ekim 1999 tarihinde FC Chelsea'den 5-0'lık farklı bir sonuçla alan ''Aslan'', 2 yıllık bu sürede yuvasında hiç yenilmedi. 
     Avrupa Şampiyonlar Ligi'nde 7. kez mücadele eden Galatasaray, Ali Sami Yen Stadı'nda yaptığı son 17 maçta, 13 galibiyet ve 4 beraberlik aldı. 
     
     Galibiyet serisi sona erdi... 
     Galatasaray'ın, evinde üst üste elde ettiği 7 maçlık galibiyet serisi, FC Nantes karşısında alınan 0-0'lık beraberlikle sona erdi. 
     Bu karşılaşmadan önce kendi sahasında yaptığı 7 maçtan zaferle ayrılan sarı-kırmızılılar, evinde 13 maç sonra gol atmayı başaramadı. 
     ''Aslan'', son olarak Ali Sami Yen Stadı'nda 1999-2000 sezonunda BV Borussia Dortmund maçında 0-0'lık sonuçta gol atmayı başaramamıştı. 
     






</TEXT>
</DOC>
