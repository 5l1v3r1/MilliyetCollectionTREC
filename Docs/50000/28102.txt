<DOC>
<DOCNO> 28102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/son/sontur04.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
FP'nin kapatma davasında karar bugün ya da yarın açıklanacak 
</HEADLINE>
<TEXT>

     Anayasa Mahkemesi Başkanı Mustafa Bumin, FP'nin kapatılması istemiyle açılan davanın bugün ya da yarın sonuçlanacağını sandığını bildirdi. 
     Anayasa Mahkemesi Başkanı Mustafa Bumin, mahkemeye gelişinde, gazetecilerin, davanın ne zaman sonuçlanacağına ilişkin sorularını yanıtladı. 
     Bumin, davanın, ''bugün kesinlikle sonuçlanır'' diyemeyeceğini belirterek, ''Ama muhtemel tabii. Arkadaşlarımın konuşma sürelerinin ne kadar olacağını bilemem. Çok uzun konuşabilirler. O yüzden birşey söyleyemem. Belki, bugün ya da yarın sonuçlanacağını sanıyorum'' diye konuştu. Bumin, kararın haftaya sarkma ihtimalinin olup olmadığına ilişkin bir soruyu, ''Olabilir, herşey mümkün'' diye yanıtladı. Anayasa Mahkemesi Başkanvekili Haşim Kılıç ise aynı yöndeki sorular üzerine, çalışmalarını kurul olarak sürdürdüklerini, bugün olmasa da yarın bir karar çıkacağı kanaatini taşıdığını kaydetti. Kılıç, ''Yine de belli olmaz'' dedi. 
     

</TEXT>
</DOC>
