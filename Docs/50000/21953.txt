<DOC>
<DOCNO> 21953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/18/son/sondun18.html </URL>
<DATE> 2001/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Selanik'te 'sözde Pontus Soykırımı' anıtı dikilecek 
</HEADLINE>
<TEXT>

     Yunanistan'ın Selanik kenti Belediye Başkanı Vasilis Papayorgopulos, kent merkezinde sözde Pontus soykırımı anıtı dikileceğini açıkladı. 
     Papayorgopulos, sözde ''19 Mayıs Pontus soykırımını anma günü'' çerçevesinde yapılacak etkinlikleri aktardığı bir basın toplantısı yaptı. 
     Belediye Başkanı, sözde soykırımın ''82. yıldönümünde'' soykırım gerçeğinin Türkiye ve uluslararası toplum tarafından tanınmasını istedi. 
     Kentte yapılacak anma günü etkinlikleri çerçevesinde Yunanistan anamuhalefet partisi Yeni Demokrasi Partisi Genel Başkanı Kostas Karamanlis, Selanik Üniversitesi'nde ''Soykırım '' konulu bir konuşma yapacak. 
     Pontus dernekleri ise yarın akşam Türkiye'nin Selanik Başkonsolosluğu'na doğru yürüyüş yapacaklar. Atina'da ise 20 Mayıs Pazar günü bir ayinin ardından Türkiye'nin Atina Büyükelçiliği'ne yürüyüş yapılacak. 






</TEXT>
</DOC>
