<DOC>
<DOCNO> 10091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/05/son/sondun07.html </URL>
<DATE> 2001/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da protestocu işçilerle polis arasında çatışma 
</HEADLINE>
<TEXT>

     İran'ın İsfahan kentinde protestocu işçilerle polis arasında çatışma çıktı, 25 işçi gözaltına alındı. 
     İsfahan Simin Fabrikası'nın işçilerinden yaklaşık 500 kişi, dün öğleden sonra ücretlerinin ödenmesindeki gecikmeyi protesto etmek için fabrika önünde toplandı. 
     İsfahan Emniyet Müdürlüğü'nden yapılan açıklamada, işçilerin daha sonra kent merkezine doğru yürümeye başlaması üzerine, polisin ''izinsiz gösteriye'' müdahale ettiği bildirildi. 
     Müdahele üzerine bazı işçilerin polise taş ve demir çubuklarla saldırdığı, çıkan çatışmadan sonra polisin 25 işçiyi gözaltına aldığı ve adli makamlara teslim ettiği belirtildi. 
     Son yıllarda birçok fabrikada, bazen yıllara varan ücret gecikmelerini protesto için sık sık işçi gösterilerine rastlanan İran'da, ilk kez polisle işçiler arasında bu düzeyde bir çatışma yaşandığı belirtiliyor. 




</TEXT>
</DOC>
