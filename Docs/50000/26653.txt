<DOC>
<DOCNO> 26653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/son/sonspo01.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem Uzan 100 milyon dolarla Galatasaray Başkanlığı'na doğru... 
</HEADLINE>
<TEXT>

     Ünlü işadamı Cem Uzan'ın, Adnan Polat, Murat Beyazıt ve Adnan Sezgin'i listesine alarak Galatasaray Başanlığı'na aday olacağı öğrenildi. Cem Uzan'ın sarı kırmızılılar için 100 milyon dolar harcama garantisi vereceği bu kongrede olmazsa Mart ayında adaylığını kesin koyacağı iddialar arasında. 
     
     Yolu açıldı 
     Kulüp üyeliği 1995 yılında kapatılmış olan Cem Uzan'a da başkanlık yolu açıldığı öğrenildi. 
     Uzan, Bakırköy 9. Asliye Hukuk Mahkemesi'nde dava açarak 1995 yılında sarı-kırmızılı kulübün, bir bölüm hissesini aldığı İstanbulspor Spor Faaliyetleri ve Ticaret A.Ş'Ye başkan seçilmesini gerekçe göstererek, ''Üyelik kaydının kapatılması'' şeklindeki kararına itiraz ederek, ihtiyati tedbir kararı alınmasını istedi. 
     Mahkeme bugün, ihtiyati tedbir isteminin kabulünü, davacı Cem Cengiz Uzan'ın Galatasaray Spor Kulübü'nün bu karardan sonra yapılacak kongrelerine üye sıfatıyla katılmasını, üyelikten doğan hak ve yetkileri kullanması ve derneğin diğer faaliyetlerinden faydalanmasını, itirazı kabil olmak üzere kabul etti. 






</TEXT>
</DOC>
