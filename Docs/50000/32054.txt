<DOC>
<DOCNO> 32054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/son/sontur01.html </URL>
<DATE> 2001/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
El freni çocuklar tarafından çekilen otomobil, çatıya çıktı... 
</HEADLINE>
<TEXT>

     Altındağ'da, el freni çocuklar tarafından indirilen bir otomobil, yokuş aşağı hızlanarak bir evin çatısına çıktı. Kazada ölen ya da yaralanan olmadı. 
     Hasköy Doğukent Mahallesi'nde oturan ve Keçi"ren Belediyesi'nde çalışan İsmail Özelçi, belediyeye ait 06 EBT 05 plakalı resmi otomobili, evinin yakınına park etti. 
     Daha sonra otomobile binerek oynamaya başlayan, Özelçi'nin çocukları A.M ve O.K, el frenini indirince, park halindeki otomobil hareketlendi. Yokuş aşağı hızlanan otomobil, içinde çocuklar olduğu halde, 4. Sokak'ta Afife Kartal'ın yaşadığı gecekondunun çatısına çıkarak durdu. 
     Kazada, şans eseri ölen ya da yaralanan olmazken, İsmail Özelçi gözaltına alındı. 






</TEXT>
</DOC>
