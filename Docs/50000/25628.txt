<DOC>
<DOCNO> 25628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/son/sontur16.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller "Tantan’ın yolu kesildi" 
</HEADLINE>
<TEXT>

     Çiller, bir gazetecinin, Devlet Bakanlığı’na atanan eski İçişleri Bakanı Sadettin Tantan’ın bu görevinden ve ANAP’tan istifasıyla ilgili değerlendirmesini sorması üzerine, Türkiye’de, özellikle bu iktidar döneminde "yolsuzluk ekonomisi meselesinin dünya kamuoyunun gündemine mal olmasının herkes için onur kırıcı bir mesele olduğunu" söyledi. 
     Bu konuya bir siyasi rekabet çerçevesinde bakmadıklarını, çünkü bunun Türkiye’ye zarar vereceğinin bilincinde olduklarını ifade eden Çiller, şöyle devam etti 
     "Yolsuzlukların üzerine gittiği imajı ile çok uzun bir süre Türkiye ve dünya gündemine oturan bir İçişleri Bakanı görevden alındı. Dün Bu olay, hükümetin bu konudaki samimiyetsizliğini tescil eden bir olay olarak algılanacak demiştim. Nitekim bugün Türk siyasetinin içinde olmayan bir gazete olarak Financial Times bakın ne diyor Türkiye’de yürütülen yolsuzluğa karşı kampanyanın lideri tasfiye edildi. Türk Hükümeti Tantan’ı görevden alarak yolsuzluk ve rüşvetle mücadele konusundaki inandırıcılığını kendi eliyle bitirdi. 
     Türkiye’de algılanan bu olacaktır. Bugün İçişleri Bakanı’nın siyasi ayağa doğru giderken yolu kesilmiş, savcılar görevlerinden alınmaya çalışılmış, jandarma üstüne baskı kurulmuş durumdadır." 
     İktidarın hem ülkeyi yolsuzluk şampiyonu yaptığını hem de soruşturmaları engellemeye çalıştığını öne süren Çiller, "Kendinizin Türk kamuoyunun önünde Dürüsttür, bu işi yapar dediğiniz bir bakanı görevden alacaksınız. Bu Türkiye’nin içinde bulunduğu durumun en net resmidir" dedi. 
     DYP Başkanlık Divanı, daha sonra Genel Başkan Çiller’in başkanlığında toplandı 







</TEXT>
</DOC>
