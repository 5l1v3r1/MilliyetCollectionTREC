<DOC>
<DOCNO> 10748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/10/son/soneko05.html </URL>
<DATE> 2001/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Cottarelli Türkiye’den ayrıldı 
</HEADLINE>
<TEXT>

     Ankara’daki temaslarını tamamlayan Uluslararası Para Fonu IMF Türkiye Masası Şefi Carlo Cottarelli, Türkiye’den ayrıldı. 
     Türk Hava Yolları’na THY ait bir uçakla saat 14.00’de Ankara’dan İstanbul’a gelen Cottarelli, daha sonra Roma’ya hareket etti. 
     IMF ile stand by düzenlemesi kapsamında 6. gözden geçirme görüşmeleri için 12-21 Şubat tarihleri arasında Ankara’da bulunan Cottarelli, 22 Şubat’ta dalgalı kura geçişle birlikte yeniden Ankara’ya dönmüştü. 
     Cottarelli, Ankara’ya tekrar döndüğü gün kaldığı otelin lobisinde gazetecilerin dalgalı kur politikasının programa etkilerine ilişkin soruları üzerine, "genel olarak hükümetin hedefini ve stratejisini, dezenflasyon stratejisini değiştirmeyecektir. Elbette bizim gözden geçirmeye uymasında birtakım taleplerimiz olabilir, makro ekonomik çerçevenin gözden geçirilmesi konusunda" demişti. 
     Carlo Cottarelli, "kötümser düşünenler var. Her şey o kadar da kötü mü " şeklindeki soruyu ise "Hayır. O kadar da kötü olmadığını söylemeliyim. Tabii bu şuna da bağlı, bu yeni kur politikasının geçiş döneminin nasıl yönetildiğine bağlı. Hükümet de dezenflasyon hedefine bağlı kaldığını söylemişti. Dolayısıyla iyi gidececektir" diye yanıtlamıştı. 
     




</TEXT>
</DOC>
