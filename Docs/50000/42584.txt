<DOC>
<DOCNO> 42584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/son/sondun07.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İkiz kulelerinin yeniden inşası için komisyon kuruluyor 
</HEADLINE>
<TEXT>

     ABD'nin New York kentinde 11 Eylül'deki ''intihar dalışının'' ardından Dünya Ticaret Merkezi'nin yıkılan ikiz kulelerinin yeniden inşası için bir belediye komisyonu kurulmasına karar verildi. 
     New York Belediye Meclisi Başkanı Peter Vallone, ''Dünya Ticaret Merkezi'nin yeniden inşası için komisyon oluşturmaktayız. Söz konusu komisyona belediye başkanı başkanlık edecek. Komisyon, kulelerin yeniden inşa edilmesi ve kentin daha iyi görünmesi için olağanüstü yetkilerle donatılacak'' dedi. 
     Vallone, düzenlediği basın toplantısında, Belediye Meclisi'nin bugünden itibaren çalışmalarına başlayacağını belirterek, ''New York kentinin eskisinden daha da büyük olması için'' belediye, eyalet ve federal yetkililerin ''olağanüstü işbirliğini'' takdirle karşıladığını sözlerine ekledi. 






</TEXT>
</DOC>
