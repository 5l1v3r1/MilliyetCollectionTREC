<DOC>
<DOCNO> 18954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/yazar/akyol.html </URL>
<DATE> 2001/05/01/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Halksız siyaset 
</HEADLINE>
<TEXT>

     DSP kurultayında Sema Pişkinsüt'ün "tüzükte yeri olmadığı için" konuşturulmaması hiçbir şekilde hoşgörülemez. Madem tüzük hükmü engeldi, bunu Pişkinsüt'e anlatıp "siyasi konuşmalar" bölümünde konuşması sağlanamaz mıydı Kurultayda tüzük de değiştirilemez miydi 
     Pişkinsüt de kendi partisinin tüzüğünü bilmeli, ona göre yollar aramalıydı. 
     Pişkinsüt medeni cesaret göstermiştir, parti içi demokrasiyi savunmakla doğru bir iş yapmıştır. Ama Pişkinsüt konuşsaydı belki 86 oyu bile alamazdı. 
     Pişkinsüt parti içindeki bir 'akım'ı temsil etmiyor. Sırf "parti içi demokrasi olsun" demek yetmezdi. 
     Ecevit'in İsmet Paşa'ya karşı mücadelesi çok farklı idi. CHP, içinden nesiller geçmiş, kurumlaşmış bir parti idi, Ecevit de "tek parti mirasından ayrılmayı" ve "yeni bir orta sol çizgi"yi temsil ediyordu aydın desteği vardı, tabana dayanıyordu... 
     Bugün ise sistemimiz tümüyle hastadır 
     
     SON yirmi yıldır partilerimiz kurumlaşamadığı için ya hizip kavgaları içinde yok olup gidiyorlar SODEP - SHP çizgisi gibi... 
     Yahut da "lider sultası" altında aşiretimsi bir yapılanma gösteriyorlar Parti kurumu yerine 'reis'e sadakat önemlidir, partiler kitlelerden kopuktur, içe dönüktür. 
     Onun için, parti içi makam ve adaylıklar 'reis'in atamalarıyla belirleniyor. Partinin seçmen kitleleriyle ilişkisi, "katılım" değil, oy alma ilişkisinden ibarettir. 28 Şubat sürecinde gördüğümüz gibi, "lider" karar verince, partinin seçim bildirisine, programına ve oy veren tabanın görüşlerine aykırı bir biçimde, bir gecede politika değişiyor. 
     Böylece ufak ufak partiler oligarşileşiyor, siyaset kitleleri temsil etmekten uzaklaşıyor, ülke yönetiminde "siyaset dışı" odakların, özellikle de "Merkez"in, bürokrasinin gücü artıyor. 
     
     NEDEN böyle Partilerimiz kurumlaşamadığı için 1960'tan beri partileri ve siyasi kadroları tasfiye edip, aynı çatı altında nesillerin değişimiyle partilerin kurumlaşmasını engellediğimiz için 
     Eski CHP, 1923'te yola çıkmış, yıllar içinde kurumlaşmıştı, çeşitli fikirleri ve grupları bir çatı altında tutuyordu, o sayede yenilenebilmişti. SODEP ve SHP ise iç kavgalarla silinip gitti Çünkü 12 Eylül, değişik görüş ve ekipleri bir arada tutacak "kurum" yapısını yok etmiş, siyasetimizi aşiret düzeyine geriletmişti. 
     Merkez sağ, 27 Mayıs'tan beri tepeleniyor. 
     Böylece Türkiye'de "sağsız, solsuz" küçük partilere, 'siyasi beyliklere' bölünmüş bir siyasi yapı var Partilerin hepsi aşağı yukarı aynı 
     Partilerin zaafı parlamento ve hükümet kurumlarının zaafı demektir. Duverger'nin belirttiği gibi, bunun anlamı, "halk"ın değil, "Merkez"in egemenliğidir 
     "Adaletin politize edilmesi" de bu hastalıklı tablonun kaygı verici renklerinden biridir. 
     Yeni bir siyasi sistemle sağı sağda, solu solda toparlayıp siyaset kurumunu milli iradeyi güçlendirmek ve hukuk devletini gerçekleştirmekten başka çıkış yolu da yoktur. 
     
     







Halksız siyaset 


Beritan ve DSP 


Yakınları da dolar aldıysa yandı 


Ecevit nezaketi bu mu 


Kabuk değiştirecek Türkiye, eli mahkum 


Gölge boksu 


Çekip giden 


Okuduk da ne oldu 


AB'yi unuttuk mu 


Çağlar'ı sıkıntıya sokan söz 


Melih Gökçek'in Amerika serüveni 


Ecevit nereye 


DSP'ye oy verdiğim için utanıyorum 


Adliye çalışanı dertli 


Nisan "umut ayı" oldu 


</TEXT>
</DOC>
