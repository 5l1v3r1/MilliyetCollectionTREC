<DOC>
<DOCNO> 17363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/21/yazar/akyol.html </URL>
<DATE> 2001/04/21/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
En büyük değişim 
</HEADLINE>
<TEXT>

     KRİZ'İN en önemli sonuçlarından biri, köylülerin şehirlere daha çok akacak olmasıdır 
     Kemal Derviş ile Tarım Bakanı Hüsnü Yusuf Gökalp'in tartışması bu büyük toplumsal değişimin ya da depremin adeta simgesi idi. 
     Gökalp, köylünün çok zor durumda bulunduğu gerçeğini vurgulayarak 1.5 katrilyonluk çiftçi borçlarına kolaylık sağlanmasını istiyordu. 
     Kemal Derviş ise bunun genel ekonomiyi olumsuz etkileyeceği gerçeğini vurgulayarak itiraz ediyordu. 
     Bu arada 9. Cumhurbaşkanı Demirel, kendi dönemini savunurken bir rakam veriyordu "Nüfusumuzun yüzde 40'ını oluşturan tarım kesimi, milli gelirden yüzde 20 pay almaktadır " 
     Çünkü, tarımda verimlilik sanayi ve hizmet sektörüne göre mutlaka düşüktür. 
     
     GELİŞMİŞ ülkelerde yüz kişide ortalama 5 kişi tarımla uğraşıyor. Milli gelirin yüzde 20'sini bu beş kişinin paylaşması başka, bizdeki gibi 40 kişinin paylaşması başka .. Ona göre de teknoloji, verimlilik ve refah 
     Şehirleşme gelişmiş ülkelerde iki yüzyıl önce başladı, çoktan tamamlandı. Bizde ise 1950'lerde başladı Şimdi nüfusumuzun yüzde 40'ını oluşturan kabaca 30 milyon köylünün en az 20 milyonu önümüzdeki yıllarda şehirlere gelecek 
     Kriz bunu hızlandıracak 
     Her kriz hızlandırmaz. Mesela 1930'daki büyük kriz yine en çok tarım kesimini vurduğu halde, şehirlere göç olmamıştı. Çağlar Keyder'e göre, 1930'larda Türkiye'de "tecrit edilmiş, yoksul ve sömürülen bir köylülük" tablosu vardı, hatta tarımın "ülke ve dünya pazarları ile bütünleşmesi açısından bir geri çekilme dönemi" yaşanmıştı. Cumhuriyet Dönemi Türkiye Ansiklopedisi, V, sf. 1260 
     1950'den itibaren traktörün köye girmesi ve yol ağının kurulmasıyla, köy - kent ilişkileri hem iktisaden, hem nüfusça artmış, kentleşme başlamıştır hızlanarak da sürüyor. 
     
     KARİZMA dergisinin son sayısında Helga Rittersberger, "Türkiye'de İç Göç ve Toplumsal Değişme" adlı yazısında diyor ki 
     "Türkiye'de yaşayan 60 küsur milyon nüfusun dörtte biri doğduğu yeri terk etmiş, başka illeri mekan tutmuş. Gelişmiş ülkelerde bu sosyal hareketlilik yüzde 5'i geçmez..." 
     Çünkü onlar çoktan şehirlileşmişler, oturmuşlar artık. Biz hala köyden şehirlere göç halindeyiz. 
     Tarım elbette desteklenmeli ama hesaplı kitaplı olmalı. Doğrusu, kaynakları hem etkin piyasa kurallarına göre kullanmak, hem öncelikle sanayi ve hizmet sektörü ile altyapıya yöneltmektir. Başarılı olursa, Özal'dan sonra Derviş'in programı bu sonucu doğuracak, köylüler mecburen daha da hızlanmış bir şekilde kentlere göçecektir. 
     Dün Koç'un açtığı Ford fabrikası gibi daha binlerce tesise ihtiyaç var. 
     Asıl modernleşme gardırop değişikliği değil, bu ekonomik ve sosyal değişimdir. 
     Bu hızlı ve sancılı süreçte şehirlerde büyüyecek altyapı sorunları daha çok kaynak gerektirecek... Demografik bakımdan Türk, Kürt, Alevi ve Sünniler, başı açıklarla kapalılar şehirlerde daha çok harmanlanacak, üniter devletin ve liberal demokrasinin sivil sosyolojik tabanı daha da güçlenecektir 
     
     





En büyük değişim 


Derviş'e omuz 


Paralar nerede 


Hüsamettin Özkan’ın kuryesi İsmail Cem 


Türkiye'nin hiç bitmeyen geçiş süreci... 


Uçaktaki Ankara 


Gül gibi 


Derviş'in şortu Bostancıoğlu'nun 


Hemen şimdi .. 


Şirket gibi yönetilse... 


Müşterini tanı 


İstanbul'da jurnal teşkil tı kurdular 


Memur, siyasetçi ve TRT... 


Sanayie dönüş 


Sabancı'dan dolarlı sözleşmelere son 


Belediye ne yapar 


Yabancı bankalar kriz ticareti’ yapıyor 


</TEXT>
</DOC>
