<DOC>
<DOCNO> 47441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/magazin/yazdud.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İsmet, Muazzez’i değiştiremedi 
</HEADLINE>
<TEXT>

5th Avenue, Rumeli Meyhanesi, Laledan’da Neptün Krallığı’, Emir geliyor, Daily News, Bostancı Sahili’nde Yöre, Arzum Mantı, Hande oyuna mı geldi .. 
     fendim, hafta sonu Miraç Kandili ve iş nedeniyle İzmir’deydim. Kısmetse cumartesi sizlere İzmir anılarımı yazacağım. Anadolu, Avrupa yakası derken bitap düştüm. Bu arada sevgili komşum Adnan Bel’in karısı Hülya’nın Çingene Zorba Meyhane’de doğum günü partisi vardı. Aynur-Veysel Şenel, Filiz Yolaçan, Sami Bugay, Kubilay Erginöz, Aziz-Şengün Bahtiyar, Seba Grubu olarak eğlendik. Ama ben alkol almadığım için biraz ot 
     gibi durdum tabii. Gündüz saç doktorum Veysel’e cilt ve saç bakımına gittim. Cuma günüydü, personelin yarısı yoktu. Namaza gitmişler. Eee, Veysel’in dükkanının bu kadar bereketli oluşunun nedeni ortaya çıktı. İşinin uzmanı olan Gül Korkmaz’ın ayda bir yaptığı cilt temizliği müthiş. Bu sefer beni kandırdı, kaşla göz arasında bir de kaşlarımı aldı. Valla bayağı da hoş oldu, gözlerimin güzelliği ortaya çıktı. Amma megolomanım ha Şimdi sevgili Rıfat Ababay’a da alay konusu olacağım, ona yanarım. Neyse, öğle yemeğini Veysel’in dükkanında, personelle birlikte yedim. Malum sebze canavarıyım ıspanak, kereviz, lahana, pırasa, semiz otu... Haşlanmış da konsa önüme, affetmem, yerim. Arzum Mantı’dan semiz otu, etli karışık dolma ile mantı getirtti Veysel. Ama kıymalı semiz otu çorba gibiydi, içinde semiz otu ve kıyma aradık. Buranın sahibi hacıymış, aman dikkat Fiyatlar ekonomik, yalnız evlere ve iş yerlerine servis yapıyor. Etli karışık dolma, yanında makarna ve yoğurt, kıymalı semiz otu 
     1 milyon 750 bin lira. Izgara köfte, şinitzel, yanında yoğurt ve tatlı 2.5 milyon. Mantı 2.5, menemen 1 milyon 250 bin, zeytinyağlı yaprak dolması ve Amerikan salatası da 1.5 milyon. Her türlü tatlı ise 750 bin lira. Pazartesi günleri kapalı, telefon numarası 0212 257 32 54. 
     
Emir, Yöre Ocakbaşı, Daily News ve Baklava      Alkol almadığım zaman bir geceye daha çok mekan sıkıştırabiliyorum. Ama yemek zevkim kısa sürüyor tabii. Sırdaşım İsmail Akkaya evini yeniledi, Anadolu Yakası’na geçtim. Yıllar önce Harbiye’deki Este, Astoria gibi gece kulüplerinde, daha sonra Nişantaşı’ndaki Cafe de Paris’de işletme müdürü olarak çalışan eski bir arkadaş, sevgili Rıza Akkaş, iki aydır Yöre Ocakbaşı Restaurant’a gelmem için başımın etini yiyordu. İsmail ve Tansel ile sonunda şeytanın bacağını kırdık. Eski Grand Kupa’nın yerine açılan restoranın personeli sıcakkanlı. Ben ağır olmasın diye haşlama içli köfte, yeşil salata ve Yöre sarma söğürtmesi yedim. Nar ekşili gavur salatası, fırın beyti, abaganuş, Aladdin’in lambası, etli kuru patlıcan gibi spesyalleri tadamadım ama gidenler lezzetli olduğunu söylediler. Aşçıbaşı Urfalı Hacı Usta. Dev perdeden lig ve milli maçları, önemli spor karşılaşmalarını izleyebilirsiniz. Sahipleri Nihat Yıldırım ve Hasan Avşar sıcak insanlar. Nihat Bey, Kapkara Bar’ın da sahibi. Yazın bahçesi muhteşem oluyormuş, çünkü deniz ve ada manzaralı. Baktım, bir köşede Perran Kutman ve Koral Sarıtaş. Faruk Peker, Seren Serengil-Ozan Kaçmaz, Nevin Serengil evinin bitişiği zaten , Yıldız Tilbe, Esra Balamir müşterileri arasında. Fiyatlar ehven. İçki dahil 12-15 milyona çıkıyorsunuz. Rezervasyon için telefon numarası 
     0216 302 53 33. Çıkışta Avrupa yakasına geçtik. Açıldığı günden beri, sevgili Bülent Bilgiç’e Baklava’ya geleceğime dair sözüm vardı. Sonunda o gece burası da aradan çıktı. Kadir İnanır, Vira Vira’dan çıkıp Bülent ile sohbete gelmiş. Arnavutköy’de açılan Baklava’nın tüm çeşitleri, Gaziantep’deki İnallar’dan kargo ile geliyor. İsmail rejimdeymiş, valla sizden saklayacak değilim, ben üç tane kuru baklavayı götürdüm. Nasıl olsa spor yapıyorum. Bülent bu konuda çok iddialı. "Çevredeki tüm tatlıcılar evlerine baklavayı buradan alıp götürecekler" diyor. Kadir Dayı İnanır’a yakınları öyle diyor Bülent’in ticarete atılmasını hoş karşılamış ama "Onun yeri sinema, oyunculuk" diyor. Baklava’nın telefon numarası 0212 257 22 22. Can dostum İzzet’le kendi mekanlarının dışında bir yerde yemeye karar verdik. Çünkü doğru, dürüst konuşamıyoruz. Evinin karşısındaki Daily News’da aldık soluğu. İyi de oldu, epeydir gitmemiştim. Erken saat olduğu için cumbaya benzeyen, dışa cepheli balkon kısmında yedik. Aslında şansıma o da diyete girmiş. Şef Mustafa Özçelik ve Tamer Büyüksağnak’ın önerdiği çıtır yufka arasında somon füme istedim. Roka, kapari ve frenk soğan ile veriliyor. İzzet yine şefin önerisi olan brochette de filet de boeuf’ yedi. Yani acı jalapenos biberi ve noodle ile sunulan şişte dana eti. O gün palamut varmış, ızgara istedim. Finali beze, krema, dondurma ve meyva ile sunulan pavlova’ tatlısı ile yaptık. Atmosfer erken saat olmasına rağmen çok iyiydi. Tabii sinemanın olması da büyük avantaj. Sahipleri sevgili Özcan Karamahmutoğlu, Haluk Güleryüz ve Tolga Tuksavul işin ehli isimler. Rezervasyon için telefon numarası 0212 257 86 85. Yazımı yazarken sevgili Gamze Platin geldi. Gamze, Tarkan’a büyük emek verdi, sonunda da hava aldı ne yazık ki. Müzik dünyasını iyi bilen, işine saygı duyan bir isim Gamze. Yanında esmer, hoş bir çocuk. Yeni şarkıcısı Emir’miş. Bu Gece Ay Var’ adlı albümünün tanıtımı için gelmişler. Albümü dinledim, hareketli, sevebileceğiniz türden. Besteler Emir’in. Akdeniz, Ege ve Arap soundu var. Gamze, Emir’dan yana iddialı, dilerim bu ekonomik krizde şansı açık olur. 
     
Ayrılacaklarını biliyordum Hande şok geçirdi      İnsanlar mutlu olmak için evlenirler. Muazzez de öyle yaptı, İsmet de. Her ikisi de arkadaşım. Muazzez’i 22 yıldır, İsmet’i 15 yıldır tanırım. İsmet, Muazzez’i sevdiğini ilk kez bana, hem de 5 yıl önce Çeşme’deki Fly-Inn’de açıklamıştı. Muazzez gibi bir eşinin olmasını istiyordu. Evlilikleri, bu haberi bekleyen benim için bile çok ani oldu. Muazzez yakın arkadaşım, 14 yıl birlikte olduğu Metin Güneş de iyi dostumdu. Onların ayrılığına nasıl üzüldüysem, Muazzez’in evliliğine de o kadar sevinmiştim. İkili ile ilk röportajı ben yapmıştım. Daha sonra onları Vira Vira Balık Lokantası’na götürdüm. 
     Yemek süresince aralarında müthiş bir elektriklenme vardı. Gazeteye dönmüş, Posta’nın Yazı İşleri Müdürü olan kankam Hande Özcan’a "Üzgünüm, ama bu evlilik en fazla 3 ay sürer" demiştim. Çünkü fikir olarak zıttılar. Yıllarca ekmeğini taştan kazanan Muazzez yalnız yaşamaya alışmış. Yardımcıları Koray İnal, Havva Abla ve şoförü Eyüp’ü asla yanından ayırmaz. İsmet ise hep baş başa kalmak istiyordu Muazzez ile. Hastalık derecesinde titiz olan Muazzez, İsmet’i kendi banyosuna bile sokmuyordu. İsmet evi tepeden tırnağa değiştirmek isterken Muazzez karşı koyuyordu. Ara sıra 1-2 duble viski içen İsmet, Muazzez’in "İçme " uyarılarına sıkılıyordu. Ama kendisi de karısına sigarayı bıraktırmak için uğraşıyordu. İsmet gittikleri her yerde el ele, diz dize oturmayı, Muazzez ise resmi olmayı seviyordu. Muazzez para harcamaktan hoşlanıyor, pahalı ayakkabı, mücevher satın alıyordu. İsmet ise Muazzez’in bu harcamalarını lüzumsuz görüyordu. Muazzez Kur’an okuyor, kandillerde cami dolaşmaktan keyif alıyordu. İsmet liberaldi. Aralarında gelenek, görgü, bilgi açısından müthiş farklılıklar vardı. Kısacası yuvanın çatlayacağını ve bu peri masalının biteceğini o tarihte biliyordum ama yazmadım, çünkü neden olmak istemedim. Yine de her şey kısmet. Hande Yener uzun bir sessizlikten sonra sahnelere dönmeye hazırlanıyordu. Hem de İzel’in parasını alamayıp ayrıldığı Spica’da. Hande’ye pembe vaadlerde bulunan Spica’nın sahipleri ne yazık ki sözlerinde durmayıp avansı vermeyince Hande de çalışmaktan vazgeçti. Şu günlerde tadilata gireceklerini söyleyen mekan sahipleri Serdar Ortaç’ın peşindelermiş. 
     
5th Avenue ve Rumeli Meyhanesi      Hafta arası Moda’da bir arkadaşıma uğradım. Sırdaşım İsmail Akkaya ile birlikte Suadiye 414 numarada geçtiğimiz ay hizmete giren 5th Avenue’ya gittik. Mehmet Kurşuncu’nun imzasının olduğu her yerde yemek, servis mükemmel. Dekorasyonda, Miami’deki Delano Hotel gibi pek çok ünlü otel, bar ve restorana imzasını atmış olan Phillip Starck farkı göze çarpıyor. Starck’ın dizaynı olan sandalyeler ve İtalyan dizayner tarafından yapılan ışıklandırma sistemiyle modern bir ortam yaratılmış. Yurt dışında yaşayan arkadaşım bayıldı. Mönü dünya yemeklerinden örnekler. Dışardan girişte solda, içi saman dolu şeffaf kanepeler, camlı bölümde siyah-beyaz New York kolajı ve Norm mimarlığının tasarladığı detaylarla hoş bir atmosfer yaratılmış. Mehmet, mönünün, CCA California Culinary Assoliciate mezunu ve Bizou, Lucoues gibi restoranların şef aşçılığını yapmış Cemal Başturan’ın hazırladığını söyledi. İş çıkışında, barında lezzetli peynirler ve bir kadeh içki ile yorgunluk atmak için ideal. Hanımlar için beş çayı da düşünülmüş, İsmail’in kardeşi Tansel tatlı ve pasta çeşitlerine bayılmış. Mönüden birkaç örnek grill cajun chicken salad, beef carpaccio salad, New York steak, pizzalar, makarnalar... Kişi başı fiyat 15-20 milyon arası. Telefon numarası 0216 363 67 32. Ben fasıla bayılırım. Daha doğrusu mikrofon olmayacak, hanendeler tek tek söyleyecek, solist saz eşliğinde okuyacak. Yeniköy’deki Balıklama’nın üstünde, Rumeli Meyhanesi açıldı. Sahibi Murat Hacısüleymanoğlu, eski bir tanıdık, uğradım. Mübarek ramazan bitsin, gidip keyifle rakımı içeceğim. Selahattin Erköse, Kamuran Yarkın gibi saz üstadları, müthiş sesi ile Neveser Girginok, Erman Hallaçoğlu, bence kaçmaz. Telefon numarası 0212 299 25 90. Çırağan Kempinski’nin Boğaz manzaralı Laledan Restaurant’ında "Neptün Krallığı Büfesi" cuma akşamları balık ve deniz ürünleriyle mükellef bir açık büfe sunuyor, tabii parası olana. Evet, bu günlük de bu kadar, kalın sağlıcakla. 
     En kötü gününüz benimkinden iyi olsun efendim. 
     



 MAGAZİN 












</TEXT>
</DOC>
