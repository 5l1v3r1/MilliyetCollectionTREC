<DOC>
<DOCNO> 9427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/ekonomi/eko05.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İşadamı tam yetkili bir kaptan istiyor 
</HEADLINE>
<TEXT>

     EKONOMİ SERVİSİ 

     Hükümetin programına herkesin destek verdiğini söyleyen işadamı Sakıp Sabancı, ancak istenen sonuca varılamadığını belirtti. Problemlerin tekrar yaşanması istenmiyorsa dağınık merciileri bir noktada toplamak gerektiğini kaydeden Sabancı "Ekonominin kurumları tek şemsiye altında toplanmalı. Bunları yönetecek tam yetkili bir insan olmalı" dedi. 
     İstanbul Sanayi Odası İSO Meclis toplantısında gazetecilerin sorularını yanıtlayan Sabancı, şöyle konuştu "Ekonomiyi darmadağın ettiler. Devlet bankalarını sen alacaksın, ben alacağım tartışmalarına girdiler. Çünkü çiftliklerin büyüğü sana mı, bana mı düşecek kaygısındaydılar. Bugün bir fırsat var. Tam yetkili bir gemi kaptanı seçelim." Sabancı, " Zirvede tam yetkili, gece gündüz çalışan, vizyonu olan bizi hedefe vardırabilecek biri olsun. Bu kişi mümkünse politikacıların içinden olmasın" diye konuştu. 
     
     Bakan istifası istendi 
     İSO Başkanı Hüsamettin Kavi de programının sorumluları olan Merkez Bankası Başkanı ve Hazine Müsteşarı’nın istifa ettiğini söyleyerek "Programın altında hükümet adına imzası olan Sayın Bakan neyi bekliyor " dedi. Kabinede değişikliğin zorunlu olduğunu belirten Kavi, hükümet adına programı yürütecek kişinin geçmişiyle siciliyle tertemiz, işleri bilen, bütün takımı iyi koordine edebilecek bir insan olmasının şart olduğunu kaydetti. 
     


 EKONOMİ 





















</TEXT>
</DOC>
