<DOC>
<DOCNO> 7053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/son/soneko17.html </URL>
<DATE> 2001/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İhlas Frankfurt Şubesi'nin çalışma izni iptal edildi 
</HEADLINE>
<TEXT>

     Federal Kredi Denetleme Dairesi, 13 Şubat 2001 tarihinden geçerli olmak üzere, İhlas Finans Kurumu A.Ş. Frankfurt Şubesi'nin çalışma iznini iptal etti. 
     Federal Kredi Denetleme Dairesi'nden bugün yapılan basın açıklamasında, İhlas Finans Kurumu'nun bugüne kadar Almanya'da sadece para transferi yapmak için izni bulunduğuna işaret ederek, sadece geçen yıl 27 milyon mark transfer ettiği belirtildi. 
     Söz konusu kararın, Türkiye'deki denetleme organlarının, 10 Şubat 2001 tarihinde İhlas Finans Kurumu'nu borçlarını ödeyemediği ve müşteri paralarını usulsüz kullandığı gerekçesi ile çalışma iznini iptal etmelerinden sonra alındığı bildirildi. İhlas Finans Kurumu A.Ş.'nin Almanya'daki müşterilerinin de maddi açıdan güvence altına alınmadıklarına dikkat çekilen basın açıklamasında, müşterilerin, muhtemel sorularına cevap alabilmek için Atatürk Bulvarı No.108, 06680 Kavaklıdere-Ankara adresindeki ''Bankacılık Düzenleme ve Denetleme Kurumu''na ve 0090-312-4556528 numaralı BDDK telefonuna başvurabilecekleri kaydedildi. 




</TEXT>
</DOC>
