<DOC>
<DOCNO> 4110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/son/sontur21.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ersümer "Danıştay Başkanı'nın beyanı kasdı aştı" 
</HEADLINE>
<TEXT>

     Enerji ve Tabii Kaynaklar Bakanı Cumhur Ersümer, Danıştay Başkanı Nuri Alan'ın açıklamasında kendisiyle ilgili herhangi bir itham bulunmadığını belirterek, "Kastı aşan beyandır" diyor. Doğrudur, kastı aşan beyan..." dedi. 
     Ersümer, TBMM Plan ve Bütçe Komisyonu'na girerken, bir gazetecinin, "Danıştay Başkanı Nuri Alan, TEAŞ eski Genel Müdür ve Yönetim Kurulu Başkanı Zeki Köseoğlu ile ilgili kararın 24 saatte değil, 72 günde verildiğini açıkladı. Bir nevi sizi itham etti. Bu konudaki görüşünüz nedir " diye sorması üzerine şunları söyledi 
     "Ben öyle kabul etmiyorum. Orada herhangi bir itham yok. Açıklamanın içeriğinde zaten var. Çok net ifade ediyor. 'Kastı aşan bir beyandır' diyor. Doğrudur, kastı aşan beyan... Ama işin özü önemlidir. Benim orada dikkat çekmek isteğim husus, işin özüdür. Yani ilgili benim görevden aldığım ilgili genel müdürün görevine dönmek için dava açtığı ve açılan dava esnasında yürütmenin durdurulması kararının verildiği, yürütmenin durdurulması kararına benim itiraz ettiğim... Benim itirazım reddedildi. Bu konuda aksine bir açıklaması yok Sayın Başkan'ın." 




</TEXT>
</DOC>
