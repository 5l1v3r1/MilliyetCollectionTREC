<DOC>
<DOCNO> 42297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/15/son/sondun01.html </URL>
<DATE> 2001/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazze Şeridi'nde Usame Bin Ladin yanlısı gösteri... 
</HEADLINE>
<TEXT>

     Gazze Şeridi'ndeki bir mülteci kampında çoğu aşırı dinci Hamas örgütü yandaşı yaklaşık 1500 Filistinli, İsrail bayrakları yakarak ve Suudi terörist Usame Bin Ladin'in posterlerini taşıyarak protesto yürüyüşü yaptı. 
     İsrail'e yönelik intihar saldırılarının sorumluluğunu üstlenen Hamas örgütü taraftarlarının önderlik ettiği, Nusseyrat mülteci kampındaki yürüyüşte göstericiler, çok sayıda İsrail bayrağını ve aralarında İsrail Başbakanı Ariel Şaron'un da bulunduğu İsrailli politikacıların fotoğraflarını yaktılar. 
     Kalabalık arasındaki iki kişi, Pentagon ve Dünya Ticaret Merkezi'ne yönelik terörist saldırıların bir numaralı şüphelisi olarak gösterilen Bin Ladin'in dev posterini taşıdı. 
     Gösterinin ardından Filistin polisi, yabancı haber ajanslarına bağlı olanlar da dahil çok sayıda gazeteciyi sorguladı ve video kaset, film ve kameralarına el koydu. 






</TEXT>
</DOC>
