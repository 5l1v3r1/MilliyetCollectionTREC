<DOC>
<DOCNO> 36107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/son/sontur13.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Çakmakoğlu "Askeri açıklama yapma mecburiyetinde bırakmayın" 
</HEADLINE>
<TEXT>

     Milli Savunma Bakanı Sabahattin Çakmakoğlu, ''Türkiye'nin milli hassasiyetleri ve ulusal güvenliği kavramıyla ilgili konuları günlük politikalar içerisinde tartışmaya açmanın yanında yasal ve meşru zeminlerde, yeri ve zamanı geldikçe gündeme getirmenin doğru olacağına inanıyorum'' dedi. 
     Bakan Çakmakoğlu, resmi bir ziyaret için gideceği Ukrayna'ya hareketinden önce, Etimesgut Askeri Havaalanı'nda Bakan Çakmakoğlu, basın mensuplarının sorularını yanıtladı. 
     Çakmakoğlu, Genelkurmay Başkanlığı Genel Sekreterliği'nin, dün ''ulusal güvenlik kavramı'' konusunda yaptığı açıklamaya ilişkin görüşünü soran bir gazeteciye, şu karşılığı verdi 
     ''Genel manada, Türkiye'nin milli hassasiyetleri ve bu arada tabii ulusal güvenliği kavramıyla ilgili konular dahil bunu günlük politikalar içerisinde tartışmaya açmanın yanında yasal ve meşru zeminlerde, yeri ve zamanı geldikçe gündeme getirmenin doğru olacağına inanıyorum. Türk Silahlı Kuvvetleri TSK , Türkiye Cumhuriyeti'nin kuruluşundan itibaren yaptığı görevler dikkate alındığında, ulusal güvenliğin en önemli bir parçasını teşkil etmektedir. Bu milli hassasiyet ve ulusal güvenlik gibi konularda buna TSK'nın açıklama yapma mecburiyetini gündemden çıkaracak şekilde hepimize görev düşmektedir.'' 







</TEXT>
</DOC>
