<DOC>
<DOCNO> 42859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/son/sontur04.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kurban kestim' dedi...Oğlunu öldürdüğü ortaya çıktı 
</HEADLINE>
<TEXT>

     Eyüp'te bir kişi, 9 yaşındaki oğlunu boğazını bıçakla keserek öldürdü. 
     Yeşilpınar Akşemsettin Mahallesi Cengiz Topel Caddesi Zikri Akın Sitesi 10 numaralı evde oturan Nevzat Kunter 55 , gece geç saatlerde alt katta oturan komşularına giderek kurban kestiğini söyledi. 
     Kunter'in kanlı elbiselerini ve elindeki bıçağı gören komşular, Kunter'in dairesine girdiklerinde 9 yaşındaki oğlu Murat'ı, odasında boğazı kesilerek öldürülmüş halde buldular. 
     Komşularının gelmesiyle oğlunun öldürüldüğünü öğrenen ve fenalık geçiren anne Kübra ile kızı Büşra Kunter 13 , hemen evden uzaklaştırıldı. 
     Durumun bildirilmesiyle olay yerine yerine gelen polis ekipleri, Nevzat Kunter'i olayda kullandığı ekmek bıçağıyla gözlem altına aldı. 
     Şehit Öğretmenler İlköğretim Okulu 2. sınıf öğrencisi Murat Kunter'in cesedi, Adli Tıp Kurumu'na kaldırıldı. 
     Özel bir şirketten emekli olan Nevzat Kunter'in, cinayeti, elektriklerin kesildiği 10-15 dakikalık bir sürede yaktığı mum ışığında işlediği belirtildi. 






</TEXT>
</DOC>
