<DOC>
<DOCNO> 1468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/yasam/yas03.html </URL>
<DATE> 2001/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Acil tedavi’ 2 saat idare etti 
</HEADLINE>
<TEXT>
Beyin kanamasına 4 dikişli tedavi 
Kazada yaralandı, başına 4 dikiş atılıp taburcu edildi. 2 saat sonra beyin kanamasından öldü... 
     MUSTAFA İNSAN Mersin DHA 

     Mersin’de geçen Aralık ayında alkollü halde bisikletiyle evine gitmeye çalışan Abdülkerim Mecefoğlu, bir polis otosuna çarparak ağır yaralandı. Ve hemen Mersin Devlet Hastanesi’ne götürüldü. 
     Başına 4 dikiş atılan Mecefoğlu, ifadesi alınmak üzere apar topar karakola götürüldü. Ancak birkaç saat sonra yaşamını yitirdi. Anlaşıldı ki, beyin kanaması geçirmişti. 
     
     Ailesi davacı oldu 
     Kardeşinin sağlık ihmali sonucu öldüğünü öne süren Kemal Mecefoğlu, olayın bundan sonraki aşamasını şöyle anlattı 
     "Karakola gittiğimizde kafasında dikiş vardı. Görevliler, tedavisinin yapıldığını, hayati tehlikesinin olmadığını söylediler. Yolda fenalaştı, SSK Hastanesi’ne götürdük. Dr. Mahmut Özten, hastanın bu şekilde dışarı çıkartılmasının ölüm nedeni olacağını belirtti. Beyin kanaması geçirdiği ortaya çıktı. 2 saat sonra ağabeyimi kaybettik." 
     Olayda, Devlet Hastanesi’nin ağır ihmali olduğunu öne süren acılı eş Nuriye Mecefoğlu ile kardeşi, Acil Servis’te görevli Dr. Oyal hakkında Cumhuriyet Savcılığı’na suç duyurusunda bulundular. 
     
     


 YAŞAM 























</TEXT>
</DOC>
