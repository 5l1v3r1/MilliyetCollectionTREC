<DOC>
<DOCNO> 18190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/son/soneko09.html </URL>
<DATE> 2001/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin Merkez Bankası Başkanı kovuldu 
</HEADLINE>
<TEXT>

     Arjantin'de ekonomiyi kurtarmak için büyük yetkilerle göreve getirilen İktisat Bakanı Domingo Cavallo ile ters düşen ve adı kara para aklama skandalına karışan Merkez Bankası Başkanı Pedro Pou görevinden alındı. 
     Devlet Başkanı Fernando de la Rua'nın imzaladığı kararname ile işine son verilen Pou'nun yerine, Merkez Bankası Başkanlığına vekaleten tanınmış bankacılardan Roque Maccarone getirildi. İktisat Bakanı Cavallo'nun desteklediği Maccarone'nin bu göreve asaleten atanması için parlamentonun onayı gerekiyor. 
     Merkez Bankası eski başkanı Pou'nun görevden alınması piyasalar tarafından uzun zamandır bekleniyor ve isteniyordu. Pou, görevi sırasında kara aklama operasyonlarına göz yumduğu gerekçesiyle ''güçlü müttefik'' ABD'nin hışmını üzerine çekmiş, ekonominin acil ihtiyacı olan likit girişine izin vermek üzere uyguladığı sıkı para politikasını gevşetmemekle direnmesiyle de ''süper bakan'' Cavallo ile ters düşmüştü. Pou, kendisine karşı bu güçlü muhalefete karşı makamını korumak için son ana dek direnmiş ve istifa çağrılarını reddetmişti. 







</TEXT>
</DOC>
