<DOC>
<DOCNO> 49415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/29/son/soneko03.html </URL>
<DATE> 2001/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Japon Merkez Bankası para politikasını değiştirmeyecek 
</HEADLINE>
<TEXT>

     Japon Merkez Bankası, ülke ekonomisinde küçülme, büyüme hızının Mart 2003'e kadar düşmesini öngörüyor ve para politikasını değiştirmeyecek. 
     Banka, Japon ekonomisinin Mart 2002'de sona erecek bu mali yılda yüzde 1.2 ila binde 9 arasında küçüleceğini tahmin ediyor. Japon Merkez Bankası, gayrisafi yurtiçi hasılanın GSYİH bu mali yılda binde 3 ila binde 8 arasında artacağını öngörüyordu. 
     Resmi verilere göre, Japon ekonomisinde şimdiye kadar binde 25'lik küçülme kaydedildi. Japon Merkez Bankası, ülke ekonomisinin Mart 2003'de sona erecek mali yılda yüzde 1.1 büyüyeceğini veya binde 1 
     küçüleceğini tahmin ediyor. 
     Banka'ya göre, Japon ekonomisindeki canlanma, ABD başta olmak üzere, dış ülkelerin ekonomilerinin sağlığına bağlı ve eğer, ihracat artarsa, Japon ekonomisindeki kötüleşme durabilecek. 
     Japon Merkez Bankası, standart senaryoya göre, Japon ekonomisindeki kötüleşmenin gelecek mali yılın ikinci yarısında duracağını öngörüyor. 
     Banka, ticari bankalara kullandırdığı kredilerin faiz oranını sıfıra yakın bir düzeyde tutmaya ve ticari bankalara makul ölçüde nakit akıtmaya devam edecek. 
     Japon Merkez Bankası, mali kuruluşlara kullandırdığı kredilerin reeskont faizini geçenlerde binde 25'den binde 10'a indirmişti. 
     






</TEXT>
</DOC>
