<DOC>
<DOCNO> 41231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/spor/spo04.html </URL>
<DATE> 2001/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
TRABZON DAĞILDI 3 - 1 
</HEADLINE>
<TEXT>

Bordo - Mavili ekip, Diyarbakır karşısında hayal kırıklığı yarattı, Aurelio’nun penaltı golüyle öne geçmesine rağmen yenilgiden kurtulamadı. Murat, Alp ve Kona ev sahibini farka taşıdı 
     İlk yarıda vasattı 
     TRABZONSPOR, sezonun ilk yenilgisini ligde ilk kez taraftarının karşısına çıkan Diyarbakır önünde aldı. Çok kötü bir futbol ortaya koyan Karadeniz ekibi, 23. dakikada Aurelio’nun penaltıdan attığı golle öne geçmesine rağmen bir türlü toparlanamadı. Diyarbakırspor ise sayısız gol fırsatları harcadı, aradığı gole bir türlü ulaşamadı, devre golsüz kapandı. 
     
     İkinci devrede çözüldü 
     İKİNCİ yarıya hızlı başlayan ev sahibi ekip, 55. dakikada maçın yıldızı Murat Alaçayır’la eşitliği yakaladı. Trabzonspor, beraberlik golünden sonra rakibine kontrolsüz yüklenince, savunmasında önemli boşluklar verdi. Diyarbakır, bu boşlukları 75. dakikada Alp, 85. dakikada da Kona’nın golleriyle değerlendirip, ligdeki ilk galibiyetine ulaşmayı başardı. 
     
     MAÇIN KARNESİ 
     HAKEMLER Murat Ilgaz, Volkan Aymankuy, Ragıp Uysal 
     DİYARBAKIRSPOR Cenk - Ömer , Birol Rahim Dk.89 , Murat Duman - Murat Alaçayır Muhammed Dk.89 , Deniz , Ergin , Celaleddin , Fazlı - Kona Tuncay Dk.90 , Alp 
     YEDEKLER Bahattin, Selçuk, 
     Ali Yılmaz 
     TRABZONSPOR Metin Aktaş - Macit , Salazar Osman Dk.56 , Cem - Gökdeniz , Marco Aurelio , Jarro Erhan Namlı Dk.80 , Somers Augustine Dk.73 , Erman - Zafer , Da Silva 
     YEDEKLER Murat, Hasan, Kenan, 
     Gökhan 
     SARI KARTLAR Birol, Fazlı Diyarbakır , Da Silva Trabzon 
     GOLLER Aurelio Dk.23 - Pen. , Murat Alaçayır Dk.55 , Alp Dk.75 , 
     Kona Dk.85 
     
     Ilgaz’a baskı 
     DİYARBAKIRSPOR - Trabzonspor maçının hakemi Murat Ilgaz, ilk yarıda verdiği penaltı kararının arkasında duramayınca, seyirci baskısına teslim oldu. Ev sahibi taraftarların kendisi aleyhindeki tezahüratları Ilgaz’ı oldukça rahatsız etti. Diyarbakır beraberlik golünü atınca baskı bitti ve genç hakem başarılı bir maç yönetti. 
     
     Tekelioğlu Bize yakışmadı 
     TRABZONSPOR Teknik Direktörü Sadi Tekelioğlu, Diyarbakırspor mağlubiyetini erken havaya girmelerine bağladı. Tecrübeli hoca, "Bizi çok abarttılar. Diyarbakır mağlubiyeti bu durumun psikolojik baskısının yansımaları. Üç puanı hak edecek futbol ortaya koymadık. Oyun içindeki tercihlerimiz de hep yanlış oldu. Doğal olarak da kaybettik. Bu futbol bize yakışmadı" diye konuştu. 
     
     Diyarbakır’a kupası verildi 
     MAÇTAN önce ligin yeni takımı Diyarbakırspor’a şampiyonluk kupası verildi. Yeşil - Kırmızılı ekibe kupasını Futbol Federasyonu Asbaşkanı Ata Aksu verdi. Karşılaşmaya taraftarlar büyük ilgi gösterirken, Teknik Direktör Yılmaz Vural, "Bileğimizin hakkıyla kazandık. Takımımdan böyle bir patlama bekliyordum" dedi. 
     



 SPOR 
































</TEXT>
</DOC>
