<DOC>
<DOCNO> 14362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/yasam/yas04.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine telefonları ceplerinde unuttular 
</HEADLINE>
<TEXT>
Mafyanın 'cep'çi avukatları yakalandı 
     İSTANBUL Milliyet 

     Kartal Özel Tip Cezaevi'nde, işadamı Nesim Malki cinayetini azmettirmekten tutuklu Erol Evcil ile Alaattin Çakıcı'nın adamı olarak bilinen Bayram Ali Kulaberoğlu'nu ziyarete gelen 2 avukatın üzerinde, cep telefonu ve sim kartlar ele geçirildi. 
     Erol Evcil'i ziyaret etmek isteyen Avukat Mahmut Kemal Kumkumoğlu, X - Ray cihazından geçti. Bu sırada, cihaz sinyal vererek uyarıda bulundu. Uyarı nedeniyle Kumkumoğlu'nun üzerinde yapılan aramada, bir cep telefonu, 2 sim kart ve 1 cep telefonu bataryası ele geçirildi. Kumkumoğlu, "Üzerimde kendi kullandığım cep telefonum vardı" dedi. 
     Çakıcı'nın adamı olarak bilinen Bayram Ali Kulaberoğlu'nu ziyarete gelen avukat Ahmet Uğur Tuncer'in X - Ray cihazından geçişi sırasında da, yine cihazın sinyal vermesi üzerine bu kişinin üzerinde yapılan aramada, bir sim kart bulundu. 
     


 YAŞAM 






















</TEXT>
</DOC>
