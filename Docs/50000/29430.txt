<DOC>
<DOCNO> 29430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/yasam/ayas.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
94.3.. Bu frekans kadınlara özel 
</HEADLINE>
<TEXT>

Sekiz kadının kurduğu Radyo Fe Male, kadınlara kadınca programlar yapıyor.. Hem de erkek yayın yönetmenlerine rağmen.. 
     ESRA KURT İstanbul 

     Hayatın her alanında var olma mücadelesi veren kadınlar, şimdi de radyoculuğa el attı. Çeşitli mesleklerden sekiz kadın biraraya gelerek, kadınların sesi 'Radyo Fe Male'i kurdu. 
     Yalnızca genel yayın yönetmenliği ve sanat danışmanlığını erkeklere bırakan kadınlar, 94.3 frekansından hergün kadınlara, 'kadınca' sesleniyor. Radyo Fe Male Kadın , yaklaşık yedi aylık bir deneme yayınından sonra, bir ay önce normal yayınına geçti. 'Az söz, çok müzik' sloganıyla Türkçe pop müziklerle yayına başlayan radyoda, sağlık, moda, diyet gibi 'kadınca' dergilerde yer alan konulara yer veriliyor. Ancak, bu bilgiler, müzik yayını arasında 15 - 45 saniye içinde, 'kısa kısa' notlarla aktarılıyor. 
     
     'Kesinlikle feminist değiliz' 
     Radyonun tek erkek çalışanı, Genel Yayın Yönetmeni Bekir Kaya, Marmara Bölgesi'ne yayın yaptıklarını söylüyor. 
     Gerçek mesleği dublaj sanatçılığı olan Kaya, Radyo Fe Male'in genel yayın yönetmeninin neden erkek olduğu sorusunu da şöyle yanıtlıyor 
     "Ben çeşitli radyolarda programcılık ve yöneticilik yaptım. Teknik konularda bayanların desteğe ihtiyacı olduğu için yayın akışı ile ilgili düzenlemeleri ben yapıyorum. Ancak işin özü ve ruhu kadınlar.. Feminist olma amacında değiliz. Türkiye'de kadınları temsil etmek yalnızca 'Kadınlar eziliyor' demek midir Kadının güzelliğini öne çıkaralım. Daha akılcı, mantıklı yaklaşıyoruz.." 
     
     Kim hangi programı yapacak 
     Radyo Fe Male'in sekiz kadın kahramanı ve yapacakları programlara gelince 

</TEXT>
</DOC>
