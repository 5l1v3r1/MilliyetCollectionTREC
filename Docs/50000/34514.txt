<DOC>
<DOCNO> 34514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/spor/yfbsen.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
F.Bahçe'de işbaşı 
</HEADLINE>
<TEXT>

     Erdoğan Şenay 

     Şükrü Saracoğlu Stadı'ndaki Real Sociedad hazırlık maçında her şey yolundaydı da, tribünlerin bomboşluğu anlaşılır değildi... Evet, maçı TV de veriyordu. Ancak dünkü oyun neden parasız değildi ki Issız tribünlerin yerine birkaç bin parasız Fenerbahçe aşıklarını sevindirmek yakışmaz mıydı yeni yönetimin ilk maç cömertliğine .. 
     Fenerbahçe'de yeni sezon olarak ne gibi özelliklere rastladığımızı sorarsanız, ilk yarıda Rapajiç'in ustaca top taşıyışını, Lazetiç'in güç ve çabukluk gösterilerini 90 dakika boyunca sürdürdüğünü, Ümit Özat'ın savunmada sağlama bastığını, Andersson'un ise ağır fiziğini ayaklandırmak adına çok uğraş verdiğini söyleyebiliriz... Ayrıca takımın fiziki güç ve dengeleri adına henüz ciddi maçlara hazır olmadığını da ilk yarı notlarına eklemeliyiz. 
     
     İkinci yarıda aşağı yukarı ikinci bir Fenerbahçe'yi sahaya sürdü Mustafa Denizli... Serhat, Mustafa Doğan, Ali Güneş, Uche, Ceyhun'a ilave Serkan da Rapajiç'le yer değiştirince, sahada daha canlı, orta alan boşluğuna hayat getiren ve Real Sociedad defansının üzerine çok daha çabuk ataklarla yüklenen bir Fenerbahçe görüntüsünü izlediğimizi söylemeliyiz... Serhat boş alanlara Andersson'dan çok daha diri çıkışlarla Fenerbahçe ataklarını süslüyor. Ancak dün ilk kez Fenerbahçe formasıyla çimene ayak basan gençler haklı bir tedirginliğin belirtilerini de gözlemlediğimizi sizlere aktarmalıyız... Fenerbahçe, son derece ciddi, kolektif futbol olarak oturmuş bir takım olan, 90 dakika temposunu hiç bozmadan oynayan İspanyol rakibi karşısında ilk ciddi hazırlık maçını oynuyordu dünkü gecede... Yukarıdaki özet yorumların dışında Fenerbahçe'ye ciddi eleştiriler veya methiyeler getirmek adına zaman henüz öylesine erken ki .. 
     



 SPOR 
























</TEXT>
</DOC>
