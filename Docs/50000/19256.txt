<DOC>
<DOCNO> 19256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/ekonomi/eko07a.html </URL>
<DATE> 2001/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar yeniden tırmanışa geçti 
</HEADLINE>
<TEXT>

     Dış kredi kaynağının açıklanmasından sonra inişe geçen ve Devlet Bakanı Kemal Derviş’in nisan sonu tahmini olan 1 milyon 100 bin liraya yaklaşan dolar, hafta başından itibaren yeniden tırmanışa geçti. 
     Nisan enflasyonunun beklenenin üstünde çıkacağı ve bu oranın mevcut kura bindirileceği beklentisi doları hareketlendirdi. 
     Cumartesi serbest piyasada 1 milyon 145 bin liradan işlem gören dolar, dün 1 milyon 170 bin liraya çıktı. 
     
     Kurumsal talep 
     Dolar, Merkez Bankası’nda da pazartesi 1 milyon 138 bin lirada bulunurken, dün 20 bin liralık artışla 1 milyon 163 bin liraya yükseldi. Türk lirasının dünkü değer kaybı yüzde 1.77, 21 Şubat devalüasyon öncesine göre de yüzde 40.8 oldu. Dolardaki talebin kurumsal talepten kaynaklandığını ve hafta içindeki en yüksek değerine ulaştığını belirten bankacılar, Telekom ve bankacılık yasasıyla ilgili bazı olumsuz haberlerin de yükselişe neden olduğunu söylediler. 
     



 EKONOMİ 


























</TEXT>
</DOC>
