<DOC>
<DOCNO> 47241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/dunya/dun02.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Dostum Mezar-ı Şerif’te 
</HEADLINE>
<TEXT>

Taliban'da moral sıfır. General Raşid Dostum komutasındaki birlikler Mezar-ı Şerif’e girdi ... 
     MOSKOVA Milliyet 

     Afganistan'da Taliban karşıtı güçlerin önde gelen liderlerinden General Raşid Dostum'un birlikleri, stratejik öneme sahip Mezar - ı Şerif kentinin dış mahallelerine ulaştı. Haber Rus kaynaklarınca da doğrulandı. 
     ItarTass'ın haberinde, Dostum'a bağlı birliklerin iki koldan kente ulaştıkları belirtildi. Operasyonun detaylarının bilinmediği belirtilirken, Tacikistan'ın başkenti Duşanbe'de, Taliban'a muhalif yönetime bağlı diplomatik kaynakların, "Taliban güçlerin moralleri çökmüş durumda. Yerel halktan da destek göremiyorlar. Taliban'ın birçok eski destekçisi, Kuzey İttifakı'na geçti" dedikleri aktarıldı. 
     Mezar-ı Şerif, yıllardır Rus birliklerinin görev yaptığı Tacikistan - Afganistan sınırına 80 kilometre mesafede bulunuyor. Sınırdaki durumun ise sakin olduğu kaydedildi. 
     



 DÜNYA 

















</TEXT>
</DOC>
