<DOC>
<DOCNO> 25155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/son/sondun27.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya'da aklanan kara para miktarı 100 milyar dolar 
</HEADLINE>
<TEXT>

     Uluslararası mali kuruluşların, Rusya'da yılda aklanan kara para miktarının 100 Milyar Dolar'ı bulduğu tahminini yaptıkları bildirildi. 
     İnterfaks'ın haberine göre, BM Uyuşturucu Maddeler Kontrol Programı Başkanı Pino Arlacci, St. Petersburg kentinde bugün düzenlenen, ''gölge ekonomi ile mücadele'' konulu uluslararası konferansta yaptığı konuşmada, IMF'in, ''dünya gayrısafi milli hasılasının yüzde 2 ile 5'i arasındaki bir kısmının, suç alanına giren faaliyetlerle elde edilen gelirlerden oluştuğu'' tahminini yaptığını belirtti. Arlacci, ''bu da, 1 trilyon Dolar'dan, 3 Trilyon Dolar'a değişen bir rakam demek'' dedi. Arlacci, ''birincinin, yani en küçük rakamın doğru olduğunu kabul edersek, bu, dünyadaki en büyük birkaç ekonomi dışında kalan herhangi bir ülkenin yıllık gayrı safi milli hasılasından kat kat fazla'' dedi. Arlacci, Rusya hükümet yetkililerinin de bu ülkede aklanan kara para miktarını ''onbinlerce milyar dolar'' olarak verdiklerini ifade etti. 







</TEXT>
</DOC>
