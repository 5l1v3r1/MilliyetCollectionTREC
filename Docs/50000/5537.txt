<DOC>
<DOCNO> 5537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/siyaset/siy01.html </URL>
<DATE> 2001/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlin ziyaretine Viranşehir gölgesi 
</HEADLINE>
<TEXT>

Adalet Bakanı’nın ziyareti öncesinde Almanya, 28 çocuğun gözaltına alınmasına tepki gösterdi 
     BARÇIN YİNANÇ ANKARA 

     Adalet Bakanı Hikmet Sami Türk’ün önümüzdeki günlerde resmi bir ziyaret yapacağı Almanya, Viranşehir’de yaşları 9 - 16 arasında değişen 28 çocuğun slogan attığı için gözaltına alınmasına tepki gösterdi. 
     Çocukların 13’ü hakkında terör örgütüne yardım ve yataklık yapmaktan 23 - 30 ay hapis cezası istemiyle dava açılması, Türk’ün Berlin ziyaretine gölge düşürdü. 
     
     İnsan hakları örgütleri infial içinde 
     Türkiye’nin Berlin Büyükelçisi 30 Ocak’ta Dışişleri Bakanlığı’na çağrılarak Almanya’nın duyduğu tepki aktarıldı. Çocukların terörist muamelesi görmesinin Türkiye’nin insan hakları görüntüsünü olumsuz etkilediğini belirten Dışişleri Bakanlığı’nın üst düzey yetkilisi, Almanya’daki insan hakları örgütlerinin infial içinde olduğunu söyledi. 
     Viranşehir’de yaşananlar uluslararası basına da konu oldu. 1 Şubat tarihli Washington Post gazetesinde yer alan makalede, Diyarbakır Devlet Güvenlik Mahkemesi Savcısı’nın, "Burada, 12 yaşındaki bir çocuk bu sloganların ne anlama geldiği bilir" şeklindeki sözlerine yer verildi. 
     


 SİYASET 














</TEXT>
</DOC>
