<DOC>
<DOCNO> 43501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/22/ekonomi/eko01.html </URL>
<DATE> 2001/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir puanlık yolsuzluğun bedeli yüzde 3.6’lık vergi artışı kadar 
</HEADLINE>
<TEXT>

Yolsuzluk endeksindeki bir puanlık artış, yabancı sermaye yatırımlarının yüzde 11 azalmasına neden oluyor. Bu, vergi oranlarını yüzde 3.6 yükseltmekle eşdeğer olumsuz bir etki yaratıyor 
     ANKARA Milliyet 

     Yolsuzlukla Mücadele Yönlendirme Komitesi ve Başbakanlık Teftiş Kurulu Başkanı Osman Nuri Oduncu, yolsuzluk endeksinde bir puanlık artışın, doğrudan yabancı sermaye yatırımlarında yüzde 11’lik bir azalışa neden olduğunu söyledi. Oduncu, "Bu ise marjinal vergi oranını yüzde 3.6 oranında yükseltmekle eşdeğer olumsuz bir etki yaratıyor" dedi. 
     
     Yabancıyı engelliyor 
     Hazine, Başbakanlık Teftiş Kurulu Başkanlığı ile çok sayıda bakanlık temsilcilerinden oluşan Yönlendirme Komitesi’nin düzenlediği, ODTÜ’deki "Türkiye’de etkin yönetim ve yolsuzlukla mücadelenin geliştirilmesi" konulu konferansta konuşan Oduncu, yolsuzluğun yüzde 65 ile yabancı sermaye gelişini olumsuz etkileyen faktörlerin başında geldiğini belirtti. 
     Devlette bir projenin bitmesinin ortalama 9.3 yıl aldığını kaydeden Oduncu, bu uzamanın proje sorumlularının bulunmasını zorlaştırdığını ve yolsuzluğa açık hale getirdiğini söyledi. 
     Yönlendirme Komitesi’ne gelen bilgilere göre, 1996 - 2000 yıllarında kamuda soruşturmaya konu olan olay sayısı 7 bin 776. Bunlardan yargılaması devam eden ve sonucu denetim organlarınca bilinmeyen olay sayısı 6 bin 036. 
     Komite Başkanı Oduncu, yolsuzlukla ilgili eylem planı stratejisini ise şöyle açıkladı "Mal bildirimler şeffaflaştırılarak, kamuya açıklanacak. Bildirimde bulunmayan memurlara ceza verilebilecek. Üst düzey siyasetçi ve memurlar etik sözleşmesi yapacak. Denetim birimleri arasında veri tabanı oluşturulacak. Önemli ihaleler, meslek kuruluşlarının temsilcilerinin de yer aldığı bir üst komisyonun denetiminde yapılacak. İzin, ruhsat ve hakedişlerde standart süreler konulacak. Siyasi partilerin ve adayların seçim harcamaları açıklanması zorunlu hale getirilecek. 
     
     Yapana k r kalmasın 
     Yolsuzluk Konferansı’na bir mesaj gönderen Cumhurbaşkanı Ahmet Necdet Sezer de yolsuzlukla mücadelenin başarıya ulaşması için, toplumda yaygın olan "yapanın yanında k r kalır" anlayışının yıkılması gerektiğini belirtti. Sezer, milletvekili dokunulmazlığının yeterli ölçüde sınırlandırılmasını, kapsamlı bir yargı ve yönetim reformunun yapılmasını, bürokrasinin azaltılmasını, saydamlığın sağlanmasını, yerel yönetimlerin güçlendirilmesini de istedi. 
     Başbakan Bülent Ecevit de mesajında, "Yolsuzlukla mücadeleye büyük önem veren 57. Hükümet, yolsuzlukların üzerine duyarlılık ve etkinlikle gitmede kararlıdır" dedi. 
     
'Gümrükler rüşvet şampiyonu'      Yolsuzluk Konferansı'a sunulan Türkiye Ekonomik ve Sosyal Araştırmalar Vakfı'nın araştırmasına göre 
     Rüşvet en çok trafik polisi, gümrükler, trafik dışı polis, vergi daireleri ve mahkemelerde yaşanıyor. 
     Bu kurumlardaki bu tip rüşvetin yaygınlığı yüzde 29 - 37 arasında değişiyor. 
     Son iki yıl içinde, kamu kuruluşlarına işi düşen her 100 vatandaşın 23'ü trafikte, 20'si gümrükte, 13'ü trafik dışı poliste rüşvet ve hediye verdi. 
     Her 100 vatandaşın 12'si ilköğretimde, 11'i tapuda, yedisi hastane ve mahkemelerde, altısı belediye ve vergi dairelerinde rüşvet verdi. 
     
     İşte tarife 
     Son iki yıl içinde devlete işi düşen vatandaşların hediye veya rüşvet olarak ödediği miktar ortalama olarak 
     Gümrükte 168 milyon lira 
     Mahkemelerde 156 milyon lira 
     Trafik dışı poliste 78 milyon 
     Belediyelerde 59 milyon lira 
     Devlet hastanelerinde 58 milyon 
     Vergi dairelerinde 38 milyon 
     İlk ve orta öğretimde 30 milyon 
     Trafik polisinde 15 milyon lira. 
     



 EKONOMİ 


















</TEXT>
</DOC>
