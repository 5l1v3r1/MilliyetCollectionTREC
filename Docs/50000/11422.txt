<DOC>
<DOCNO> 11422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/guncel/gun08.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Merhumu nasıl bilirdiniz’ tartışması 
</HEADLINE>
<TEXT>

ÇAPRAZ ATEŞ 
     ECE BİLGİN 

     İstanbul’da bir otel odasında uyuşturucu sonucu yaşamını yitiren Zonguldaklı müteahhit Orhan Yılmaz’ın cenazesinde imamın cemaate, "Merhumu nasıl bilirdiniz" diye sormaması tartışmaya yol açtı. Kimi ilahiyatçı imamın işgüzarlık yaptığını söylerken, kimisi de "Helalleşmek dini bir emir değildir" dedi. 
     
     Necati Tayyar Taş istanbul Müftüsü 
Herkese söylenmez      Bu konuyu öncelikli olarak dini bir gözle ele almak lazım. Cenaze camiye geldiğinde cemaate sorulan "Merhumu nasıl bilirdiniz" sorusu sadece yüzyıllardır gelen bir gelenekten kaynaklanıyor. Dini kaynaklara baktığımızda böyle bir emrin olmadığını görürsünüz. 
     Helalleşmek sadece dini bir ayrıntıdır. Şöyle de düşünebiliriz Cenazeye gelen onlarca insan var. Herkes gerçekten içinden geldiği gibi "helal olsun" diyor mu Ayrıca, insanlar helalleşti diye, Allah katında merhumun bütün günahları affedilmez. Ölen kişinin bilmediğimiz kötü yönleri olabilir. Ya da cemaatten birine bir borcu olabilir. O zaman o adamın hakkı zaten helal olmaz. 
     
Teröristin cenaze işleri yapılmaz      Bu durumda hoca sorsa ne olur, sormasa ne olur. Ayrıca esas günah olan helalleşmekten çok ölünün arkasından konuşmaktır. Müslüman bir ölünün cenazesi yıkanıp, kefenlenip tabuta konulduğunda doğal olarak camiye getirilir. Cami avlusuna getirildiğinde ise örfümüz, adetimiz karşımıza çıkar. Usul gereğince imam halka haklarını helal etmesini söyler. Bu dinimizin bir güzelliğidir. 
     Ancak, İslamiyete göre helalleşmek farz değildir. Ölen insan eğer devlete ziyan vermişse, sözgelimi eşkıya ya da terörist ise, onun zaten cenaze işleri yapılmaz. Doğrudan doğruya mezara götürülür ve gömülür. Bu durumda, "Merhumu nasıl bilirdiniz" geleneği sözkonusu bile olmaz. 
     
     Prof Dr. Zekariya Beyaz 
İmam işgüz rlık yapmış      Bana göre Orhan Yılmaz’ın cenaze namazını kılan imam efendi işgüzarlık yapmış. Adamın eroin içmesi onu ilgilendirmez. "Merhumu nasıl bilirdiniz " sorusu mutlaka cenaze cemaatine sorulmalıdır. İmamınki lüzumsuz bir davranış. Duygularına kapılmış olmalı. Müslüman halkın geleneği var. Bunu bozmak olmaz. 
     Ayrıca bir cenazenin ardından onun için "iyidir" demenin, Allah katında da o insanın iyi olacağına dair hadisler vardır. Bunları kim göz ardı edebilir Ayrıca ölen insan kim olursa olsun ve ne kötülük etmişse etsin, bütün bunlar o an için unutulmalıdır. Ölen ile kalan arasında helalleşmek adeta bir barış anlaşmasıdır. Elbette son kararı Allah verecektir. Ama ölüye saygımız olmalı. Cenaze töreni bir merasimdir. Usulünce yapılmalı. Gereken sorular sorulmalı. 
     
     Ahmet Yıldız Din Görevlileri Sendikası Bşk. 
Aile cezalandırılmasın      Dini bilgilendirme yapmak benim görevim değil. Ben olaya tamamen insanlık açısından bakıyorum. İmamın yanlış yaptığını düşünüyorum. Çünkü insanlar hata yapabilir. Bunlardan dolayı da dışlanmak çok ayıptır. Kişi öldüğü zaman artık bizim yapabileceğimiz bir şey yok. Onu Allah’la başbaşa bırakmalıyız. İnsana değer vermek gerek. İmam orada bulunanların tepkisine göre davranmış. Bu durumda o kişinin ailesini de cezalandırmış oluruz. Yazık değil mi 
     


 GÜNCEL 























</TEXT>
</DOC>
