<DOC>
<DOCNO> 24385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/guncel/agun.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yerli turiste tatil haram 
</HEADLINE>
<TEXT>

Yabancı turist güle - oynaya tatil yaparken yerli turist cin çarpmışa döndü Turistik tesis fiyatları yüzde 97 arttı, rekoru ise yüzde 212’lik artışla Belek kırdı 
     Yabancı turistlerin Türkiye’ye akın ettiği 2001 yılı yazında döviz bazında hizmet veren tatil beldelerinde yerli turistin tatil yapması zorlaştı. 
     Çeşitli tatil bölgelerindeki tesislerin geçen yılın mayıs sonundaki fiyatlarına göre şu andaki fiyatları, ortalama yüzde 97 artış gösterdi. Bu oran, Belek, Side, Fethiye, Kuşadası, Alanya ve Marmaris’in de içinde bulunduğu bölgelerde daha da artıyor. "turizmgazetesi.com" sitesindeki habere göre, Ekin Araştırma Merkezi 10 turizm bölgesinde 111 tesiste araştırma yaptı. 
     
Gel de tatile çık...      İç turizmde en yüksek fiyat artışı yüzde 212 ile Antalya Belek bölgesinde meydana geldi. İç turizmde fiyat artışının bölgelere göre dağılımında Belek’i yüzde 116 ile Fethiye, yüzde 108 ile Side izliyor. Geçen yılın aynı dönemi ile karşılaştırmalı olarak incelemeye alınan 111 tesisten 51’inin fiyatlarının yüzde 50 ile yüzde 99 oranında arttığı belirtilen araştırmaya göre, 48 tesiste de fiyatlar yüzde yüzün üstünde yükseldi. 
     
Havalar ısınıyor. İyisi mi güzel bir pansiyon bulun      Hava sıcaklıkları bugünden itibaren 6 - 8 derece artacak. Hafta sonunda en yüksek hava sıcaklıkları, yurdun iç kesimlerinde 30 - 35, güney bölgelerde 35 - 40 dereceye ulaşacak. Tatilcilerin çoğunluğu da cüzdan yakan yıldızlı tesisler yerine daha uygun koşullarda tatil imkanı aramaya başlayacak. 
     Halen normal seyreden hava sıcaklıkları, bugünden itibaren hissedilir derece artarak, yurdun büyük bir bölümünde normallerin üzerine çıkacak. 
     



 GÜNCEL 

















</TEXT>
</DOC>
