<DOC>
<DOCNO> 19289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/siyaset/siy04a.html </URL>
<DATE> 2001/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
ARTIK DOKUNUN 
</HEADLINE>
<TEXT>

YIlmaz’dan Bahçelİ’ye çaĞrı Söylemek yetmez, imza verin 
     ANKARA Milliyet 

     ANAP Genel Başkanı Mesut Yılmaz, Beyaz Enerji Operasyonu ekseninde yeniden gündeme gelen milletvekili dokunulmazlığının sınırlandırılmasıyla ilgili olarak MHP Genel Başkanı Devlet Bahçeli’nin açıklamalarına sert yanıt verdi. Yılmaz, "Söylemek yetmez, imza vermek lazım" diye konuştu. 
     ANAP Başkanlık Divanı’nın dünkü toplantısında Meclis gündemi, il ve ilçe kongreleri ile partinin kuruluş yıldönümüne dönük hazırlıklar gözden geçirildi. Yılmaz, toplantıdan ayrılırken, gazetecilerin sorusu üzerine, MHP’ye, dokunulmazlıkların sınırlandırılmasıyla ilgili "Hodri meydan" dedi. Yılmaz, Bahçeli’nin bu konudaki beyanının anımsatılması üzerine, şöyle devam etti 
     "Bu konuda söylemek yetmez. ANAP’ın imzaladığı Anayasa değişikliği teklifi Meclis Başkanlığı’nda bekliyor. Buna katılan partileri, imza verip yeterli sayıya ulaşmasına yardımcı olmaya çağırıyorum. Beyanat vermekle bir şey olmuyor. İmza vermek lazım." 
     
ANAP’ı tasfiye      Toplantının ardından gazetecilerin sorularını yanıtlayan Genel Başkan Yardımcısı Ahad Andican da dokunulmazlıklar konusunda ANAP’ın 11 Haziran 2000 tarihinde 85 imzayla verdiği Anayasa değişikliği maddesi metnini gösterdi. Andican, " Beyaz Enerji soruşturması, ANAP’a karşı bir tasfiye hareketi mi " sorusunu da şöyle yanıtladı 
     "Burada hukuki nitelikte bir iddianame hazırlanması beklenirken, bu iddianamede siyasal içeriğin daha yoğun olduğu, bir anlamda belgenin siyasal bir belgeye dönüştürüldüğü görülüyor. Sayın Savcı’nın bu noktada her tarafı eşit miktarda yansıtması, her türlü değerlendirmeyi eşit oranda iddianamesine koyması gerekirdi. Bunu koymadığı noktasında kaygılarımız olduğunu Sayın Genel Başkan ifade etti. Dolayısıyla, bütün bunlardan çıkan sonuç, bir anlamda bu hadisenin belli bir siyasi anlayışa temel olarak düzenlendiği izlenimini doğurmaktadır." 
     
MHP’nİn teklİfİ      Yolsuzluklar izinsiz yargılansın 
     ÖNDER YILMAZ Ankara 

     MHP, Enerji Bakanlığı’ndan istifa eden Cumhur Ersümer hakkında verilen Meclis soruşturma önergesini desteklememe kararı alırken, Başbakan, bakan ve milletvekillerinin yargılanmasının önünü açan yeni bir teklif hazırladı. 
     Buna göre, yolsuzluğa karışan, inancı kötüye kullanan, rüşvet alan başbakan, bakan ve milletvekillerinin sorgulanması için Meclis kararı aranmayacak, dava Yargıtay’da görülecek. Bu hallerde Yargıtay Cumhuriyet Başsavcısı durumu hemen ve doğrudan Meclis’e bildirecek. Ancak suç işlediği ileri sürülenler, ağır hapis cezasını gerektiren cürümlerde suçüstü hali ve Meclis’in kararı olmadıkça tutuklanamayacak. 
     Halen 15 olan Meclis Soruşturma Komisyonu üye sayısı 10’a düşürülecek üyelerin 5’i milletvekili, 5’i de Yargıtay üyesi olacak. Soruşturmanın hemen sonuçlanması için daha önce 2 ay olan rapor sunumu süresi bir aya indirilecek. 
     



 SİYASET 




















</TEXT>
</DOC>
