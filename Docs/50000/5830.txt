<DOC>
<DOCNO> 5830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/guncel/gun07.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır'da coplu müdahale 
</HEADLINE>
<TEXT>

     Şeyhmus ÇAKAN - Özgür CEBE DİYARBAKIR DHA 

     Şırnak'ın Silopi ilçesinde jandarma komutanlığına götürüldükten sonra kaybolduğu öne sürülen HADEP İlçe Başkanı Serdar Tanış ile aynı partinin üyesi Ebubekir Deniz için Diyarbakır'daki basın açıklaması gösteriye dönüştü. Polis, uyarılara karşın dağılmayan göstericilere karşı cop kullandı. 26 kişinin yaralandığı olaylar sırasında, 12 kişi gözaltına alındı. 
     25 Ocak'tan bu yana kayıp oldukladı belirtilen Serdar Tanış ve Ebubekir Deniz için dün Diyarbakır'da, Ofis semtinde Büyükşehir Belediyesi Konukevi önünde basın açıklaması yapılacağı belirtildi. HADEP yöneticilerinin yapacağı açıklama için partililerin yanı sıra, aralarında çeşitli sendika ve dernek mensuplarının da bulunduğu yaklaşık 500 kişilik grup konukevine gelmek isteyince, polis önlem aldı. 
     Konukevi önüne toplanılmalarını polisin engellemeye çalıştığı gğöstericiler, daha sonra dağınık gruplar halinde ellerinde Tanış ile Deniz'in fotoğrafları ve "Barışa uzanan eller kırılsın" yazılı pankartlarla yürüyüşe geçti. 
     Polis yürüyüş yapanlara, gösterinin izinsiz olduğunu belirterek dağılmaları için uyarıda bulundu. Ancak dağılmayan göstericilere polis cop kullanarak müdahale etti. 
     Aldıkları cop darbeleriyle elleri yüzleri kan içinde kalan birçok gösterici sokak aralarına dağılırken, HADEP Diyarbakır İl Yönetim Kurulu üyesi olan Lice eski belediye başkanı Zeynel Bağır polisler tarafından tartaklandı. Polis, 26 kişinin çeşitli yelerinden yaralandığı gösteri sırasında aralarında HADEP Merkez İlçe Yönetim kurulu üşyesi Mehmet Uçar, Eğit- Sen Diyarbakır Şube Başkanı Hayrettin Altun, aynı sendikanın yönetim kurulu üyesi Figen Aras, sendika üyesi Emin Gül, HADEP li Devrim Beyaztaş, Vasıf Sığa ve Fahri Yaşar ın da bulunduğu 12 kişiyi gözaltına alarak Emniyet Müdürlüğü ne götürdü. 
     


 GÜNCEL 



















</TEXT>
</DOC>
