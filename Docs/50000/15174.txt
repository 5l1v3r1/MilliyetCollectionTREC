<DOC>
<DOCNO> 15174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/08/guncel/gun01.html </URL>
<DATE> 2001/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Esnaf umutsuz 
</HEADLINE>
<TEXT>

Milliyet için 12 ilde yapılan anketin sonucu esnafın geleceği daha karanlık gördüğünü ortaya çıkardı. En önemli sorun ise işsizlik... 
     İBRAHİM EKİNCİ 

     Araştırmalar, son günlerde sokaklara dökülen esnafın umutsuzluk içinde olduğunu ortaya koydu. 
     Strateji Mori'nin, Milliyet için, esnaf eylemlerinin yapıldığı iller dahil 12 ilde, bin 268 kişiyle görüşerek yaptığı ankete göre, her 100 esnaftan 64'ü, gelecek bir yıl içinde işlerin daha da kötüye gideceğini düşünüyor. "Biraz daha iyi olacak" diyenlerse, sadece 15 kişi. 
     
Azınlık memnun      Çalışmaya göre, esnaf hükümetten de büyük çoğunlukla memnun değil. "Hükümetin çalışmalarından ne derece memnunsunuz" şeklindeki soruya, ankete katılan her 100 esnaftan 73'ü "memnun değilim" diye cevap vermiş. Memnun olanların oranı ise yüzde 20. 
     Ankette, esnaf kesiminin, "Türkiye'nin çözülmesi gereken en önemli sorunlarının neler olduğu" da soruldu. Bu soruya her 100 esnaftan 44'ü "işsizlik", 18'i "enflasyon ve hayat pahalılığı", dokuzu da "rüşvet ve yolsuzluk" yanıtı verdi. 
     
Muhafazak r yapı      Türkiye'nin öncelikli sorunlarını saptamaya yönelik bu soruya verilen yanıtlar, esnaf kesiminin "muhafazakar" yapısını da ortaya koydu. Esnaf, Türkiye'de "laikliğin tehlikede olduğu" görüşüne "hiç" katılmıyor. Her 100 esnaftan sadece ikisi "laikliğin korunması"nı Türkiye'nin öncelikli sorunları arasında görüyor. Ayrıca "demokrasi ve fikir özgürlüğü"nün korunması, her 100 esnaftan sadece yedisi için Türkiye'nin öncelikli sorunları arasında yer alıyor. Hukuksal sorunları öncelikli görenlerin oranı da sadece yüzde 1. 
     
Çoğu ilkokul mezunu      Her 100 esnaftan 57'sinin arabası yok. 10'unun arabası düşük marka ve modelli Murat 124, eski model Renault . 20'sinin normal, yedisinin lüks, birinin de süper lüks marka ve modelli. 
     Her 100 esnaftan 63'ünün kendi evi var. 
     Esnaflığı ağırlıklı olarak erkekler seçiyor. 100 esnaftan 10'u kadın. 
     Eğlence ve haber alma kaynağı olarak TV tercih ediliyor. TV izlemeyenlerin oranı yüzde 2. Buna karşılık her 100 esnaftan 21'i gazete, 82'si dergi okumuyor. 
     


 GÜNCEL 




















</TEXT>
</DOC>
