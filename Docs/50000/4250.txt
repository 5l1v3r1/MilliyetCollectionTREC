<DOC>
<DOCNO> 4250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/son/sontur09.html </URL>
<DATE> 2001/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır'da yas sürüyor 
</HEADLINE>
<TEXT>

     Malatya'da bir grup, araçlarla şehir turu atarak, Diyarbakır'daki hain saldırıyı protesto etti. Diyarbakır'daki şehir içi minibüs ve taksi sürücülerinin teyp ve radyolarını açmama uygulaması sürüyor. 
     Diyarbakır Emniyet Müdürü Gaffar Okkan ve 5 polis memurunun, teröristlerce düzenlenen saldırı sonucu şehit edilmesinin ardından başlatılan protestolar Malatya'da da yapıldı. Malatya'daki şehirlerarası otobüs, ticari taksi ve minibüs şoförleri, Karakavak Mahallesi Turgut Özal Bulvarı'nda bulunan şehirlerarası otobüs terminalinin önünde toplandılar. Burada sık sık ''şehitler ölmez, vatan bölünmez'', ''Gaffar'a uzanan eller kırılsın''şeklinde sloganlar atan şoförler, daha sonra konvoy halinde Turgut Özal Bulvarı'ndan başlayarak, şehir turu atıp, İstasyon Caddesi'ndeki Emniyet Müdürlüğü binası önüne geldiler. 
     Şoförler ve Otomobilciler Odası Başkanı Şevket Keskin ve Minibüsçüler Odası Başkanı Hasan Koktan, Emniyet Müdür Vekili Atilla Çınar'a başsağlığı dileğinde bulundular. Çınar, ziyaret sırasında yaptığı açıklamada, ''vatandaşlar yanımızda olduğu sürece şer odaklarının üstesinden geliriz. İnşallah katiller kısa sürede yakalanacaklar'' dedi. 
     
     



</TEXT>
</DOC>
