<DOC>
<DOCNO> 44575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/ekonomi/aeko.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Az bakan, küçük devlet 
</HEADLINE>
<TEXT>

Kemal Derviş devletin yükünün giderek arttığına dikkat çekti. Derviş, bakan sayısını 35’ten 10 - 15’e indirerek ve bazı devlet teşkilatlarını birleştirerek küçülmek gerektiğini söyledi 
     YASEMİN ÇONGAR Washıngton 

     Devlet Bakanı Kemal Derviş, birçok ülkenin 14 - 15 bakanla yönetilirken Türkiye’nin 37 bakanlıkla yönetilmesinin, kamu harcamalarını artırdığını ve reel sektöre de yük oluşturduğunu söyledi. 
     Dün IMF Birinci Başkan Yardımcısı Anne Krueger ve ABD Hazine Bakanı Paul O’Neill ile yaptığı görüşmelerden sonra bir basın toplantısı düzenleyen Kemal Derviş, ekonomik programın ilerleyebilmesi için dış desteğin yanı sıra iç destek ve kaynakların da harekete geçirilmesi gerektiğini, bu kapsamda devletin küçülmesi gerektiğini belirtti. Derviş şöyle konuştu 
     
     11 Eylül işimizi zora soktu 
     "Ağustos başında, iki aylık gecikme ile program gerçekleşmeleri iyi işaretler veriyordu. Ancak 11 Eylül olayları durumu zorlaştırdı. Fakat dış desteklerin yanı sıra iç desteklerle bu zorlukları aşmak mümkün. Türkiye’de devletin yükü son 6 - 7 yıldır arttı. Yüzde 15 - 16’lardan yüzde 20’lere geldi. Özel sektörden bir takım isteklerimiz olduğunda devletten de aynı şeyi istemeliyiz. Birçok ülke 15 bakan ile idare edilebiliyor. Bizde 37 bakan var. Devletin kendine çeki düzen vermesi gerekiyor. Devletin en asgari imk nla başarılı olacağını halka göstermemiz gerekiyor. Ayrıca bu benim kişisel isteğim değil, hükümetin görüşüdür. Bu konu son Yüksek Planlama Kurulu’nda da tartışıldı. Devletin küçülmesi gerekiyor. Devletin şu anki yapılanması işçinin, esnafın, çalışanın üzerine yük. Bazı bakanlıkların kaldırılması ve bazı teşkilatların birleştirilerek kaldırılması şart. Devletin reel ekonomideki yükü azalmalı. Bunun ne zaman gerçekleşeceğini bilemem. Ama bunu mutlaka yapmalı." 
     
     Sihirli değneğimiz yok 
     Türkiye’nin olaylardan bütün dünya ülkeleri gibi etkilendiğine dikkat çeken Derviş, savaş durumu’ için planların hazır olduğunu, ancak teröre karşı mücadelede desteğin pazarlık aracı olmayacağını söyledi. Destek karşılığında borç ertelemesi gibi bir talepleri olmadığını ifade eden Derviş, "Dış borçlar, mevcut esneklik kullanarak ertelenebilir. Şu anda böyle bir talebimiz yok. Zaten bu olayların yükünün ne kadar olduğunu hesap etmek zor" dedi. 
     IMF’ye olan borçların 2002 yılında ödenmesi gereken kısmının ertelenmesinin, Türkiye’nin anlaşmalardan doğan hakkı olduğunu kaydeden Derviş, ilave kaynak talebi konusunun henüz belli olmadığını, önümüzdeki üç gün içinde yapılacak görüşmelerde bütçe büyüklükleri ile birlikte bu konunun da netleşeceğini belirtti. 
     Bakanı Derviş reel sektörün durumu ile ilgili sorulara ise "Reel sektör için sihirli değneğimiz yok. Olmayan kaynağı dağatamazsınız. En önemli görev devletin. İsrafın önüne geçmeliyiz" dedi. 
     
Telekom krizi her şeyi bozdu      Devlet Bakanı Kemal Derviş, basın toplantısında şunları söyledi 

</TEXT>
</DOC>
