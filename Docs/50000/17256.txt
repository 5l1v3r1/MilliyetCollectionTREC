<DOC>
<DOCNO> 17256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/son/sonspo03.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor Başkanı Doğan "Ortamı gerginleştirmeye gerek yok" 
</HEADLINE>
<TEXT>

     Gaziantepspor Kulübü Başkanı Celal Doğan, Fenerbahçe maçına ilişkin olarak yaptığı ''Anadolu derbisi'' benzetmesi ve ''dürüst hakem'' istemine tepki gösteren Fenerbahçe Kulübü yöneticileri ve spor yazarlarını eleştirerek, karşılaşma öncesi ortamın gerginleştirilmemesi gerektiğini söyledi. 
     Celal Doğan, yaptığı açıklamada, Gaziantepspor'un güçlü rakibi Fenerbahçe ile zorlu bir maç yapacağını, ancak sporun dostluk, barış ve kardeşlik ilkesiyle hareket edilmesi için herkesin üzerine düşen sorumluluğu yerine getirmesi gerektiğini belirterek, tarafları centilmence söz ve davranışlar içinde olmaya çağırdı. 
     Şükrü Saraçoğlu Stadı'na savaşa gitmediklerini, 2 iddialı takımın, aynı amaca yönelik mücadelesinin dostça ve kardeşçe geçmesi için herkesin daha duyarlı davranması gerektiğini kaydeden Doğan, şöyle devam etti 
     ''Hafta başından beri bu önemli karşılaşma öncesinde dostça ve ortamı gerginleştirmeyecek ifadeler kullanmaya özen gösterdik. Karşılaşmada görev alacak hakeme yönelik söylediklerimizin arkasındayız. Dürüst, ilkeli ve çaldığı düdüğün arkasında olan korkusuz bir hakemle çok güzel bir maç yapacağımızı yine söylüyorum. 
     Bu sözlerle hakem nasıl baskı altına alınır ki Sonuçta bir karşılaşma oynamaya gidiyoruz. Ortamı bu kadar gerginleştirmeye hiç gerek yok. Savaş yapmayacağız. Bu maçın sonucunda şampiyon çıkmayacak, daha 6 maç var. Ligin son maçı da değil, kıyamet de kopmayacak.'' 
     Fenerbahçe-Gaziantepspor karşılaşması için yaptığı ''Anadolu derbisi'' açıklamasına tepki gösterenlere de bir anlam veremediğini ifade eden Doğan, sözlerini şöyle sürdürdü 
     ''Bunun Anadolu derbisi olmadığını söyleyenler, önlerine bir Türkiye haritası alarak baksınlar. Fenerbahçe, Anadolu yakasında. Ayrıca, Fenerbahçe'nin mazisiyle Gaziantep'in tarihi arasında yakın benzerlikler var. Fenerbahçe'nin de Anadolu'nun kurtuluşunda Gaziantep gibi emeği var. Bunu bilmeyenler, neye göre eleştiriyor. 
     Sakat olan Mehmet Polat'a Fenerbahçe karşılaşmasında ihtiyacı olduğunu ifade eden Özberk, oynaması için kulüp doktorundan özel ilgi istedi. 



</TEXT>
</DOC>
