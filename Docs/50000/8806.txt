<DOC>
<DOCNO> 8806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/25/siyaset/siy09.html </URL>
<DATE> 2001/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Adamları gazeteci dövdü 
</HEADLINE>
<TEXT>

     ANKARA Milliyet 

     Ankara Kızılay Metro İstasyonu’nda Büyükşehir Belediyesi’nin düzenlediği bir etkinliği izleyen gazeteciler, metro özel güvenlik elemanları tarafından tartaklandı. 
     Yumruk ve savrulan tekmeler arasında kalan Milliyet Gazetesi muhabiri Behzat Miser’in fotoğraf makinesi kırılırken, Show TV’den Kıvanç Gürbüz ve Erdal İvgin de polisin araya girmesiyle dayaktan son anda kurtuldu. Mısır Halk Dansları Topluğu gösterisi sürerken, Kızılay Metro İstasyonu’ndaki Doğalgaz Satış Noktaları’nda gaz satışı durduruldu. Sırada bekleyen yüzlerce vatandaş veznenin kapatılması üzerine tepki gösterdi. Özel güvenlik bir vatandaşı gözaltına almaya çalışınca gazeteciler olayı görüntülemeye başladı. 
     Gazetecileri fark eden güvenlik görevlileri, önce çekilen film ve negatif kasetleri almaya çalıştı. Gazetecilerin direnmesi üzerine görevliler, bu kez yumruk ve tekmelerle gazetecilere meydan dayağı attı. Metro istasyonu içindeki polis ise olay yerine gazeteciler dayak yedikten sonra geldi. 
     


 SİYASET 



















</TEXT>
</DOC>
