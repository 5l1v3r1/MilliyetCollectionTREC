<DOC>
<DOCNO> 11183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/son/soneko15.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Süreyya Serdengeçti Merkez Bankası Başkanı oldu 
</HEADLINE>
<TEXT>

     Başbakan Bülent Ecevit'in 2 Mart Cuma günü imzaya açıldığını açıkladığı, Süreyya Serdengeçti'nin Merkez Bankası Başkanlığı'na atamasına ilişkin kararnamenin, Cumhurbaşkanı Ahmet Necdet Sezer tarafından onaylandığı öğrenildi. 
     Edinilen bilgiye göre, Serdengeçti'nin Merkez Bankası başkanlığına atanmasına ilişkin kararname, bugün Köşk'e gönderildi. Cumhurbaşkanı Sezer tarafından imzalanan kararnamenin, bugünkü mükerrer ya da yarınki Resmi Gazete'de yayımlanması bekleniyor. 
     Öte yandan Hazine Müsteşarlığı ile Bankacılık Denetleme ve Düzenleme Kurulu başkanlığına getirilebilecek olası isimler, bugün de kulislerde konuşulmaya devam etti. Son durumda Hazine Müsteşarlığı için Bankacılık Düzenleme ve Denetleme Kurumu Başkan Yardımcılarından Faik Öztrak'ın, Zekeriya Temizel'in istifasıyla boşalan Bankacılık Düzenleme ve Denetleme Kurulu başkanlığı için de, aynı Kurul üyelerinden Halil Yetgin'in isimleri geçiyor. 
     
     



</TEXT>
</DOC>
