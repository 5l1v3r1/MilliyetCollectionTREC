<DOC>
<DOCNO> 7814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/19/spor/ytsata.html </URL>
<DATE> 2001/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezon bitti 
</HEADLINE>
<TEXT>

     Ergun Ata 

     İkisi de daha kısa bir süre öncesine kadar Türkiye liginin iyileri arasında yer alabilecek bir performans sergiliyor, birçok mevkide alternatifsizlik içinde kıvranan teknik adamları üstün özellikleri ile tercih yapmakta zorluyorlardı. 
     Önce Metin Aktaş döküldü, üç maçta on gol yiyince kulübeye çekildi. Yerine geçen Milosevski ise yedi maç sonra bulduğu şansı kötü kullandı. Kocaelispor karşısında üç yan topta üç hatalı gol yedi. O da moralman çöktü. Yani Trabzonspor, iki kalecisini de kaybetti. 
     Evet kaleciler kötü... Ya savunma Trabzonspor savunmasının kötü olduğunu söylemek yeterli değil. Trabzonspor takımı savunma yapmayı bilmiyor. Son örnek Kocaelispor maçı. Orta alanda herhangi bir engelle karşılaşmayan Kocaelispor’da başta Yordanov olmak üzere topu olan herkes kolaylıkla Trabzonspor kalesine indi, her top pozisyon oldu... Ahmet ile Hami’yi, Faruk ile Oktay’ı, Cihan ile de Sergen’i kontrol ettiği ilk yarıda futbol adına olumlu işlere imza atan Kocaelispor 3 - 1’i bulduktan, Oktay ve Sergen’in de kenara alınmalarından sonra Trabzonspor’u pek ciddiye almamaya başladı. Bunun bedelini ağır ödeyebilirdi. Çünkü Hami’nin penaltı golünden sonra oyunun seyri değişti. Trabzonspor son bir gayretle skorda dengeyi yakalamak için çaba sarfetti ama buna gücü yetmedi. 
     Artık Trabzonspor taraftarı bu takımı bu hali ile kabullenmeli. Kötü savunması, moralsiz kalecileri, çok nadir parlayıp genellikle sönük kalan yıldızlarıyla Bordo - Mavili ekip, bu sezon ligi tamamlarken kesinlikle geleceğin planlarını yapmalı. Görüldü ki kısa vadeli hesaplarla gün kurtarılmıyor. 
     Hakem Arzuman kararlarına güvenemediği için otorite kuramadı. 
     


 SPOR 

































</TEXT>
</DOC>
