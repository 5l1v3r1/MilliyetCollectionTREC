<DOC>
<DOCNO> 30382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/guncel/agun.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinsel taciz gibi yasak 
</HEADLINE>
<TEXT>

Özelleştirme İdaresi Başkanlığı'nda yapacak iş kalmayınca kadın personelin iç çamaşırları gündeme geldi. Yönetim dekolte ve seksi’ diye g-string’ giyilmesini yasakladı 
     HARUN GÜREK Ankara 

     Telekom konusunda geçen yıl yaşanan sıkıntılar, ardından peş peşe gelen mali krizler nedeniyle bir yıla yakın süredir hemen hiç özelleştirme yapamayan ve yeni bir özelleştirme için uygun zamanı bekleyen Özelleştirme İdaresi Başkanlığı ÖİB "işsizlik" nedeniyle ilginç olaylara sahne olmaya başladı. Özelleştirme İdaresi Başkanı Uğur Bayar, dekolte ve seksi bir görünüme neden olduğu için idarede g - string ip külot giyilmesini yasakladı. 
     
     Yönetim, rahatsız olmuş 
     Çok sayıda kadın yönetici, uzman, memur ve sekreterin çalıştığı Özelleştirme İdaresi'ndeki yasak geçen hafta uygulamaya girdi. Yasak kararı, üst düzey yöneticilerin Bayar başkanlığında yaptığı bir toplantıda gündeme geldi. 
     Bayar, özellikle genç kadın çalışanların çok dekolte, hatta bazılarının etek ya da pantolonun altında sanki hiç iç çamaşırı yokmuş gibi giyindiklerini belirterek rahatsızlığını dile getirdi. 
     Bayar, ziyaretçilerin de dikkatini çektiği belirtilen görüntünün giderilmesi için, kadın personelin uyarılmasını istedi. Bayar, kadınları uyarma görevini de, yardımcısı Demir Erman'a verdi. 
     
     'Kendilerine iş buldular' 
     Görevlendirmenin ardından, Turgut Özal döneminin Devlet Malzeme Ofisi Genel Müdürü olan ve dört ay önce ÖİB'e getirilen Erman bazı kadınları uyarırken yasak da çalışanların tepkisine neden oldu. Yasağın, ÖİB'in çağdaş görüntüsüne uymadığını bildiren çalışanlar, "Uzun süredir özelleştirme yapılamadığı için herkes boş oturuyor. Herhalde kendilerine yeni iş buldular" dedi. 
     
     400 personelin yarısı kadın 
     ÖİB'de, 300'ü kadrolu, 100'ü de geçici işçi statüsünde 400 kişi görev yapıyor. Bunların yaklaşık yarısını kadın personel oluşturuyor. 
     
     Maksat külot izi belli olmasın 
     Normal külotlar ince pantolonların, eteklerin ya da gece elbiselerinin altına giyildiğinde kalçada iz yaptığından dolayı kadınlar g-string kullanmayı tercih ediyor. G-string giyildiğinde elbisenin ya da pantalonun altından potluk yapmıyor. Ancak iç çamaşırı yokmuş gibi bir hava veriyor. Tüm gece elbiselerinin altına yaz ve kış aylarında genellikle g-string giyiliyor. Tabii ki Özelleştirme İdaresi'ndeki hanımlar fotoğrafta görüldüğü gibi transparan altı g-string giymiyor. 
     
     Muhafazak r Başkan Bayar 
     ABD'de eğitim görmesine karşın, AP kökenli muhafazak r bir aileden gelen ve uzun bir bek rlık döneminin ardından geçen yıl evlenen Bayar, Milliyet'in görüşme talebine yanıt vermedi. Demir Erman da, konuşma talebini yanıtsız bıraktı. 
     



 GÜNCEL 


















</TEXT>
</DOC>
