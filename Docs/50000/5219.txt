<DOC>
<DOCNO> 5219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/astro/index.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ares Kronos’a karşı 
</HEADLINE>
<TEXT>

Bugüne damgasını vuran Mars ve Satürn karşıtlığı altında rahat şartlar bulabilmemiz zor. Mars ve Satürn yapıları gereği birbirlerini düşman olarak gören iki güçtür. Koç burcunun yöneticisi Mars sürekli bir eylem arayışındadır, sabırsızdır. Çoğu zaman da ileriyi düşünmeden hareket eder, karar alır. Oğlak’la ilişkili Satürn ise zamanın getirdiği olgunlaşmaya önem verir, ağırbaşlıdır. Sabretmeyi ve olgunluğun getirdiği avantajları kullanmak ister. İşte birbirine tam olarak zıt bu iki sert güç Boğa ve Akrep burçlarında karşı karşıya gelmekteler ve işin kötüsü her iki konum da güçlü sayılacak cinsten. Mars, Akrep’te yine kendi yerinde sayılırken Satürn, Boğa’da kendi elementinde. Özellikle günün geç saatlerinde 23.33 gerçekleşecek olan bu karşıtlık kendini hangi olaylarla gösterebilir Bunlardan ilki maddi konularda, toprakla ya da sahip olduğumuz değerlerle ilgili konularda çatışma ve muhalefet olma olasılığıdır. Örneğin otoritelere başkaldırı, devlete yönelik şiddet ve genel olarak içine karşıtlık alan temalarda Mars-Satürn etkisini göreceğiz. Bu karşıtlık aynı zamanda engellendiğimiz anlamına da gelebilir. Bugün Güneş ve Ay rahat açılar yapıyor olsa da yaptığınız işe ilişkin şartlar pek rahat olmayacak gibi. Sabah saatlerinde Ay ve Neptün rahat açı yaparlarken, yaratıcı konularda ilham alabilmek, estetik değerlerin farkına varmak öne geçiyor ve bu saatlerde çevremizi güzelleştirmek için çaba sarfedebiliriz. Bugün ayrıca Güneş ve Pluto arasındaki rahat açı tüm bu zorluklara ve mücadeleye karşın kendimizi değiştirmek ve güçlendirmek için fırsatlar yakalayabileceğimizi, grup çalışmalarında herkesin yararına sonuçlar ortaya koyabilecek bir enerjinin olacağını göstermekte. Kuşkusuz Mars ve Satürn karşıtlığını da unutamayız. Bu iki gezegenin Yunanca karşılığı Ares ve Kronos’tur. Zaman tanrısı Kronos ile savaş tanrısı Ares’in inatçı biçimde dalaşması dünyayı zora sokabilir. 

            Faks 287 74 37 
      





BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
