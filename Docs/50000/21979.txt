<DOC>
<DOCNO> 21979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/18/son/soneko27.html </URL>
<DATE> 2001/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 2. seans böyle geçti 
</HEADLINE>
<TEXT>

     İMKB Ulusal-100 Endeksi, günün 2. seansını 346.03 puan artışla 12,738.55 puandan tamamladı. 
     Hisse senetleri, ilk seansa göre ortalama yüzde 2.79 oranında değer kazandı. 
     Borsa'da günün ikinci yarısında piyasa, satış ağırlıklı açılışın ardından yükselen bir seyir izledi. Seans, 12,384 puandan açıldı. Seansın başlarında satıcılı görülen piyasa 12,328 puana kadar geriledi. Ancak, satışlar bir noktadan sonra tepki alımlarıyla karşılanınca Endeks toparlanmaya başladı. Yükseliş 12,618 puana kadar sürdü. Piyasaya yeniden kara yönelik satışlar hakim olunca ilk bir saat 12,435 puanla geçildi. 
     İkinci yarıda yeniden dalgalı bir seyirle yükselmeye başlayan piyasa, son yarım saatte yoğun alımlarla hareketlendi. 12,700 seviyelerini zorlayan Ulusal-100 Endeks, son dakika alımlarıyla 12,738.55 puandan kapandı. 
     Öte yandan, hisse senetlerinin günlük değer artışı yüzde 2.95 oldu. 
     Kapanışta mali endeks 496.91 puan artışla 18,359.90 puana, sınai endeksi 237.49 puan artışla 9,609.35 puana, hizmet endeksi de 164.65 puan artışla 7,201.12 puana yükseldi. Böylece mali grup hisseler ilk seansa göre ortalama yüzde 2.78, sınai gurubu hisseler yüzde 2.53, hizmet gurubu hisseler de yüzde 2.34 oranında değer kazandı. 
     2. seansta işlem gören toplam 303 hisse senedinden 185'i değer kazandı. 56 hisse senedi değer yitirirken, 62 hissenin fiyatında ise bir değişiklik olmadı. 
     Seansta, 351 trilyon 481 milyar 760 milyon liralık işlem hacmi oluştu. İki seansın işlem hacmi toplamı da, 569 trilyon 910.6 milyar lira olarak gerçekleşti. 2. seansta Sabancı Holding, Garanti Bankası, Yapı Kredi Bankası, Doğan Holding ve Akbank, en yoğun işlem gören hisseler oldular. 






</TEXT>
</DOC>
