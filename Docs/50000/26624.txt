<DOC>
<DOCNO> 26624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/son/sondun18.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Nepal'de katliamcı veliaht prensin sevgilisi Rana ifade vermeyecek 
</HEADLINE>
<TEXT>

     Nepal'de, kral ve kraliçenin de aralarında bulunduğu kraliyet ailesi üyelerini öldüren ve daha sonra da kendi başına kurşun sıkan Veliaht Prens Dipendra'nın kız arkadaşı Devyani Rana, katliamla ilgili ifade vermeyi reddetti. 
     Katliamdan hemen sonra Nepal'i terkeden Rana'nın ailesi, soruşturma komisyonunun ifadesini almak istediği kızlarının, güvenlik nedeniyle Katmandu'ya dönmek istemediğini açıkladı. 
     Soruşturmayı sürdüren yetkilileri, Dipendra'nın, anne ve babası ile erkek ve kızkardeşinin yanı sıra 5 diğer kraliyet ailesi üyesini öldürdükten sonra kendini vurma nedeninin belirlenmesi için Rana'nın kilit rol oynayabileceğini belirtiyor. 
     İddiaya göre, Devyani Rana ile evlenmekte kararlı olduğunu söyleyen Prens Dipendra'ya, babası Kral Birendra ve annesi Kraliçe Aishwarya, Rana'nın Hintli kanı taşıdığı gerekçesiyle karşı çıkmıştı. 
     Trajediden sonra kral ilan edilen Dipendra'nın ölümünün ardından kral ilan edilen Prens Gyanendra ise, saraydaki trajedinin, ''otomatik silahın aniden ateş almasıyla meydana gelen bir kaza'' olduğunu söylemişti. 






</TEXT>
</DOC>
