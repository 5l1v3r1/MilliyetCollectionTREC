<DOC>
<DOCNO> 31326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/son/soneko11.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte halimiz...Fon artık piyasanın yüzde 30'unu kontrol ediyor... 
</HEADLINE>
<TEXT>

     Son 5 bankayla birlikte, Tasarruf Mevduat Sigorta Fonu'na TMSF şimdiye kadar devredilen banka sayısı 18'e yükselirken, böylelikle Fon, sayı itibariyle ticari banka statüsündeki 61 bankanın yaklaşık yüzde 30'unu kontrol eder hale geldi. 
     Bayındırbank, EGS Bank, Kentbank, Sitebank ve Milli Aydın Bankası'nı Tarişbank Tasarruf Mevduatı Sigorta Fonu TMSF bünyesine alınması ardından Fon'daki banka sayısı 18'e yükseldi. Derlenen bilgilere göre, Fon'un elinde daha önce Etibank, İnterbank, Esbank, Bank Ekspres, Demirbank, İktisat Bankası, Türk Ticaret Bankası, Sümerbank, Egebank, Bank Kapital, Yurtbank, Yaşarbank ve Ulusal Bank olmak üzere 13 banka bulunuyordu. 
     Türk Ticaret Bankası 30 Mayıs 1997, Bank Ekspres 25 Ekim 1998, Interbank 7 Ocak 1999, Yurt Ticaret ve Kredi Bankası Yurtbank , Egebank, Sümerbank, Eskişehir Bankası Esbank ve Türkiye Tütüncüler Bankası Yaşarbank 21 Aralık 1999, Etibank ve Bank Kapital 27 Ekim 2000, Demirbank 6 Aralık 2000, Ulusal Bank 28 Şubat 2001, İktisat Bankası 15 Mart 2001 tarihlerinde Fon'a devredildi. 
     BDDK, 26 Ocak tarihinde aldığı bir kararla Egebank, Bank Kapital, Yurtbank, Yaşarbank ve Egebank tüm aktif ve pasifleriyle ''Sümerbank'' bünyesinde birleştirilmesi kararı aldı. Bu birleştirme işlemi 17 Şubat tarihi itibarıyla tamamlandı. Daha sonra Fon bünyesi altında alınan Ulusal Bank tüm aktif ve pasifleriyle birlikte Sümerbank'a devredildi. 
     Kurul, 15 Haziran 2001 tarihinde, öngörülen satış prosedürleri gerçekleştirilemeyen İnterbank ve Eskişehir Bankası'nın tüm aktif ve pasifleriyle birlikte ''Etibank'' bünyesinde birleştirilmesi kararını aldı ve bu birleşme, 2 Temmuz tarihi itibarıyla tamamlandı. Böylelilikle, Fon bünyesi altında bulunan Egebank, Bank Kapital, Yurtbank Yaşarbank, Egebank, İnterbank ve Eskişehir Bankası tarihe karıştı. 
     Kurul, 30 Haziran 2001 tarihi itibarıyla, Fon bünyesindeki Bank Ekspres'in Tekfen Holding devredilmesi kararını alırken, Türk Ticaret Bankası'nın 1 Temmuz 2001 tarihi itibarıyla bankacılık yapma ve mevduat kabul etme iznini kaldırma ve bankanın tasfiyesine ilişkin kararını Danıştay 10. Dairesi, 28 Haziran tarihinde, aldığı kararla, idarenin savunması alınıncıya kadar yürütülmesini durdurdu. Devir ve birleşme ile Fonun elinde kalan banka sayısı 13'den 5'e düşerken, BDDK'nın aldığı son kararla, 5 bankanın TMSF'ya devrinin ardından, Fon bünyesindeki banka sayısı tekrar 10'a yükseldi. 
     Türkiye Bankalar Birliği'nin verilerine göre, 31 Aralık 2000 tarihi itibarıyla Türkiye'de bankacılık sektöründe faaliyette bulunun 79 bankanın 61'i, ticari banka statüsü altında faaliyette bulunuyordu. 61 bankanın 4'ü kamu, 28'i özel sermayeli, 18'i yabancı sermayeli ve 11'de TMSF kapsamındaydı. Aynı dönem itibarıyla Türkiye'de bankacılık sektöründe 18 yatırım bankası faaliyetini sürdürüyordu. 
     

</TEXT>
</DOC>
