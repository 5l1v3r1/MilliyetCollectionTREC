<DOC>
<DOCNO> 47951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/21/ekonomi/eko03.html </URL>
<DATE> 2001/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ek kaynak sorunu çözmez sadece biraz nefes aldırır 
</HEADLINE>
<TEXT>

Ek kaynak gelirse borsa yukarı hareket eder. K r realizasyonu yapılır. Sonra yine aynı heng me... 
     Portföy YAŞAR ERDİNÇ 

     İngiltere'de doktora eğitimimi alırken, "tutor" olarak derslere giriyordum. Bu derslerde bize görev verilmeden önce üç aylık bir eğitimle nasıl ders işlenmesi gerektiğine dair bir eğitim almıştık. Öğrendik ki her sınıfın bir lider öğrencisi vardır. Bu öğrencinin temel özelliği espriler yapması ve sınıfın kalanı tarafından söylediklerinin dikkatle dinlenmesidir. Siz de bu öğrenci üzerinde yoğunlaşarak aktarmak istediklerinizi, O'nunla diyalog yaparak sınıfın diğer kısmına daha kolay aktarırsınız. 
     İlk dersim "finansal piyasalar" ve bu ilk derste Mahir böyle bir öğrenciydi. Sınıfın lideri olduğunu hemen belli etmişti. Bıkkındı, geleceğinden endişeliydi. Avusturya'da doğmuş, ve büyük ümitlerle Türkiye'ye gelmişti ailesi. Ama şimdi geldiklerine pişmandılar. "Burada hayat çok zor hocam" dedi. Ben de "zor olan hiçbirşey yok, yeter ki sen savaşmasını bil" dedim. Bana "çok klasik bir laf ettin hoca, sen de diğerleri gibi klasiksin" dedi. 
     
Rakamlar inandırıcı değil      Evet gerçekten Türkiye'de hayat çok zordu ve haklıydı. Sadece Mahir değil, diğer öğrenciler de geleceğinden endişeliydiler ve okul paralarını nasıl ödeyeceklerini düşünüyorlardı. Dolar ne olur İleride ödeyeceğimiz okul parasını neye yatıralım diye sordular. Bundan sonra neler olabileceğini öğrenmek istiyorlardı. Yani sizlerin merak ettiği şeyleri 18 yaşındaki gençlerimiz de merak ediyor, geleceğe umutla bakamıyorlar. 
     Ekonomide 2002 hedefleri netleşti. Bütçe gelirleri 71.1 katrilyon olurken, harcamalar 98 katrilyon lira hesaplanmış. Bu harcamalar içinde, dövize endekslenen borç üzerinde kur farklarından doğacak harcamalar yer almıyor. Yani kur hep sabit kalacakmış gibi hesap yapılmış. Daha önce de yazdığımız gibi yüzde 30 enflasyon ve yüzde 4 büyüme hedefiyle birlikte bir de bu bütçe rakamları inandırıcı olamıyor. 
     
Zor günler geride kalmadı      Zor günler ekim enflasyonu ortaya çıkınca daha net ortaya çıkacak. Bu arada Arjantin'in default olacağı borçlarını ödeyemeyeceği olasılığı çok fazla yükseldi. IMF'den ek kaynak alacağız diye ağzımız havaya açmış beklerken, Ankara yine bir rehavet içinde ve sanki ek kaynağı almışlar da sıra Cumhurbaşkanı ile kavga etmeye gelmiş gibi. 
     Söylenecek önemli bir şey var. Bir iki haftalık bir süre içinde ek kaynak beklentisi ile, merak etmeyin borsa olumlu tavrını biraz daha korur ve 8.350'in altına pek düşmez. Dolar şu an için 1 milyon 600 bin TL'nin altına düşmek istemez, faizler ise ortalama yüzde 85-90 aralığında kalır. Ek kaynak gelirse borsa hızlı yukarı hareket yapar, uyanıklar k rlarını realize eder, ondan sonra da yine aynı hengame devam eder. Ek kaynak sadece biraz daha nefes aldırır. 
     Ben gelecek yıl beklenen gelirler gerçekleşmeyince, faiz dışı fazla hedefinin tutmayacağı ortaya çıkınca neler olacağını merak ediyorum ve bunların tahminleriyle uğraşıyorum. 
     



 EKONOMİ 
















</TEXT>
</DOC>
