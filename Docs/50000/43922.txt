<DOC>
<DOCNO> 43922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/27/dunya/tur.html </URL>
<DATE> 2001/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Irkçılık hortladı... 
     Hollanda'da, Kara Kuvvetleri'ne askeri personel yetiştiren bir okula devam eden Fas kökenli öğrenci, ABD'deki terör saldırılarını anlayışla karşıladığını söyleyince okuldan atıldı. 
     Leeuwarden kentindeki "Friese Poort" adlı askeri okula devam eden öğrenci, toplum bilimi dersinde arkadaşlarına, bu saldırılara sempati duyduğunu ve anlayışla karşıladığını söyledi. Öğrencinin tavrını tepkiyle karşılayan arkadaşları, durumu okul yönetimine bildirdi. Okul yönetimi, komutanlıkla yaptığı görüşmenin ardından, öğrencinin okulla ilişkisinin kesilmesine karar verdi. Faslı öğrenci, kendisinin ve velisinin özür dilemesine rağmen, okuldan atıldı. 
     
     Pilotlar, Arap yolcu istemiyor 
     ABD'de hızla tırmanan ırkçı ve aşırı milliyetçi akımlar, şüpheli gözle bakılan yabancı kökenlilerin, bizzat pilotların emriyle uçaklardan indirilmesine kadar uzandı. Son günlerde sık rastlanan bu olaylardan biri, Vahid Zohrevandi adlı bir İranlının başına geldi. Seattle'dan Dallas'a gitmek üzere American Airlines uçağına binen Zohrevandi, "Pilot kendisini huzursuz hissediyor" gerekçesiyle uçaktan indirildi. Benzeri bir olay da, Pakistan kökenli Amerikalı Eşref Han'ın başına geldi. Han, Delta uçağından, pilotun isteği üzerine indirildi. 
     



 DÜNYA 













</TEXT>
</DOC>
