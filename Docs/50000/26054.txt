<DOC>
<DOCNO> 26054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/yazar/mujde.html </URL>
<DATE> 2001/06/10/ </DATE>
<TIME>  </TIME>
<AUTHOR> Gani MÜJDE  </AUTHOR>
<HEADLINE>
Türkiye’deki uzaylılar 
</HEADLINE>
<TEXT>

     Uşak’ta uzaylı görüldü diye tüm Türkiye’de kıyamet koptu neredeyse. Oysa ülkemize daha önce de uzaylılar geldi. Hatta bazıları kök salıp yerleştiler bile... İşte ülkemizdeki uzaylılar... 
     
     Aysel Gürel 
     Bizden biri olması mümkün mü Bakın çevrenize, hanginizin annesine ve haminnesine benziyor Kalın gözlüklerinin arkasında kocaman ekranlar var ve orada kimi zaman karşısındaki insanla ilgili bilgi alıyor, kimi zaman da şarkı sözleri gönderiyor uzaylılar ona. 
     "Honki Ponki Tonino" adlı Merkür halk şarkısı nasıl çıkabildi sanıyorsunuz 
     
     İsmail Türüt 
     Bir grup uzaylı ile birlikte Tarabya’da yaşadığı yıllardır biliniyor. 
     "Tarabya’da uşaklar, Etiler’de yumuşaklar" lafı aslında bir şifre. Etiler’de bizim bilmediğimiz mutant türü başka bir uzaylı gruba karşı gözdağı vermek amacı ile bu sözü söylediği tahmin ediliyor. 
     
     Reha Muhtar 
     Haberleri okurken kulağına taktığı kulaklık aracılığı ile haber merkeziyle mi görüşüyor sanıyorsunuz Reha Muhtar kesinlikle bir görevli. Bir köye muhtar olup bilgi toplaması için gönderildi ama o bununla yetinmeyip anchorman oldu. Uzaylı olduğu ortaya çıkınca normal olduğunu ispatlamak için Nilüfer’le çıkmaya başladı. 
     
     Mustafa Topaloğlu 
     Aslında adam yıllardır uzaylıyım diyor, hatta geldiği gezegenin adını ve koordinatlarını bile veriyor ama biz onu türkücü sanıyoruz. 
     Eğer test etmek istiyorsanız Topaloğlu’na bir taş atın. Uşak’a inen uzaylılar gibi yapacak ve hemen size taşla karşılık verecektir. 
     
     Kemal Derviş 
     Arkasında koca bir galaksi var adamın. 
     Uzun yıllardır Türkiye’de. Pili bittiği için kinetik enerji ile çalışıyor Sallandıkça çalışan saatler gibi . Tenis oynamasının nedeni spor değil, biten akülerini hareket ederek doldurmak. 
     Eşi ise Uzay Yolu’nun unutulmaz kaptanı Kirk’ün kızı. 
     
     Fatih Terim 
     İtalyanca’yı üç ayda Çiçero’dan metinler okuyacak kadar iyi öğrenen kaç dünyalı tanıyorsunuz Allah aşkına Fatih Terim kendine yüklenen datalardan sonra İtalyan bülbülü olduysa bunu zekasına değil, geldiği gezegenin özelliklerine bağlıyorum ben. 
     
     Deniz Akkaya 
     Sıradan bir uzaylı olarak geldiği ülkemizde birden yüzünü değiştirerek en popüler simalardan biri haline geldi. Arabasının dünyada yaşayan başka galaksideki uzaylılar tarafından yakılması bile onu yolundan çeviremedi. 
     Medya dünyasına sızmak istemesi de bir taktik. 
     
     Sadettin Teksoy 
     Yaz-kış üzerinden çıkarmadığı beyaz montunun altında dört ışın tabancası sakladığını kimse bilemez. Türkçe çipi yıllar önce haber için röportaj yaptığı bir konuşan köpek tarafından ısırılınca hasar gördü ve Teksoy’un konuşması bozuldu. 
     O günden beri tane tane ve duraklayarak konuşuyor. 
     Efsunlu hadiselerin peşinden koşma nedeni de gezegenine bilgi toplamak. Ama gezegeni yıllar önce Teksoy’la bağlantısını kesti. Onu gezegenine geri götürecek uzay aracını göndermiyorlar bir türlü. 
     
Bu hafta Layla’nın kapısından geri çevrilenler      Okan Bayülgen Ufak tefek görünce yaşı tutmuyor zannettiler. 
     Recai Kutan Adamcağızın İstanbul kaçamağı böyle mi sonlanmalıydı 
     Sadettin Tantan Efkar dağıtmaya geldi, efkarlanıp gitti. 
     Maymun Çarli Traş ol da gel deyip geri gönderdiler, o bu kez ağaçlardan girdi, kimsenin ruhu duymadı. 
     Cavit Çağlar Bir günlük ev izni adamın burnundan geldi. 
     Kadir İnanır Etek giymiş adamı biz içeri almayız, dediler. 
     
Web-Cam      Taksitle kedi taşıma şeysi... 
     Yaz geldi. Okullar kapanır kapanmaz birçoğunuz yazlıklara koşacaksınız. İşte bir firma tam size göre bir kedi taşıma aracı imal etmiş. Yüzde yüz garantili... İnceleyin ve Panter Emel bu ilanı görene kadar siparişlerinizi verin. Benden söylemesi... 
     
     







Yarı Taliban 


RTÜK ve ekonomik demokrasi 


Hasiyetli dedikodu 


Türkiye'deki değişim kavgası... 


Tarkan... Temel... Catherine... 


NATO, ABD, AB ve Türkiye 


Eğitime faiz yükü 


Türkiye’deki uzaylılar 


Eko turizm 


Sağlıkta tek söz sahibi doktor değildir’ 


Dornbusch Ekonominizi yeniden yaratacaksınız 


Ciner ile medya sahada buluştu 


</TEXT>
</DOC>
