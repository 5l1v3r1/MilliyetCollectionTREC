<DOC>
<DOCNO> 22975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/son/soneko14.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 1. seans böyle geçti... 
</HEADLINE>
<TEXT>

     İMKB Ulusal-100 Endeksi, dünkü kapanışa göre 130.21 puan kayıpla 1. seansı 11,922.17 puandan tamamladı. 
     Hisse senetleri ortalama yüzde 1.08 oranında değer yitirdi. Hazine ihalesiyle Borsa'da bozulan moraller, bugünkü ilk seansa da satış olarak yansıdı. Açılışta 12 bin puanın altına gerileyen Endeks, kısa bir süre 12,107 puana kadar yükseldiyse de fazla tutunamadı. Hızlı bir gevşeme sürecinden sonra 11,682 puanı gören Endeks, tepki alımlarıyla sakince yükselmeye başladı. İlk bir saat 11,805 puanla geçildi. 
     İkinci yarıda hızlı gevşemede düşük fiyatlardan hisse toplayanların alımları gözlendi. Hisse bazı hareketlerle sakince yükselmeye başlayan Endeks, kapanışa doğru 12 bin seviyelerine yaklaştı. Ulusal-100 Endeks, seansı 11,922.17 puandan tamamladı. 
     Kapanışta mali endeks 247.25 puanlık kayıpla 17,101.60 puana, hizmet endeksi de 87.12 puanlık kayıpla 6,881.69 puana gerilerken, sınai endeksi 22.35 puan artışla 9,182.55 puana yükseldi. 
     Böylece, önceki seansa göre mali grup hisseler ortalama yüzde 1.43, hizmet grubu hisseler yüzde 1.25 oranında değer yitirirken, sınai gurubu hisseler yüzde 0.24 oranında değer kazandı. 1. seansta işlem gören toplam 296 hisse senedinden 147'si değer kazandı. 63 hisse senedi değer yitirirken, 86 hissenin fiyatında ise değişiklik olmadı. Seansta, 202 trilyon 694 milyar 93 milyon liralık işlem hacmi oluştu. 1. seansta, Garanti Bankası, Akbank, Yapı Kredi Bankası, Koç Holding ve Tüpraş en yoğun işlem gören hisseler oldular. 







</TEXT>
</DOC>
