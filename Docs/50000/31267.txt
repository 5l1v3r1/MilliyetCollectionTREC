<DOC>
<DOCNO> 31267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/yasam/yas04.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Günde 2 greyfurt kanserden koruyor 
</HEADLINE>
<TEXT>

Alkol, sigara, ızgara, tatlılar ve doymuş yağlar kanser riskini arttırıyor... Sebze, meyve ve lifli besinler kanserden koruyor... Bu hastalığa karşı en etkili meyve hangisi ’ denildiğinde ise tüm uzmanlar birleşiyor Greyfurt... 
     Kansere Teslim OLMAYIN - 2 
AYŞEGÜL AYDOĞAN 

     Sağlıklı ve dengeli beslenme şüphesiz pek çok hastalığı önlemede önemli rol oynuyor. Kanserde ise sebze, meyve ve lif zengini yiyeceklerden oluşan bir beslenme programı, koruyucu etkenlerin başında geliyor. 
     Amerikan Kanser Enstitüsü, sebze ve meyve ağırlıklı beslenmenin mide, bağırsak, akciğer, rektum, prostat ve yemek borusundaki kanser riskini azalttığına dikkat çekiyor. Uzmanların üzerinde durduğu bir başka konu da yanlış beslenmenin kanser riskini arttırdığı. 
     Cerrahpaşa Tıp Fakültesi Onkoloji Anabilim Dalı Öğretim Üyesi Prof. Dr. Bülent Berkarda’yla kanser ve beslenme ilişkisini konuştuk. İşte Berkarda’nın kanserden korunmak için önerileri 
     
     Izgara ete dikkat 
Beslenme, kanseri ne oranda etkiler 
     Kanserin nedeni yüzde 80 dış etkenlerdir. Bunlar arasında beslenme ve yaşam tarzının payı çok büyük. 
     
Hangi besinler sakıncalı 
     Proteinler çok fazla kanser yapıcı değil. Özellikle beyaz etin bir sakıncası yok. Ancak kırmızı ette bulunan doymuş’ dediğimiz hayvansal yağlar’ın kanser yapıcı etkisi var. Tereyağ, iç yağ, margarin gibi doymuş yağlar, prostaglandin’ dediğimiz hormonların yapılmasında yapı taşıdır. Prostaglandinler iyi ve kötü olmak üzere ikiye ayrılır. Kötü prostaglandinler hücreye toksik zehirli etki eder. Hücre zarını bozar, DNA’sına zarar verir. 
     
Bu etkiyi yok etmek mümkün mü 
     Evet. Doymamış yağ asitleriyle iyi prostaglandinlerin oluşmasını sağlayabiliriz. Örneğin zeytinyağı yiyeyerek. Ayrıca balıkyağı, özellikle Omega 3 yağı marketlerde bu adla satıldığı gibi, fındık, fıstık, keten tohumu ile somon, uskumru, sardalya ve mezgit gibi balıklarda da bulunur gıdalarda bulunursa iyi prostaglandinler oluşur. Bu 3 yağı tercih ederseniz kanseri bir ölçüde önlersiniz. 
     
Izgara ette kanser riski var mı 
     Bazı maddeler vücutla temas ettiklerinde mutlaka kanser yapıyorlar. Bunların başında katran hidrokarbonları geliyor. Petrol ve sigarının dumanından çıkan katranı kastediyorum. Et kömürde pişirilirken cızır cızır yağ akar... İşte bu yanmış yağda da bu hidrokarbonlar var. O yağ akar, tekrar ete yükselir veya etin içinde birikir. Izgara etteki risk bu nedenledir. Onun için mangalda pişmiş et sakıncalı. 
     
Karbonhidratların tatlılar, şekerler kansere etkisi nedir 
     İki türlü karbonhidrat var. Birinci grupta şeker, ekmek, hamur işi, baklava gibi tatlılar. Bunlar kan şekerini yükseltir, yükselince vücut buna uyum sağlayamaz ve şekeri düşürmek için insülin salgılar. İnsülin de kötü prostaglandin yaptırır. 
     
Başka alternatif olabilir mi 
     İkinci grup karbonhidratlar. Yani insülin deşarjını fazla yapmayan, sebze ve meyvelerde bulunan karbonhidratlar. Örneğin, tatlı yerine havuç, kereviz, fasulye yeyin. Meyvelerden portakal, elma, erik, greyfurt en yararlı olanları. Muz, üzüm, incire dikkat, çünkü çok şeker içeriyorlar. 
     
     İşte savaşçı besinler... 
Hangi yiyecekler kanser savaşçısı 
     Zeytinyağı, sebze ve meyveler. Bazı sebzelerin içinde kansere karşı koruyucu maddeler var. Örneğin lahanagillerde kanseri önleyen maddeler var. Lahana, brokoli, kereviz, karnıbahar, Brüksel lahanası, narenciyelerden portakal, mandalina, limon ve özellikle de greyfurt. Greyfurtun suyu, beyaz lifleri kansere karşı koruyan bioflavonoit’ maddelerini içeriyor. Bu maddelerden ikisi kuersetin ve hesperidim. Bunlara 'yaşamsal sarı maddeler’ deniyor. Bu aynı zamanda portakala sarı rengini veren madde. Bir kişi günde 2 greyfurt yerse kansere karşı korunma ilacı alıyor anlamına gelir. Amerika’da kuersetinle kanser ilacı yapılıyor. Domatesteki likopen adlı madde de prostat kanserini önleyici etkiye sahip. 
     
Vejetaryenlerde kanserin az görüldüğü doğru mu 
     Evet, vejetaryenlerde kanser, et tüketenlerden daha az görülüyor. 
     
     Berkarda’nın 5 hayati öğüdü 

</TEXT>
</DOC>
