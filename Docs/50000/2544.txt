<DOC>
<DOCNO> 2544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/spor/spo04.html </URL>
<DATE> 2001/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’da operasyon 
</HEADLINE>
<TEXT>

27 kişilik kadro 23’e inecek 
Heyecan sardı      TRABZONSPOR’da kadronun 27 kişiden 23’e düşürüleceği açıklandı. Teknik Direktör Sadi Tekelioğlu’nun bu kararından sonra futbolcuları heyecan sardı. Tekelioğlu, hangi oyuncuları bırakacağının kararını bugün verecek. Antalya kampı bitiminde futbolculara karar tebliğ edilecek ve transferin kalan 13 günlük süresi içinde kulüp bulmalarına yardımcı olunacak. 
     
İsimler saklanıyor      GİDECEK isimler saklanırken Volkan’ın kiralanması kesinleşti. Tekelioğlu’nun kafasında yerli futbolculardan Ramazan’ı, yabancılardan da Jarko’yu gönderme düşüncesi yatıyor. Tekelioğlu, Ayazağa ile yapılan ve Jarko, Erhan, Ivan, Lange’nin golleriyle 4-1 kazanılan maçta hata yapan oyuncularını uyardı. Trabzon ikinci maçta ise Siirt Jetpa ile golsüz berabere kaldı 
     
TEKELİOĞLU Yarış zorlu olacak’      TRABZONSPOR Teknik Direktörü Sadi Tekelioğlu, 72 puan toplayacak takımın ligi zirvede tamamlayacağını söyledi. Tekelioğlu, "Takımları çok zorlu bir yarış bekliyor. Hem zirve, hem de alt sıralardan kurtulma savaşı veren takımların puan kaybına tahammülü olmayacak. Müthiş bir savaş yaşanacak. Kupada Galatasaray’ı elersek taraftarımızın güveni artar" dedi. 
     
Oktay tamam      OKTAY, resmen Trabzonsporlu oldu. FİFA’nın geçici transfer sertifikası ile oynamasına izin verdiği golcü futbolcunun lisansı dün çıktı. FİFA’nın kararı gereği belirlenecek bonservis ücreti Trabzonspor kulübü tarafından Las Palmas kulübüne ödenecek. İspanyol kulübü ise Siirt Jetpaspor’a yine FİFA’nın belirlediği miktarda para verecek. 
     
Futbolu özledim’      TRABZONSPOR’un yıldız futbolcusu Sergen, bir an önce iyileşerek sahalara dönmek istediğini söyledi. "Antalya’da takımla çalışamaz" değerlendirmesi yapılmasına rağmen Sergen’in dünden itibaren kontrollü olarak çalışmalara başlaması, "mucize" olarak değerlendirildi. Sergen, "Futbolu gerçekten özledim. Hem benim futbol oynamaya, hem de Trabzonspor’un bana ihtiyacı olduğunu düşünüyorum" diye konuştu. 
     


 SPOR 

































</TEXT>
</DOC>
