<DOC>
<DOCNO> 25330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/yazar/akyol.html </URL>
<DATE> 2001/06/06/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Zayıf partiler 
</HEADLINE>
<TEXT>

     STRATEJİ MORİ adlı araştırma şirketinin bulguları önceki gün CNN TÜRK'te Mehmet Ali Birand'ın "Manşet" programında yayımlandı Partilerimiz sadece ufalanmış değil, mevcut seçmen tabanları da çok kaygan. 
     Bir kısım seçmenler yine geçen seçimlerde oy verdikleri partiye oy verecekler, bunlara "sadık seçmen" diyorum. Diğerleri ise oylarını değiştirmeye niyetliler, bunlara da "değişken seçmen" diyorum. 
     İşte tablo 
PARTİLERİN OY TABANI Parti Sadık Değişken DSP 24 76 ANAP 40 60 MHP 40 60 CHP 56 43 DYP 58 42 FP 66 35      
     
     TABLO gösteriyor ki, DSP ve ANAP gibi yeni partiler henüz yeterince kökleşememiş. Hele de DSP, cam bir vazo gibi, kırılırsa toparlanması çok zor olur. 
     DYP ve CHP köklü partilerdir. Derinlere giden ortak hatıraları, duyarlıkları, gelenekleri güçlüdür. Çok yükseklerden düşmüş olsalar da, sadık bir tabana sahipler. 
     En dayanıklı taban, FP'de... Hem 1970'lere giden bir derinliğe, hem ideolojik dayanıklılığa sahiptir, iyi örgütlüdür. Bu tür partiler dayanıklıdır ama zor büyürler. 
     MHP de 1960'lara uzanan bir derinliğe sahiptir, iyi örgütlüdür. FP kadar olmasa da ideolojik dayanıklılığı vardır. Buna rağmen, tabloya göre, yüzde 60 seçmeni 'değişken'dir 
     Çünkü, MHP'nin son seçimlerde aldığı yüksek oyların hepsi "ülkücü" sadık seçmen değildi. ANAP'tan, DYP'den ve FP'den çeşitli sebeplerle kopmuş, 28 Şubat'a da tepki duyan 'yeni gelme' seçmenlerdi. Bunların "değişken" olması normaldir. 
     
     TABLO siyasi hastalığımızın tam bir röntgenidir. Köklü, gelenekli kitle partileri darbelerle ufalanmış, kurumsal kültürleri, CHP'lilik ve DP'lilik kültürleri yok edilmiştir. Siyaset bilimci LaPalombara'nın öngörüsü Türkiye'nin de başına gelmiş, büyük kitleleri toplayan kitle partileri tahrip edilince, küçük yerel etnik ve dini kimlikler politize olmuştur 
     İşte askeri darbelerin Türkiye'ye 'milli birlik' armağanı 
     Yeni kitle partileri kökleşememiştir. 
     Ve işte, seçmenlerin yüzde 50'si "yüzer gezer"dir. 
     Böylesine kaygan bir zeminde partilerin kısa vadeli çatışmaları artar, koalisyonlar zorlaşır, koalisyonlarda sık sık çatışmalar çıkar. Çünkü partilerin "uzun vadeli" politikalar için güvenecekleri dayanıklı geniş tabanlar kalmamıştır 10 milyon oy alan büyük bir parti için 50 bin oy önemsizdir, ama birkaç milyon oy alan bir parti için çok önemlidir Böylece küçük zümre çıkarları ülke siyasetine yön verir, yolsuzluk artar Ülke yıllarca kötü yönetilir, ekonomi krizlere düşer 
     Büyük kitleler siyasetten soğur... Ardından yeni arayışlar başlar. Ve bir türlü büyük kitlelere dayalı "yöneten demokrasi" sistemlerinden birine geçiş kaçınılmaz olur 
     
     







Zayıf partiler 


Tütün yasası 


İstifa beklentisi 


Atatürkçülük ve taassup 


Türkiye nereye sürüklenmek 
isteniyor 


Ecevit ve rektörler 


Bir ihtimal... 


Bir Türk Ufo’ya bedeldir... 


Kaynak yaratmak 


Hırsız vaaaaaarrrrrr 


Tütünde tüketici tercihi yaratmak 


Proje uygulanır 


Arkadan gelen islim 


Trabzon’da hayat zor 


</TEXT>
</DOC>
