<DOC>
<DOCNO> 46460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/yasam/yas01.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
DUR’mayınca canından oldu 
</HEADLINE>
<TEXT>

'Dur' ihtarına uymayıp kaçarken öldürülen sabıkalı gencin ailesi polisi infazla suçluyor 
     ŞAKİR AYDIN - DİNÇER ŞEREF 

     İstanbul Kasımpaşa'da polisin 'dur' ihtarına uymadığı öne sürülen bir kişi, açılan ateş sonucu öldürüldü. 
     Kasımpaşa Bahariye Caddesi Neva Sokak üzerinde önceki gece saat 03.30 sıralarında meydana gelen olay iddiaya göre şöyle gelişti 
     'Kör Fahri' lakabıyla tanınan kapkaç ve hırsızlık suçlarından sabıkalı Fahri Erçin ile yanında bulunan arkadaşı Fahrettin Mete'in durumundan şüphelenen Kasımpaşa Polis Karakolu'nda görevli devriye ekibi, gençleri durdurmak istedi. 
     Ancak polisin 'dur' ihtarına karşı Erçin ve Mete kaçmaya başladı. Kısa bir kovalamaca sonucu Mete yakalanarak gözaltına alınırken, kaçmaya devam eden Erçin, polislerin açtığı ateş sonucu hayatını kaybetti. 
     Olay Yeri İnceleme ekibinin çalışmalarından sonra Erçin'in cesedi Taksim Eğitim ve Araştırma Hastanesi'nin morguna kaldırıldı. 
     
     'Oğlumu infaz ettiler' 
     Olaya karışan polis memurları Ahmet Aras, Yusuf Duman ve Serkan Taşkın hakkında soruşturma başlatıldığı öğrenildi. 
     Fahri Erçin'in ailesi, çocuklarının polis tarafından infaz edildiğini öne sürdü. Gencin babası Süleyman Erçin, oğlunun hırsızlık suçundan bir sabıkası olduğunu belirterek şunları söyledi "Olayı görenler, Fahri ile polisin kavga ettiğini, Fahri'nin polisin silahına el koyduktan sonra tekrar Serkan adlı polise teslim ettiği sırada, bu polisin oğlumu ayağından vurduğunu söylediler. Yere düşen oğlumu ara sokağa çeken polis, silahını üzerine boşaltmış." 
     



 YAŞAM 


















</TEXT>
</DOC>
