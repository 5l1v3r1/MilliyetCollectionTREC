<DOC>
<DOCNO> 19951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/yazar/sazak.html </URL>
<DATE> 2001/05/07/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
İnönü'nün kararı 
</HEADLINE>
<TEXT>

     Solda yeni oluşumun liderliğini üstlenmesi beklenen Erdal İnönü "karar süreci"ni geciktirdikçe baskılar artıyor. 
     İnönü'nün tutumu Kenan Işık klasiğine benzemeye başladı 
     "Son kararınız mı " 
     Karayalçın'la yaptığı son görüşmenin ardından benzer sorulardan bunalan İnönü, gazetecilere yakınmış 
     "Yeni bir şey söylemiyorum diye kararsız olduğumu zannetmeyin. İnsan düşünerek çözüm bulur. Ama o çözümünü ve düşüncesini söyleyip söylememek kendi seçimidir. Zorlamakla olmaz." 
     Erdal Bey, 1980'lerde girdiği siyasal yaşamında 20 yılı geride bıraktı ama "eski politikacı"lara benzemeyen kendine özgü davranış kalıplarından hiç sapmadı. Siyasal etik açısından "söz verince tutmayı, olmayacak vaatlerde bulunmamayı" ilke edindi. Eleştirilecek, zayıf bulunacak yönleri karşısında politik kimliğinin temel özelliği olan "güvenilir lider" özelliğinden hiç ödün vermedi. 
     Anılar ve Düşünceler kitabının 3'üncü cildinde Erdal İnönü'nün seçim gezilerinden kimi derlemeler, "etik" anlayışını sergilemeye yetiyor. Kendi kaleminden aktaralım 
     "Bir yerel seçim kampanyasının son günlerinde bir ilçeye uğramıştım. Parti yöneticilerimiz, 'Aman genel başkanım, iktidara gelince ilçemizi il yapacağınızı söyleyin. Bu çok önemli' dediler. İktidar muhalefet, benden önce ilçeye gelen herkes bu vaadi yapmış. Mitingde il sözü verdim. Seçmenler memnun oldular, ben de kampanyada görevimi yapmış olmanın rahatlığıyla ilçeden ayrıldım." 
     İnönü yola devam eder ve 15 dakika ötede başka bir ilçede yine "il vaadi" yapması istenince itiraz eder. Partililer ısrarcıdır. Erdal Bey'in tereddüdünü görünce "Vaktiyle babanız da buraya geldiğinde il olma vaadi yapmıştı" derler. 
     Gerisini Erdal Bey'den dinleyelim 
     "Miting alanına girdik. Benden il sözü beklediğinizi biliyorum. Ama biraz önce öğrendim ki, babam başbakanken buraya uğradığında şirin ilçenizin il olacağını zaten söylemiş. Artık benim de aynı vaadi yapmama lüzum kalmamış. Herhalde babamın sözüne benden daha çok değer verirsiniz " 
     İsmet Paşa'ya gönderme yapınca alkışlar arasında inmiş kürsüden Erdal İnönü... Seçim sonuçlarına gelince, tahmin zor değil. Biri kazanmış, öteki kaybetmiş. İkisi de hala umutla il olmayı bekliyorlarmış 
     İnönü bu hafta Ankara'da olacak, görüşecekleri arasında Prof Mümtaz Soysal da olacak. 
     Başkentte de sorulacak 
     Son kararınız mı " 
     
     







Hukuk kültürü 


Meclis'teki yasak 


Boş yerleri doldurunuz 


Enerji lobileri ve savaşçıları 


Baykal modeli... 


İnönü'nün kararı 


Oylar hazır, aday aranıyor 


Bizim kriz Alman bankacıyı da şaşırtmış 


Rantiye olmak da zor 


</TEXT>
</DOC>
