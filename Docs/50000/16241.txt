<DOC>
<DOCNO> 16241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/yazar/bila.html </URL>
<DATE> 2001/04/14/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Yılmaz Revizyonu erteledik 
</HEADLINE>
<TEXT>

     Hükümette revizyon tümüyle gündemden kalktı mı 
     Bu soruyu, dün ANAP lideri ve Başbakanı Yardımcısı Mesut Yılmaz'a yönelttik. Yanıtı şu oldu 
     - Evet. Şimdilik gündemden kalktı. Sayın Bahçeli uygun görmüyor. 
     
'Önemli olan program'      Siz de revizyona karşı mıydınız 
     - Hayır. Ben karşı değildim. Sıcak bakıyordum ama liderler olarak ortak davranma kararı aldık. Yaparsak hep birlikte yapacağız. Ancak bugün için gündemden kalkmış oldu, yapılırsa ileride birlikte yapılabilir. 
     Özellikle özelleştirme konusunda Sayın Yüksel Yalova ile Sayın Enis Öksüz arasında sık anlaşmazlık çıkıyor. Bu durum revizyonsuz aşılabilecek mi 
     - Evet. Aşıldı, diyebiliriz. Bir sorun kalmadı. 
     ANAP lideri Yılmaz da, gündemdeki en önemli konunun bugün açıklanması beklenen yeni ekonomik program olduğunu düşünüyor. Program açıklandıktan sonra koalisyon ortakları olarak uygulamaya yoğunlaşacaklarını ve Derviş'e destek olacaklarını vurguluyor. 
     Peki programın toplumsal desteği nasıl sağlanacak 
     
'İşçiden süre istedik'      Başbakan Yardımcısı Yılmaz'a, Devlet Bakanı Mehmet Keçeciler'in sendikalara kamu kesiminde işçilere altı ay sıfır zam önerisi götürdüğünü anımsatarak soruyoruz 
     Sendikalar bu öneriye tepkili. Sıfır zam yaklaşımıyla nasıl toplumsal destek sağlanacak 
     - Aslında götürülen sıfır zam önerisi değil. Biz işçiden bir anlamda altı aylık süre istiyoruz. Bir çeşit kredi istiyoruz. Diyoruz ki altı ay zam olmasın ama altı ayın sonunda bütün kayıpları telafi edelim. O süre içinde ekonomik programı ve uygulamasını yerleştirelim, düze çıkalım ve işçimize hak ettiğini verelim. Yaklaşımımız budur. Yoksa işçiye hiç zam vermeyelim gibi bir yaklaşımımız yok. İstediğimiz, süre. 
     Türk - İş Başkanı Meral, "Bu bizi sokağa çağırmaktır" yorumu yaptı. Yarın bugün Emek Platformu'nun mitingleri olacak. Bu gösterileri nasıl değerlendiriyorsunuz 
     - Sivil toplum kuruluşlarının, sendikaların demokratik haklarını kullanmaları gayet doğaldır. Dikkatli olunması gereken nokta, esnaf gösterilerinde olduğu gibi provokasyona gelmemektir. Ben de bu endişe ile İstanbul Valisi'ni aradım. Bir sorun çıkmayacağını söyledi. Yasaklamaktansa düzenli, kontrol altında, gösterilen yerde miting yapılması daha uygun olur, görüşünde. Ben de deneyimli sendikaların kontrol altında düzenli bir miting yapacaklarına inanıyorum. Umarım öyle olur. 
     
'Kararlı olmak lazım'      Yılmaz, krizin siyasi kararlılıkla aşılacağı kanısında. 
     Hükümetin programın arkasında sıkı biçimde durması halinde kısa sürede kamuoyunda ve piyasalarda güveni sağlayabileceği düşüncesinde. 
     Programın açıklanmasıyla bugünden itibaren tartışmaların bir yana bırakılacağını ve üç ortağın da uyum içinde programın uygulanmasına bakacaklarını vurguluyor. 
     
     





Sistemin iflası 


Kimyasal durum 


Yılmaz Revizyonu erteledik 


Tilki Nuri 


Bir öğrenci sordu 'Değişim bu kadar zor mu ' 


Fillerin son yemeği 


Bakan körler 


2. üç ay başladı 


Söylemle eylem 


Moral için iyi... 


Yatırımcıya adres... 


İktisat ve mizah 


Reform dalgası 


Ziraat'te görev zararı nasıl oluştu 


Suçlar önlenemez 


Beyaz, "kuzu" oldu 


</TEXT>
</DOC>
