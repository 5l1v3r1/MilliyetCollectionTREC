<DOC>
<DOCNO> 27856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/yazar/tamer.html </URL>
<DATE> 2001/06/20/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Tantan gitti, Erdem sorguda 
</HEADLINE>
<TEXT>

     İçişleri Bakanı Sadettin Tantan görevinden alındığında içime kurt düşmüştü Acaba banka hortum operasyonlarının hızı kesilir mi diye... 
     Fakat Tantan'ın ayrılmasından sonra 2 büyük bomba patladı Yurtbank'tan Egebank ve Yaşarbank'a bu hortum sürecinin birçok halkasında genel müdür ve yüzde 10 hissedar olarak başrollerde yer almış Sami Erdem Ankara'da yakalanıp Kartal Cezaevi'ne konuverdi. Ardından da Halk Bankası eski Genel Müdürü Yenal Ansen gözaltına alındı. 
     İçişleri Bakanı Rüştü Kazım Yücelen'e ilk olumlu puanlarımı verirken, bu kez de içime yeniden kurt düştü Acaba Sami Erdem'in bugüne kadar yakalanamamasında dini dayanışmanın payı olabilir mi Ya da Halk Bankası'nın kısa süre öncesine kadar bağlı bulunduğu Hüsamettin Özkan'la Tantan'ın yakın dostlukları, Ansen'in gözaltına alınmasını bugüne kadar ertelemiş olabilir mi diye... 
     90'lı yıllar boyunca gazeteci olarak öylesine dudak uçuklatan girift ilişkilere tanık olduk ki, zaman zaman öküz altında buzağı aradığımız da olmuyor değil hani... 
     
Açık pozisyonunuz brüt mü net mi Takas sayesinde holdingli bankalarımızın, grup şirketlerine döviz kredisi kullandırarak fiktif açık pozisyonlar yarattıklarına vakıf oldum 
     Devlet Bakanı Kemal Derviş, geçtiğimiz haftalarda defalarca "Büyük çaplı bir iç borç takası düşünülmüyor, 4 - 5 milyar doları geçmez" dememiş miydi Madem 4 - 5 milyar dolar yeterliydi, öyleyse neden 9.3 milyar dolarlık takas yapıldı 
     İhaleden pay alamayan bankalarımızın bastırması üzerine 24 saat içinde 850 trilyonluk ikinci ihale de yapıldığına göre, bu operasyonun bankalar için ballı börek olduğuna kuşku yok. Hazine'nin - maalesef hem bir miktar dolarizasyon, hem de bankalara doları düşük kurdan üstelik de yüksek faizle verme pahasına olsa da - iç borcu döndürmede rahat soluk aldığı da malumunuz. 
     Ama yine de sormadan edemiyorum Bankalardan devletin sırtına ağır bir fatura yükleyen bu takas operasyonunda madem 4 - 5 milyar dolar yeterliydi, neden o mertebelerin 2 katına çıkılmasına izin verildi 
     Bu soru 2 gündür fena halde kafama takılmıştı. Neyse sonunda kendime göre bir yanıt buldum. 
     Efendim meğer bankalarımızın açık pozisyonları son 1 - 1.5 yıldır brüt ve net olmak üzere ikiye ayrılıyormuş 
     Açık pozisyonun da brütü, neti olur mu demeyin. Bal gibi oluyor 
     Hani çöpe giden bir önceki IMF programında kur çıpası vardı ya... Bankalarımız o program süresince döviz yıl boyunca ancak yüzde 20 artacak diye bol bol döviz borçlanmışlar. Kendi limitleri dolunca da, holding çatısı altındaki grup şirketlerini döviz kredisiyle borçlandırmış gibi göstererek, parayı TL'ye çevirip tatlı karlar yazmışlar. Anlayacağınız fiktif forward işlemleri yapılmış ve böylelikle gerçek açık pozisyonlar son krizler öncesinde 20 milyar doları aşmış. 2 krizin ardından da zar zor 10 milyar dolar mertebelerine düşürülmüş. 
     Ne var ki Bankacılık Denetleme ve Düzenleme Kurulu'nun son programın hazırlanışı sırasında IMF'ye verdiği rakamlara bakacak olursanız bankalarımızın toplam açık pozisyonu, Merkez Bankası eski Başkan Yardımcısı Ercan Kumcu'nun da Hürriyet'teki köşesinde son günlerde defalarca yazdığı gibi 2.9 milyar dolar 
     Ve Kemal Derviş, BDDK'nın IMF'ye verdiği rakamlara dayanarak 3 milyar dolarlık açık pozisyona TL cinsinden satılacak üçte birlik Hazine kağıtlarını da eklemiş ve "4 - 5 milyar dolarlık küçük çaplı bir takas" rakamını bulmuş. Diğer ihtimal, bankacıların bu kağıtlara rağbet etmeyeceklerini sanması olabilir ki, ikinci ihtimal doğruysa o zaman da Hazine'den bankalara 1 milyon 160 bin liralık sabit dolar kuruyla verilen dolar üzerinden yüzde 14 - 15 net faizi sorgulamak gerekir. 
     Bankacılarımız herhalde biliyorlardır, ancak benim bu noktadan sonra merak ettiğim husus, BDDK'nın açık pozisyon rakamını özellikle küçük göstererek mi IMF'yi yanılttığı, yoksa banka bilançolarını resmi bir gözle başka türlü okumanın söz konusu olmadığı mı 
     Ama artık bankacılık kulislerinde yeni bir kavramın geliştirildiği kesin Açık pozisyonlar brüt ve net olmak üzere ikiye ayrılıyor. Hemen her banka da bunu yapmış. Hatta Akbank üst yönetimi, geçtiğimiz haftalarda Avrupa'daki yatırımcıların bir toplantısına telekonferansla katılarak, Sabancı Grubu şirketleri üzerinde görülen döviz kredilerinin aslında Akbank'ın riski olduğunu altını çizerek beyan etmiş. 
     
     







Erbakan'ın kızının düğünü 


Kara para ak para 


Meclis çalışırsa... 


Derviş, Ecevit, Özal 


Fatih Terim Bir başarı öyküsü... 


Astro FP 


Bütünleme, tercih, kayıt 


Takastan sonra takoz konmamalı 


Irak'la sağırlar diyaloğu 


Atları da yarıştırırlar 


Derviş’e destek, siyasetçiye köstek 


Geriye dönmese de olur kredisi 


İnsanlarımız 


Tantan gitti, Erdem sorguda 


Teknoloji geldi böyle oldu 1 


"Bak, şu bizim küçük Simeon'a " 


Yalap şalap banka satılmaz 


</TEXT>
</DOC>
