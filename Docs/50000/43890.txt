<DOC>
<DOCNO> 43890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/26/yasam/yas02.html </URL>
<DATE> 2001/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Meme kanseri aşısı geliyor 
</HEADLINE>
<TEXT>

Londra’da geliştirilen ve hayvanlar üzerinde olumlu sonuç veren aşının klinik deneylerine gelecek ay başlanacak 
     NEVSAL ELEVLİ Londra 

     İNGİLTERE’NİN başkenti Londra’daki Hammersmith Hastanesi doktorları tarafından geliştirilen ve meme kanserlerine karşı kullanılması planlanan aşının hayvanlar üzerindeki ilk denemesi olumlu sonuç verdi. Aşının klinik deneylerine gelecek ay başlanacağı müjdesini veren bilim adamları, "Başarı sağlanırsa üç yıl içinde yaygın üretime geçilebilir" dediler. 
     AUTO - Vac adı verilen aşı, vücudun bağışıklık sistemini uyarıp harekete geçiriyor. Böylece tümörle mücadele, vücuda yan etkileri bilinen kemoterapi ve radyoterapi verilmeden gerçekleştirilebiliyor. Aşıyı geliştiren ekibin başkanı Prof. Charles Coombes, "Aşıyı geliştirebilirsek, bu, tedavide son derece radikal bir değişim anlamına gelecektir" dedi. 
     



 YAŞAM 



















</TEXT>
</DOC>
