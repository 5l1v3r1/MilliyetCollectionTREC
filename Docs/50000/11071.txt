<DOC>
<DOCNO> 11071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/dunya/dun01.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
O bir efsane... 
</HEADLINE>
<TEXT>

     DIŞ HABERLER SERVİSİ 

     Dünya, Meksika’daki 10 milyon kızılderiliye sınırlı özerklik verilmesi için Chiapas’dan başkent Mexico City’e kadar 12 eyalet boyunca 3 bin kilometre yol kateden Zapatistaların esrarengiz lideri Marcos’u ilk kez 1994’teki Chiapas ayaklanmasında tanıdı. "Subcommandante"yi İkinci komutan bu kadar ünlü ve efsanevi yapan, biraz karizması, ama ondan da önemlisi "alamet - i farikası" olan başındaki kar maskesi ve onun üstüne taktığı siperli şapkası ile maskenin ağız deliğinden hiç eksik olmayan piposu oldu. 
     Başındaki kar maskesinin çıktığını, birkaç yakın arkadaşı dışında gören olmadı. O yüzden de kimliği hakkında, hükümet dahil, hiç kimsenin bir fikri yok. Marcos, annesinin bile kendisini yüzünde bu maske varken tanıyamayacağını söylüyor. 
     
     Felsefe hocası mı 
     Yeni bir iddiaya göre Marcos, bir süre öncesine kadar Mexico City’deki Ulusal Özerk Üniversite’de felsefe hocalığı yapan 43 yaşındaki Tamaulipas doğumlu Rafael Sebastian Guillen... 
     
     Neden İkinci Komutan’ 
     Zapatista adı, 1911 yılında yönetime karşı ayaklanarak "Köylü Devrimi"ni gerçekleştiren efsanevi lider Zapata’dan türetilmiş ve "Zapatanın izinden gidenler" anlamına geliyor. Zapatistalar da gelmiş geçmiş tek önder olarak Zapata’yı kabul ediyorlar. Bu nedenle Marcos’a da "İkinci Komutan" deniliyor. 
     


 DÜNYA 










</TEXT>
</DOC>
