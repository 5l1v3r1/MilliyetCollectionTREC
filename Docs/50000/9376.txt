<DOC>
<DOCNO> 9376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/son/soneko13.html </URL>
<DATE> 2001/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
"Ulusal Bank'ta tasarrufu olanların endişelenmesine gerek yok" 
</HEADLINE>
<TEXT>

     Bankacılık Düzenleme ve Denetleme Kurumu BDDK , Ulusal Bank T.A.Ş.'nin Tasarruf Mevduatı Sigorta Fonu'na devredilmesi kararıyla birlikte, bankanın yasalara uygun her türlü yükümlülüğünü Fon'un sahipliği altında yerine getireceğini bildirdi. 
     BDDK'dan yapılan açıklamada, Kurul'un bugünkü kararı ile zararı özkaynaklarını aşan, yükümlülüklerini vadesinde yerine getirmeyen, faaliyetine devamı mali sistemin güven ve istikrarını tehlikeye düşüren Ulusal Bank'ın yönetimi ve denetiminin Fon'a devredildiği hatırlatıldı. 
     Buna göre, bankanın yasalara uygun her türlü yükümlülüğünü Fon'un sahipliği altında yerine getireceği vurgulanan açıklamada, şöyle denildi 
     'Ulusal Bank'ın TSMF'ye devrine ilişkin karar, hükümetin bankacılık sektörü için açıkladığı ve kurumumuzun da 4389 sayılı yasa hükümleri çerçevesinde uygulama sorumluluğunu üstlendiği garantiye uygun bir karardır. 
     Bu kararın da ortaya koyduğu üzere, gerek bu bankayla, gerekse Türk bankacılık sistemiyle ilişkide bulunan yerli ve yabancı tasarruf sahipleri ile diğer alacaklıların endişe etmelerini gerektirecek bir durum söz konusu olmamaktadır.'' 




</TEXT>
</DOC>
