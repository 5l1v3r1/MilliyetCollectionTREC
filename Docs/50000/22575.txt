<DOC>
<DOCNO> 22575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/son/sondun19.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Peygamber ilan edilen Türkmenbaşı, tapınılmaktan şikayetçi 
</HEADLINE>
<TEXT>

     Hükümetin resmi yayın organı tarafından peygamber ilan edilen Türkmenistan Devlet Başkanı Saparmurad Türkmenbaşı, kendisine bu derece tapınılmasından rahatsızlık duyduğunu söyledi. 
     İnterfaks'ın haberine göre, Türkmenbaşı, Dünya İnsani Türkmen Birliği'nde yaptığı bir konuşmada, ''Bana çeşitli isimler takmaya çalışıyorlar. Hatta bazıları peygamber olarak adlandırıyor'' diyerek şikayetini dile getirdi. 
     Ancak 24 ülkedeki Türkmen topluluklarının temsilcilerinin katıldığı toplantıda Türkmenbaşı'nın duyduğu bu rahatsızlık pek gözönüne alınmadı ve Birlik, Türkmenbaşı'nın ''Büyük Başkan'' olarak adlandırılmasını ve birliğin ömür boyu lideri seçilmesini oyladı. Ömür boyu devlet başkanı Türkmenbaşı'na peygamberliği ilk yakıştıran, Başkanlık Sözcüsü Kakamurad Ballıyev olmuştu. Ballıyev, bir yazısında ''Onun ilahi güçlere sahip olduğu konusunda hiçbir kuşku duymuyorum'' demişti. 







</TEXT>
</DOC>
