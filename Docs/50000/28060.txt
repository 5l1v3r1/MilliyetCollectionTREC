<DOC>
<DOCNO> 28060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/son/soneko08.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracat Nisan ayında yüzde 5.4 arttı... 
</HEADLINE>
<TEXT>

     Devlet İstatistik Enstitüsü DİE , bu yılın Nisan ayında 2 milyar 570.8 milyon dolarlık ihracat, 3 milyar 8.8 milyon dolarlık da ithalat yapıldığını açıkladı. 
     DİE verilerine göre, 2001 yılı Nisan ayı, geçen yılın Nisan ayı ile karşılaştırıldığında, ihracat yüzde 5.4 oranında artarken, ithalat yüzde 33 oranında düştü. Geçen yılın Nisan ayında, 2 milyar 438.6 milyon dolar ihracat ve 4 milyar 491.4 milyon dolar tutarında ithalat yapılmıştı. Bu arada 2000 yılı Nisan ayında 2 milyar 52.8 milyon dolar olan dış ticaret açığı yüzde 78.7 oranında azalarak, bu yılın Nisan ayında 437.9 milyon dolara geriledi. Bu yıl Nisan ayında, ihracatın ithalatı karşılama oranı ise yüzde 85.4'e yükseldi. Bir önceki yıl aynı ayda, ihracatın ithalatı karşılama oranı yüzde 54.3 düzeyinde gerçekleşmişti. 







</TEXT>
</DOC>
