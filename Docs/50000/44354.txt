<DOC>
<DOCNO> 44354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/yazar/zbirand.html </URL>
<DATE> 2001/09/30/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
11 Eylül, Türkiye için de milat olmalı 
</HEADLINE>
<TEXT>

     WASHİNGTON- 11 Eylül günü yaşadıklarımızın ne anlama geldiğini henüz kimse tam olarak hazmedemiyor. 
     Şaşkınlık sürüyor. 
     H l , tatsız bir film seyrediliyormuş, sanki yaşananlar doğru değilmiş ve yakında bu korku dolu rüyadan uyanacakmışız gibi geliyor. 
     Oysa her şey değişiyor. 
     Öncelikle Amerika değişiyor. 
     Henüz, tam anlamıyla nereye doğru gidildiği de belli değil. 
     Türkiye ne yapıyor 
     Ankara’nın kafası son derece karışıkmış gibi görünüyor. H l politikalarını topluma anlatmak ve her şeyden önce kendi halkını arkasına alması gerektiğini bilmiyor. 
     Oysa, önümüzdeki dönem tehlike ve risk dolu. 
     Öyle olaylarla karşılaşacağız ki, öylesine belirsizliklere düşeceğiz ki, sadece iyi politika saptamak yetmeyecek. Bu politikaların hem uluslararası kamuoyuna, hem de Türk toplumuna iyice anlatılması ve destek alınması gerekiyor. 
     Eğer kafalar değişmez ve gideceği yönü bilmeyen ülke görüntüsü sürdürülürse, kendimize zarar vermiş oluruz. 
     Ankara’nın mutlaka yeniden organize olması ve genel yaklaşımını gözden geçirmesi kaçınılmazlaşıyor. 
     Artık her gelişme anında duyuluyor. Hiçbir şey gizlenemiyor. Hangi ülke daha önce hareket eder, sağlıklı politikalarını ortaya koyabilirse kazanıyor. Geride kalanlar kaybediyor. 
     Ne kadar kabul etmezsek etmeyelim, önümüzdeki dönem radikal gruplar tarafından "İslam-Hıristiyan çatışması" şeklinde görülecektir. Bu da Türkiye’nin kimi çevrelerinde gerginliği arttıracaktır. Amerika’yı destekleyenler "gavur", karşı çıkanlar ise "makbul insan" gözüyle görülecektir. İslamcı çevreler bu gelişmelerden siyasi çıkar elde etmeye çalışacaklardır. 
     Eğer bu ülkenin yeni bir çatışma ortamına düşmesini istemiyorsak, son derece duyarlı ve tutarlı davranmak zorundayız. 
     Ankara’nın da orkestra şefi gibi hareket etmesi, ezici değil, organize edici bir yaklaşım sergilemesi gerekiyor. 
     Hepimiz aynı geminin içindeyiz. Gemi de fırtınanın tam ortasında. Ya hep birlikte batacağız veya bu fırtınadan fazla yara almadan kurtulacağız. 
     
Milliyetçilik rüzgarı artıyor      11 Eylül olayından bu yana Amerika, tarihinde görülmemiş şekilde bir milliyetçilik-bayrağa bağlılık heyecanına girdi. Daha öncelerde başka ülkelerdeki milliyetçi akımları belirli bir küçümsemeyle izleyen Amerikan kamuoyu, 2’nci Dünya Savaşı’ndan bu yana ilk defa böylesine bir dayanışma, birleşme ve bayrak etrafında buluşma örneği veriyor. 
     Amerikalılar, bayraklarını yıllarca gömlek, hatta don dahi yaptıktan sonra, şimdi ilk defa aynı bayrağa sarıldılar. 
     Zaman zaman kendilerine benzemeyen Arap veya Ortadoğulu vatandaşlarını itip kaksalar dahi, Amerika -başka ülkelerle karşılaştırıldığında- 11 Eylül olayını büyük bir soğukkanlılık ve kahramanlık hikayeleriyle karşıladı. Hızla yaralarını sardı. 
     Bayrak, yardım ve şarkı 
     Amerika’da gördüğüm manzaraları bir zamanlar Türkiye’de de görmüştüm. Bir ülke güç duruma düşünce hemen birbirine sarılıyor, bayrağının etrafında birleşiyor ve bir şarkı dayanışmanın sembolü oluyor. 
     Her yerde Amerikan bayrağı var. 
     15 günde tam 10 milyon bayrak satışı yapıldı. Yer gök bayrakla kaplı. PKK terörü döneminde bizde de aynı sahneler görülürdü. 
     Şarkı olarak Türkiye’de 10. Yıl Marşı söylenirdi. Amerika’da ise "Tanrı Amerika’yı Korusun" şarkısı sembolleşti. Her fırsatta söyleniyor. 
     Yardım konusunda Amerikalılar’ın üstüne yok. İki hafta içinde tam 500 milyon dolar topladılar. 
     Toplumlar böyle günlerde kendilerini gösteriyorlar. 
     
Aynı durumla biz karşılaşsak ne olurdu      Bir an için düşünün... 
     Amerikalılar’ın başına gelenler, Türkiye’de gerçekleşmiş olsaydı, acaba neler olurdu 

</TEXT>
</DOC>
