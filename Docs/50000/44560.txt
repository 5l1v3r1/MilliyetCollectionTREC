<DOC>
<DOCNO> 44560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/son/sontur13.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İçişleri Bakanı'nın büyük gafı... Ladin'leri karıştırdı... 
</HEADLINE>
<TEXT>

     İçişleri Bakanı Rüştü Kazım Yücelen büyük gafı ile bugün habercilere kötü bir oyun oynadı. 
     Bakan sabah saatlerinde gazetecilere yaptığı açıklamada Usame Bin Ladin'in erkek kardeşi Abdullah Bin Ladin'in İstanbul'da yakalanarak gözaltına alındığını duyurdu. 
     Polisten aldığı ilk bilgilere dayanarak bakanın yaptığı açıklama tüm dünyada büyük yankı uyandırdı. 
     İstanbul polisi, soyadı benzerliğini yeterli görünce herkes Usame Bin Ladin'in kardeşinin İstanbul'da yakalandığını sandı. 
     Ancak kısa bir sorgudan sonra yakalanan kişinin Usame Bin Ladin'in kardeşi olmadığı anlaşıldı. 
     İçişleri Bakanı Yücelen bu kez "Akrabalık ilişkisi var mı yok mu araştırıyoruz" diye açıklama yaptı. 
     Böylece dünya basını İçişleri Bakanı'nın ağzından verdiği Usame Bin Ladin'in kardeşinin yakalandığı haberini bir saat sonra yine bakanın ağzından yalanladı. 
     
</TEXT>
</DOC>
