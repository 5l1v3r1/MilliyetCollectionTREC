<DOC>
<DOCNO> 23852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/son/sondun03.html </URL>
<DATE> 2001/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Filipinler'de aşırı dinci örgütün kaçırdığı turistler Jolo Adası'nda 
</HEADLINE>
<TEXT>

     Filipinler'de aşırı dinci Ebu Seyyaf grubu tarafından kaçırılan turistlerin Jolo adasında görüldüğü bildirildi. 
     Yerel polis şefi Candido Casimiro, bölgedeki köylülerin kaçırılan turistleri gördüklerini söylediklerini belirtti.Filipinler'de 20 turisti kaçıran aşırı dinci Ebu Seyyaf grubu, ordunun kendilerine yönelik operasyon düzenlenmesi halinde rehineleri öldürme tehditinde bulundu. Ülkenin batısındaki Palawan adasında 3'ü Amerikalı 20 turist ve çalışanın kaçırılması olayını radikal İslamcı Ebu Seyyaf örgütü üstlenmişti. 
     Geçen yıl 40'tan fazla yabancı ve yerliyi kaçıran Ebu Seyyaf örgütünün elindeki son rehine Amerikalı Jeffrey Schilling, ordunun düzenlediği operasyonla 12 Nisan'da kurtarılmıştı. Başkent Manila'nın yaklaşık 940 kilometre güneyindeki Basilan ve Jolo adalarında faaliyet gösteren Ebu Seyyaf, dini esaslara dayalı devlet kurmak için silahlı mücadele veriyor. 
     







</TEXT>
</DOC>
