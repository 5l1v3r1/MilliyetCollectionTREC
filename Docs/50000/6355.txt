<DOC>
<DOCNO> 6355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/ekonomi/eko08.html </URL>
<DATE> 2001/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Üst Kurul dış borç arıyor 
</HEADLINE>
<TEXT>

BDDK, Dünya Bankası garantisiyle dış borç alacak 
     Bankacılık Denetleme ve Düzenleme Kurulu Başkanı Zekeriyea Temizel, Dünya Bankası garantisiyle dış borç almak için çalışma yürütüyor. 
     Hazine Müsteşarı Selçuk Demiralp, söz konusu borçlanmanın BDDK’nın nakit ihtiyacını giderecek bir borçlanma olacağını anlattı. Demiralp, bu borçlanma ile BDDK’nın ihtiyaç duyduğu likiditeyi sağlayabileceğini belirtti. 
     Dış borçlanmaya dönük tahvil ihracı konusunda da, "Özelleştirmeyi gerçekleştiremezse, Türkiye’nin çok yüksek maliyetlerle dış borçlanmaya ağırlık vereceği" kanısı bulunduğunu hatırlatan Demiralp, "Bizim bu yıl dış borçlanmadaki hedefimiz 5 milyar dolardır" dedi. 
     
Moody’s Türkiye’ye geliyor’      Demiralp, "Bankaların likit kalabileceği bir miktarda iç borçlanma gerçekleştiriyoruz. Gerek BDDK’nın alacağı kararlar, gerekse kamu bankalarının yeniden yapılandırılması tüm sistemi daha rahat hale getirecek" dedi. Demiralp, "Bundan sonra sektörün dışarıdan kaynak arayışına yönelmesi gerekir" dedi. 
     Geçen hafta, Japon kredi derecelendirme kuruluşu JCR’nin Türkiye’yi ziyaret ettiğini ve olumlu görüş belirlediğini anlatan Demiralp, Moody’s heyetinin de gelecek hafta Türkiye’ye geleceğini ve Uluslararası Para Fonu yetkilileri ile de görüşerek, gelişmeler konusunda bilgi alacağını söyledi. 
     


 EKONOMİ 




















</TEXT>
</DOC>
