<DOC>
<DOCNO> 34033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/27/ekonomi/eko02.html </URL>
<DATE> 2001/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
TL’ye cazibe önlemleri 
</HEADLINE>
<TEXT>

Repo stopajı yüzde 20 oldu. Kısa vadeli mevduatta oranlar yükseltilirken 1 yıldan uzun vadede yüzde 6’ya çekildi 
     ANKARA Milliyet 

     Ekonomiden sorumlu Devlet Bakanı Kemal Derviş, uzun vadede Türk Lirası’na TL yatırımı cazip kılacak tedbirleri açıkladı. Hazine Müsteşarı Faik Öztrak ve Merkez Bankası Başkanı Süreyya Serdengeçti ile beraber bir basın toplantısı düzenleyen Derviş, yeni önlemleri finans kesimine, kamu finanasman politikasına ve reel sektöre desetek olmak üzere üç başlık altında açıkladı. Repo stopaj oranları artırılırken, 1 yıldan az vadeli döviz tevdiat hesaplarında stopaj oranları yükseltildi. 
     
     En temel şey güven’ 
     Ekonomi politikalarında alınacak teknik önlemlerin hiçbir zaman güvenin yerine geçemeyeceğini söyleyen Derviş, şöyle devam etti "Toplumsal barışa güven, bu programın başarısı için ve Türkiye’nin geleceği için en önemli koşuldur. Birbirimize yardımcı olmamız ve bu güveni mutlaka sağlamamız lazım. Toplumsal barışa olan inanç mutlaka toplumun her kesimi tarafından desteklenmelidir." 
     
     Tasarı Başbakanlık’ta 
     Derviş’in basın toplantısında açıkladığı teknik önlemlere ilişkin tasarı da Maliye Bakanlığı tarafından Başbakanlığa gönderildi. Tasarı, mevduat faizleri ve repo gelirleri üzerinden yapılan stopaj oranlarının vadeye göre farklılaştırılmasını öngörüyor. 
     Devlet tahvili ve hazine bonosu faizlerinin bir kısmının gelir vergisinden istisna tutuluyor. 31 Aralık 2003 tarihine kadar ihraç edilen devlet iç borçlanma senetlerinden, 2001 ve 2004 yıllarında gerçek kişilerce elde edilen, faiz ve alım - satım kazançlarının bir kısmı gelir vergisinden istisna tutuluyor. 
     Maliye Bakanlığı’nın yaptığı açıklamada, kanun tasarısı taslağında istisna kazanç tutarının, 2001 yılı için enflasyondan arındırıldıktan sonra 50 milyar lira olarak öngörüldüğü ve enflasyondan arındırma oranına bağlı olarak, bu tutarın nonimal 50 milyar liradan daha fazla bir istisna tutarını ifade ettiği de belirtildi. Buna göre, 2001 yılı için enflasyondan arındırma oranının yüzde 50 olması durumunda istisna tutarı nominal olarak 100 milyar lira olacak. 
     
     Faiz gelirlerinde beyan sınırı 50 milyar 

</TEXT>
</DOC>
