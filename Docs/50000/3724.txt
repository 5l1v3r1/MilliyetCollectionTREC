<DOC>
<DOCNO> 3724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/son/soneko09.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Milletvekillerine iş güvencesi mektubu 
</HEADLINE>
<TEXT>

     Türk-İş milletvekillerinden iş güvencesiyle ilgili yasa tasarısına destek olmalarını istedi. 
     Türk-İş tarafından kaleme milletvekillerine gönderilmek üzere kalema alınan mektup, il milletvekillerine gönderilmek üzere Konfederasyona bağlı tüm sendikalara iletildi. Türk-İş Genel Başkanı Bayram Meral, mektubun sendika yöneticileri ve üye işçiler tarafından kendi illerinin milletvekillerine postalamalarını istedi.Mektupta, Türkiye're işçilerin iş güvencesi bulunmadığı ancak, tam üye olmak için çaba gösterilen AB ülkelerinde ise gelişmiş bir iş güvencesi olduğu vurgulandı. 
     İş güvencesinin "hiç bir nedenle işçi çıkarılamaması" anlamına gelmediği belirtilen mektupta, bunun "işçi çıkarmada geçerli bir neden aranması ve geçerli bir neden olup olmadığına yargının karar vermesi" olduğunun altı çizildi.Tasarının işverene herhangi bir ek külfet getirmediği, aksine işçilerin işyerlerine daha fazla sahip çıkmalarını sağlayarak üretkenlik artışına yol açacağı ve çalışma barışını güçlendireceği belirtildi. Tasarının, ihbar süreleri ve kıdem tazminatlarını artırmadığı da vurgulandı.Mektupta, işverenlerin Türkiye'nin uluslararası alandaki sorunlarını azaltacak bir adımın atılmasına gösterdikleri tepkinin anlaşılmasının mümkün olmadığı da ifade edilerek, "Biz Türk yargısına güveniyoruz. Türk hakimlerinin bağımsızlığına inanıyoruz. İşverenlerin de Türk yargısına bizim kadar güvenmesini istiyoruz" denildi. 




</TEXT>
</DOC>
