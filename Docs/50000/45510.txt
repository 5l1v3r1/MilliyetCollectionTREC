<DOC>
<DOCNO> 45510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/07/siyaset/siy03.html </URL>
<DATE> 2001/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz Anlaştık seçim 2004’te 
</HEADLINE>
<TEXT>

Pakdemirli’nin "geniş tabanlı seçim hükümeti" önerisine Yılmaz’dan yanıt "Üç lider anlaştık. Seçim 2004 Ekim’inde." 
     HAKAN ŞANLITÜRK Ankara 

     ANAP lideri ve Başbakan Yardımcısı Mesut Yılmaz, Abant toplantısında koalisyon ortağı partilerin liderleri olarak seçimin zamanında yapılması konusunda kararlı olduklarını bildirdi. Yılmaz, "Dün önceki gün aramızda konuştuk. Seçim 2004 Ekim’inde yapılacak" dedi. 
     Basına kapalı toplantıda Manisa Milletvekili Ekrem Pakdemirli’nin "Altı partinin katılacağı geniş tabanlı hükümetle hemen seçime gidelim" sözleri üzerine Yılmaz, bu süreyi iyi kullanmayı planladıklarını ve mevcut şartlarda seçime gitmenin zor olduğunu dile getirdi. Ekonomiyi düzeltmeye çalıştıklarını anlatan Yılmaz, çiftçi borçlarının ertelendiğini hatırlattı. 
     ANAP, ekonomiyi takip için bir de heyet oluşturdu. Toplantıda Genel Başkan Yardımcısı Erkan Mumcu, "Üzerimizdeki yolsuzluk gölgesini kaldırmak zorundayız. Ayrıca partide sivrilenlerin önü kesiliyor. Patronun h kim olduğu müessese zihniyeti kalkmalıdır" dedi. 
     Afyon Milletvekili Halil İbrahim Özsoy da, "Yetersiz kişilere mevki ve makam verildiği takdirde bu kişiler başarılı ve kahraman olurlar. Bunları görevden aldığınızda ise kendi elinizle sert bir muhalefet yaratmış olursunuz. Bu Freud sözüdür" diye konuştu. 
     



 SİYASET 











</TEXT>
</DOC>
