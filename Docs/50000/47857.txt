<DOC>
<DOCNO> 47857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/yazar/okur.html </URL>
<DATE> 2001/10/20/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Bir teminat öyküsü 
</HEADLINE>
<TEXT>

     11 Ekim günü tam dokuz kişiye aynı anda bir mektup gitti. Mektubu gönderen kişi, Ankara Sanayi Odası Başkanı Zafer Çağlayan’dan başkası değildi. 
     Mektubu alanlar Başbakan Bülent Ecevit, Başbakan Yardımcıları Mesut Yılmaz, Devlet Bahçeli, Hüsamettin Özkan, Devlet Bakanları Kemal Derviş ve Tunca Toskay, Hazine Müsteşarı Faik Öztrak, Dış Ticaret Müsteşarı Kürşat Tüzmen, Merkez Bankası Başkanı Süreyya Serdengeçti, Bankacılık Düzenleme ve Denetleme Kurumu Başkanı Engin Akçakoca, Bankalar Birliği Başkan Vekili Akın Akbaygil. 
     
Kim risk taşıyor      Zafer Çağlayan’ı mektup yazmaya iten olayı özetlersek 
     "KOBİ statüsünde elektronik cihazlar üreten bir şirket, kriz ortamında iş alayım diye durmadan tırmalıyor. Ülke ülke dolaşıyor. Sonunda Bangladeş’te ipi göğüslüyor. Bangladeş Silahlı Kuvvetleri’nin açtığı ihalede nihayet 150 bin dolarlık bir işi alıyor. Bu işin sadece bir bölümü. Eğer bu iş tam yapılırsa arkası gelecek. Ancak Bangladeş hükümeti 10 bin dolarlık teminat mektubu istiyor. 
     Şirket yetkilileri sevinçli, heyecanlı. Sonuçta 10 bin dolarlık teminat mektubu bulmak kolay diye düşünüyorlar. Çünkü iş onlara göre sağlam. Fakat gelin görün ki bu ülkede mali sistem yaralı. Teminat meselesi de öyle kolay aşılacak bir yol değil. 
     Şirket yetkilileri, teminat mektubu almak için gittikleri bankadan "riskli" yanıtını alınca şaşırıyorlar. Riskli bulunan şirket değil, Bangladeş... Şirket yetkilileri şaşırıyor, diyorlar ki 
     "Biz, kendimiz bu parayı size yatıralım. Bunun karşılığı teminat mektubunu verin. İşi kaçırmayalım." 
     
Kaçan fırsat      Uğraş, didin, olmuyor. Banka, Bangladeş’i riskli bulduğu için direniyor. Şirket yetkilileri ne yapacağını bilemediği için ortada kalakalıyor. 
     Ankara Sanayi Odası’na kayıtlı bu şirketin başına gelenleri yazmak istedik. 
     Çünkü KOBİ’lerin ekonominin itici gücü olduğunu düşünüyoruz. 
     Biz, "KOBİ’ler Unutuldu" diye yazınca kıyamet kopuyor. 
     Neden 
     Bugüne kadar KOBİ’lerin sorunlarıyla nasıl ilgilendiğinizi açık açık gündeme getirsenize Sorarız size, otomotiv yan sanayii kendine gelmeden otomotiv sanayii nasıl ayakta duracak 
     Ya da inşaat sektörünü ele alalım. Tuğla, çimento, kireç, demir üretenler ne yapıyor 
     Türkiye Odalar ve Borsalar Birliği Başkanı Rıfat Hisarcıklıoğlu bakın ne diyor 
     "Çorum’da 75 tuğla fabrikasından 73 tanesi kapandı. Hatta en büyük tuğla üreticilerinden birisi şimdi çayocağı işletiyor." 
     Şimdi ne yapacağız 
     Bankalarla - şirketlerin centilmenlik anlaşması yaparak sorunlarına çözüm bulacak İstanbul yaklaşımı zaten bu gündemin konusu içinde olamaz, olmuyor da... 
     O yüzden KOBİ’lerin yaşadığı sıkıntıya şimdiye kadar herkes kulaklarını tıkadı. Bari bundan sonrası için binlerce aş bekleyen insana ne yapacağınızı anlatın. 
     Bu sorunu da gündemine alın, olur mu 
     
     







Taliban ve İslamcılar 


Şarbona dur 


İzgi'nin önerisi 


AB yolunda 'sahici' sorun Kıbrıs patlarsa 


Ara istasyon 


Araftakiler 


YÖK'ün inadını kim kıracak 


Görevimiz tehlike 


Türkiye’yi Dobu istilasından kurtaralım 


Bir teminat öyküsü 


Oradan, buradan, şuradan... 


Resmi Gazete krizi 


Vekil maaşı anayasaya girmiş ülke var mı 


Hata uygulayıcılarda 2 


Usame bin Ladin ve bizim meslek 


Şarbon 


</TEXT>
</DOC>
