<DOC>
<DOCNO> 29765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/yazar/cankat.html </URL>
<DATE> 2001/07/01/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Kokulu işkence 
</HEADLINE>
<TEXT>

     Meşhur Şanlıurfa Kapalı ve Yarı Açık Cezaevi’nde, Jandarma’ya ait bir kameriye vardır. Bir pazar günü 10 haziran daha doğrusu Şanlıurfa Başsavcısı Rıza Can’ı, Cezaevi Müdürü Atıf Morkoyun’u, askerleri, cezaevi müteahhidini ve "seçkin davetlileri" bir araya getiren bir garden parti düzenlendi. 
     Mangallar yakıldı barbekü, barbüke demeyin kızarım , kalem kalem pirzolalar, biftekler, Urfa kebapları, kanat... ızgaraya atıldı. Yağlar köze damladıkça yoğun bir duman ve mis gibi et kokusu bütün bahçeyi sardı... taaa koğuşlara ve yemekhaneye kadar. 
     O sırada içeride ısı 45 dereceydi. Mahk mlar, o sıcakta kuru pilav ve tahin helvası yerken, o gün, hiç konuşmadılar. Hepsi ağlamaklıydı. Canları çok çekti, sevdikleriyle bir piknik yapmayı, mangal kebaplarını... 
     "Şu anda açlık grevi yapanlar da var. Bulgur pilavına da şükür" dediler... 
     Başsavcı Can’ı hatırlarsınız. İhlas Finans iflas edince, yatırdığı parasını kurtarmak için, Şanlıurfa Şubesi’ne bir saatte haciz getirtmiş, klimaları söktürmüştü. 
     
Eros’a tanıştırıldı      Dün beni en çok üzen haber buydu. Bırakın "bir Türk kızı..." edebiyatını. Ama bir kadın, ama bir insan... Ağırıma gitti. Şakasına bile elim varmadı. 
     Eros Ramazzotti diye "muhteşem bir şarkıcı" varmış, pazarlamacılarına göre "bütün dünya ona hayranömış... Bu Eros Türkiye’ye geldi. 
     Önce "fotoğraftan görüp beğendiği" vallahi haber böyleydi Ebru Şallı adlı mankeni davet etmek istemiş Şallı sevgilisinden çekindiği için "Marmaris’e gitmem lazım..." diyerek, reddetmiş. Ama kapıyı da açık bırakmış. Yani önceden verilmiş sözü olmasa... 
     Bitmedi. Dünkü Milliyet gazetesi Ramazzotti yine fotoğraftan Güzide Duran’ı seçti. Otelde baş başa yemek yediler, sonra eğlendiler. Dünkü Milliyet’in bir başka haberi Manken Güzide Duran nihayet dünyaya açılmaya karar verdi. 
     Ama en ağır lafı da Hürriyet etmiş. Güzide adlı bu kızcağızın bir fotoğrafı ve bir başlık Eros’a tanıştırıldı. 
     
Durmuş teorisi      Hani "fenomen" derler ya... Ajda Pekkan için kullanılır . Sağlık Bakanı Osman Durmuş böyle biri... Kamuoyunun dikkatini fikir ve beyanlarına çekerken, gizli veya açık, her yere MHP’lileri yerleştiriyor. Kafatasını ölçerek değil, ama kafa tokuşturan kim varsa iş buluyor... 
     Bakan olalı beri 2.439 eleman istifa etmiş, 7.796 kişi emekliliğini istemiş... ve buna rağmen 234.192 olan bakanlık kadrosu 271.796’ya çıkmış. 
     Bu arada, Durmuş’un memur maaşları konusunda da ilginç bir ekonomi teorisi var ki bir yere not edilmeli 
     "Memura fazla maaş verirsen, gidip dolar alıyor. Taksitle bir mal alsalar gene iyi, ama maaş fazlasını dolara yatırmak yanlış". 
     O zaman, memura sıfır maaş vereceksin ki, hem ekonomiye katkısı olsun, hem de memurlar dolar biriktirip yanlış yapmasın 
     
Hayata dönüş      Bayrampaşa Cezaevi’ne yapılan Hayata Dönüş adlı kara mizah operasyonunda ölen 12 mahk mun, güvenlik güçlerinin attığı bomba ve kurşunlara hedef olduğu anlaşılmış. Aklıma Gözlüklü Martı’nın bir lafı geldi Adam olsak, insan haklarıyla bu kadar uğraşmamıza gerek kalmaz. 
     
Meyhanecinin de evi var, derler      Nihayet patronum Mehmet Yılmaz biraz insafa geldi. 
     Berrin ne zaman ev işi yapar, alışverişe nasıl yetişir, devlet dairesinde işi yok mudur, hiç dinlenmez mi 
     Başlarken, "Haftanın yedi günü yazıktır bana, şunu hiç olmazsa altı yapalım " dediğimde, "Hele bir altı ay yaz bakalım..." demişti. 
     Bende unutacak göz var mı Gazetede altıncı ayımı bitirdiğim gün, hafta iznini kopardım. Kızmazsınız değil mi, artık pazartesileri yazmasam Sırada yıllık izin var. İnşallah "Hele bir altı ay daha yaz" demez. Demesin n’olur 
     
     







Yaşşaaa Paşa 


CHP'nin sorunu 


Kokulu işkence 


Kışkırtıcı olmanın dayanılmaz hafifliği... 


Sağlık gurusu 


Güzel ölüler 


Hedef şahdamarımız 


Kıyıdaki köşedeki kitaplarınızı... 


Kapkaç-City 


Kıssadan hisse 


Şimdi CHP zamanı 


Gümrükler kevgir olmasın da ne olsun 


Derviş’i kaçırmadan olayı net göremeyiz 


Telekom güveni yok etti 


Nil'de turizm gemisi 


</TEXT>
</DOC>
