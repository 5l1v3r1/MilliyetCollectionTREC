<DOC>
<DOCNO> 7416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/son/sonspo02.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan basını "İnter Emre ile birlikte Okan'ı da alıyor" 
</HEADLINE>
<TEXT>

     İtalya'nın yüksek tirajlı gazetelerinden La Gazzetta Dello Sport, FC Inter'in, Emre ile birlikte Okan'ı da Galatasaray'dan alacağını ileri sürdü. 
     Gazetenin bugün 1. sayfasından verilen haberde, ''FC Inter, yalnızca Emre'ye sahip olmayacak, Okan'ı da bloke etti'' denilirken, Temmuz ayında Okan'ın mavi-siyahlı formayı giyeceği öne sürüldü. Haberde Türk gazetelerin de Emre ile FC Inter arasında imza atıldığına ikna olduğu belirtilirken, FC Inter'in, uzun zamandır Galatasaray'ın ort a alan oyuncusu Okan Buruk'un da peşinde olduğu ve imza attırmak için görüşmeler yaptığı bildirildi. 
     Gazete, Okan'ın milli takım forması altında, Avrupa Şampiyonası'nda İtalya'ya attığı golü hatırlatırken, o zamandan itibaren FC Inter Kulübü Başkanı Massimo Moratti'nin, Hakan Şükür'ün yanında Emre ve Okan ikilisini de istemiş olduğuna dikkati çekti. Haberde, Galatasaray Kulübü Genel Sekreteri Celal Gürcan'ın, ''Türkiye'deki ekonomik kriz, bizim de seçeneklerimizde düşünme gereğini doğurdu. Emre ve Okan'ın talepleri gerçek dışı, ama her durumda onları isteyenler bizimle masaya oturmak zorundadır'' sözüne yer verilirken, FC Inter'in Hakan Şükür'ü aldığından itibaren bir strateji izlediğini, Emre ve Okan'ın uzun sürelerden beri Milano kulübünün hedefinde olduğu ve bu hedeflerin de şimdi gerçeğe dönüşmeye doğru gittiği ifade edildi. 




</TEXT>
</DOC>
