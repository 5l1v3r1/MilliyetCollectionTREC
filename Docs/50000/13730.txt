<DOC>
<DOCNO> 13730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/30/spor/spo03.html </URL>
<DATE> 2001/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbol Federasyonu, derbiyi ertelemedi. Galatasaray küplere bindi 
</HEADLINE>
<TEXT>
TÜRK DEĞİL MİYİZ 
Dürüst Sanıyorum ki bizi Avrupalı sandılar. 
Lucescu Herkesin bize karşı olduğunu anladık. 
Cansun Yazık oldu. Bunlar hep kısır düşünceler. 
     HALİL ÖZER 

     FUTBOL Federasyonu, günlerdir beklenen ve iki kulüp arasında karşılıklı restleşmeye kadar da yol açan "Derbinin ertelenip ertelenmemesi" konusundaki kararını nihayet dün verdi. Federasyon, Galatasaray - Beşiktaş maçının oynanacağı bildirdi. Gün boyunca merak içinde bekleyen Sarı - Kırmızılılar, "ertelememe" kararı üzerine küplere bindiler ve ağır eleştirilerde bulundular. 
     GALATASARAY Futbol Şube Sorumlusu Ali Dürüst, "Biz Türk değil miyiz Federasyon, sanıyorum ki bizi Avrupalı sandı. Real Madrid maçını izlemek için de İspanyollar’dan bilet isterler" dedi. Lucescu, "Biz Türk futbolu için bunu istiyorduk. Herkesin bize karşı olduğunu anladık" diye konuştu. Asbaşkan Mehmet Cansun ise, "Yazık oldu. Bunlar kısır düşünceler" yorumunu yaptı. 
     
Perde Arkası      Yavuz kapıda bekledi 
     Haftalardır konuşuluyordu "Galatasaray - Beşiktaş derbisi ertelenecek mi, ertelenmeyecek mi " diye... 
     Galatasaray, Real Madrid maçı nedeniyle "Ertelensin" diye bastırıyor, Beşiktaş "Olmaz" diyordu rakibinin cezalı ve de sakat futbolcularını düşünerek... 
     Federasyon iki arada bir derede kalmıştı. "Bugün yarın" derken, "Milli maç da geçsin" diye beklerken... Vakit gelip çatmıştı. 
     Federasyon karar veremiyor, ne yapacağını kara kara düşünüyordu. Bülent Yavuz bekliyordu "Karar verilsin ki, haftanın hakemlerini açıklayalım." 
     Yavuz, "Ne olur, ne olmaz" dedi, Kocaeli - Denizli maçının hakemini bildirdi. Diğerleri için de federasyonun kapısında beklemeye başladı. 
     O sırada içerde hararetli bir toplantı vardı. Çok sesli düşünüyorlardı 
     - Tehir edersek Galatasaray’ın cezalıları Yozgat maçında oynamayacak, diğerlerinde oynayacak. Düşmeme mücadelesi yapan takımlar arasında tepkiye yol açar 
     - Ayrıca bu maçı koyabileceğimiz önümüzde başka bir çarşamba yok. Çünkü boş olan 25 Nisan’da milli maçlar var. O maça Beşiktaşlı Karhan gidecek. Ayrıca ilerde kart cezalısı olup Galatasaray maçında oynamaz duruma düşerlerse haksızlık olur 
     - Bütün kulüplerin federasyonuyuz, çoğunluğun isteğine göre karar verelim. 
     Sonunda verdiler. Oybirliği ile Galatasaray - Beşiktaş maçının fikstürde belirtildiği gibi cumartesi günü oynanacağı bildirdiler Galatasaray Kulübü’nden gelecek tepkilere kulaklarını tıkayarak... 
     
Köpek tartışmasıLucescu’nun Atlar, köpekler istedi diye ölmezler’ demesi büyük tepki gördü Fenerbahçe ve Beşiktaş’ın yöneticileri Rumen hocayı sert bir dille eleştirdiler 
     Lucescu bir konuştu pir konuştu. Yarınki derbinin ertelenmemesi üzerine yaptığı açıklamada önce "Real Madrid’e elenirsek bu Fenerbahçe ve Beşiktaş’ın yüzünden olacak" demesi, ardından da "Atlar, köpekler istedi diye ölmez" atasözünü kullanması, Fenerbahçe ve Beşiktaşlılar’ı çileden çıkarttı. 
     RUMEN hocanın sözlerine ilk tepki Fenerbahçe Asbaşkanı Mahmut Uslu’dan geldi. Lucescu’nun muhatabı olamayacağını söyleyen Uslu, yine de "İt ürür kervan yürür" atasözü ile misilleme yaptı. Ardından da Beşiktaş yöneticisi Hasan Gocay, "Herhalde Sayın Lucescu hayvanat bahçesinde görev yapıyor" dedi. 
     
G.Saray Jardel’i hazırlıyor      SARI - Kırmızılı takımın Teknik Direktörü Mircea Lucescu, Brezilyalı golcüsünü Beşiktaş maçına özel olarak hazırlamaya başladı. Sakatlığı nedeniyle takımla idmanlara katılamayan Jardel’in tamamen düzeldiği ve antrenmana çıktığı belirtildi. Galatasaray’da Emre’nin sakatlığının ise ciddi olduğu ifade edildi. 
     GALATASARAY Kulüp Doktoru Profesör Burhan Uslu, Emre’nin Real Madrid sınavında da oynamasının hemen hemen imkansız olduğunu açıkladı. Uslu, "Eğer oynarsa aşil tandonu ile adalenin birleştiği yerde kopma olabilir. O zaman da üç ay sahalardan ayrı kalır. Yine de son ana kadar bekleyeceğiz. Ancak bence oynayamaz" dedi. 
     
BORÇ 3 trilyondu 5 trilyon oldu      GALATASARAY, Lecuscu ile yabancı futbolcularının alacaklarını geciktirince 2 trilyon lira zarara girdi. Maddi kriz nedeniyle borçları ertelen yönetim, doların 1 milyon liraya çıkması üzerine büyük yara aldı. 3 trilyon Türk lirası olan borç, dolar fırlayınca 5 trilyon liraya yükseldi. Yönetimin yabancıla olan borçları şöyle 
     
Futbolcu Alacağı Hagi 1 milyon 300 bin dolar Popescu 1 milyon 300 bin dolar Lucescu 950 bin dolar Taffarel 500 bin dolar Jardel 400 bin dolar Capone 300 bin dolar Marcio 200 bin dolar      
Markalarda Galatasaray      GALATASARAY, Türkiye’nin en beğeniler markalar sıralamasında ilk dörde girdi. Araştırmayı yapan Rubicom isimli firmanın yetkilileri, kuruluşlar arasındaki sıralamada Galatasaray adının da yer almasını sürpriz olarak karşıladıklarını açıkladılar. İlk üçte Coca Cola, Mercedes ve BMW bulunurken, Galatasaray dördüncü oldu. 
     


 SPOR 

























</TEXT>
</DOC>
