<DOC>
<DOCNO> 7343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/yasam/yas01.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevgililer Günü'nde çifte kutlama 
</HEADLINE>
<TEXT>

Galatasaraylılar, 1-0'lık Deportivo galibiyetinin ardından soluğu barlarda aldılar. "Galibiyete alışığız. Her gece bardayız" diye şarkılar söylediler... 
     Deniz Altuntaş - Çağlar Çağatay 

     YAĞMUR, soğuk ve hatta Sevgililer Günü bile Galatasaray taraftarlarına vız geldi. Sevgililer Günü'nü sevgilileriyle baş başa geçirmek yerine statta maçı izlemeyi tercih eden kadınlar bile vardı. Maç ve sevgilileri arasında seçim yapmak zorunda kalan erkeklerin çoğu Galatasaray'ı tercih etti. Orta yol ise sevgiliyi beraber maç izlemeye ikna etmekti. İstanbul'daki bar ve kafeler özel programlar hazırlarken maçı da unutmadı. 
     
     Hem maç hem aşk 
     DEV ekranlardan verilen Galatasaray - Deportivo maçı sırasında kimi çiftler birbirlerine sevgilerini fısıldarken maçı izlemekten de geri kalmadılar. Özellikle Şamdan, Günay Restoran, Nispet, Fashion Bistro, Keops, Sellam ve Karafaki'de de Galatasaray zaferi ve Sevgililer Günü birlikte kutlandı. Galatasaraylılar "Her maçtan sonra barda, gönlüm hovarda" diye şarkılar söylediler. 
     


 YAŞAM 
























</TEXT>
</DOC>
