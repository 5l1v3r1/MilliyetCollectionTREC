<DOC>
<DOCNO> 7386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/son/sondun09.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tahran'da 3 kişi halkın önünde kırbaçlandı 
</HEADLINE>
<TEXT>

     İran’ın başkenti Tahran’ın en işlek meydanlarından birinde 3 kişi, halkın gözleri önünde kırbaçlandı. 
     İkisi kardeş, biri kuzen 3 genç hakkında, içki içmek ve yasadışı cinsel ilişkiye girmek suçlarından verilen kırbaç cezası, başkentin kuzeyindeki Venek Meydanı’nın kıyısında halkın gözleri infaz edildi. 
     Kardeşlerden Muhammed Rahimi’ye 179, Mecid Rahimi ve amcasının oğlu İsmail Rahimi’ye 180’er kırbaç vuruldu. 
     İran’da uygulanan şeriat kanunlarına göre içki içmek ve evlilik dışı ilişkiye girmek kırbaç ve hapisle cezalandırılırken, zina suçu taşlanarak idam edilmeyi gerektiriyor. 
     Ancak dünkü infaz, yaklaşık 10 yıldan fazla bir zamandır, başkent Tahran’da suçluların halkın gözleri önünde kırbaçlandığı ilk örnek oldu. 
     İran polisi, son zamanlarda evlerde düzenlenen içkili ve danslı partilere yönelik baskınlarını da artırmıştı. 
     




</TEXT>
</DOC>
