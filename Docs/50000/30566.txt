<DOC>
<DOCNO> 30566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/ekonomi/eko05.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Halkbank’tan kredi kolaylığı 
</HEADLINE>
<TEXT>

Halk Bankası, 100 milyar liranın üzerinde kredi kullanan KOBİ’ler için uygun vade koşulları sağladı 
     ANKARA Milliyet 

     Halk Bankası, ihracatçı Küçük ve Orta Boy İşletmelere KOBİ yeni kredi sağlamak ve daha önce verilen kredilerde ödeme kolaylığı sağlamak amacıyla kolları sıvadı. 
     Kamu Bankaları Ortak Yönetim Kurulu Başkanı Vural Akışık ile Halk Bankası Genel Müdürü Emel Çabukoğlu, dün üçüncü kez Ankara Sanayi Odası ASO Başkanı Zafer Çağlayan başkanlığında Ankaralı sanayicilerle bir araya geldi. 
     Ostim Organize Sanayi Bölgesi’ni gezen Akışık ile Çabukoğlu’nun incelemeleriyle ilgili olarak Çağlayan, söz konusu toplantının oldukça faydalı geçtiğini, toplantıda Vural Akışık’ın iki önemli konuda KOBİ’lere müjde verdiğini bildirdi. 
     Bunlardan birinin Halkbank’ın önümüzdeki günlerde Eximbank’a, ihracatçı KOBİ’lere kullandırılmak üzere 100 milyon dolarlık yeni bir taze kaynak aktaracağını bildirmesi olduğunu anlatan Çağlayan, bu konuda ASO olarak çok mücadele ettiklerini söyledi. 
     
     Uygun vade imk nı sağlanacak 
     Çağlayan, Akışık’ın söz konusu toplantıda verdiği ikinci müjdeyi ise şöyle açıkladı 
     "Halk Bankası’ndan 100 milyar liranın üstünde kredi kullanan kredi ve ihracat imk nı olan işletmelerin, aldıkları kredinin ana parasının yüzde 25’ini ödemeleri halinde, geri kalan kısmı için uygun vadelendirmeler getiriliyordu. Akışık, bizim de talebimiz üzerine önümüzdeki günlerde bu oranın 5 puan düşürülerek, söz konusu işletmelerin çektikleri kredinin ana parasının yüzde 20’sini ödemeleri halinde, bu işletmelere kredinin geri kalan kısmının vadelendirmesinde kolaylık sağlanacağını bildirdi." 
     
     



 EKONOMİ 























</TEXT>
</DOC>
