<DOC>
<DOCNO> 17413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/21/son/sontur02.html </URL>
<DATE> 2001/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Cavit Çağlar bir hafta sonra aramızda... 
</HEADLINE>
<TEXT>

     New York'ta görülen mahkemede Türkiye'ye iadesini isteyen işadamı Cavit Çağlar'ın iade sürecinin yaklaşık bir hafta sürmesi bekleniyor. 
     Washington'daki adli kaynaklardan edinilen bilgiye göre, New York'taki Manhattan mahkemesinin iadeye ilişkin resmi kararı Pazartesi günü Washington'da ABD Adalet Bakanlığına iletilecek. 
     Bunun ardından, ABD Adalet Bakanlığı iadeye ilişkin Türkiye'nin Washington büyükelçiliğine bildirimde bulunacak. Büyükelçilik de, bu bilgileri Ankara'da Adalet Bakanlığı'na iletecek. 
     Adalet Bakanlığı'nın ilgili önlemleri almasıyla, Cavit Çağlar'ın New York'tan Türkiye'ye getirilmesi için Türk güvenlik birimlerinin görevlendirilmesi beklenecek. Bu güvenlik görevlilerinin de, Çağlar'ı eslim alarak Türkiye'ye getirmeleri öngörülüyor. 
     Washington'daki adli kaynaklar, bu sürecin bir hafta kadar sürmesinin beklendiğini belirttiler. Adli kaynaklar, Çağlar'ın iadesini bizzat talep etmesinin ardından bu işlem için ABD'nin Türkiye'den artık iade belgelerinin gönderilmesini istemediğini belirttiler. Bu sayede, iade işleminin daha uzun bir süre yerine yaklaşık bir haftada sonuçlanmasının önü açılmış oldu. 
     




</TEXT>
</DOC>
