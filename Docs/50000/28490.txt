<DOC>
<DOCNO> 28490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/guncel/gun01.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuruyan göl normal değil’ 
</HEADLINE>
<TEXT>

Jeofizik Mühendisleri Odası Başkanı Gündoğdu, Tuzla'daki gölün sularının çekilmesine tektonik bir hareketin neden olabileceğini söyledi 
     İHSAN YILMAZ İstanbul 

     Deprem belirtisi olduğu iddia edilen gelişmeler ve depremler art arda yaşanırken, İstanbul'u son olarak Tuzla Gölü Kamil Abduş Gölü korkusu sardı. Suların çekilmesi üzerine gölde gözlem yapan Yrd. Doç. Dr. Oğuz Gündoğdu, buna tektonik bir hareketin neden olabileceğini belirterek, "Olağan bir olay değil. Araştırma yapılması gerekir" dedi. 
     Kurumadan önce yaklaşık 350 kuşun yaşadığı, yaklaşık 110 hektarlık alanı kaplayan gölün kuruması farklı yorumlara neden oldu. Öncelikle bu olay, gölü besleyen derenin kolektörlere bağlanmasına, buharlaşmaya ve denizden göle çeşitli yollarla giren suyun kesilmesine bağlandı. Daha sonra ise, "deprem" belirtisi olduğu iddia edildi. 
     Gölde iki kez gözlem yaptıklarını, fakat ölçmeye yönelik bir çalışmaları olmadığını belirten Jeofizik Mühendisleri Odası İstanbul Şube Başkanı Gündoğdu, üç aşamalı bir çalışma yapılması gerektiğini bildirdi. 
     
Orada fay var      Öncelikle buharlaşma ve göle gelen suların kesilmesi iddiasının kurumaya ne oranda etkisi olacağının belirlenmesi gerektiğini belirten Gündoğdu, "Geçen sene böyle bir kuruma yok, biraz çekilme olmuş. Buharlaşma ihtimali biraz zor. Orada bilinen, üzerinde depremler olan bir fay var. Tektonik bir hareket olabilir. Ama şu anda derinlerde ne olduğunu bilmiyoruz" dedi. 
     



 GÜNCEL 





















</TEXT>
</DOC>
