<DOC>
<DOCNO> 41573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/son/sondun32.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
New York'taki BM merkezi ve Los Angeles havaalanı boşaltıldı 
</HEADLINE>
<TEXT>

     ABD'deki saldırılardan sonra alınan önlemler çerçevesinde, New York'ta 1. Cadde ile 42. Sokağın köşesinde bulunan Birleşmiş Milletler merkezi ve Los Angeles uluslararası havaalanının tüm terminalleri boşaltıldı. 
     Yetkililer, BM binasının güvenlik önlemleri çerçevesinde boşaltıldığını ifade ettiler. Öte yandan CNN televizyonunun sorularını yanıtlayan Arizona Senatörü John McCain, saldırıları ''ABD'ye yönelik top yekun savaş eylemi'' olarak nitelendirdi. Olayla ilgili olarak konuşan televizyon yorumcuları, saldırıların arkasında Usame Bin Ladin'in bulunduğu iddiasını ortaya atıyorlar. Bir terör uzmanı ise bu çapta bir saldırının hazırlanmasının bir yıldan fazla zaman alacağını ifade etti. 






</TEXT>
</DOC>
