<DOC>
<DOCNO> 25742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/son/sondun14.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da seçimlere katılım oranı yüksek... 
</HEADLINE>
<TEXT>

     İran'da bugün yapılan 8. Cumhurbaşkanlığı seçimlerine katılım oranının yüksek olduğu bildirildi. 
     Başkent Tahran'da sabahın erken saatlerinde sandık başlarında oy verme süresi başlamadan kuyruklar oluştuğunu gözlerken, değişik kentlerdeki İRNA muhabirleri ''yüksek bir katılım olduğunu'' haber veriyor. İRNA, 6 Haziran'da Başkent Tahran'da bin 400 seçmen arasında yaptığı kamuoyu yoklamasına göre, Cumhurbaşkanlığı seçimlerine katılımın yüzde 83 olacağını bildirmişti. Bu kamuoyu yoklamasında ayrıca, kadınlar arasında katılım oranının erkeklerden daha fazla olduğu ve yaş arttıkça seçimlere katılım oranının düşeceği tespit edildi. 
     Bu arada, ilk kez bugün cumhurbaşkanlığı seçimlerinde siyasi partilerin temsilcileri sandık başlarında gözlemci olarak bulundular. İRNA'nın haberine göre, ülke çapında değişik siyasi partilerin temsilcisi olan 500 kişi, Seçim Merkezleri tarafından kendilerine verilen özel kimlik belgeleri ile sandık başlarında hazır bulunuyor. Siyasi parti temsilcilerinin gördükleri düzensizlik ve ihlalleri ilgili yetkililere bildirecekleri kaydedildi. 







</TEXT>
</DOC>
