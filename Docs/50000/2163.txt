<DOC>
<DOCNO> 2163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/yazar/toker.html </URL>
<DATE> 2001/01/14/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
Zoru başarmanın doyulmaz lezzeti 
</HEADLINE>
<TEXT>

     Bu sütunun iki başlığı bulunsaydı, "veya" der ve "Kolaya kaçmanın dayanılmaz rahatlığı" diye ilave ederdim. 
     Böylece de, biri 10, diğeri 55 milyonluk iki Türkiye'nin "alamet - i farika belirgin nitelik"ini söylemiş olurdum. 
     "İki Türkiye"yi gelir farklılıkları dolayısıyla ayırmak kabil olsa da - ki, genelde öyle yapılmaktadır -, bunun için yukardaki kriteri kullanmak daha doğrudur. Bu aynı zamanda gelir farklılıklarının sebebi hakkında da bir ipuçu oluşturur. O zaman "televoleler" bir kıstas olmaktan çıkar çünkü orada boy gösterenler, sarfettikleri - dolayısıyla kumanda ettikleri - para ne olursa olsun "zoru başaranlar" değil, "kolaya kaçanlar" kategorisindendirler. 
     Toplumlar zoru başaranların sırtında yükselir onun için onlar güven ve değer merdiveninin en üst basamaklarını işgal ederler. Bizdeki anketlerin gösterdiğine bakınız Cumhurbaşkanlığı, Silahlı Kuvvetler, hatta Galatasaray.. Hepsi, zoru başarmaktadırlar kolaya kaçmamaktadırlar. Buna karşılık merdivenin alt basamaklarına adeta yerleşmiş bulunan politikacılar ve medya tam ters eğilim sergilemektedirler. "İsmet Paşanın şaşırtan dönüşü" o tip politikacılara hasretin ifadesidir. Ciddi medyanın son kalelerinin bulvar gazeteciliği önünde birer birer düşmekte olması hazin bir manzara oluşturmaktadır. 
     Bu iki "meslek"in önemi şuradadır ki bunlar ister istemez ülkenin gündemini tayin etmektedirler. 
     Türkiye'nin bugün, yeni millenyumun başında, son 30 35, hele son 10 yıllık yönetim ve yöneticilerin yadigarı çetin sorunlara el atacak yerde faso - fiso işlerle - yahut gündemle - uğraşması bu yüzdendir. 
     Bu yüzden siyasi hayat, DP'nin kurulmasından beri bir yeni hareket ve onun doğuracağı bir yeni parti için hiç bir zaman böyle elverişli hal göstermemiştir. 
     Çünkü o zamanlar toplum, taze bir soluğa ihtiyaç duyar. 
     
Açılacak kucaklar hazır      Etrafınıza bakınız Özellikle rejim ve onun işleyişi, dolayısıyla da "daha güzel günler" konusunda karamsarlığın, hatta umutsuzluğun her kesime daha bir egemen olduğunu görmemek imkanı var mıdır Geçenlerde "deli rolü yapan" akıllı bir yazar Türk toplumunu oluşturan kişilerin demokrasi memokrasi istemediğini, "rahat ettirecek bir yönetim"le yetinmeye hazır bulunduğunu söylüyordu. Bu, "gerçek"in değil de "görüntü"nün doğru bir tesbitidir. Ama 1920'de de kimsenin istiklal mistiklal istemediği, büyük kütlenin "rahat ettirecek bir yönetim"i, kimin yönetiminde olursa olsun, - düşmanın bile - kabul etmeye hazır bulunduğu iddia edilmiyor muydu 
     Halbuki 1920'de istiklalin, 1945'te demokrasinin rüzgarı estirilmeye başlanınca aynı kütleler nasıl heyecanla ayağa kalkıp o ideallere dört elle sarılmışlardır. 
     Mesele, bu soluğu doğuracak siyasi hareketi başlatmaktır ve inanınız, bunun için muhtaç bulunulacak kudred - damardaki asil kanda değil ama - geçmişin tecrübelerinde mevcuttur. 
     Ona açılacak kollar da.. 
     





Hıncal mucizesi 


Hızlı Meclis 


Ecevitler’in gizli şıklığı 


Türkiye AB'nin içinde mi bölünür, dışında mı 2 


28 Şubat Şeyhi 


Geçmişin külleri alev alev 


Ecevit söz verdi 


CHP köklerini arıyor... 


Gani Müjde yalan dünya’dan bildiriyor 


"Aşk Geçer" 


Filmin kod adı Silgi... 


Cem Putin barışçı 


Şimdi, fakat, aslında, o, bilmem ki 


Kuzen Mehmet Kutman sahneye çıkarken... 


Zoru başarmanın doyulmaz lezzeti 


İsteyince "belediye"den hizmet alınabiliyor 


</TEXT>
</DOC>
