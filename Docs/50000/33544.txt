<DOC>
<DOCNO> 33544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/24/guncel/gun09.html </URL>
<DATE> 2001/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışişleri Bakanı’nın ailesi BM gibi olacak 
</HEADLINE>
<TEXT>
MGK’dan çıkıp düğüne gidecek 
Cem yarın MGK’dan sonra oğlu Kerim ile Andrea’nın düğününde ev sahipliği yapacak. Kızı İpek de yaz sonunda Iraklı bir işadamıyla evlenecek 
     Dışişleri Bakanı olarak, uluslararası diplomasinin kulvarlarında koşturan İsmail Cem bu yaz bir babanın karşılaşabileceği en duygusal tecrübelerden birini yaşayacak. Cem bu yaz iki çocuğunun da mürüvvetini görecek. Oğlu Kerim’i yarın, Brezilyalı Zilda ve Alfred Sioufi’nin kızı Andrea ile evlendirecek olan Cem’in kızının düğünü de yaz bitmeden yapılacak. 
     Kerim’in düğününün en ilginç yanlarından biriyse tarihi. Zira nik h töreninin yapılacağı 25 Temmuz’da Milli Güvenlik Kurulu toplanacak. Sabah İstanbul’da yapılacak MGK toplantısında Türkiye’nin en önemli gündem maddelerini tartışacak olan Cem, akşam da oğlunu evlendirmenin heyecanını yaşayacak. 
     Cem’in kızı İpekcan da yaz sonunda, Irak asıllı Türkmen bir işadamıyla evlenecek. Halen evlilik hazırlıkları yapan çiftin de evlenmesiyle, Elçin ve İsmail Cem, çocuklarını evlendirip baş başa kalmış olacak. 
     



 GÜNCEL 



























</TEXT>
</DOC>
