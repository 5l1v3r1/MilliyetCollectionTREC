<DOC>
<DOCNO> 3222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/21/yazar/mujde.html </URL>
<DATE> 2001/01/21/ </DATE>
<TIME>  </TIME>
<AUTHOR> Gani MÜJDE  </AUTHOR>
<HEADLINE>
Gazeteci-yazar Deniz Alkaya Tibet’in başşehri Hakkari’den bildiriyor 
</HEADLINE>
<TEXT>

     Yıllarca Şamdan’a soyunduktan sonra gazeteciliğe de soyunan ünlü mankenlerimizden 
     Deniz Alkaya ricalarımı kıramayıp Hakkari izlenimlerinden bir demet de Milliyet okurları için yazdı. 
     İşte Deniz Hanım’ın gözüyle Hakkari... 
     
     Uçağımızın patileri dört tarafı dağlarla çevrili bir dağ köyü olan 
     Van airportuna değdiğinde hemen tuvalete gidip makyajımı tazeledim. 
     Ne de olsa Çin’e ilk defa geliyordum... 
     Van’ın her tarafı deprem çadırı gibi evlerle dolu. 
     Düşünsenize evlerde giyinme odası bile yok. 
     Bunlar göç edenlerin evleriymiş. 
     "Niye bu kadar çok göç var " dedim. 
     "Savaş çıkınca köyleri boşaltıp geldiler abla" dedi rehberim. 
     Şu Sırplar’ın Allah belalarını versin, ne diyeyim... 
     Herkesi yerinden yurtlarından ettiler yani... 
     Üstelik bu salak rehber de bana abla deyip duruyor. 
     Bu arada Atatürk’ün ölüm tarihi 1938. 
     
     Hakkari’ye geldiğime nedense kimse inanmadı. 
     Yol boyunca sürekli olarak yolumuzu kesip benim ben olduğuma inanmak için kimlik 
     sordu kahraman Türk askeri. 
     Dört saatlik yorucu bir yolculuktan sonra Tibet’in başkenti Hakkari’ye geldik. 
     Hakkari aslında şirin bir köy. 
     Halkı çiftçilik ve stand-up’çulukla geçiniyor. 
     Eskiden keçi yetiştirirlermiş ama Yılmaz Erdoğan’ın meşhur olmasından sonra bölge halkı keçi yerine stand-up’çu yetiştirmeye başlamış. 
     Daha k rlı diyolar... 
     Bu arada Atatürk’ün ölüm tarihi 1938. 
     
     Gece Hakkari Voyager 
     Hilton’da kalacaktım ama otelde yer bulunamamış. 
     Bu yüzden yöredeki evlerden birinde kalmamı uygun gördüler. 
     Evlerin çoğu dubleksti ama nedense yer altına doğru dubleks yapmayı uygun görmüşler. 
     Benim kaldığım evdeki Şifo Ağa’nın dört karısı, 22 çocuğu vardı. 
     Erkek çocukların üzerinde Fenerbahçe, Galatasaray ve Beşiktaş formaları vardı. 
     Hagi’nin Hakkarili ve bu kadar küçük olduğunu bilmiyordum. 
     Kadınlar ise çok becerikliydi. 
     Bir tanesi bizim kutuların kapaklarını keserek elde ettiğimiz sütü, ineğin memesini okşayarak elde edebiliyor örneğin. 
     Bu arada Atatürk’ün ölüm tarihi 1938. 
     
     Hakkari eskiden İngiliz sömürgesiymiş. Sonra Seylanlılar’ın eline geçmiş ve uzun yıllar Mussolini adlı Habeş imparatoru bu bölgeye hakim olmuş. 
     Üçüncü Dünya Savaşı sırasında Nazi orduları komutanı Lenin tarafından işgal edilen bölge daha sonra da Tayvan’a kaçan Çinliler’in eline geçmiş. 
     Sonunda Sir Lipton Ice Tea yönetimindeki Tibetliler, Hakkari’yi Çinliler’in elinden kurtarmışlar ve bölge Tibetli rahip Richard Gere’nin komutasına girmiş. 
     Bu kısa tarihçeyi bana gönderen sevgili meslektaşım Selahattin Bey’e de bu sütunlardan teşekkürü bir borç bilirim... 
     Bu arada Atatürk’ün ölüm tarihi 1938. 
     
     Gece elime bir keleş verdiler. 
     Saniyede 40 mermi atabiliyormuş. 
     Tetiğini çekme, dediler ama elim kazayla gitti. 
     Allah’tan burada insan hayatına değer veren yok. 
     
Web-cam      Allah insanı kuru iftiradan korusun. 
     Geçen yıl Türkiye ikinci güzeli seçilen yeğenim Neslihan Müjde için torpil yapmışım güya... 
     Tamam yarışma jürisinden Hıncal’ı, Ertekin’i filan tanıyorum ama gidip böyle bir şey için torpil isteyemem ki 
     Üstelik istesem de yaparlar mı hiç 
     Geçen gün ağlayarak eve geldi. 
     "Üzülme, bileğinin hakkıyla Türkiye güzeli seçildin sen dedim" biraz da muz verdim, sakinleşti. 
     Sonra da evdeki Webcam’a poz verip güzelliğini dünya aleme sergiledi... 
     
Beş yıl süren mezuniyet töreni...      Selim Edes "Kızımın mezuniyet törenine gidiyorum" deyip beş yıl sonra Amerika’dan döndü diye kıyamet koptu. 
     "Beş yıllık mezuniyet töreni olur muymuş "... 
     Olur tabii... 
     Kızı belki de Hababam Sınıfı’nda okuyordu. 
     Ayrıca "Mezuniyet töreninin belgesi olur mu p...venk " 
     

</TEXT>
</DOC>
