<DOC>
<DOCNO> 7186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/15/yazar/tamer.html </URL>
<DATE> 2001/02/15/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
80 milyarlık Seda Hanım’ın vergisi nerede 
</HEADLINE>
<TEXT>

     İhlas Holding'in patronu Enver Ören, faizsiz bankacılık diye topladığı paraları TGRT'de ne biçim dağıtmış. Ödenen rakamları insanın havsalası almıyor 
     Seda Sayan Aylık 80 milyar lira 
     Gülben Ergen Aylık 40 milyar lira 
     Sibel Can Birkaç proje için toplam 3.9 milyon dolar 
     Ebru Gündeş Program başına 25 bin dolar 
     Kadir İnanır 670 bin dolar peşin ödenmiş, 100 milyar lira alacağı var. 
     Sibel Turnagöl Aylık 10 bin dolar 
     Seren Serengil Program başına 10 bin dolar 
     Pekiyi ya vergiler Bu güzide sanatçılarımız ne kadar vergi ödemişler dersiniz 
     Son vergi rekortmenleri listesine göz attığımda en çok vergi veren 100 sanatçı arasında ne Seda Sayan var, ne Gülben Ergen, ne de Sibel Turnagöl 
     Hülya Avşar'ın 230 milyar lira vergi ödeyerek rekortmen olduğu ilk 100 sanatçı listesinde TGRT'den birkaç proje ve bir dizi için toplam 3.9 milyon dolar aldığı belirtilen Sibel Can'ın verdiği vergi 200 bin dolar bile değil 
     5. Sibel Can 103 milyar lira 
     7. Ebru Gündeş 78 milyar lira 
     19. Kadir İnanır 19.6 milyar lira 
     35. Seren Serengil 7.7 milyar lira 
     Gülben Ergen'i bilmem ama Seda Sayan uzun süredir TGRT'de çalışıyordu. Dolayısıyla "geçen seneki listeydi" türünden bahanelerin de geçerliliği olamaz. 
     
İhlas, ÖFK'ların en gençlerindendi      İhlas Finans'ın batışı dikkatleri Özel Finans Kurumları ÖFK'lara çevirdi. Bankacılık Düzenleme ve Denetleme Kurumu BDDK'nın Başkanı Zekeriya Temizel de diğer ÖFK'larda sorun olmadığını açıkladı. Umarız komşuda pişen, diğerlerine de düşmez. 
     Alttaki sütunlarda yer alan tablo 2000 Haziran verilerine göre ÖFK'ların pazar paylarını gösteriyor. İhlas'ın pazar payı yüzde 33. Son verilere göre de 3 milyar dolar hacme sahip faizsiz bankacılık piyasasında İhlas, 1.3 milyar dolarla benzeri bir paya sahip. 
     Turgut Özal'ın başbakanlığının ilk dönemlerinde faizsiz bankacılığı nasıl savunduğunu, Türkiye'de hayata geçirmek için nasıl uğraştığını dün gibi anımsıyorum. Özal'ın açtığı yolda Al Baraka Türk ve Faisal Finans 1985'te faaliyete geçmişlerdi. O dönemde Faisal Finans pek popülerdi. Hatta başbakanın kardeşi Korkut Özal da kurucu ortaklar arasındaydı. Ancak tabloya göz attığınızda Faisal'ın yerinde saydığını, Al Baraka'nın ise İhlas'ın ardından en büyük ikinci pazar payına sahip ÖFK olduğunu görüyorsunuz. 
     İhlas Finans, neden ilk iki ÖFK'dan tam 10 yıl sonra 1995'te kuruldu dersiniz İhlas Holding'in sahibi Enver Ören, iktidarlarla ilişkileri ve elindeki medya gücüyle istese çok daha önce izin alabilecek durumdaydı. Zaten o arada banka ortaklıkları da oldu. 
     Küçük bir hatırlatma Kuveyt Türk Evkaf 1989'da, Anadolu Finans 1991'de kuruldu. İhlas'dan sonra faliyete geçen tek ÖFK ise Asya Finans 1996 . 
     
Özel finans kuruluşlarının mali durumu 2000 Haziran, trilyon TL  İhlas Albaraka Kuveyt Asya Anadolu Faisal Toplam Toplanan fonlar 667 425 237 167 136 120 1 750 Kar payları 53 13 - - 3.2 0.8 70 Borçlar toplamı 750 451 276 200 149 130 1 958 Özkaynak 45 27 25 13 13 7.8 132 Ödenmiş sermaye 10 20 22 10 17 2 81 Kullandırılan fon 672 357 195 147 118 100 1 589 Takipteki alacak - 0.2 13 1.1 2.3 3.1 20      
     Kaynak Özel Finans Kuruluşları Birliği'nin verilerine dayanılarak 30.01. 2001 günkü Dünya Gazetesi'nde yayınlanan tablodan derlenmiştir. 
     
Üzülmeyin, Vakıfbank imdadınıza yetişir      İhlas Finans’ın batışıyla ilgili haberleri okurken gözüme takıldı Enver Ören, İhlas Holding’in Tekirdağ Çerkezköy’deki 430 bin metrekarelik arsasını 2.9 trilyon liraya Vakıfbank’a satarak likidite sıkıntısını aşmaya çalışmış, ancak başaramamış. İhlas Yatırım Ortaklığı da 25 Ocak’ta İzmir Bornova’daki arsasını ve üzerindeki binayı 1.2 trilyon liraya Vakıfbank’a satmış. 11 Şubat Milliyet 
     Oh ne l Şirketin içini boşalt, har vurup harman savur. Zora gelince kamu bankası imdadına nasıl olsa yetişir 
     Benzeri haberleri Bayındır Grubu’nun Romanya’daki bankası sıkıştığı zaman da okumuştuk gazetelerde 
     "Bayındır Holding’in enerji ve maden işleri Vakıfbank’a geçti. Holding, Güney Ege Enerji İşletmeleri’ndeki hisselerini ve Eti Soda’daki yüzde 37 hissesini Vakıfbank’a sattı." 1 Aralık 2000 Milliyet 
     Bayındır, bir önceki "küçülme operasyonunda" da Antalya Havalimanı Uluslararası Terminali’ndeki hisselerinin yüzde 33’ünü Vakıfbank’a devretmişti. 9 Temmuz 1999 Radikal 
     Etibank’ın battığı günlerde de Vakıfbank’tan Sabah Yayıncılık’a 100 milyon dolar kredi verildiği söylentileri yayılmıştı. Bank Kapital’in eski patronu Mahmut Ceylan ve şirketleri hakkında trilyonlarca liralık haciz kararları alınırken imdada yetişen ve Levent’teki ruhsatsız binayı piyasa değerinin üzerinde bir fiyata devralan Vakıfbank Genel Müdürlüğü değil miydi 20 Kasım 2000 Hürriyet 
     Kamu bankasının kaynakları, Seda Sayan’a, Sibel Can’a, Gülben Ergen’e feda olsun Var mı itiraz eden 
     
     





CHP 


İcazet 


Dostlara selam 


Susurluk kararının anlamı 


Aşka dönüşen böbrek acısı 


CHP'li yazı yazmanın dayanılmaz ağırlığı... 


Bir kent, iki çehre 


SSK'lı hastalanınca ne yapsın 


Sevgili ve GS 


Hatay'da kuşlar uçak düşürecek .. 


MEB'den Çankaya'ya 52 gün sonra cevap 


Çok komşu çok dert... 


İran ile yeni bir başlangıç 


"Oynanan oyunları" açıklamaktan korkmayın 


Kaçak işçiler 


Truva uyarısı 


80 milyarlık Seda Hanım’ın vergisi nerede 


Kapkaççılık önlenemez 


Deli dana 


</TEXT>
</DOC>
