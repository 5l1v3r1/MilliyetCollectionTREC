<DOC>
<DOCNO> 43845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/26/guncel/gun06a.html </URL>
<DATE> 2001/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey Irak’ta çatışma 
</HEADLINE>
<TEXT>

     FERİT DEMİR DHA 

     Suudi terörist Usame bin Ladin’e bağlı 400 kişilik Cund ul - İslam İslamın Askerleri militanlarının, Kuzey Irak’a yerleştikleri yönündeki haberler, doğrulanıyor. İran sınırına yakın Biyare ve Tevelle kasabalarına yerleşen İslamın Askerleri militanları ile, Kürdistan Yurtsever Birliği KYB lideri Celal Talabani’ye bağlı peşmergeler arasında çatışma başladığı öne sürüldü. İnternette kendilerini "Bağımsız" diye nitelendiren Kürtlerle ilgili haberleri veren "http www.kurdmedia.com" adlı site, KYB güçleri ile İslamın Askerleri militanları arasında çatışmaların başladığını iddia etti. Çatışmanın Hurmal’ın Gomalar Köyü’nde başladığı ve 20 peşmergenin kurşuna dizildiği duyuruldu. Habere göre, Cund ul-İslam militanlarının kontrollerindeki bölgeyi genişletmek amacıyla, İran sınırına yakın Kakai köyünü ele geçirdiği ileri sürüldü. Aynı siteden verilen bir başka haberde ise, KYB’nin başlattığı karşı saldırıda Halepçe’nin Talabani’nin kontrolüne geçtiği belirtildi. Cund ul - İslam’ın Halepçe’de etkin olduğu ve yüzlerce üyesinin bulunduğu kaydediliyor. 
     



 GÜNCEL 






















</TEXT>
</DOC>
