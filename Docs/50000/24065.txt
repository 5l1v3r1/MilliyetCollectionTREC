<DOC>
<DOCNO> 24065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/son/sondun14.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Romanya Anayasa Mahkemesi Başkanı maaşı yetmediği için istifa etti 
</HEADLINE>
<TEXT>

     Romanya Anayasa Mahkemesi Başkanı Lucian Mihai, ''maaşının yetersiz'' olduğu gerekçesiyle görevinden istifa etti. 
     Anayasa Mahkemesi'nden edinilen bilgiye göre, 1998 yılında eski Devlet Başkanı Emil Constantinescu tarafından göreve atanan Mihai, ayda 18 milyon ley yaklaşık 730 milyon TL tutarındaki maaşının, ''bir hukukçunun kazanabileceğinden düşük'' olduğunu söyleyerek, istifa dilekçesini verdi. 
     ''Devlet Başkanı'na sunacağım servet beyanımın, 3 yılda artmak yerine azaldığı görünüyor'' diye konuşan Mihai, ülkede iktidarın değiştiği geçen yılın sonundan bu yana hiçbir siyasi baskı altında kalmadığını da sözlerine ekledi. 
     Görev süresi Temmuz ayında sona erecek Mihai, 2007 yılına kadar sürecek Anayasa Mahkemesi'ndeki üyelik görevinden de ayrıldığını açıkladı. 







</TEXT>
</DOC>
