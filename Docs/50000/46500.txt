<DOC>
<DOCNO> 46500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/son/sondun16.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus uçağını Ukrayna'nın yanlışlıkla düşürdüğü ortaya çıktı 
</HEADLINE>
<TEXT>

     Rus Tu-154 tipi yolcu uçağının geçen hafta Karadeniz'e düşmesine ve 76 kişinin ölümüne, bir füzenin yol açtığı bildirildi. 
     Araştırma Komisyonu'nun Başkanı Vladimir Ruşaylo, geçen hafta Perşembe günü Rus yolcu uçağının Karadeniz'e düşmesine yerden havaya bir füzenin isabet etmesinin yol açtığını belirtti. 
     Öte yandan, Ukrayna makamları da Araştırma Komisyonu'nun açıklamalarını kabul ettiklerini bildirdiler. 
     Ukrayna Güvenlik Konseyi Genel Sekreteri Evhen Marçuk, Ukrayna ordusunun tatbikatı sırasında atılan S-200 tipi bir füzenin faciaya neden olmuş olabileceğini belirtti. 
     İsrail'den Sibirya'ya giden Tu-154 yolcu uçağı, Ukrayna ordusunun Kırım Yarımadası'nda tatbikat yaptığı sırada havada infilak ettikten sonra Karadeniz'e düşmüştü. Uçağın düşmesine, bir Ukrayna füzesinin neden olduğu iddia edilmişti. 
     Ukrayna Devlet Başkanı Leonid Kuçma, Ukrayna füzesi nedeniyle Karadeniz'e düştüğü iddia edilen Rus uçağı hakkında Rusya tarafından yapılan soruşturmanın sonuçlarını kabul edeceklerini açıklamıştı. 
     






</TEXT>
</DOC>
