<DOC>
<DOCNO> 48158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/yazar/sazak.html </URL>
<DATE> 2001/10/22/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
IMF'siz model arayışı 
</HEADLINE>
<TEXT>

     Nobel ödülünü bu yıl IMF muhalifi Amerikalı iktisatçı Joseph Stiglitz'in kazanması neoliberal politikalara alternatif arayışlarını cesaretlendirecek mi 
     Tony Blair'le birlikte Avrupa solunda "üçüncü yol" politikaların mimarı sayılan ünlü sosyal bilimci Anthony Giddens'e göre 1997'deki Asya krizi "neoliberalizmin ölüm fermanı"ydı. Stiglitz de IMF'nin Washinton'dan yazdığı reçetelerin krize yol açtığını görerek yoğun bir eleştiri atağına geçmişti. 
     11 Eylül'de ABD'yi vuran terörist saldırı insanlığa verdiği zararın yanı sıra hapsedilmiş düşünceleri seslendirmenin de "milat"ı oldu. 
     Küresel ilerlemenin dünya ölçeğinde yol açtığı eşitsizlikler karşısında, sosyal boyutu ağır basan bir sorumluluk tanımı yapılmaya çalışılıyor ama "muhalif" sesler yeterince yankı bulmuyordu. Çünkü, Sovyetler'in çöküşüyle birlikte "tarihin sonunun geldiği"ne ilişkin tek kutuplu bakış açısı alternatif düşünceye yaşam hakkı tanımıyordu. 
     Anthony Giddens gibi "sol"da tanımlanabilecek akademisyenler bile "kapitalizme alternatif sistem"i ararken çok umutlu gözükmüyorlardı. 
     Bugün gelinen noktada, salt IMF reçeteleri değil, bütünüyle küresel ekonomi sorgulanıyor. Giddens'in "üçüncü yol" arayışı güncelleşiyor. 
     Sohbet Odası'na bu hafta Koç Üniversitesi'nden Prof. Ziya Öniş'i davet ettik. Uluslararası ekonomi alanında küreselleşmenin sosyal boyutunu öne çıkaran görüşleriyle tanıdığımız Öniş'le "IMF'siz hayat"a dönüş yollarını tartıştık. 
     Öniş, tümüyle küresel karşıtı bilim adamı değil, ancak yanlış uygulamaların - özellikle IMF politikalarının - bizim gibi ülkelerdeki ağır maliyetini görüyor ve yeni arayışların kaçınılmazlığını ifade ediyor. "Planlamaya dönüş"ten söz ediyor. İngiltere'de Tony Blair'e iktidar yolunu açan politikaların, Türkiye'deki yeni sol oluşumlara yön verebileceğini düşünüyor. Böyle bir seçenek IMF yardımıyla ayakta durmaya çalışan "sistem"in yeniden inşasında da rol oynayabilir. 
     Yeni sol, İngiltere'de bunu başardı. 
     Anthony Giddens bu değişimin anahtarını şöyle veriyor 
     "İnsanların piyasanın merhametine salıverilmesi düşüncesi iflas etti. Batı Avrupa'da seçmenler neoliberalizmi reddediyor. İnsanlar geleneksel, bürokratik eski solculuğa dönmek istemedikleri gibi küresel piyasada korunmasız bırakılmak da istemiyorlar. Aktif yönetimlere gereksinim duyuyorlar. Siyasetin alanı değişti. Şu anda merkez noktada Üçüncü Yol var " 
     Küreselleşmenin yıkıcı ve eşitsizlik yaratan olumsuz etkilerinden giderek daha çok söz ediliyor. 
     Büyüme ve bölüşüm savunulduğu gibi adil olmadı. 
     11 Eylül süreci, "yeni dünya düzeni"ni sarstı. 
     Küresel sorumluluktan bugün daha çok söz ediyoruz. 
     Bakalım dünyadaki dalga Türkiye'yi ne zaman vuracak, IMF'siz bir yaşam kurabilecek miyiz 
     
     







İslam tartışması 


Dar alanda siyaset 


Oto sanayii yoğun bakımda 


Gölgesine yenilen ülke 


"Döneklik zor zanaat " 


IMF'siz model arayışı 


Alışmak sevmekten daha zor geliyor 


Devlet ceza vermekten korkuyor 


Küreselleşmede dönüm noktası mı 


Ecevit’in külliyetli dış yardım’ı başa bela 


</TEXT>
</DOC>
