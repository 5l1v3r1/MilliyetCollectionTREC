<DOC>
<DOCNO> 10149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/06/guncel/gun12.html </URL>
<DATE> 2001/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
OKUR YORUM 
</HEADLINE>
<TEXT>

     OGS yüzsüzleri 
     Köprü ve otoban geçişlerinde yığılmayı önlemek üzere konulan OGS gişeleri ne yazık ki arzu edilen yararı sağlamamaktadır. Nedeni de her zaman ve her yerde mevcut olan ve kendini uyanık zanneden yüzsüzler. Bilet gişelerindeki yoğunluk nedeniyle beklemeyi enayilik kabul ederek OGS sırasına girenler, gişeye yaklaşınca sağ şeride geçiveriyorlar. Orada bulunanlar da bu saygısızlara hemen "buyur gel" demedikleri için bir süre bekliyorlar. Dolayısı ile hem OGS koridorunu tıkıyorlar, hem de bilet gişesi için sırada bekleyenlerin önüne geçerek onların haklarını ihlal ediyorlar. OGS koridoru çelik tellerle ayrılmış olarak 20 - 30 metre mesafeden değil 150 - 200 metre mesafeden başlatılmalıdır. OGS gişe sayısı artırılarak vatandaş bu sisteme yönlendirilmelidir. İhlal edenlere yüksek cezalar getirilmelidir. 


 GÜNCEL 





















</TEXT>
</DOC>
