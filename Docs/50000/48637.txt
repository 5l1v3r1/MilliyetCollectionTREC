<DOC>
<DOCNO> 48637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/son/sontur09.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Mamak'ta pompalı tüfek dehşeti... 
</HEADLINE>
<TEXT>

     Mamak'ta, tartıştığı şahsı pompalı av tüfeğiyle öldüren kişi, eşini ve olay yerine gelen polis memurunu da yaraladı. 
     Alınan bilgiye göre, Necati Korkmaz, aralarında anlaşmazlık bulunan ve Kayseri'den akrabasına taziye ziyaretine gelen Kemal Avcı'nın kaldığı eve, yanına av tüfeğini de alarak gitti. 
     Burada başlayan tartışmanın kavgaya dönüşmesi üzerine Necati Korkmaz, pompalı av tüfeği ile ateş ederek Kemal Avcı'yı öldürdü. 
     Necati Korkmaz, daha sonra eve gelen eşi Fadime Korkmaz'a da ateş ederek yaraladı. Korkmaz'ın, olay yerine gelen güvenlik güçlerine de ateş açması sonucu, polis memuru Ahmet Yaldıran, hafif yaralandı. 
     Polisler tarafından yakalanan Korkmaz gözaltına alınırken, olayla ilgili soruşturmaya başlandı. 
     






</TEXT>
</DOC>
