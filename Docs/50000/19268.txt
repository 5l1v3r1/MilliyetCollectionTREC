<DOC>
<DOCNO> 19268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/guncel/gun01.html </URL>
<DATE> 2001/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası hukuku ÇEÇENLER için deldik’ 
</HEADLINE>
<TEXT>

Prof. Dr. Çağlar, Çeçen eylemcileri ikinci kez terör suçundan yargılamayan Türkiye'nin tam üç uluslararası anlaşmayı birden ihlal ettiğini söyledi 
     BELMA AKÇURA İstanbul 

     Türkiye'yi yıllarca uluslararası platformda savunan Prof. Dr. Bakır Çağlar, Swissotel baskını sanıkları Muhammed Emin Tokcan ve adamlarının "terör" yerine "çete" suçundan yargılanmalarının Avrupa Birliği AB ve Birleşmiş Milletler BM kararlarına aykırı olduğunu söyledi. Çağlar, Kalaşnikof ve pompalı tüfeklerle otel basıp daha önce de feribot kaçıran Tokcan ve arkadaşlarını uluslararası anlaşmalara göre "çete kurmak" suçundan yargılayan Türkiye'nin, üç ayrı uluslararası kararı ihlal ettiğini belirtti. Çağlar, "Bu durum uluslararası siyasi platformda Türkiye'nin güvenilirliğini yine tartışma konusu yapacaktır" dedi. 
     
     AB Konseyi bünyesinde oluşturulan "Terörle Mücadele Avrupa Sözleşmesi" ile BM'nin "Rehin Almaya Karşı Uluslararası Sözleşmesi"ne ilişkin kararların dikkate alınmadığını söyleyen Çağlar, "Türkiye mademki otel baskınında ateşli silahların kullanıldığı rehin alma olayını kabul ediyor, o zaman bu olayı terör kabul edip, altına imza attığı sözleşmelerin de gereğini yerine getirmek zorunda" diye konuştu. 
     



 GÜNCEL 
















</TEXT>
</DOC>
