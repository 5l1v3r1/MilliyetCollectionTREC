<DOC>
<DOCNO> 38653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/son/sonspo20.html </URL>
<DATE> 2001/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor 4 - FC Zimbru Kişinev 1 
</HEADLINE>
<TEXT>

     UEFA Kupası ön eleme turu rövanş karşılaşmasında Gaziantepspor, Moldova'nın FC Zimbru Kişinev takımını 4-1 yenerek tur atladı. 
     
İlk Yarı      Karşılaşmaya Fatih'in ayağından gelen erken bir golle başlayan ve ilk yarıda rakibi karşısında 2-0'lık üstünlük sağlayan Gaziantepspor, zaman zaman defansta zor anlar yaşadığı maçta, rakibinin son dakikadaki golüne engel olamadı. 
     3. dakikada Fatih, Mehmet'in Zimbru savunma oyuncularının arkasına aşırdığı topla ceza alanında buluştu ve bekletmeden kalesini terkeden Romanenco'nun üzerinden takımını öne geçiren golü kaydetti 1-0. 
     13. dakikada sol kanattan Volkan'ın ceza alanına indirdiği topa yükselen Hasan dokunamadı, daha geride olan Fatih'in şutunda meşin yuvarlak direğin üzerinden dışarıya çıktı. 
     16. dakikada ani gelişen Zimbru atağında, ceza alanı içinde topla buluşan Arhire'nin yerden sert şutunda, meşin yuvarlak yan direğe çarparak oyun alanına döndü. 
     21. dakikada Zimbru'nun kazandığı köşe atışını kullanan Arhire, topu ceza alanına indirdi. Kaleci Ömer ile karşı karşıya pozisyonda yükselen Arhire'den seken meşin yuvarlağı, savunma oyuncuları uzaklaştırdı. 
     27. dakikada Maxim'in ceza alanı dışından sert şutunda top auta gitti. 
     31. dakikada, Gaziantepspor sol kanattan atak geliştirdi. Volkan'ın ileri uzattığı topla ceza alanı içinde buluşan Maxim, meşin yuvarlağı kontrol ettikten sonra takımını 2-0 öne geçiren golü attı. 
     Karşılaşmanın ilk yarısının bu skorla bitmesi beklenirken, 44. dakikada Berco'nun kullandığı köşe atışında, kaleci Ömer'in boşa çıktığı pozisyonda topu önünde bulan Cebotari, meşin yuvarlağı filelere gönderdi ve ilk yarının da skorunu belirledi 2-1. 
     
İkinci Yarı      58. dakikada, Zimbru'dan Oprea'nın yerine Olexici oyuna girdi. 
     59. dakikada, Gaziantepspor'dan Maxim, yerini Kemal'e bıraktı. 
     61. dakikada, Zimbru'dan Kulik sarı kart gördü. 
     62. dakikada Mehmet'in ceza alanı dışından sert şutunda önce üst direğe, ardından kale çizgisine çarpıp yükselen topa, kaleciden önce yükselen Hasan kafa ile vurdu ve skoru 3-1 yapan golü atarak, takımını rahatlattı. 
     63. dakikada, Gaziantepspor'da Fatih'in yerine Mustafa oyuna girdi. 
     68. dakikada, Zimbru'dan Alexa yerini Dodul'a bıraktı. 
     78. dakikada, Iepureanu'nun serbest atıştan ceza alanına indirdiği topu önünde bulan Berco, yerden sert vurdu. Ömer, dizine çarparak yükselen meşin yuvarlağı ikinci hamlede bloke etti. 
     82. dakikada Kemal'in pasıyla buluşan Mustafa, topla ilerleyerek ceza alanına girdi ve sağ çaprazdan düzgün bir vuruşla meşin yuvarlağı ağlara gönderdi 4-1. 
     84. dakikada, Gaziantepspor'dan Krivov'un yerine Doğan, 89. dakikada Zimbru'dan Iepureanu'nun yerine Evezava oyuna alındı. 
     Karşılaşma, Gaziantepspor'un 4-1 üstünlüğü ile sona erdi. 
     







</TEXT>
</DOC>
