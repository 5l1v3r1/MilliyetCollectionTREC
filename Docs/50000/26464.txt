<DOC>
<DOCNO> 26464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/son/soneko28.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 2. seans böyle geçti... 
</HEADLINE>
<TEXT>

     İMKB Ulusal-100 Endeksi, 1. seansa göre 149.99 puan artışla 2. seansı 11,429.40 puandan tamamladı. Hisse senetleri ortalama yüzde 1.33 oranında değer kazandı. 
     Borsa'da ilk seans gerçekleşen 356 puanlık kaybın ardından, günün ikinci yarısında tepki alımları geldi. 11,318 puan seviyesinde açılan seansın başlarında satışlarla 11,251 puana kadar gerileyen Endeks, daha sonra toparlanmaya başladı. Hızlı alımlarla 11,500 puan seviyelerine çıkan Endeks, seans içi en yüksek seviye 11,556 puanı gördü. İlk bir saatlik bölüm kar satışlarıyla 11,429.08 puanla geçildi. 
     İkinci yarıda sıkışan piyasa, yatay seyre girdi. Hisse bazlı hareketlerle küçük dalgalanmalar yaşanırken, Endeks günü 11,429.40 puanla tamamladı. 
     Hisse senetleri günün tamamında ise yüzde 1.78 oranında değer yitirdi. Kapanışta mali endeks 206.36 puanlık artışla 16,739.07 puana, sınai endeksi 97.67 puanlık artışla 8,564.79 puana, hizmet endeksi de 91.14 puanlık artışla 6,534.37 puana yükseldi. Böylece ilk seansa göre mali grup hisseler ortalama yüzde 1.25, sınai grubu hisseler yüzde 1.15, hizmet grubu hisseler de yüzde 1.41 oranında değer kazandı. 2. seansta işlem gören toplam 296 hisse senedinden 143'ü değer kazandı. 61 hisse senedi değer yitirirken, 92 hissenin fiyatında ise değişiklik olmadı. Seansta, 157 trilyon 422 milyar 879 milyon liralık işlem hacmi oluştu. İki seansın işlem hacmi toplamı da, 321 trilyon 7.7 milyar lira olarak gerçekleşti. 2. seansta, Yapı Kredi Bankası, Sabancı Holding, Doğan Holding, Akbank ve Tüpraş en yoğun işlem gören hisseler oldular. 







</TEXT>
</DOC>
