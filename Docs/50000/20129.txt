<DOC>
<DOCNO> 20129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/yazar/cemal.html </URL>
<DATE> 2001/05/08/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Düzenle düzensizliğin dayanılmaz ağırlığı... 
</HEADLINE>
<TEXT>

     Şakır şakır yağmur yağıyor. Daha Galatasaray - Fener maçının başlamasına tam beş saat var. Fener stadının önünde uçsuz bucaksız bir kuyruk. Yağmur altında sessizce bekleşen taraftarlar... 
     Hazin bir görüntü 
     Bernabeu stadı gözümün önüne geliyor. Galatasaray - Real Madrid maçının başlamasına bir buçuk saat kala stada girmiştim. Ne olur ne olmaz diye... Yüz bin kişilik statta in cin top oynuyordu. 
     Kimsecikler yoktu ortalıkta. 
     Bu muhteşem futbol mabedi maç başlamadan on dakika önce ağzına kadar dolmuştu. Maç bitince de bir anda boşalmıştı yüz bin kişi. Sanki yer yarılıp içine girmişti o kadar insan. 
     İmrenmiştim. 
     Biz niye kendi ülkemizde böyle bir stad düzeni kuramadık hala Futbolseverlere niçin bu kadar eziyet çektiriyoruz Bunca yıldır neden gerekli organizasyonu kıvıramadık ki .. 
     Yalnız stad düzenimiz mi böyle 
     Farklı mı hapishane düzenimiz 
     Baksanıza, F Tipi cezaevlerinin yol açtığı ölüm oruçlarında yaşamını yitirenlerin sayısı her geçen gün artmakta. 
     İnsanın yüreği acıyor. 
     Evet, bir yanda kör bir fanatizm var. İnsan yaşamını hiçe sayan, ölümü acımasızca siyasetin emrine koşan tüyler ürpertici bir zihniyet... 
     Ama öbür yanda hoyrat bir devletle beceriksiz bir siyasal iktidar yok mu İnsan haklarının en kutsalı yaşamaksa, bu kadar ölümün yolu bunca zamandır kısaltılamaz mıydı 
     Sadece hoyratlık mı 
     Duyarsızlık mı 
     Yoksa iş bilmemek mi 
     Beceriksizliğin dik alası mı 
     Herhalde hepsinden bir parça... 
     Ama bakın, gözlerimizin önünde büyük bir trajedi yaşanıyor. El kol bağlı seyrediyoruz. 
     Acı değil mi 
     Yalnız hapishanelerimiz mi düzenden yoksun 
     Ya Meclis düzenimiz 
     Orada da başka türlü bir yasakçılık egemen son zamanlarda. Gazeteci milletinin parlamento kulisine girişi yasaklandı. Gazetecilerin görev yapması engelleniyor. 
     Bir başka deyişle 
     Askeri yönetimler sırasında tanık olduklarımıza benzer bir düzen kurulmak isteniyor Meclis çatısı altında... 
     Oysa, siyasetteki nabız atışlarının en iyi izlendiği yerlerin başında gelir Meclis kulisi. Deneyimli parlamento muhabirleri, benim nedense denizaltıya benzettiğim loş koridorlarda, hem özveriyle görev yaparlar, hem siyasetin nereye doğru gittiğini belki de herkesten önce fark ederler. 
     Şimdi bu engelleniyor. 
     Yazık 
     İnşallah, TBMM'nin sayın üyeleri daha fazla gecikmeksizin sağduyunun yörüngesine girip demokrasinin özünü de zedeleyen bu yanlış tutumdan vazgeçerler. Askeri rejim dönemlerinde tanık olduğumuz bu yasakçı anlayışı savunmanın kolay olmayacağını anlarlar. 
     Düzen sağlamak güç iş 
     Düzen sağlamak yalnız yasakçılıktan geçmiyor. Kağıt üstünde kural koymak da yetmiyor bunun için... 
     Kafa önemli. 
     Zihniyet değişimi önemli. 
     Bunlar da ancak eğitimle, kültürle mümkün olabiliyor. Bugünden yarına olamıyor. Zaman alıyor onun için de... 
     Stadlarına girişi işkence olan, stadlarının tuvalet sorunu dahi çözülemeyen bir ülkede, hapishane düzeni de adam olmaz, meclis düzeni de... 
     
     







Sol nereye 


Doğru yanıtlar 


MHP'nin hortum sorusu 


Ya uyum olmasaydı 


Düzenle düzensizliğin dayanılmaz ağırlığı... 


Derviş yasaları 


Başka kimse yok mu .. 


Gençlik kampları 


Yaraya merhem... 


Bırakın tartışsınlar 


Kazım Abanoz'a soruşturma 


CHP kongreleri 


15 milyar doların 10'u kullanılabilir 


Bugün fal baktım 


Rantiyelere muhtacız 


</TEXT>
</DOC>
