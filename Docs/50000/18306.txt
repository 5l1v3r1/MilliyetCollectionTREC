<DOC>
<DOCNO> 18306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/spor/spo02.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldırım patladı 
</HEADLINE>
<TEXT>

Büyüklükte kavgaya yer yok. Uzlaşma içinde olmalıyız. Gerekirse Trabzonlu taraftarların içinden maçı izlerim 
Trabzonspor ile Fenerbahçe’yi karşı karşıya getirmek iki camiayı da yaralar. Bundan da başka birileri k rlı çıkar 
Tek amacımız centilmenliktir. Rekabet uzun yıllar sürsün istiyoruz. Tahriklere kesinlikle kapılmayacağız 
Galatasaray - Adana maçının yorumu federasyona ve kamuoyuna düşer. Yönetmelikler uygulansın, yeter 
     YUSUF KOBAL 

     FENERBAHÇE Kulübü Başkanı Aziz Yıldırım, dün düzenlediği basın toplantısında Trabzonspor maçı öncesi kamuoyunda oluşan havadan rahatsız olduklarını söyledi. Yıldırım, "Sanki 1996 yılında Fenerbahçe’nin Trabzonspor’un elinden şampiyonluğu almasıyla, Trabzonspor çöküşe geçmiş gibi gösteriliyor. Bu yanlıştır. Büyüklükte kavgaya yer yok. Büyük camialar uzlaşma içinde olmalı. Mücadele sahada yapılacaktır. Başarı için kazanmak zorundayız" ifadelerini kullandı. 
     TRABZONSPOR ve Fenerbahçe’yi karşı karşıya getirmenin iki camiayı da yaralayacağını vurgulayan Yıldırım, "Bundan da başka birileri karlı çıkar. Zaten bunu yapanların da amacı budur. Başkan olarak Trabzon’a ilk gittiğimde şehir içinde karşılandık. Son olaylar ile Trabzon halkının ilgisi yoktur. Emniyetten kaynaklanan bir takım sorunlar yaşanmıştır. Gerekirse Trabzonsporlu taraftarların içinden maçı izlerim. Rekabet sürsün istiyoruz. Tahriklere kapılmayacağız" dedi. 
     SARI-LACİVERTLİ Kulübün Başkanı, Fenerbahçe taraftarı gibi davranan bazı insanların Trabzonspor Taraftarlar Derneği’ni arayıp küfürler ettiğini duyduklarını açıkladı ve "Fenerbahçeliler böyle bir şey yapmaz. Bunu yapanları kınıyorum. Bizim tek amacımız centilmenliktir. Fenerbahçe yönetimi kulübün haklarını korumak adına gerekenleri yapmaktadır. Taraftarlarımız zaman zaman masaya yumruklarını fazla vurdukları için yönetime gerek kalmadığı da oluyor" diye konuştu. 
     YILDIRIM, Adanaspor’un Galatasaray ile oynayacağı maçın yorumunu Futbol Federasyonu ile kamuoyunun yapması gerektiğini de belirtti. Fenerbahçe Başkanı, "Federasyonun yönetmeliği var. Yönetmelikte yazılanlar yerine getirilirse her şey yoluna girer" dedi. Baliç ile Denizli arasında soğukluk olmadığını söyleyen Yıldırım, "Sporcu antrenmanını yapar. Hoca isterse oynatır. Teknik adam bizden sporcu ile ilgili bir şey yapmamızı isterse yerine getiririz" dedi. 
     
Formül hazırFenerbahçe Teknik Direktörü Mustafa Denizli, "Kendi işimizi kendimiz göreceğiz. Beş maçımızı da alırsak sorun yok" dedi 
     HÜSEYİN YAVUZ 

     FENERBAHÇE Teknik Direktörü Mustafa Denizli, liderliğin bu hafta geçici olarak el değiştirebileceğini belirtti, "Ancak bizim şampiyonluk formülümüz hazır" dedi. Denizli, "Kendi işimizi kendimiz göreceğiz. Beş maçı da alırsak sorun yok. Galatasaray - Adanaspor karşılaşmasının skoru bizi fazla etkilemez. Nelerle karşılaşırız bilinmez" ifadelerini kullandı. 
     SAKATLIKLAR nedeniyle tam kadro halinde çalışamadıklarını belirten Denizli, "Trabzon maçıyla son ve zor bir döneme giriyoruz. Bu dönemde sakatlıklara da hazır olmalıyız. Johnson ve Ogün’ün düşünülmeyen sakatlığı, Revivo’nun milli takımdan sakat dönmesi bizim için sorun olmamalı. Baliç konusunuda da kimse bir şey yazıp çizmesin. Baliç de sakat" diye konuştu. 
     MUSTAFA Denizli, Trabzon maçında seyirci hesabı yapmayacaklarını vurguladı ve "Teknik açıdan Gençlerbirliği, Ankaragücü, Gaziantep karşılaşmalarından bunun farkı yok. Fark varsa bu bizim lehimize. G.Birliği ve A.Gücü maçlarından teknik açıdan memnunum. Ama skorlar beni üzmüştür" dedi. Denizli, transferi ise dondurduklarını açıkladı. 
     
OGÜN Çok üzgünüm      FENERBAHÇE kaptanı, internetteki "oguntemizkanoglu.com" adresli sitesinde yaptığı açıklamada "Trabzonspor ve Galatasaray maçlarında forma giyemeyeceğim. Çok üzgünüm" dedi. Lig yarışının son virajına geldiklerini belirten Ogün, "Bu dönemde kenarda oturmak zorunda kaldım. Oysa bu iki maçta oynamayı çok istiyordum" ifadelerini kullandı. 
     
Fener’de kadro sancısı      SARI-LACİVERTLİ takımda Trabzon maçı öncesi sakatlıkları süren Rüştü, Ogün, Johnson ve Revivo’ya Andersson ile Baliç’in de eklenmesi, Rapajic’in de cezalı olması kadro sıkıntısı yarattı. Andersson’un MR’ı çekildi. Almanya’da tedavi gören Johnson’un pazartesi günü döneceği belirtildi. Fenerbahçe, bugün Trabzon’a gidecek. Şükrü Saracoğlu Stadı’ndaki hoparlör nedeniyle Sarı-Lacivertli kulüpten savunma istendi. G.Saray maçının biletleri ise bugün satışa çıkacak. 
     
Dev maç Metin Tokat’ın      TRABZONSPOR ile Fenerbahçe arasındaki zorlu karşılaşmayı Metin Tokat yönetecek. Diğer maçların hakemleri şunlar Kocaelispor - Beşiktaş Murat Ilgaz, Erzurumspor - Çaykur Rizespor İbrahim Çınar, İstanbulspor - Siirt Jetpa Harun Yiğit, Galatasaray - Adanaspor Sabahattin Bitirim, Bursaspor - Antalyaspor Şahin Taşkınsoy, Samsunspor - Yimpaş Yozgatspor Selçuk Dereli, Gençlerbirliği - Denizlispor Sabit Hacıömeroğlu. 
     



 SPOR 

























</TEXT>
</DOC>
