<DOC>
<DOCNO> 47256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/ekonomi/eko08a.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamuda borç operasyonu 
</HEADLINE>
<TEXT>

Hazine, kamu ve Fon bankalarının Merkez Bankası’na borçlarını ertelemek için çalışma başlattı 
     ZÜLFİKAR DOĞAN Ankara 

     Hazine, kamu bankaları ve Fon bankalarının Merkez Bankası’na olan borçlarının ertelenmesi yönünde bir plan hazırladı. 
     Kamu bankaları ile Fon bankalarının rehabilitasyonu programı çerçevesinde bu bankalara Hazine tarafından, toplamı 16 katrilyon lirayı aşan tutarda, Hazine kağıdı desteği sağlanmıştı. 
     Bu k ğıtların bir bölümünün geri ödemeleri daha önce ertelenmişti. Ziraat ve Halk bankalarına verilen bir bölümü de bu bankalara kaynak temini için "erken itfaya" tabi tutulmuştu. 
     Hazine, şimdi de kamu ve Fon bankalarının Merkez Bankası’na olan borçlarının, ana para ve faiz ödemelerinde yeni bir ertelemeye giderek, geri ödeme tarihlerini ileriye atmak doğrultuda bir plan yaptı. Merkez Bankası yönetimi, bu plandan geçen hafta yapılan Yüksek Planlama Kurulu toplantısında haberdar oldu. 
     Merkez Bankası yönetiminin bu erteleme kararının kendileriyle daha önce konuşulmaması nedeniyle sitem ettiği öne sürüldü. Bunun üzerine Hazine yönetiminin Merkez Bankası ile diyaloğa geçerek, borçlanma stratejileri konusunda görüş alış verişi amacıyla, Merkez Bankası yöneticileri ile ortak toplantı yaptığı öğrenildi. 
     



 EKONOMİ 




















</TEXT>
</DOC>
