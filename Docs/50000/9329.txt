<DOC>
<DOCNO> 9329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/yazar/asik.html </URL>
<DATE> 2001/02/28/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
İktisat sınavı 
</HEADLINE>
<TEXT>

     İktisatçılar ekonomik kriz öncesi istikrar programı konusunda ikiye ayrılmıştı 
     - Program iyi gidiyor diye destek verenler. 
     - "Üretime ağırlık vermeden sadece parasal önlemlerle sonuç alınmaz" diyerek daha ilk günden itibaren halkı uyaranlar. 
     Birinciler sınıfta çaktı. İkinciler haklı çıktı. 
     Ama garip birşey daha oldu. 
     Krizin patlamasıyla birlikte medyanın mikrofonları ve "Bu durumdan nasıl kurtuluruz" soruları yine o "sınıfta çakan" iktisatçı takımına yöneldi. 
     Öztin Akgüç, Korkut Boratav, Özer Ertuna, Oğuz Oyan, İzzettin Önder, Türkel Minibaş, Taner Berksoy, Erinç Yeldan, Gülten Kazgan, Aslan Başer Kafaoğlu gibi krizi önceden haber veren iktisatçılara rağbet fazla olmadı. 
     Acaba neden geminin nasıl kurtulacağını onu batıran kaptanlara sorup dururlar da doğruyu görenlere sormazlar Bir dostumuz şu yanıtı verdi 
     - Çünkü halkın alternatif çözümler var olduğunu öğrenmesini istemezler... 
     Demek ki... Halk verilenle yetinmemek, araştırıcı olmak zorunda... 
     
Esintiler      Hükümet ekonomik kriz sıkandalına rağmen bir tek bakanın bile istifasını almadı. Kendi koltuklarına verdikleri değeri keşke TL'ye de verselerdi. 
     
     Türkiye'de en çok rüşveti trafik polisleri alıyormuş. Trafiğin sorunları çözülmese de en azından trafikçilerin ekonomik sorunları çözülüyor demek ki... 
Derya Derin 

Eski bir hikaye...      Bir kadın, Hazreti Ömer'in huzuruna çıkarak gece yarısı evinin soyulduğunu anlatmış. Halife sormuş 
     - Eviniz soyulurken siz uyuyor muydunuz 
     - Evet efendim... 
     - Neden öyle derin uyursunuz 
     - Sizi uyanık bildiğimiz için efendim... 
     Halk yaşadığı ülkeye neden yönetici seçer Gece rahat uyuyabilmek için Yönetici uyur ya da koltuğunda kalabilmek için hırsızlara göz yumarsa ne olur Türkiye'de olan olur tabii... 
     
Haber kerameti      Edirnekapı'da surların hemen önünde mütevazi ve soluk bir mezar taşı üzerinde şu satırlar okunur 
     "Murad - ı rabi gününde Bağdad feth olunduğu saatde Silivri kapısı üstünde sakin iken kendisini aşağı bırakub, Bağdad Feth oldu deyu haberi kerameti zuhur eden merhum Seyyid Seyyid Mehmet Haydar Dede... Ruhuna fatiha" 
     Evet "haber kerameti" diye bir şey vardır ve Seyyit Haydar Dede günümüzde de sayıları pek bol olan bu keramet erbabanın piridir. Ancak bugünkü keramet erbabı anlık olaydan ziyade geleceğe ilişkin umutlu haber pompalıyor olup, bunların doğru çıkması gibi bir kaygı içinde de değildir. 
     
Duvarımıza asalım      "Çalışmadan, öğrenmeden, yorulmadan rahat yaşamanın yollarını aramayı alışkanlık haline getirmiş milletler evvela haysiyetlerini, sonra hürriyetlerini ve daha sonra da istikballerini kaybetmeye mahkumdurlar." 
Atatürk 

Ulusal Program      Türkiye'nin AB üyeliği yolunda en önemli belge kabul edilen ve gelecekle ilgili taahütlerimizi içeren "Ulusal Program" önceki gün MGK'da görüşüldü. Askerlerin gayri resmi onayından geçti. Muhtemelen önümüzdeki hafta AB'ye teslim edilecek olan programın en kritik bölümleri yabancı dilde yayın ve idam cezasına ilişkin olanlardı... AB Komisyonu'nun genişlemeden sorumlu temsilcisi Günter Verheugen kendileri için Kıbrıs, Ege veya yabancı dilde eğitim gibi konuların çok da önem taşımadığını fırsat buldukça belirtir, 
     - Yabancı dilde yayın ve idam cezasının kaldırılmasının daha önemli olduğunu, kaydeder... 
     Ne var ki son şeklini almakta olan Ulusal Program'da "Anadilde yayın" ile "İdam" konuları yuvarlak deyimlerle geçiliyor. 
     Bu bölümler askerler ve MHP'nin görüşlerine göre biçimlenmiş. 
     Gariplik de aynı noktada... Adı Ulusal Program... 65 milyonluk bir ülkenin rotasını çizecek. 
     Ama böylesine bir hayati programın içinde halkın görüşü yok. 
     Ne üniversiteler, ne meslek kuruluşları, ne diğer sivil kuruluşlar ne milletvekilleri... Hiçbirinin görüşü alınmadı program yapılırken. 
     Basın ve aydınlar programı görüp tartışamadı. 
     O kadar ki... Dünkü gazeteler AB'nin nabzını en iyi tutan iki politikacı İsmail Cem ve Mesut Yılmaz'ın da ortaya çıkan programı içlerine sindiremediklerini yazıyor. 
     Program sanki sırf MHP ve TSK'yi memnun etmek için hazırlanmış. 
     Onları memnun ediyor.. Ama bu haliyle Türkiye'yi Avrupa kapısından geçirmesi pek kolay görünmüyor. 
     Eğer halkın görüşlerini de yansıtsa programın gücü o ölçüde yüksek olacaktı. 
     Arkasında halk olmayınca ağırlığı da sınırlı kalacak. 
     Gelin de sormayın. 
     AB'ye giriş için son umutları kendi elimizle yok etmek zorunlu muydu 
     
     





Devletçilik... 


İktisat sınavı 


'Verilen kredilerin benimle ilgisi yok' 


Ecevit’in sohbetine de doyum olmaz 


Eğer hükümet yangını söndürmek istiyorsa... 


Omlet ve cesaret 


IMF'nin "bankacılık heyeti" de geldi 


Kosova'da gerginlik 


Hayattan kopuk eğitim 


Sümenaltı eden kim .. 


Vadesi bize kalmış... 


Biri bizi gözetliyor .. 


Buraya nasıl geldik 


Jandarmaya yeni düzen 


"28 Şubat" 


Yolsuzluğun anatomisi 


Başarılar dilerim 


Kişi başına GSMH 2000 doların altına 


Ne zaman uyanacağız 


Özelleştirdikçe, devletleşiyoruz... 


Şimdi zaman "zam" zamanıdır 


Sağtürk’ten Baykal’a sanatçı eleştirisi 


</TEXT>
</DOC>
