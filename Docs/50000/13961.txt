<DOC>
<DOCNO> 13961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/31/son/sonspo08.html </URL>
<DATE> 2001/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü-Çaykur Rizespor 3-0 ilk yarı 
</HEADLINE>
<TEXT>

     Birinci Futbol Ligi'nde Ankaragücü-Çaykur Rizespor karşılaşmasının ilk yarısı, 3-0 başkent ekibinin üstünlüğüyle sona erdi. 
     Son haftalardaki tempolu futbolunu Çaykur Rizespor karşısında da sürdüren Ankaragücü, ilk yarı boyunca sahanın tek hakimi oldu. Orta sahanın kontrolünü devre boyunca elden bırakmayan başkent ekibi, hücumdaki kanat organizasyonlarıyla da sonuca gitmesini bildi. 
     11. dakikada Adem'in sol taraftan yaptığı ortada ceza alanında topla buluşan Cafer, meşin yuvarlağı kafayla filelere gönderdi 1-0 
     21. dakikada ani gelişen Ankaragücü atağında Kennedy, sağ tarafta ceza alanını terkeden kaleci Süleyman'ı geçip yerden ortaladı. Kale önünde topla buluşan Cafer, kendisinin ve takımının 2. golünü kaydetti. 
     41. dakikada İsmet'in ceza alanında düşürülmesinden kazanılan penaltı atışını kullanan Augustin, farkı 3'e çıkardı ve ilk yarı, Ankaragücü'nün 3-0'lık üstünlüğüyle sona erdi. 




</TEXT>
</DOC>
