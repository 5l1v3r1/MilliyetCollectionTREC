<DOC>
<DOCNO> 36976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/siyaset/asiy.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ERDOĞAN’IN DEĞİŞTİM’ SÖZLERİ İKNA ETMEDİ 
</HEADLINE>
<TEXT>
Tayyip’te uzlaşma ruhu yok 
Uzmanlara göre, Erdoğan bir süre sonra, "Ben yeni değilim, yeni olduğumu size medya söylüyor, ben eski benim" diyebilir. Erdoğan’ın, "yenilikçi" olması, "uzlaşmacı" olması anlamına geliyor. Ama uzlaşmacılık ruhu, Kasımpaşalılık ruhuna ters 
     Önay Yılmaz - ARTILARI EKSİLERİYLE Tayyip Erdoğan 1 

     Gerçekten değişti mi 
     Recep Tayyip Erdoğan... Kamuoyu, onu İstanbul Belediye Başkanlığı yaptığı dönemde tanıdı. Özellikle de Belediye Başkanlığı sırasında icraatlarından çok, hocası Necmettin Erbakan’a bile "pes" dedirtecek radikal çıkışlarıyla... Şimdi Erbakan ile yollarını ayırıp, "yeni oluşum" adı altında kolları sıvayarak işe koyulan ve partisini kurma çalışmalarını tamamlayan Erdoğan, gerçekten değişti mi Erdoğan’ın ne kadar yenilikçi, ne kadar değişimden yana olduğunu uzmanlara sorduk. Kamuoyunca oluşan imajını, bunların avantajlarını ve dezavantajlarını mercek altına yatırdık. 
     
     Ankara Üniversitesi İletisim Fakültesi’nden siyasal imaj uzmanı Dr. Nuran Yıldız’a göre, imaj dendiğinde asıl önemli olan, sanıldığı gibi neyin göründüğü değil, neyin görünmediği... Türkiye’de siyasetle medyanın, "star sistemi" işleyişinin örtüştüğünü söyleyen Dr. Yıldız, "Yenilikçi Erdoğan", "Kurtarıcı Derviş" imajlarının, medyanın ve kamuoyunun beklentilerinin ortaklığı sonucu ortaya çıktığı görüşünde. Yıldız, "Hergün pek çok yıldız yaratılır. Ama, çok azı Türkan Şoray ya da Hülya Avşar gibi her dönemin yıldızı olur. Kalıcı, olumlu ve onaylanabilir imajlar yaratmak, siyasetçinin maharetiyle ilişkili. Medya, politikacının imajını çatışmalarla kurar Yenilikçi - gelenekçi, genç - yaşlı, sağcı - solcu gibi. Seçmenin beklediği imajla, Erdoğan’ın ortaya koyacağı imaj ne kadar örtüşecek Bu örtüşme oranı Erdoğan’ın siyasi geleceğini belirleyecek" diyor. 
     " Yenilikçi’ imajı bugün için avantaj gibi dururken, zaman içinde tutarsızlığa dönüşme tehlikesi taşımakta ve takiyeci’ benzetmesi eşikte beklemektedir" diyen Yıldız şöyle devam ediyor 
     " Değişim’ ve yenilikçi’, Erdoğan’ı destekleyen kesimlerin mesafeli durduğu kavramlar. Bir süre sonra, Ben yeni değilim, yeni olduğumu size medya söylüyor, ben eski benim’ derse şaşırmayalım. Erdoğan’ın yenilikçi’ olması demek, uzlaşmacı’ olması demektir. Ama uzlaşmacılık ruhu, Kasımpaşalılık ruhuna ters. Dikkatli bir gözlemci, Erdoğan’ın yenilikçiliğe, Erbakan’dan daha uzak olduğunu görür" 
     
     Yeniliği, Milli Görüş’ü bölmesi 
     İstanbul Üniversitesi Siyasal Bilimler Fakültesi’nden siyaset sosyologu Prof. Dr. Nur Vergin’e göre, "Erdoğan değişmiş değil." Prof. Vergin, "Böyle bir şey uydurulmuştur. İşimize geldiği zaman, herkes değiştiriliyor. İnsanlar değişir, ama ben değiştim’ demekle olmuyor. Bana göre şu anda değişmiş değil" diyor. 
     "Peki yeni olan nedir " sorusuna Vergin’in yanıtı şöyle "Açıklama yok ve gayet muğlak. Bunun iki nedeni var Birincisi, ne kadar az konuşursa, o kadar az pot kırar. İkincisi de, Türkiye’de değişim, yenilikçi dedin mi, millet peşinde. Bu kadar genç nüfusu olan bir toplumda, tabii ki statüko’ demeyeceksin. Değişim, devrim, dönüşüm, yenilikçi kulağa hoş geliyor. Her hanede sofraya oturulduğunda, çocuklar aile düzeninin değişmesini istiyor. Burada yeni olan şu İlk defa olarak, Milli Görüş bölündü. Homojen blok halinde olan bir partiyi bölmek yeniliktir." 
     Bahçeşehir Üniversitesi Siyaset Bilimi ve Uluslararası İlişkiler Bölümü Başkan Yardımcısı Yard. Doç. Dr. Ahmet Sözen, toplumun "hatırlama zamanı" diye bir kavram olduğunu belirterek, "Bu süre, Türkiye’de daha kısa" diyor. Sözen’e göre, ülkemiz başka bir ülkenin bir ayda yaşayacağı şeyi, iki günde yaşıyor. Sözen, Demirel’in dediği, "Dün dündür, bugün bugün" olgusunun, Erdoğan’ın lehine çalışabileceğini, geçmişteki sözlerinin zamanla unutulabileceğini söylüyor. 
     İslami gelenekten gelen bir insanın, şimdiki söyleminin kafalarda bazı soru işaretleri uyandırdığını anlatan Sözen, "Zaman içinde, belki o eski misyonlarını kaybedip, Batılı hıristiyan demokratlar gibi olabilirler. Türkiye’deki İslam, aslında reforme olmuş bir İslam. Bazı köktendinci ülkelerle kıyasladığınız zaman daha yumuşak. Bu açıdan, Türkiye’de müslüman demokrat bir partinin oluşması çok daha mümkün. Ama, Tayyip Erdoğan’ın yapmaya çalıştığı bu mu ’, açıkçası bilmiyorum" diye konuşuyor. 
     
     Tutarlı değil 
     İstanbul Tıp Fakültesi Liyezon Bilim Dalı Başkanı psikiyatrist Prof. Dr. Sedat Özkan da, gerçek bir değişimin söz konusu olmadığı inancında. "Değişmek gereğini hissetmiştir diye düşünüyorum" diyen Özkan, "Diğer taraftan, değişkenlik çok fazla olursa, tutarlılık açısından soru işaretleri yaratır. Toplum öyle bekliyor’ diye, değiştim’ söylemiyle ortaya çıkarsa tutarlı bulmam. Bazı konulardaki düşüncelerinin net olmadığı kanısındayım. Somut olarak neyin kastedildiği çok açık değil. Temel dezavantajı ise ideolojik yapısından geliyor. Belirli bir ideolojisi, çizgisi olan bir hareketin içinden gelen bir insan ve bu durum da sınırlarını çiziyor" diyor. 
     

</TEXT>
</DOC>
