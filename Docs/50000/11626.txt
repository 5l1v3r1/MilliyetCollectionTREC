<DOC>
<DOCNO> 11626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/16/yasam/ayas.html </URL>
<DATE> 2001/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu bebek haşlandı 
</HEADLINE>
<TEXT>

Kalp atışları yetersiz’ denilen bebek, kuvözde ısıtıcı olmadığı için sıcak su torbasına sarıldı.. Ve haşlanarak can verdi 
     CEM BAKIRCI Erzurum DHA 

     Sezaryenle dünyaya gelen minicik bir bebek, yetersiz koşulların ve dikkatsizliğin kurbanı oldu. 
     Eşi Denizli’de asker olan Hanım Yıldız 26 , Ağrı Devlet Hastanesi’nde 4 Ocak’ta sezaryenle bir erkek bebek dünyaya getirdi. Kalp atışları ve solunumu düzensiz bebek, yoğum bakımda kuvöze alındı. Ancak kuvözde, bebeği normale döndürmek için gerekli ısıtma tertibatı yoktu. Bu nedenle doktorlar ilkel bir yönteme başvurdu. Bebeğin vücudu üzerine, vücut ısısının yükseltilmesi amacıyla, bir battaniyeye sarılan içi kaynar su dolu bir torba kondu. 
     
     Battaniye kaymış’ 
     Ve ne olduysa bu andan sonra oldu. Sırtında ve kalçasında ağır yanıklar oluşan bebek, 25 Ocak’ta Atatürk Üniversitesi Araştırma Hastanesi’ne sevkedildi. Ancak, sadece 69 saat yaşadıktan sonra önceki gün öldü. Suçlanan Kadın Doğum Doktoru Yörük Ergin ise, kendini şöyle savundu 
     "Kuvözde ısıtma tertibatı yok. Sıcak su torbasına battaniye sarıp bebeği oturttuk. Battaniye kayınca yanık oluşmuş. Geç farkettik. Çok zor koşullarda çalışıyoruz..." 
     


 YAŞAM 




















</TEXT>
</DOC>
