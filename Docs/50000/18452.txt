<DOC>
<DOCNO> 18452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/28/ekonomi/eko11.html </URL>
<DATE> 2001/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’de 15 banka kalacak 
</HEADLINE>
<TEXT>

Dünyanın en büyük insan kaynakları şirketi H S Türkiye’ye gelirken, stratejisini, ileride 15 banka kalacak’ tahmini üzerine kurdu 
     SEÇKİN ÜREY 

     Türkiye bürosu önceki gün faaliyete geçen dünyanın en büyük insan kaynakları danışmanlık şirketi Heidrick Struggles H S kendisine hedef olarak kamu ve Fon bankalarını seçti. 
     Şirketlerin tepe yönetimlerine yönelik danışmanlık ve bulunması zor profesyonellerin istihdamına yönelik çalışmalar yapan H S, stratejisini "ileride Türkiye’de 15 banka kalacak" tahmini üzerine kurdu. 
     
     Kamu bankaları teklifi 
     Özellikle Fon bünyesindeki bankaların tepe yönetimlerinde birikmeler yaşandığını belirten H S yöneticileri, ocak ayından bu yana Ankara’da görüşmeler yaparak projelerini anlatıyor. H S, kamu bankalarındaki reformlar ve özelleştirmeler için tepe yönetimindeki profesyonellerin istihdamına yönelik stratejik danışmanlık vermek istiyor. 
     
     Kriz yöneticisi getirecek 
     H S’nin daha önce kriz yaşanmış ülkelerde büyük tecrübe kazandığını belirten Yeni Piyasalar İş Geliştirme Müdürü Ann Jordan, "Daha önce benzeri ekonomik krizleri yaşamış başarılı yöneticileri yurtdışından getirtip kriz geçene kadar Türk şirketlerinde çalışmalarını sağlayabiliriz" dedi. Jordan, Türkiye’de yetişmiş ve dünyaya entegre olmayı başarmış profesyonellere de Türkiye dışında geçici bir süre için iş bulabileceklerini söyledi. 
     



 EKONOMİ 



















</TEXT>
</DOC>
