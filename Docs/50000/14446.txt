<DOC>
<DOCNO> 14446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/son/sontur02.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Film gibi...Polis, çatıda hırsız kovaladı... 
</HEADLINE>
<TEXT>

     İzmir'in Çankaya semtinde cep telefonu bayiini soymak isteyen hırsız, saklandığı çatıdaki çuvalların altında yakayı ele verdi. 
     Gazi Bulvarı 55 numaradaki Tolga Ergin'e ait ''Turkcell'' cep telefonu bayiinin alarmı sabaha karşı çalmaya başladı. Karakol ekibi, alarmın ardından olay yerine gelirken, karşısında polisi gören hırsız panik içinde kaçtı. 
     Yetkililer, bulvar üzerindeki iş hanlarını didik didik ararken, adının Osman Bilgiç 30 olduğu bildirilen hırsız, arka sokaktaki bir binanın çatısında görüldü. Polisin çatıya çıkmasıyla kovalamaca sürerken, dengesini kaybeden bir polis memuru da düşme tehlikesi atlattı. Bir süre polisi peşinden koşturan Bilgiç, saklandığı As Hanı'nın çatısındaki çuvalların altında yakalandı. 
     
     




</TEXT>
</DOC>
