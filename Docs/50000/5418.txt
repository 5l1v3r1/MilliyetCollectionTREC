<DOC>
<DOCNO> 5418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/siyaset/siy11.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP Fazilet A.Ş. 
</HEADLINE>
<TEXT>

     ABDULLAH KARAKUŞ 

     DYP'li Fevzi Şıhanlıoğlu'nun ölümü ve Meclis İçtüzük değişikliği tartışmaları nedeniyle gerilen siyasetçiler Baron mağazasının açılışında biraz rahatladı. FP Genel Başkanı Recai Kutan'ın yeğeni Mehmet Aslan ile ANAP Ankara 2. İl Başkanı Ekrem Aşkın'ın ortak olduğu giyim mağazasının açılışına ANAP Genel Başkanı Mesut Yılmaz katılmadı. İthal marka ürünler satan mağazanın açılışı Kutan'ın gelmesiyle birlikte daha da şenlendi. Yeğeninin, "abi" diye hitap ettiği Kutan, sürekli bu mağazadan giyineceğini belirterek, eski şubesinden de alışveriş yaptığını söyledi. Kutan, medya mensuplarının isteği üzerine üç ceketi denemesine karşın karar veremeyerek, "Müsait bir zamanda gelir alırım" dedi. 
     


 SİYASET 

















</TEXT>
</DOC>
