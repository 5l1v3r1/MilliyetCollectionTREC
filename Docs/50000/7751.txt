<DOC>
<DOCNO> 7751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/19/ekonomi/eko04.html </URL>
<DATE> 2001/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’ye rağmen Irak’la ticarete devam 
</HEADLINE>
<TEXT>

Devlet Bakanı Toskay, Bağdat’a martta geniş bir işadamı grubuyla yapılacak ziyaretin ertelenmesinin söz konusu olmadığını söyledi 
     ZÜLFİKAR DOĞAN Johnesburg 

     Devlet Bakanı Tunca Toskay ABD’nin Irak’a yönelik olarak düzenlediği son bombardımana karşın Türkiye ile Irak arasında son dönemde gelişen ilişkilerin kesintiye uğratılmayacağını, bu çerçevede martta Bağdat’a yapılacak Dış Ticaret Heyeti ziyareti ile ikili ekonomik görüşmelerin ertelenmesinin söz konusu olmadığını söyledi. 
     Toskay,şöyle devam etti 
     "Irak’a kısa süre içinde yapacağımız ticaret heyeti ziyaretini ertelemiyoruz. Bu ülkeye geniş bir işadamları ve üst düzey bürokrasi heyeti ile gideceğiz. Irak’lılar bizi seviyor, biz de onları seviyoruz. İlişkilerimizin yeniden geliştiği bir ortamda sekteye uğramasını istemiyoruz. Bizim arzumuz bu yönde, gayretlerimiz de o yönde olur." 
     Ekonomik alanda artık Türkiye’nin "sırtının duvara dayandığını" dolayısıyla bunun gereğinin yapılacağını söyleyen Toskay, ihracatın böylesine sekteye uğradığı, "ihracatçının hor görüldüğü, bütün ihracatçıların kaçakçı muamelesine tabi tutulduğu" bir ortamın devam etmesinin mümkün olmadığını belirtti. Toskay, Güney Afrika Dış Ticaret Heyetinde yer alan 100 dolayında sanayici ve ihracatçıya hitaben şunları söyledi 
     
     Artık karar verilmeli’ 
     "Bizim önce şuna karar vermemiz lazım. Ciddi bir devlet mi olacağız. Bölgemizde, ülkemizde kararlı, ciddi bir devlet mi, yoksa onun bunun söylediğini yapan, hareket eden bir devlet mi olacağız İhracatçının trilyonlarca liralık vergi iadesi alacağı aylardır bekliyor. Devletin inceleme yapmasına, saygımız sonsuz. Ama sapla samanı da karıştırmamak lazım. Ona buna, tabi olarak hareket edersek, netice alamayız. " 
     
     
     


 EKONOMİ 




















</TEXT>
</DOC>
