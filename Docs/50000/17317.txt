<DOC>
<DOCNO> 17317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/21/siyaset/asiy.html </URL>
<DATE> 2001/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Minikler Ecevit’e takıp takıştırdı... 
</HEADLINE>
<TEXT>

Çocuk Bayramı nedeniyle 40 ülkeden Türkiye’ye gelen minik konuklarımız, Ecevit’e armağan olarak bol bol şapka getirdi 
     TRT’nin 23 Nisan Ulusal Egemenlik ve Çocuk Bayramı nedeniyle düzenlediği şenlik için Türkiye’ye gelen 40 ülkenin çocuklarını dün kabul eden Başbakan Bülent Ecevit, yorucu ama keyifli bir gün geçirdi. Çocuklara içinde fotoğraf makinesi, film ve batarya bulunan birer set armağan eden Başbakan Ecevit, kendisine hediye olarak getirilen yöresel şapkaları tek tek takmaya kalkınca zor anlar yaşadı. 
     
Korumalar perişan oldu      Başbakan’ın kafasından kayan şapkaları düşmeden tutabilmek için korumalar seferber oldu. Hediye olarak üzerinde Güney Afrika bayrağı bulunan boncuk işlemeli bir fular getiren minik yerli’ de, armağanını Başbakan’a takmaya çalışırken ortaya ilginç bir manzara çıktı. Ecevit, armağanları aldıktan sonra yaptığı konuşmada, çocukların Türkiye’ye mutluluk ve güleryüz getirdiğini ifade ederek, organizasyonu gerçekleştiren TRT’ye teşekkür etti. 
     
Çocuk Bayramı'nı duman kapladı      Başbakan Ecevit, 23 Nisan için Türkiye'ye gelen 40 ülkenin çocuklarını kabul etti. Slovenya'dan gelen 15 yaşındaki Daki Kaje adlı kızın, Başbakan'a hediyesini sunduktan sonra bir sigara yakıp stres atması herkesi şaşkına çevirdi. ALTAN BURGUCU 
     
Onlara Çocuk Bayramı hayal...SEYFİ ÇELİKKAYA Yozgat DHA 
     Ekonomik krizle iyice artan maddi sıkıntılar 23 Nisan dinlemiyor, çocukların gözünün yaşına bakmıyor. Yozgat’ta onlarca çocuk, ailelerinin bütçelerine katkıda bulunabilmek için daha okullar kapanmadan boya sandıklarını sırtlarına alıp boyacılık yapmaya başladı. Geçtiğimiz yıllarda sadece yaz tatillerinde boyacılık yaptıklarını anlatan çocuklar, son aylarda okul biter bitmez işe koşuyor. Bir çift ayakkabıyı 150 bin liradan boyadığını belirten 11 yaşındaki 5. sınıf öğrencisi Ali İhsan Dinç, "Kimse ayakkabısını boyatmıyor. Günde ancak 2 milyon lira kazanabiliyoruz" diyor. 
     
Boyaya giderken minibüs çarptıMUSTAFA İNSAN DHA 
     Mersin’de ayakkabı boyacılığı yapan 9 yaşındaki Yunus Çalışır, işe giderken minibüsün altında kalarak öldü. Aile bütçesine katkı için boyacılık yapan Çalışır’a art arda iki minibüs çarptı. 50 metre sürüklenen Çalışır, olay yerinde öldü. 
     


 SİYASET 





















</TEXT>
</DOC>
