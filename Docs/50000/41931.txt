<DOC>
<DOCNO> 41931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/son/sondun03.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Ticaret Merkezi'nin enkazından 5 kişi sağ kurtarıldı 
</HEADLINE>
<TEXT>

     Uçaklı intihar saldırıları sonucunda yıkılan New York'taki Dünya Ticaret Merkezi'nin enkazı altından 82 cesedin çıkarıldığı, 5 kişinin de yıkıntılardan sağ salim kurtarıldığı açıklandı. 
     New York Belediye Başkanı Rudolph Giuliani, TSİ 4.00 sularında düzenlediği basın toplantısında, "şimdiye dek 82 kişinin cesedi enkaz altından çıkarıldı, 5 kişi de canlı kurtarıldı" diye konuştu. Giuliani, saldırıların gerçek bilançosunun çok daha ağır olacağını ve ölü sayısının "binlerle" ifade edileceğini belirtti ve "Binlerce kişiyi bulmak söz konusu... Şu aşamada binlerle diye ifade edilen rakamdan daha kesin bir bilanço vermenin mümkün olmadığını düşünüyorum" dedi. New York Belediye Başkanı daha önceki açıklamalarında ölü sayısının 55, kurtarılan insan sayısının da 4 olduğunu bildirmişti. Giuliani'nin verdiği bilgiye göre, her biri 110 kattan oluşan Dünya Ticaret Merkezi'nin ikiz kulelerinin çöktüğü alanda çalışan yüzlerce kişilik kurtarma ekipleri dün 3.000 ton yıkıntı kaldırdı. 







</TEXT>
</DOC>
