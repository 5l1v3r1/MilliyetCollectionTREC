<DOC>
<DOCNO> 17950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/yasam/ayas.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Tanrım bana 3 tane.. newline 3 de yetmez 5 tane...’ 
</HEADLINE>
<TEXT>

Kimi eş, kimi para, kimiyse sağlık diledi. Aziz Aya Yorgi Günü'nde Büyükada, onbinlerin isteğini dinledi... 
     ÜMRAN AVCI İstanbul 

     Büyükada'daki Aya Yorgi Kilisesi, Hıristiyanlarca kutsal sayılan Aziz Aya Yorgi Günü'nde iş arayan, bebek isteyen, kısmet bekleyen, geleceğin daha iyi olmasını arzu eden onbinlerce Hıristiyan ve Müslüman'la dolup taştı. 
     23 Nisan ve 24 Eylül'de yapılan ziyaret için sabahın erken saatlerinden itibaren adanın zirvesindeki kiliseye gitmek isteyenler uzun fayton kuyrukları oluşturdu. Faytonların yeter kalınca ziyaretçiler yük arabalarına bindi belediye de minibüs takviyesi yaptı. 
     
     40 bini aşkın ziyaretçi vardı 
     Kısa notlara dökülüp ağaçlara asılan dileklerde kimi okul, kimi iş, kimi eş, kimi bebek, kimi de ev diledi. Kiliseye giren ziyaretçiler, mum yakıp dua etti, dilek kutusuna isteklerini yazıp bıraktı. Dileği kabul olanlar ise şeker dağıttı. 
     Geçen yıl, Aya Yorgi Günü’nde 20 ila 25 bin kişinin adaya geldiğini ifade eden Adalar Belediye Başkanı Coşkun Özden şöyle konuştu 
     "Bu yıl lodosa rağmen yaklaşık 40 bin kişi geldi. Kıştan çıkan esnafın yüzü, yaza girerken güldü, moral buldu. Yerli turistin yanı sıra, bu özel gün için İngiliz, Alman ve Yunanlı turistler de geldi" 
     
     Dilek kuyruğunu ne yağmur, de de lodos kısaltabildi 
     Bu yıl yaklaşık 40 bin kişinin ziyaret ettiği Aziz Aya Yorgi Kilisesi'nin önünde metrelerce kuyruk oluştu. Şiddetli lodos da, zaman zaman etkisini gösteren yağmur da sıradaki insan sayısını düşürmedi. Kiliseye girmek için 2 saati aşkın bir süre bekleyenler oldu. 
     



 YAŞAM 






















</TEXT>
</DOC>
