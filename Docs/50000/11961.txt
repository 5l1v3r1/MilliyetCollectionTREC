<DOC>
<DOCNO> 11961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/18/son/sonspo04.html </URL>
<DATE> 2001/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yimpaş Yozgatspor Gaziantepspor'a 2-1 yenildi 
</HEADLINE>
<TEXT>

     Birinci Futbol Ligi'nde Yimpaş Yozgatspor, kendi sahasında Gaziantepspor'a 2-1 yenildi. 
     46. dakikada Tarık'ın sağdan ortaladığı topu, Mutlu'dan önce kaleci Ömer karşılayıp, tehlikeyi önledi. 49. dakikada Yimpaş Yozgatspor'da Hüseyin Yiğit sarı kart gördü. 
     50. dakikada Yusuf'un defanstan uzaklaştırdığı topu Hasan Özer ağlara gönderdi 1-1 
     61. dakikada Gaziantepspor'da Hasan'ın yerine Kemal oyuna alındı. 67. dakikada Gaziantepspor'dan Batista sarı kart gördü. Yimpaş Yozgatspor'da 75. dakikada Mutlu'nun yerine Özgür oyuna girdi. 
     76. dakikada Tarık'ın pasında Hüseyin altı pas üzerinde topa dokunamayınca, Yimpaş Yozgatspor mutlak bir golden oldu. 
     78. dakikada Gaziantepspor'da Fatih'in yerine Çetin oyuna dahil oldu. 79. dakikada Hasan Yiğit'in ortasında Ramazan'ın sert şutunda top yandan az farkla auta çıktı. 81. dakikada Yimpaş Yozgatspor defansının uzaklaştıramadığı topa, Çetin dokundu ve takımını galibiyete taşıyan golü attı 2-1 
     82. dakikada Yimpaş Yozgatspor'da Savaş'ın yerine Mustafa Özer oyuna dahl oldu. 87. dakikada Tarık'ın ortasında İlyas'ın kafa şutunda top üstten az farkla auta çıktı. Karşılaşmayı konuk Gaziantepspor 2-1 kazanırken, maç sonrasında Yimpaş Yozgatsporlu taraftarlar, teknik direktör Hüseyin Kalpar'ı istifaya davet ederken, konuk futbolcuları da alkışladılar. 




</TEXT>
</DOC>
