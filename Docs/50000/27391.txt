<DOC>
<DOCNO> 27391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/guncel/gun06a.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüm orucu, 10 yılını yedi 
</HEADLINE>
<TEXT>

Eyleminin 181. gününde bilinci kapandığı gerekçesiyle müdahale edilen Ersin Eroğlu, hafızasının 10 yılını kaybetti, O şimdi kendisini lisede sanıyor 
     GÖKÇER TAHİNCİOĞLU Ankara 

     Ersin Eroğlu, F tipi cezaevlerine karşı yürütülen ölüm oruçlarına başladığında 24 yaşında bir gençti. Ölüm orucunun 181. gününde bilincinin kapandığı için müdahale edildi. Uyandığında, kendisini imam - hatip lisesinde okuyan 10 yıl önceki Ersin Eroğlu sanmaya başladı. Doktorlar teşhisi koydu Wernicke Korsakoff. 
     Eyleminin 181. gününde bilinci kapanınca doktorların müdahale ettiği Eroğlu uyandığında hafızasının 10 yılı yoktu. Ziyarete gelen ailesini de tanımayan Eroğlu, 20 yaşındaki kardeşini, "Benim kardeşim daha küçük" diye odadan kovdu. 
     Ailesi, görevlilerin, "Ersin, Kuran ve sure kitapları istiyor" diyene kadar, çocuklarının o yıllara döndüğünü anlamadı. Aile bireyleri olanları anlatırken, Eroğlu'nun yanıtı, "Bir insan nasıl 180 gün aç kalır. Ben hırsızlık mı yaptım ki cezaevine konulayım Sakallarımı da kesin, öğretmenin bana çok kızar sonra..." oldu. 
     Hasta mahkumların tahliyelerini düzenleyen CMUK'un 399. maddesinden de yararlanamayan Eroğlu, 19 hazirandaki duruşmasında da, hiç hatırlamadığı eylemlerinden dolayı kendisini savunmak zorunda kalacak. 
     



 GÜNCEL 




















</TEXT>
</DOC>
