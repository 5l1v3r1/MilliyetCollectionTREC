<DOC>
<DOCNO> 41497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/magazin/mag02.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Vah Robinson vah... 
</HEADLINE>
<TEXT>

Sanem Hakkı ile Cem Özer'in Sivriada’da tam 5 gün doğa ve açlıkla boğuştuğu 'Robinson' adlı yarışma, 'reyting almaz' gerekçesiyle daha yayına bile girmeden tarih oldu 
     BİRSEN ALTUNTAŞ 

     Onca emek boşa gitti 
     YAPIMCILIĞINI Müjdat Gezen ile Ali Sunal'ın üstlendiği ABD patentli 'Survivor Hayatta kalan ' yarışmasının yerli versiyonu 'Robinson'un yayın hayatı, daha başlamadan bitti. İlk bölümünde, kuş uçmaz kervan geçmez Sivriada'da tam 5 gün yaşam savaşı veren manken Senem Hakkı ile şovmen Cem Özer'in 6 kamera ve helikopterler tarafından 24 saat takip edildiği yarışma, 'reyting alamayacağı' gerekçesi ile tozlu raflara kaldırıldı. 
     
     İnsaniyiz, izlenmeyiz’ 
     SANEM Hakkı ile Cem Özer'in günlerce sadece un, su ve topladıkları midyeler ile karınlarını doyurduğu, deniz suyundan tuz elde edip ekmek yaptıkları yarışmanın başlamadan biten macerasını, Müjdat Gezen şöyle açıkladı 'Ekranda en fazla reyting alanlar, seyirciyi aşağılayan yarışmalar. Bizim yarışmamız ise arkadaşlığı, yardımı, hoşgörüyü anlatan, insani bir yarışmaydı. Fazla ilgi göreceğini tahmin etmedik...' 
     
     



 MAGAZİN 











</TEXT>
</DOC>
