<DOC>
<DOCNO> 44197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/yazar/okur.html </URL>
<DATE> 2001/09/29/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
TÜSİAD’ın farklı yüzü... 
</HEADLINE>
<TEXT>

     İşadamları ve sanayiciler için gündem farklı... Diyorlar ki "Bizim sorunumuz, hükümete ve ekonomi yönetimine duyulan güvensizlik." 
     Bu itiraf öylesine önemli ki 
     "Türkiye, ciddi bir yönetim krizi yaşıyor. Güven ve yönetim sorunu çözülsün, ne dış, ne iç borç sendromu kalır " 
     Söyleyenler, TÜSİAD üyeleri... 
     Çoğu, TÜSİAD yönetiminde değil ama TÜSİAD üyesi... 
     İsim vermiyorlar, açık açık çağrı yapmaya çekiniyorlar. Ama söyledikleri az şey değil. 
     Çelişki de buradan kaynaklanmıyor mu 
     Daha düne kadar, "farklı çözüm yok" diyenler, bugün "bambaşka" bir çerçeve çiziyorlar. 
     Türk Sanayici ve İş Adamları Derneği’nin TÜSİAD "Yüksek İstişare Konseyi" toplantısına topu topu 80 ile 100 arasında üye katıldı. "Ağır toplar" diye isimlendirilen çoğu üye bu kez Yüksek İstişare toplantısına gelmemişti. 
     O yüzden biz, katılımcı üye sayısını abartmış bile olabiliriz. 
     
     "Gülümse, yeter" 
     Gündem, 2002 yılı için öngörülen veriler, Yüksek Planlama Kurulu’ndan yansıyan bilgilerdi. Ancak 2002’de büyüme hedefi yüzde 5, 2001 yıl sonu enflasyonu yüzde 60 olur öngörüsünü, sanayiciler, değerlendirmek yerine sadece "gülümsemekle" yanıtladılar... 
     TÜSİAD’ın Yüksek İstişare Konseyi’nin konuğu Hazine Müsteşarı Faiz Öztrak’tı. Bugün Washington’a giden Devlet Bakanı Kemal Derviş, 2002 yılı bütçesiyle ilgili bilgiyi de bize Washington’dan verecek. 
     Ancak sanayiciler, son gün konuğu Hazine Müsteşarı Faiz Öztrak’ın vereceği açıklamaları çok fazla "önemsememiş" olacaklar ki, bomboş salonda "IMF programında revizyon" çağrısını bu defa açık açık gündeme getirdiler. 
     Oysa bu programa, ekonomi yönetimine en fazla destek veren dernek, TÜSİAD değil miydi Yalılarda verilen özel davetlerle, "ekonomi yönetimini" en fazla savunanlar TÜSİAD üyelerinden başkası mıydı sanki 
     Ne oldu da ibre farklı yöne kayıyor 
     Fazla söze gerek yok, "icraatın içinden" programı ortada... 
     
     "Nereden buldun " 
     Ancak bir konu var ki, söz etmeden geçemeyeceğiz. 
     Dünya, terör parasının kaynağını kurutmaya kararlı. Karaparayla mücadele başlamış. 
     Paranın kaynağı konusu çok önemli. 
     Çoğu TÜSİAD üyesi, işte bu konuya odaklanmıştı. Savaş ve kirli para, daha doğrusu yolsuzlukla mücadele konusu onların da gündemine farklı bir biçimde girmişti. 
     1998 yılında "nereden buldun"a şiddetle karşı çıkan TÜSİAD üyeleri, 3 yıl sonra konunun ne kadar önemli olduğunu sürekli yineleyip durdular. Şaşırdık. 
     Ve "Bizim de konuyla ilgili olarak farklı şeyler yapmamız gerekiyor" diyen yine onlar... 
     Zekeriya Temizel, kulaklarınızı çınlattık, anlayacağınız... 
     Çünkü çok önemli bir TÜSİAD üyesi diyor ki 
     "Geçen gün üye listesini elime aldım. Başladım saymaya. Onu çiz, bunu çiz." 
     Peki, geriye kalan kaç kişi 
     Yok, yok sayı bizde kalsın Etik ve temizlik hassas konu Kurbağaları ürkütmeyelim... 
     
     







Hangi Türkçe 


Taliban rozeti 


MGK'nın destek sınırı 


Hükümette kaptan köşkü boş mu, dolu mu 


Dere ve at 


Kim "terörist" 


Anadolu liselerine giriş 


Ortadoğu'dan Orta Asya'ya... 


Günaydın bayım, bugün nasılsınız 


TÜSİAD’ın farklı yüzü... 


Değişmek ve dönmek... 


ABD'nin zorluğu çıkış'ta 


Savaş haberlerini zaplayın 


Borçlunun parası olmalı 


"Laik Cumhuriyet" kurmak kolay mı 


Çifte standart 


</TEXT>
</DOC>
