<DOC>
<DOCNO> 16063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/son/sondun05.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kız arkadaşına Eminem'in parçasını gönderdi,hapse mahkum oldu 
</HEADLINE>
<TEXT>

     İngiltere'de, araları gergin olan kız arkadaşına, rapcı Eminem'in şiddet içeren parçasını gönderen İngiliz 4 ay hapse mahkum oldu ve kız arkadaşını görmesi yasaklandı. 
     Adam Dougen adlı 31 yaşındaki İngiliz'in, kız arkadaşı Lynn Coleman'a, Eminem'in ''kendisini bir başkasıyla aldattığını öğrenen ve bunun üzerine kız arkadaşını öldüren bir kişinin'' hikayesinin anlatıldığı bir parçasını gönderdiği ve parçada adı geçen kızın isminin yerine, kendi kız arkadaşı Coleman'ın isminin konması gerektiğini söylediği belirtildi. ABD'de eşcinsellere ve kadınlara karşı şiddeti kışkırtan şarkı sözleriyle tanınan ve gerçek adı Marshall Bruce Mathers olan Eminem'e, gizlice silah taşımak suçundan iki yıl gözetim altında tutulma cezası verilmişti. 




</TEXT>
</DOC>
