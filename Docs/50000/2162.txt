<DOC>
<DOCNO> 2162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/yazar/tamer.html </URL>
<DATE> 2001/01/14/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Kuzen Mehmet Kutman sahneye çıkarken... 
</HEADLINE>
<TEXT>

     Siyasetin iyice çığrından çıktığı son Mesut Yılmaz hükümeti döneminde kuzen Mehmet Kutman'ın adı kulislerde çok sık geçerdi. Global Menkul Değerler'in sahibi Kutman, kimi zaman danışmanlığını yaptığı firmaların özelleştirme ihalelerinden aslan payını kapmalarıyla, kimi zaman kuzeni Mesut Yılmaz'a ulaşamayan işadamlarının önünü açmakla gündeme gelirdi. 
     Hatta trona ve bor madenlerini çatısı altında toplayan Eti Soda'dan THY'ye yer hizmetleri veren Havaş'a, Mensucat Santral'den Sabah Yayıncılık'a bugün pek çok şirketin sahibi ya da ortağı olan Turgay Ciner'in bile bir zamanlar ancak Mehmet Kutman aracılığıyla Yılmaz'a ulaşabildiği kulislerde konuşulur. 
     Yılmaz'ın başbakanlığı döneminde dış seyahatlerine katılması uygun görülen işadamlarının Kutman tarafından telefonla arandığı da anlatılır. 
     Global Menkul Değerler bir zamanlar dış piyasalarda kimi bankalardan bile daha kolay kredi bulabilir hale gelmiş, kimi zaman da battı - batacak söylentileriyle çalkalanmıştır. Global'in Romanya ofisinin açılışını, Başbakan Mesut Yılmaz bizzat yapmıştır. 
     Kutman'ın adı gazetelerde son 2 gündür Beyaz Enerji Operasyonu bağlamında geçiyor. Daha doğrusu Başbakan Yardımcısı Mesut Yılmaz'ın askerlere karşı akıl almaz öfkesinin analizini yapmaya çalışanların aklına, ANAP'ın yumuşak karnı Enerji Bakanlığı'nın yanısıra kuzen Kutman da geliyor. Dünkü Hürriyet'te Yalçın Bayer'in köşesinde de yer aldığı gibi Silopi'de 1,5 yıldır faaliyette olan 34 megavatlık mobil santrali çalıştıran Karadeniz Enerji'nin ortakları arasında Mehmet Kutman da var. Yılmaz'ın dayısı Erol Yılmaz Akçal'la kuzen Kutman, Karadeniz Enerji'nin yüzde 20 hissesine sahip. Karadeniz Enerji'nin Genel Müdürü ve diğer hissedarlarından Doğan Karadeniz ise Beyaz Enerji Operasyonu çerçevesinde halen gözaltında. 
     
Japon ufaklığın Lego'dan isteği      Danimarkalı ünlü oyuncakçı Lego, Noel için üreteceği oyuncakları belirlemek üzere küçük bir araştırma yaptırmış. 5 - 12 yaş arası çocukları kapsayan anketin bir ayağı İngiltere, diğeri ise Japonya. 
     Lego'nun Japonya'daki pazar payı çok küçük olduğu halde belki de çok küçük olduğu için anket yaptırılırken, farklı sonuçlar ortaya çıkacağı 3 aşağı 5 yukarı tahmin edilmiş. Ancak herhalde bu kadarı öngörülmemiş Araştırmanın İngiltere'de ayağının ise genelde Avrupalı çocukların eğilimleri hakkında kabaca bir fikir verebileceği düşünülmüş. 
     Anket sonuçlarına göre İngiliz ufaklıkların Noel tercihleri 

</TEXT>
</DOC>
