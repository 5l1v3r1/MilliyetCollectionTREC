<DOC>
<DOCNO> 13399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/spor/spo02.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Transfer yok 
</HEADLINE>
<TEXT>

Fenerbahçe Teknik Direktörü Mustafa Denizli, yeni sezonda yabancı oyuncu almayacaklarını, bir - iki gurbetçi daha getireceklerini açıkladı 
     YUSUF KOBAL 

     Gençlere yönelecek 
     SARI-LACİVERTLİ ekibin hocası Mustafa Denizli, önümüzdeki sezon şu an takımda bulunan altı yabancı futbolcu ile yoluna devam edeceğini, transfer yapmayacağını açıkladı. Denizli en fazla iki yeni oyuncu transfer edileceğini, gurbetçi ya da genç oyuncu politikasına yöneleceklerini söyledi. 
     
     "Kimse ayrılmayacak" 
     MUSTAFA Denizli, "Altı yabancı oyuncumuzdan herhangi birisi, Fenerbahçe’den gitmek istediğini geçerli nedenlere dayanarak söylemezse, hiçbirisi takımdan ayrılmayacak" dedi. Fenerbahçe’nin teknik patronu, "Şu anda aramızdan ayrılmak isteyen de yok, hepsinden çok memnunum. O zaman neden transfer düşüneyimödiye konuştu. 
     
     En kritik dönem 
     DENİZLİ sözleşmesi biten futbolcularla iyi anlaştıklarını da belirtti. Ünlü hoca, "Ama futbolcularımız, Fenerbahçe’den daha iyi şartlar bulacağı yer arar mı, onu bilemem" ifadesini kullandı. Mustafa Denizli, sezonun en kritik dönemine girdiklerini vurgulayıp, "Şartlar ne olursa olsun, bu maçları kazanmak önemli" dedi. 
     
"F.Bahçeli Zeki, Çevik ve Ahl klıdır"      FENERBAHÇE Asbaşkanı Murat Özaydınlı önceki akşam 1907 Derneği’nde yaptığı konuşmada "Sezon sonu sözleşmesi biten hiçbir futbolcumuz ile lig bitmeden görüşmeyeceğiz" açıklamasını yaptı. Olaylı şekilde Deportivo maçından sonra İnter’e imza atan Okan ve Emre konusunda da yorum yapan Özaydınlı "İkisi de yanlış yaptı. Bizim futbolcularımız kendi takımlarında çok mutlular. Fenerbahçeli futbolcular Atatürk’ün dediği gibi Zeki, Çevik ve Ahl klıdırödedi. 
     
10 günlük gurbet      FENERBAHÇE, Adanaspor maçının ardından üst üste Denizlispor, Ankaragücü ve Kayseri’deki Gençlerbirliği kupa finali nedeniyle on gün boyunca İstanbul’a dönmeyecek. Mustafa Denizli’nin Adanaspor karşılaşmasından sonra oynanacak bu üç zorlu karşılaşmadan kayıpsız çıkmak için, takımını Denizli, Kayseri ve Ankara’da kampa alacağı öğrenildi. 
     SARI-LACİVERTLİLER dünkü idmanda bol bol şut attılar, kanat organizasyonları çalıştılar. Yusuf’un özel çalıştığı antrenmanda sağdan Ali Güneş, soldan Celil’e ortalar yaptıran Mustafa Denizli, Andersson ve Revivo’dan gelen pasları gole çevirmelerini istedi. Serhat ise koşulara katıldıktan sonra topla oynamak isteyince Mustafa Denizli’nin tepkisini çekti. 
     
Balic özel kamp yapacak      HÜSEYİN YAVUZ 

     FENERBAHÇELİ Balic, Bosna Hersek Milli Takımı kampından döner dönmez kendini Samandıra Tesisleri’nde kampa almak istediğini söyledi. Avusturya karşısında iyi futbol ortaya koyan, yarın da Liechtenstein’a karşı mücadele edecek olan Sarı - Lacivertli yıldız futbolcu, menajeri Suat Karaliç’i arayarak perşembe günü Türkiye’ye döneceğini bildirdi, Adanaspor maçında oynamak için kampa devam etmek istediğini ifade etti. 
     
Johnson af isteyecek      FENERBAHÇE’NİN sürekli Gana Milli takımına çağrılan oyuncusu Johnson Galatasaray maçı nedeniyle bu görevinden affını isteyecek. Johnson ve yönetim, kamp tarihleri belli olduktan sonra, Gana Futbol Federasyonu’na birlikte başvuruda bulunacaklar. Bu arada Yozgatlı Ayew ile Preko’nun, kritik maçlar yüzünden kolayca izin almalarına rağmen, Johnson’a zorluk çıkarılması tepki topluyor. 
     


 SPOR 























</TEXT>
</DOC>
