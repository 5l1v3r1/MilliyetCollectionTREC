<DOC>
<DOCNO> 37034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/yazar/theper.html </URL>
<DATE> 2001/08/14/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Müeyyide şart 
</HEADLINE>
<TEXT>

     Apartman yöneticimiz ortak giderlerini ödemekte gecikenin suyunu kesiyor. Buna hakkı var mı 
     O. E. - İstanbul 
     
     Bu soruya çok muhatap oldum, bakın size başımdan geçen bir olayı anlatayım, yanıtını sonra vereyim. 
     Deniz otobüsü ile Bandırma'ya geçiyoruz. Deniz otobüsleri çok konforlu, koltukların çoğunun önünde masalar var, iki saat boyunca bu masalarda yemek yiyebiliyor, gemi içinden temin ettiğimiz içecekleri içebiliyorsunuz. Herkes yerine yerleşmişken iki üç masa ötemizde üç günlük sakalı, ömründe ütü görmemiş pantolonu ile bir adam pabuçlarını çıkardı, ayaklarını masanın üzerine koydu ve seyahatin keyfini sürmeye başladı. 
     Bu ilkellik neden, toplum disiplini olmamasından. Biz ailece görevlileri bu salona çağırdık, vatandaşı ikaz etmelerini istedik, uygun bir şekilde ikaz edelince ayaklarını indirdi. 
     Bunu ne için anlattım Toplu yaşam disiplin ister. Uygar toplumlarda en ağır ceza çevrenin ayıplamasıdır. Uygarlığı henüz yakalamamış toplumlarda ise ayıplama işe yaramaz, müeyyide şarttır. Bizde ise 
     Toplum baskısı bu gibi kişilerde yoktur, ayıplamak ne demek bilmezler, öyleyse yapılacak şey şiddetle uyarmak ve müeyyide yani ceza uygulamaktır. Yukarıda anlattığım magandaya yaptığınız uyarıya karşı koyabilirdi, çünkü toplum baskısına aldırmaz bir tip, yaptığının cezası da yoksa zeytinyağı gibi niye üste çıkmasın İşte sizin yönetici de böyle. Hiç kimsenin suyunu kesemez. Ancak kestiği zaman toplumsal uyarı ile karşılaşmıyorsa niye kesmesin Zira bu yönetici için de müeyyide yok. Yüklü bir manevi tazminat ödeyeceğini bilse elini sürmez, ama biz böyle bir toplumuz, böyle gelmiş böyle gidiyoruz. 
     
     







İran ve Azeriler 


Çiller'den Yılmaz'a çağrı 


Tanrı'nın göktaşları 


Stiglitz’le kahvaltı ve toplumsal sorumluluk 


Hazar huzursuz 


Zor tercih... 


Yolsuzlukla Türk usulü mücadele 


Solda ne değişti 


Hortum ve hayali teknolojisinde bizden iyisi yok 


Müeyyide şart 


Deutsche Bank mide bulandırıyor’ 


Erdoğan neyin merkezinde 


</TEXT>
</DOC>
