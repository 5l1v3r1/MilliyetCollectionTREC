<DOC>
<DOCNO> 41089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/spor/spo05.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim Hakan haziranda 
</HEADLINE>
<TEXT>

     MİLAN’IN hocası Fatih Terim, Ümit’in transferine sevindiğini, Hakan Şükür’ü de sezon sonunda bedelsiz olarak renklere bağlayabileceklerini açıkladı. Terim, "Ümit’i 10 yıldır tanıyorum. Joker gibi. Orta alan dışında da oynayabilir, hücumda da. Hakan’ın bonservisi gelecek yıl haziran ayında sıfır liret olacak. Sonra kulüp karar verecek. Bekleyip, görelim" açıklamasını yaptı. 
     İTALYA Ligi’nde pazar günü eski takımı Fiorentina ile yapacakları maç öncesi iddialı açıklamalar yapan Fatih Terim, Corriere dello Sport Gazetesi’nde, "Fiorentina’ya aşığım, ama Milan’ın acıması olmayacak" dedi. Rui Costa ve Albertini’nin iki lideri olduğunu vurgulayan tecrübeli hoca, "Milan’da iyi futbol yaratmak istiyorum. İyi futbolsuz gelecek, zafer olmaz" dedi. 
     
     Milli Takım’a geçmem istendi’ 
     FATİH Terim, A Milli Takım’ın başına geçmesi konusunda kendisine teklif geldiğini ileri sürdü. "Milli Takım’a dönme olasılığınız var mı" sorusu üzerine Terim, "Yalnızca Milan’ı düşünüyorum. Dört ay önce beni çağırdılar, ama Milan ile başarılar yakalamalıyım" dedi. 
     



 SPOR 






















</TEXT>
</DOC>
