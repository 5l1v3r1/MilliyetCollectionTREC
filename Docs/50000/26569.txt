<DOC>
<DOCNO> 26569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/spor/spo04.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökdeniz katladı 
</HEADLINE>
<TEXT>

Trabzon’la üç yıl önce üç milyarlık sözleşme yapan ve birçok kulübün listesinde bulunan genç futbolcu, bu kez 550 milyara imza atarak değerini 184 kat artırdı 
     TRABZONSPOR’A üç yıl önce üç milyara imza atan Gökdeniz, Bordo - Mavili takımla iki yıl için 550 milyar liraya yeniden sözleşme yaparken, değerini 184 kat artırdı. Genç futbolcu, "Boş sözleşmeye imza attım, ama yöneticilerimiz hakkımı verecektir. Bana tavan fiyat uygulayacaklarını biliyorum. Üç yıl önce amatördüm. Para almadan da imza atsam bu yadırganmamalı" dedi. 
     GÖKDENİZ, F.Bahçe ve Beşiktaş’tan aldığı transfer tekliflerini kabul etmediğini de hatırlattı. Trabzonlu oyuncu, "Milli maçlardan sonra bir süre daha İstanbul’da kaldım. Tekliflerden kaçmak için inanın telefonlarımı kapattım. Trabzon’da kaldığım için çok mutluyum. Bu karara vermemde Sadi Tekelioğlu’nun da önemli bir rolü oldu" diye konuştu. 
     BORDO-MAVİLİLER’İN her konuda anlaşmaya vardığı A.Gücü’nden Cafer’in transferine Trabzon’da soğuk bakılmaya başlandı. Yöneticilerin, taraftarlardan sayısız tepki gelmesi üzerine Sadi Tekelioğlu’na "Tüm sorumluluğu üstlenirsin" dedikleri öğrenildi. Bunun üzerine rotanın Bursalı Murat Sözkesen’e çevrildiği de, ayrıca Malili Kalilu’ya davet çıkarıldığı bildirildi. 
     
     Düğünde barış 
     KALECİ Metin Aktaş’ın, Eda Hacisalihoğlu ile hayatını birleştirdiği düğünde Bordo - Mavili camia kurtlarını döktü. Trabzon’un yeni hocası Sadi Tekelioğlu ile eski hocası Giray Bulak’ın da tartışmaları bir kenara bıraktıkları düğün, Mili Takımlar Teknik Direktörü Şenol Güneş’in katılımıyla horon şova dönüştü. Gecede Trabzonsporlu futbolcuların yanı sıra yerel yöneticiler ve spor camiası da yer aldı. 
     
Oktay iddiası      İTALYAN spor gazetesi La Gazzetta dello Sport, Oktay’ın, İtalya’nın Perugia takımına transfer olabileceğini iddia etti. Gazetede Oktay ile Perugia arasında görüşme yapıldığı söylentilerinin Türkiye’den geldiği savunuldu. Transferin son aşamasına gelindiğini ve Oktay’ın bu sezon Trabzonspor ile sözleşmesinin sona erdiği hatırlatıldı. 
     



 SPOR 

























</TEXT>
</DOC>
