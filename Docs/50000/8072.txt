<DOC>
<DOCNO> 8072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/dunya/dun02.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
FBI’da Rus ajanı 
</HEADLINE>
<TEXT>
Köstebek suçüstü yakalandı 
     YASEMİN ÇONGAR Washington 

     ABD, yeni bir "köstebek" olayıyla sarsıldı. Son yılların en büyük casusluk skandalını ortaya çıkaran operasyonda, Federal Soruşturma Bürosu FBI bünyesinde "karşı casusluktan" sorumlu olarak çalışan Robert Philip Hansen, Rusya hesabına casusluk yaptığı gerekçesiyle tutuklandı. 
     27 yıldır FBI’da çalışan Hansen’ın önceki akşam başkent Washington yakınındaki bir parkta, gizli belgelerle dolu bir zarfı Rus ajanlar tarafından alınmak üzere önceden belirlenmiş bir yere bırakırken, "suçüstü" yakalandığı belirtiliyor. ABD kaynakları, 1985’ten bu yana Rusya’ya istihbarat sattığı ortaya çıkarılan Hansen’dan en az son dört aydır kuşkulanıldığını bildirirken, Rusya Büyükelçiliği herhangi bir yorumda bulunmayacağını açıkladı. 
     
Kilit roldeydi      Altı çocuk babası olan ve başkent Washington’ın metropolitan alanındaki Vienna adlı banliyöde yaşayan 50’li yaşlardaki Hansen’la ilgili iddialar arasında, ABD’nin diplomatik istihbaratının Rusya’ya sızdırılmasında anahtar rol oynadığı da var. 
     Hansen’la ilgili izlenimlerini basına aktaran komşu ve arkadaşları ise, FBI yetkilisinin "sıradan bir aile hayatı" yaşadığını ve harcama alışkanlıkları bakımından "göze batan", maaşı dışında ek bir gelire sahip olduğunu düşündürtecek bir davranışına tanık olmadıklarını belirttiler. 
     
Dışişleri ona emanetti      Hansen’ın son dört yıldır, Amerikan Dışişleri Bakanlığı’nın istihbarat güvenliğini sağlamakla görevli olarak çalışması, son dönemde bu bakanlık bünyesinde yaşanan istihbarat sızıntılarından bizzat sorumlu olabileceği kuşkusuna da yol açıyor. 
     


 DÜNYA 











</TEXT>
</DOC>
