<DOC>
<DOCNO> 24957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/son/soneko06.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine yarın üç aylık ihaleye çıkıyor 
</HEADLINE>
<TEXT>

     Hazine, Haziran ayının ilk ihalesini yarın düzenliyor. 
     Hazine Müsteşarlığı yarın düzenleyeceği 3 ay vadeli 91 gün bono ihalesinde, minimum net 100 trilyon lira borçlanmayı öngörüyor. İhraç tarihi 6 Haziran Çarşamba olarak belirlenen bonoların geri ödemesi 5 Eylül tarihinde yapılacak. 
     Haziran ayında yapılacak ihalelerde de tek fiyat sistemi uygulanacak. 
     Tek fiyat ihale sisteminde, yatırımcılar ihaleye katıldıkları fiyat faiz ne olursa olsun, ihalede senet almaya hak kazandıkları takdirde, bu senetleri Hazine'ce ihalede kabul edilen en düşük fiyat en yüksek faiz üzerinden alacak. 
     Hazine'nin Haziran ayının ilk yarısında iç borç geri ödemesi bulunmuyor. 
     Hazine'nin Haziran'da 7 katrilyon 87 trilyon 60.4 milyar lirası ana para, 2 katrilyon 229 trilyon 467.5 milyar lirası da faiz olmak üzere toplam, 9 katrilyon 316 trilyon 527.9 milyar lira iç borç geri ödemesi bulunuyor. 
     Mayıs ayı ihale programı çerçevesinde en son 392 gün vadeli tahvil ihalesi düzenlenmişti. Bu ihalede 10.6 trilyon lira tutarında teklif kabul edilirken, brüt yıllık faiz yüzde 82, brüt bileşik faiz de yüzde 79.98 olmuştu. 
     
     







</TEXT>
</DOC>
