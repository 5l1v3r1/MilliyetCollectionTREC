<DOC>
<DOCNO> 22545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/yazar/bila.html </URL>
<DATE> 2001/05/22/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Kapatma davası yaklaştıkça Fazilet Partisi’ndeki hareketlilik de artıyor 
</HEADLINE>
<TEXT>
FP kapatılırsa buradayız, HAZIRIZ 
Tayyip Erdoğan'la hareket ettiklerini doğrulayan yenilikçi kanadın temsilcisi Abdullah Gül, "Yeni parti ihtiyacı duyulursa bizim hazırlıklarımız tamam" dedi 
     Fazilet Partisi'nin kapatılması davasında sona yaklaşılıyor. Anayasa Mahkemesi kapatma kararı da verebilir, kapatmama kararı da... Yüksek Mahkeme'nin Fazilet Partisi'ni kapatma olasılığına karşı, partinin hem gelenekçi, hem de yenilikçi kanadında hazırlıklar yapılıyor. 
     Son zamanlarda faaliyetlerini yoğunlaştıran Recep Tayyip Erdoğan'ın öncülük ettiği hareketle, Fazilet Partisi'nin yenilikçi kanadının çalışmaları örtüşüyor. Erdoğan'la yenilikçilerin birlikte hareket ettikleri söylenebilir. 
HAZIRLIKLAR TAMAM      Yenilikçi kanadın önde gelen ismi Abdullah Gül'le bu gelişmeleri konuşma olanağı bulduk. 
     Gül, Fazilet Partisi'nin kapatılması olasılığını dikkate alarak, "ne yapılabileceği" üzerinde durduklarını ve böyle bir gelişme karşısında yeni bir parti oluşturmak üzere hazırlıklarını tamamladıklarını belirtti. 
     Gül, şu değerlendirmeyi yaptı 
     
DAVAYI BEKLİYORUZ’      - Davanın sonucunu bekliyoruz. Tabii kapatma kararı da çıkabilir. Ama biz her olasılığa göre hazırlıklı olmak zorundayız. Karar yeni bir partileşme gerektirirse buna da hazır durumdayız. 
     - Recep Tayyip Erdoğan da yeni bir oluşumdan söz ediyor. Buna Erdemliler hareketi’ ismi de verilmiş gibi. Bu hareketle aynı yönde misiniz 
     - Sayın Erdoğan'la aynı yaklaşımı paylaşıyoruz. 50 kadar milletvekili arkadaşımızla bu yaklaşım içindeyiz. 
     - Yeni hareketin temel ilkeleri neler olacak 
     - Biz Türkiye'nin sorunlarının siyasetteki tıkanmadan kaynaklandığını, siyasi yapıdan ürediğini düşünüyoruz. Bu nedenle, yeni hareketin Türkiye'nin iç dinamikleriyle ortaya çıkması gerektiğini, artık siyasi yapılanmanın bir şekilde mutlaka değişmesi gerektiğini ve değişeceğini düşünüyoruz. Bu değişimin dışarıdan zorlama veya dayatmalarla değil, Türkiye'nin kendi isteğiyle gerçekleştirmesi gerekir. Bu nedenle de biz yeni hareketin en önemli özelliğinin "şeffaflık, dürüstlük, kapsayıcılık, katılımcılık" olması gerektiğini düşünüyoruz. Bu yaklaşım genel olarak "merkez ve merkeze yakınlık" gibi tanımlanıyor ama elbette yeni hareketin bir kimliği, bir kişiliği olacak. Marjinal bir hareket olmayacak. Marjinal yaklaşımlar Türkiye'nin sorunlarını kapsamaz ve çözemez. Türkiye'nin bir siyasi transformasyon yaşayacağı açık. Bunu gerçekleştirecek genişlikte bir hareket olması lazım. 
     
LİDER KİM OLACAK      - Yeni hareketin liderliği konusunda sizin ve Recep Tayyip Erdoğan'ın ismi geçiyor. Bu harekette bir liderlik yarışı olur mu 
     - Koşullar belli olduğunda bu konuyu kendi aramızda çözebileceğimize inanıyorum. 
     - Erdoğan'ın yasağı hukuki engel değil mi 
     - Farklı görüşler var. Bazı hukuk otoriteleri Sayın Erdoğan için bir engel olmadığını ifade ediyorlar. Bazıları da milletvekili olamayacağını, ancak parti genel başkanı olabileceğini ifade ediyorlar. Yasada öngörülen süre bitince memnu haklarının iadesini isteme durumu da var. Bunlar netleşince durum aydınlığa kavuşur. 
     Gül'ün yaklaşımı böyle... 
     
PARTİ İÇİNDE PARTİ      Fazilet Partisi kapatılmazsa durum ne olur 
     Öyle anlaşılıyor ki, Fazilet Partisi kapatılmazsa bile partideki yenilikçi akım ayrı bir siyasi yapılanmanın çekirdeği konumunda. Bu çekirdek parti açık kalsa bile yeni bir siyasi partiye dönüşebilir. Fazilet Partisi'nin görünümü içinde bir parti daha barındığını gösteriyor. 
     Hangi yönde olursa olsun Anayasa Mahkemesi'nin kararını vermesiyle birlikte bu cephede hareketlilik başlayacak. 
     
     







Tartışmak.... 


Halki ve Halk 


FP kapatılırsa buradayız, HAZIRIZ 


Bakanlık kuğuları kesmeye kalktı 


Siyasette yenilenme dalgası ve Derviş... 


Şeffaflık 


Eşiniz sizi ele verir 


Derviş gençlere özür borçlu 


AB ile yeni sürtüşmeler 


Gümüşsuyu baronları 


RTÜK yasısı neden değişmeli 


CHP'de değişim 


Keşke anlaşabilseniz 


Fiyat artışı, enflasyon, pahalılık, fakirleşme farklı şeyler 


</TEXT>
</DOC>
