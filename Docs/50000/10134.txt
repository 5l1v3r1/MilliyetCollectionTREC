<DOC>
<DOCNO> 10134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/06/ekonomi/eko12.html </URL>
<DATE> 2001/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Turistik tesisler işçi arıyor 
</HEADLINE>
<TEXT>

     İstihdamın en yoğun olduğu sektörlerin başında yer alan turizmde, sezonun yaklaşmasıyla birlikte, başta oteller ve seyahat acenteleri olmak üzere, personel alımına başladılar. 
     Antalya yöresindeki turistik işletmeler, özellikle Pazar günleri ulusal ve yerel gazetelere ilanlar vererek, nitelikli elemanlar bulmaya çalışıyor. 
     Turizmciler, turizm çalışanlarının bir bölümünün kış sezonunu işsiz geçirdiklerini ya da günübirlik işlerle kazanç elde etmeye çalıştıklarını belirtiyorlar. 
     Yetkililer, Antalya yöresinde 200 bine yakın yatak kapasitesi bulunan otel, tatil köyü, motel, apart ve pansiyonlarla, lokanta, disko gibi eğlence yerleri ve turistik eşya üretimi ve satışında çalışmak üzere Nisan ayından itibaren en az 40-50 bin kişinin işbaşı yapacağını söylediler. 
     


 EKONOMİ 




















</TEXT>
</DOC>
