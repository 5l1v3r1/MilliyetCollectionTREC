<DOC>
<DOCNO> 19497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/04/yasam/yas06.html </URL>
<DATE> 2001/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobili suyla ÇALIŞTIRDILAR 
</HEADLINE>
<TEXT>

Ağrı’da üç kafadar, suyla çalışan otomobil icat etti. Mucitler, 10 milyon dolarlık teklif aldıklarını söyledi 
     Doğubayazıt’ta üç kişi, hazırladıkları özel bir kimyevi madde karışımıyla otomobili "suyla" çalıştırmayı başardılar. Özel katkı maddesiyle 100 kilometrelik mesafede bir litre su tüketen otomobil, 700 kilometrelik mesafede bir milyon liralık kimyevi madde harcıyor. 
     Elektrikli ev eşyası tamirciliği yapan Abdulsamet ve Abdulcabbar Demirbaş kardeşler ile kaportacı arkadaşları İsmail İlhan, motorlu araçları suyla çalıştırmak için üç yıl önce başlattıkları çalışmalarını başarıyla tamamladıklarını söylediler. Buluşlarını önce bir motosiklette uyguladıklarını belirten tamirciler, daha sonra sistemi biraz daha geliştirip bir otomobilde başarı sağladıklarını kaydettiler. İcatlarıyla ilgili bazı firmalardan teklif aldıklarını anlatan Demirbaş, "Bazı firmalardan teklifler aldık. Bir firma 10 milyon dolar teklif verdi. Ancak henüz çalışmamız tamamlanmadığı için bu tür bir teklifi kabul etmedik." diye konuştu. 
     
     BAŞKA BULUŞLARI DA VAR 
     Mucitlerin daha önceki buluşlarından bazıları da şunlar 

</TEXT>
</DOC>
