<DOC>
<DOCNO> 42435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/yazar/zbirand.html </URL>
<DATE> 2001/09/16/ </DATE>
<TIME>  </TIME>
<AUTHOR> M. Ali Birand  </AUTHOR>
<HEADLINE>
Hepimize ders olmalı... 
</HEADLINE>
<TEXT>

     Amerika’daki büyük olayı hep birlikte televizyonlardan izledik. 
     Olay anında, mutlaka dikkat etmişsinizdir. Dükkanları soyan insanlar yoktu. Yaralıları bacaklarından çekip taksilere atan insanlar da görmedik. Çaresizlik içinde, yardım etmeye çalışırken tam aksine zararlı çabalara rastlamadık. 
     Her şey yerli yerindeydi. 
     Patlamaların hemen ardından itfaiye zamanında geldi. Cankurtaranlar yerlerini aldılar. Yaralılar itina ile nakledildiler. 
     Olay sonrası da bambaşkaydı. 
     
     Ne polis, ne savcılar ne de soruşturmalarla ilgili insanlar basına bilgi sızdırdılar, resmi yetkililerin dışında kimse konuşmadı. Gereksiz hiçbir bilgi sızdırılmadı. 
     Tabii ABD medyasının yayınları da ders doluydu, ceset gösterilmedi, duyguları sömüren sahneler defalarca tekrar edilmedi. 
     Müthiş bir disiplin ve organizasyon gösterisi izledik. 
     Uygar ülke olmanın ne anlama geldiğini açıkça gördük. 
     Bizde sık sık yaşanan kargaşayı hepimiz hatırlarız. Yardım için çırpınanlar, tam aksine kötülük ettiklerini bilemezler. Bir yerde onlar da haklıdırlar. Gözlerinin önünde kıvranan insanları sürükleme pahasına taksilere veya kamyonlara yüklemekten başka çare göremezler. 
     Uygar olmak farklı bir şey. 
     
Bedri, olayı önceden roman yapmış      Ressam-yazar Bedri Baykam’ın 2000 yılı Aralık ayında yayınlanan ve Nisan ayında hakkında toplatma kararı çıkarılan best seller kitabı "Kemik", New York’ta yaşanan ve tüm dünyayı aynı anda ayağa kaldıran kıyamet gününü bire bir, önceden yaşanmış gibi anlatmıştı. 
     Baykam’ın romanında da intahar saldırısı, New York’ta bir gökdelene bir jumbo jetle ve sabah, gerçek olayla aynı saatte gerçekleştirilmişti ve büyük felaketin hemen ardından yaşanan dram sahneleri ve uluslararası kriz ve panik havası aynen yansıtılmıştı. 
     İşte kitabın 5. bölümünden alıntılar 
     "... Selim ağzına giren ve karlaşan kar tanelerini dilinde ve dudaklarında hissederek yürürken, solundaki televizyon, 3-D multivizyonların serili olduğu vitrinlerdeki görüntülerinden biri birden gözüne takıldı. Dev bir jumbo 797, New York Midtown’daki dev PAN AM binasına göbekten giriyor, orada anında patlayıp dağılırken o "büyük elma"nın simgelerinden biri olan dev binayı da resmen göbeğinden ikiye bölüyordu. Belki dıştan bakıldığında biraz hipnotize edilmiş bir hali vardı. Olayın dramından çok, sahnenin inanılmaz büyüsüne ve güzelliğine kilitlenmişti. O korkunç an onun gözünde birden gollerden de, savaş sahnelerinden de, her şeyden de daha güzel duruyordu. Gözünü kapadı ve sahnenin tekrarlanışına şahit oldu. Sanki olay beyninde kendini "anında otomatik görüntü"ye almıştı... Sonra yaşanan kaosa biraz daha sük netle bakmaya başladı. İnsanlar yerlerde yatan ölülere, yaralılara, toza, kaosa büyük bir açlıkla bakıyorlar, ekranların önüne geçmek için birbirlerinin üstüne biniyorlardı. "Acaba McLuhan bile kitaplarında bu toplumun seks ve felaketlere olan düşkünlük boyutlarını hesaplayabilmiş miydi " diye düşündü. Sonra bu yanıtın kesinlikle "Hayır" olduğuna karar verdi..." 
     25 Eylül Salı günü, sabah saat 10 00’da İstanbul Adliyesi’nde 2. Asliye Ceza Mahkemesi’nde Kemik’in duruşması yapılacak. Baykam tüm demokrasi ve düşünce özgürlüğü savunucularını bu duruşmaya katılmaya ve Kemik romana destek olmaya davet etti. 
     
     
ABD, tam dostluk gösterisi bekliyor      Amerika kıtasındaki hava son derece net 
     "Bugün dostluk günü. Eğer bizle beraber iseniz, bu beraberliğinizi açıkça gösterin". 
     Böylesine büyük bir sarsıntı geçiren toplumlar için çok doğaldır. Siyah beyaz gibi açık bir tutum bekliyorlar. Diplomatik yaklaşımı kabul etmiyorlar. 
     "ABD’yi destekliyoruz, ancak olayın bir de öbür yanına bakmak gerekir" gibi bir cümleyi duymak dahi istemiyorlar. "Ya bizimlesiniz veya değilsiniz" diyorlar. 
     ABD’de öylesine bir kızgın hava esiyor ki, ince politika veya nüenslı tutumları duymak dahi istemiyorlar. 
     Türkiye’nin bu duyarlılığa dikkat etmesinde de çok yarar var. Eğer hükümetten karışık sesler çıkarsa, bu seslerin ABD’de yansımaları çok tehlikeli olur. Toplumların duyarlı günlerinde, dostlar da duyarlı davranmalı. 
     
Allah’tan haber kanalları var      Bunu çok rahatlıkla söyleyebilirim. 
     Allah’tan, haber kanallarımız var. 
     CNN TÜRK, NTV, TRT2, HABER TÜRK TV, TV8, BRT bütün bu kriz süresince son derece başarılı yayın yaptılar. 
     Son derece bilgi yüklü, abartıya kaçmayan, gereksiz heyecan yaratmayan bir yaklaşımla çalıştılar. 
     Zaman zaman görüntülü medya eleştiri altında tutulur. Ancak bu defa kimsenin söyleyecek lafı olamaz. 
     Haber kanalları tam not aldılar. 
     Diğer bazı kanalların haber bültenlerini izleyemediğim için bilemem. Başından sonuna içinde yaşadığımdan dolayı haber kanalları ile gurur duyduk. 
     
Kitap Köşesi      "Olur Böyle Vakalar" 
     Doğan Katırcıoğlu 47 yıllık gazetecidir. Gazetecilikten başka bir işi olmayan, resmi çevrelerle iç içe yaşamamış bir insan. 
     "Olur Böyle Vakalar" PK 2 Basınköy 34820 - Tel 0212 528 18 24-519 38 08 adlı kitabı 5’inci baskısını yaptı. Eğer bir gazetecinin başından geçenleri öğrenmek, Türkiye’yi öğrenmek, siyasetinden günlük yaşamına kadar hiçbir şeyin nasıl değişmediğini öğrenmek istiyorsanız, bu kitabı kaçırmayın. Katırcıoğlu çok kolay okunan ve çok hoş bir eser hazırlamış. 
     
     







Köpekler için 


Balıkesir emzirecek il arıyor 


Afgan kebabıyla Taliban sakallı’ gençler 


Şeytan taşlamak... 


Savaşa hayır 


YÖK’te işler karışık 


Kederli şiirler mevsimi 


Meclis ve savaş hali 


Eda’nın hayata dair fikriyatı 


Hiç ümitlenmeyin 


İşler aynı minval sürüp gidecektir 


İslamköy'de "Baba'nın Külliyesi" yakında açılıyor 


Ha Sivas ha New York 


</TEXT>
</DOC>
