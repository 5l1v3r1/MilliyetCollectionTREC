<DOC>
<DOCNO> 14013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/01/guncel/gun09.html </URL>
<DATE> 2001/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Mali Polis, banka uzmanı olup çıktı 
</HEADLINE>
<TEXT>

     İstanbul Mali Şube Müdürlüğü, Kasırga operasyonuyla birlikte ilk kez tanıştığı bir suç yöntemi karşısında başarılı bir sınav verdi. 100'den fazla kişiyi gözaltına alan Mali Polis, yönelttiği sorularla, konularında uzman bankacıları bile sıkıştırmayı başardı. Egebank'ın eski sahibi Murat Demirel'in, 28 eylül akşamı Swissotel'de gözaltına alınmasıyla başlayan Kasırga Operasyonu, Mali Polis'in banka boşaltma konusunda uzmanlaşmasının ilk adımı oldu. 
     
İşi çabuk öğrendiler      Polis, ilk sorgulamayı Ankara'dan gönderilen sorular ve Mali Suçlar Araştırma Kurulu üyeleriyle birlikte yaparak deneyim kazandı. Daha sonraki operasyonlarda, bankalar yeminli murakıplarının hazırladığı raporları iyice okuyup hazırlandıktan sonra gözaltılara başlayan polis, eski banka yöneticilerini de sorularıyla şaşırttı. 242 milyon lira maaş alan polis memurları ile 430 milyon lira maaş alan Mali Şube Müdürü Ayhan Mimaroğlu, trilyonluk operasyonun ilk 60 gününde 108 kişiyi sorguladı. 
     


 GÜNCEL 


















</TEXT>
</DOC>
