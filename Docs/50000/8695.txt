<DOC>
<DOCNO> 8695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/yazar/dogan.html </URL>
<DATE> 2001/02/24/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
Hep değişiyor, aksi yok 
</HEADLINE>
<TEXT>

     Daha kasım krizi sonrasında, yani üç ay önce, IMF "o krizi aşmak üzere, yüzde 18'lik devalüasyon" öneriyor. O gün, Türk lirasının dolar karşısında değeri 808 bin liradan hesaplanıyor. Ancak, bu öneri siyasal kaygılarla geri çevriliyor. 
     Tıpkı, geçen salı akşamı on üç saatlik maratonda aynı siyasal kaygıların ağır basması gibi. Üç koalisyon partisinin hükümet üyeleri, ekonomiyle birlikte, "doları dalgalanmaya bırakmanın siyasal bedelini", ağır bir atmosferde tartışıyor. 
     Çünkü, hepsi biliyor ki, gelinen noktanın bugün, yarın, ama mutlaka bir siyasal bedeli olacak .. Bu kaçınılmaz .. Tarih bunun örnekleriyle dolu. 
     
Örnekler ortada      Yaşanmış örneklere bakınca 
     "Devalüasyon kararı alan hükümetlerin yüzde 30'u hemen düşüyor. Yüzde 14'ü ancak bir yıl dayanıyor. Yüzde yüzü, ilk genel seçimi mutlaka kaybediyor. Devalüasyon kararına imza atan ekonomiden sorumlu bakanların yüzde 60'ı, hatta politikayı bırakıyor. Devalüasyonla gelen ekonomik politikalar, o ülkelerde sosyal çalkantılara yol açıyor." R. Cooper, Currency Devaluation in Developing Countries, s. 29 . 
     Tek bir aykırı örnek var. İngiliz Maliye Bakanı James Callahan, İngiltere'de devalüasyon sonrasında başbakan oluyor. 
     Genel teoriyi, Türkiye deneyleri hep doğruluyor. 1946, 1958, 1970, 1978, 1980 ve 1994 devalüasyonları sonrasında, iktidarlar hep değişiyor. Aksi yok .. 
     
"Böyle gitmez "      Bununla birlikte, Türkiye'de, yukarıda belirtilen büyük devalüasyonlardan sonra, ekonomik dengeler yerine oturuyor. Şimdi gerçi çok taze, ama dengelerin bu kez yerine oturması, zaman alacak. 
     Bu da, ülkeyi krize sürükleyen iktidarı çok zorluyor. Ayakta kalması imkansız gibi. Şimdilik sanal olarak yerinde .. 
     IMF şu anda yeni bir program hazırlıyor. Ancak, bu kadar büyük bir bozgunun ardından, bir yıldır her şeye rağmen, yine de uygulanan programı yüzüne gözüne bulaştıran bir iktidar, yeni programı nasıl taşıyabilir .. Bir anlamda, bozgunda en büyük pay sahibi bir Başbakan koltuğunu nasıl koruyabilir .. 
     Kulislere bakarsanız, koalisyon partilerinin milletvekilleri de, aynı düşüncede. Birkaç istisna dışında, bu görüşü yüksek sesle dile getiren henüz yok. Ama, "böyle gitmez" kanısı üç partide DSP, MHP, ANAP de aynı. 
     Nasıl gidecek .. Onu Meclis bulacak .. Yoksa, zaman aleyhe işliyor. 
     
     





Kriz yönetimi 


Krizin yararı 


O yine sıyırır 


Programın maliye ayağı 


Kadınla erkek eşittir ama biri daha eşittir 


Dikkat Türkiye bıçak sırtında 


Çığ 


Hep değişiyor, aksi yok 


Alman üniversitesi ve şaşkın Ankara 


Yeni kadro yeni umuttur 


Türkiye devre dışında değil 


Herkes paranın peşinde... 


Ekonomik kriz kelle alacak 


"Fil Hamdi"den "Komser Şekspir"e... 


Bir zamanlar Ecevit... 


Şakşak nerede 


Yılmaz'ın gülmesi için kriz gerekmiş 


Biraz döviz, biraz TL sinirleri gevşetir 


Nobel kalmadı, Darwin verelim 


</TEXT>
</DOC>
