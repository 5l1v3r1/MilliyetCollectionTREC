<DOC>
<DOCNO> 28484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/ekonomi/eko13.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada gönüllü’ düşüş 
</HEADLINE>
<TEXT>

     Hazine’nin salı günü yaptığı ihalede hedefin altında borçlanmasının yarattığı tedirginlik ve Bakan Derviş’in gönüllü borç takasının sınırlı olabileceğini söylemesi borsada moralleri bozdu. Banka hisselerinde yoğunlaşan satışlarla endeks yüzde 4.68 düşüşle günü 12.052 puandan kapattı. 
     Derviş’in takas açıklaması, piyasanın en aktif bonusu 6 Mart 2002 vadeli kağıdın yıllık bileşiğini üç puan artırarak yüzde 75’e çıkardı. Tedirginlik Merkez Bankası’nın ters repo ihalesindeki teklifleri de olumsuz etkiledi. 13 Temmuz 51 gün vadeli repo ihalesine bankalar yüksek faiz isteyince Merkez gelen 541 trilyonluk tekliften sadece 69.4 trilyon lirasını karşıladı. 
     
     Borç takası için Lazard’a yetki 
     Borç takası konusunda uluslararası yatırım bankası Lazard’ın rapor hazırlayacağı belirtildi. Edinilen bilgiye göre, Lazard’ın raporunu tamamlamasının ardından bankalar takasla ilgili tekliflerini en kısa sürede bitirerek haziranın ilk yarısında Hazine’ye iletecek. 
     



 EKONOMİ 






















</TEXT>
</DOC>
