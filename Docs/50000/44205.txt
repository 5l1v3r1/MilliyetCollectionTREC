<DOC>
<DOCNO> 44205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/son/sondun01.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de hileli tehlikeli madde taşıma ruhsatı olan 2 kişi daha tutuklandı 
</HEADLINE>
<TEXT>

     Federal Soruşturma Bürosu FBI 
     ajanları, tehlikeli madde taşımacılığı için hile yoluyla sürücü belgesi alan iki kişiyi daha tutukladı. 
     Adalet Bakanlığı, tutuklamaların dün Chicago kentindeki O'Hare Uluslararası Havaalanı ve Tennessee eyaletinin Chattanooga bölgesinde yapıldığını açıkladı. 
     Açıklamada, 32 yaşındaki Fedhil El-Halidi'nin İrlanda'nın Shannon bölgesinden Kraliyet Ürdün Havayolları uçağı ile geldiği O'Hare Uluslararası Havaalanı'nda tutuklandığı belirtildi. 
     Adalet Bakanlığı'ndan bir yetkili, Reed El-Malfiki adlı kişinin de Tennessee eyaletinin Chattanooga bölgesinde tutuklandığını söyledi, ancak ayrıntı vermedi. 
     El-Halidi ve El-Malfiki'nin tehlikeli madde taşımacılığı için hile yoluyla sürücü belgesi almakla suçlanan 20 kişilik liste içinde bulunduğu belirtilirken, listedeki 20 kişinin tamamının tutuklandığı sanılıyor. 
     Adalet Bakanlığı kaynakları, tehlikeli madde taşıma sürücü belgesi ayarlanmasında rol alıdğından şüphelenilen Elmeliani Benmoumen adlı Pittsburghlu bir kişinin de tutuklandığını söylerken, Benmoumen'in ne zaman ve nerede tutuklandığı konusunda bilgi vermediler. 
     Bu iki kişinin tutuklanması, FBI'ın, teröristlerin kimyasal ve biyolojik silahlarla saldırıda bulunabilecekleri uyarısının ardından geldi. 
     






</TEXT>
</DOC>
