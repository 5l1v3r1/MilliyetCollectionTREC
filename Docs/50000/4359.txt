<DOC>
<DOCNO> 4359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/28/son/sonspo03.html </URL>
<DATE> 2001/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İdmanda sakatlık geçiren Baliç korkuttu 
</HEADLINE>
<TEXT>

     Fenerbahçe, 1 Şubat Perşembe günü Ankaragücü ile yapacağı Türkiye Kupası çeyrek final maçının hazırlıklarını, 1 günlük aradan sonra sürdürdü. 
     Samandıra Tesisleri'nde teknik direktör Mustafa Denizli yönetiminde gerçekleştirilen ve yaklaşık 1.5 saat süren antrenmanda sarı-lacivertli futbolcular, kondisyon ve dar alanda taktik çalışmasının ardından çift kale maç yaptılar. 
     Çift kale maçta, Zoran Mirkoviç ile girdiği ikili mücadelede sağ ayak bileğine darbe alan Baliç, kısa süreli bir sakatlık geçirdi. Tedavisi sahada yapılan Boşnak futbolcu, çift kale maçı sürdürdü. 
     Hafif sakatlığı bulunan Rapaiç, kondisyon çalışmasının ardından antrenmanı bıraktı. Sakatlıkları süren Celil ve Yusuf ile ülkelerinin milli takımlarında bulunun Uche ve Johnson, çalışmaya katılmazken, Uche'nin yarın Johnson'un da 30 Ocak Salı günü Türkiye'de olacakları bildirildi. 
     Öte yandan, antrenörler Oğuz Çetin ve Nurettin Yıldız ise, bugünkü antrenmana katılmadı. Kulüp basınla ilişkiler sorumlusu Necmi Gülümser, 2 antrenörün Ankaragücü maçı öncesinde bu kentte kalacakları yeri bakmak üzere Ankara'ya gitmeleri nedeniyle idmana katılmadılarını söyledi. Fenerbahçe, Ankaragücü maçının hazırlıklarını yarın yapacağı idmanla sürdürecek. Öte yandan, sarı-lacivertli ekipte futbolcular ve teknik heyet, yarın Üsküdar'daki Angel Restoran'da yemek yiyecekler. 




</TEXT>
</DOC>
