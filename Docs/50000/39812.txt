<DOC>
<DOCNO> 39812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/31/yazar/zbirand.html </URL>
<DATE> 2001/08/31/ </DATE>
<TIME>  </TIME>
<AUTHOR> M. Ali Birand  </AUTHOR>
<HEADLINE>
TSK giderek değişiyor... 
</HEADLINE>
<TEXT>

     Türk Silahlı Kuvvetleri, toplumun gözünde ülkenin en disiplinli, ne istediğini ve ne yaptığını bilen en iyi örgütlenmiş kurumudur. 
     Bu değişmemiştir. 
     Tutumunu eleştirenler dahi, işler kötüye gittiği ve ülkede kargaşa arttığı zaman bu kuruma döner ve durumu düzeltmesini ister. 
     TSK adeta, son anda başvurulacak bir güvence gibi görülür. 
     Böyle bir konuma getirilmesinin temelinde de, ülkeyi yöneten sivil kadroların yetersizlikleri ve bundan kaynaklanan siyasi boşluk yatar. 
     "Bu ordu da Türkler’den oluşuyor. Sivil kadrolar da Türk. Nasıl oluyor da, ordu güven veriyor, siyasiler veremiyor " diye sorabilirsiniz. 
     Buna verilebilecek yüzlerce yanıt var. 
     Benim değinmek istediğim konu farklı. 
     Ülke yönetiminde böylesine ağırlığı olan bu kurumda gözlediğim değişimi anlatmak istiyorum. 
     2000’li yılların TSK’sı, birçok yönden farklı yaklaşımlarla karşımıza çıkıyor. Değişmeyen unsur, temel tutumlar. 

</TEXT>
</DOC>
