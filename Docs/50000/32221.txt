<DOC>
<DOCNO> 32221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/guncel/agun.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanıyoruz 
</HEADLINE>
<TEXT>

Aşırı sıcaktan bunalan vatandaşlar "Denize girmek yasak ve tehlikelidir" uyarısını bile dikkate almadan soluğu en yakın sahile aldı. 
     GÜLAY FIRAT İstanbul 

     Türkiye'nin büyük bir bölümü kavurucu sıcak ve nemin etkisindeyken sıcaktan bunalan İstanbullular hafta sonunda soluğu denizde aldı. Boğaziçi, Marmara ve Karadeniz kıyılarını dolduranlar "Denize girmek yasak ve tehlikelidir" uyarısını bile dikkate almadı. Vatandaşlar, "Başka nerede denize gireceğiz Kriz bütçemizi zorluyor" dediler. 
     Şortlu, mayolu ve paletli olanların yanında, külotlu, ayakkabılı, elbiseli, çoraplı olarak denize girenler de vardı. Kimi de vücuduna koruyucu krem sürüp, kaldırımda sere serpe uzanarak güneşlenmeyi ihmal etmedi. 
     Şile'de üç kişi boğularak öldü. Kumbaba sahilinde Nurettin Odabaşı 25 , Sahilköy'de Ozan Bıçak 14 ve Sofular Köyü'nde de Osman Yıldız 45 kontrolsüz alanlarda denize girince, hayatlarını kaybetti. 
     



 GÜNCEL 



















</TEXT>
</DOC>
