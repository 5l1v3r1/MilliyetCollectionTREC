<DOC>
<DOCNO> 6417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/yasam/yas04.html </URL>
<DATE> 2001/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kolay tecavüze hapis yok 
</HEADLINE>
<TEXT>

Alman mahkemesi, bir tecavüz sanığını serbest bıraktı. Ancak beraatin nedeni sanığın suçsuz olması değil, mağdurenin az direnmesiydi’ 
     İtalya’dan sonra taciz ve tecavüz’ Almanya’da da gündemde. Berlin’de mahkeme, "kurban kendini yeterince savunamadı" diye tecavüz sanığını serbest bıraktı. 
     Berlin Eyalet Mahkemesi’nin, Peter P. 51 adlı tecavüzcü hakkında verdiği serbest bırakma kararı ülkede tartışma yarattı. Yargıç Jochen Baae ise kararın anlaşılmasının zor olduğunu belirterek kendini şu sözlerle savundu "Kadın, tecavüze uğradığını söylüyor ancak, bir şiddet unsuru ispatlanamadı. Kurbanın kendisi de direniş gösterdiğini söylemedi" 
     
     Dilim tutuldu’ 
     Tecavüze uğrayan Susanne K. 33 ise, olaydan çok utandığını ve tecavüzcüyü mahkemede görünce nefretinden konuşamadığını söyledi. Karara tepki gösteren bazı avukatlar, Susanne K.’nın polise verdiği ifadede direniş gösterdiğini söylediğini belirterek, ayrıca 1997 yılından bu yana alınan kararlarda, kurbanın kendisini savunmaması durumunda bile tecavüzün cezalandırıldığına dikkati çektiler. 
     
     


 YAŞAM 


















</TEXT>
</DOC>
