<DOC>
<DOCNO> 13408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/yasam/yas01.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
BULUN BU CANİYİ 
</HEADLINE>
<TEXT>

Tecavüz edildikten sonra kafasına odunla vurulan 6 yaşındaki kız çocuğu iki gün kömürlükte can çekişti ve altı gün sonra hayata gözlerini yumdu 
     ŞENOL ÇAKIR - ŞEVKET ERZEN Çorum 

     Çorum’da dram içinde dram’ denecek bir olay meydana geldi. Kale Mahallesi’nde oturan Kaval ailesinin ev elektriği 11 Mart günü borçları yüzünden kesildi. Baba Murat Kaval, 6 yaşındaki küçük kızı Burçin’i mum alması için bakkala gönderdi. Ve o andan itibaren Burçin’den bir daha haber alınamadı. 
     Olayın üzerinden iki gün geçtikten sonra, sokakta oynayan çocuklar bir apartmanın kömürlüğünden gelen inleme sesleri duyunca durumu hemen polise bildirdiler. İki metrekarelik kömürlüğe giren polisler karşılaştıkları manzara karşısında donup kaldı. Küçük Burçin, çıplak olarak kanlar içinde yerde yatıyordu. Kaptıkları gibi hemen Çorum Devlet Hastanesi’ne kaldırıldı talihsiz Burçin. 
     
     Öldü sandılar 
     Kimliği belirlenemeyen sapık tarafından defalarca tecavüz edildiği anlaşılan Burçin’in başına odunla vurulduğu ve boğazı sıkıldıktan sonra öldü’ sanılarak oracığa terkedildiği anlaşıldı. 
     Beyin travması geçiren, akciğer fonksiyonlarını yitiren küçük Burçin altı gün gün komada ölüme direndikten sonra gözlerini yaşama yumdu. 
     Gözüyaşlı aile, küçük yavrularının cenazesini Teslim köyünde gözyaşları arasında toprağa verirken anne Satı Kaval feryat ediyordu 
     "Böyle bir acıya yüreğim dayanmıyor. Bu sapık bir an önce bulunsun. Bulunsun ki, başka çocukların canını almasına izin verilmesin." 
     
     
     


 YAŞAM 




















</TEXT>
</DOC>
