<DOC>
<DOCNO> 22248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/20/yazar/pulur.html </URL>
<DATE> 2001/05/20/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıssadan hisse 
</HEADLINE>
<TEXT>

     FRANSIZ tarihçilerinden Gerard Wallerin "Bizans'ın çöküşünü" anlatan kitabında, sıraladığı 18 maddeden birinde şöyle diyor 
     "Bizans'ta ahlak o kadar çökmüştü ki, Fatih'in şehri kuşatmaya başladığı sırada, surları onarmayı üzerine alan müteahhitler, işlerini yapmayıp, parayı çaldılar." 
     Kıssadan hisse... 
     "Bizans'ın son günleri", deyimi sadece, Bizans için geçerli değildir. 
     
     FRANSA Kralı 14. Louis, etrafındakilerden birine sormuş 
     "Kaç yaşındasın " 
     Herif yerlere kadar eğilmiş 
     "Kaç yaşında olmamı emrederseniz, o yaştayım " 
     Kıssadan hisse... 
     Parti genel başkanları bazı milletvekillerine, yaşlarını sorsalardı, acaba ne cevap alırlardı 
     
     SULTAN Aziz, meşhur tarihçi Cevdet Paşa'dan "Osmanlı hanedanının tarihi"ni yazmasını istemiş... 
     Cevdet Paşa özür dilemiş 
     "Kulunuzun hanedanınıza olan sayısı ve bağlılığı o kadar derindir ki, böyle, bir tarih yazarsak, bu duygularımı rencide etmek istemem " 
     Kıssadan hisse... 
     Diyelim Sayın Ecevit, kendi siyasi tarihinin yazılmasını istedi, o'nun gerçekten seven kim buna cesaret edebilir. 
     
     ÖMRÜ savaş meydanlarında Haçlılarla savaş ve zaferle geçen Selahaddin - i Eyyubi, hasta yatağında, ölümü beklerken Şam'daki evinin bayrak direğine kefenini astırmış, önünde de biri sürekli bağırırmış 
     "Ey ahali, Sultan Selahaddin'in, dünyadaki zaferlerinde, ahirete götürebileceği tek şey, bu kefendir." 
     Kıssadan hisse... 
     Eğer bazıları böyle bir şey yapmaya kalkışsa acaba bayrak direğine ne asarlar 
     Arazilerin tapularını mı, villalarının anahtarlarını mı, banka cüzdanlarını mı, yoksa, savcılık iddianamelerini mi 
     
     ŞİİRLERİNDE sık sık Yunanca kelime ve deyim geçiren şair Salih Zeki Aktay'ı polis sorguya almış, devir Rus salatasına, Amerikan salatası dendiği devir... 
     Şairi birkaç saat sonra bırakmışlar, Ahmet Haşim laf atmış 
     "Yahu Salih Zeki, casus bile olmadın " 
     Kıssadan hisse... 
     Bazılarının saçma sapan savunmalarını okuyunca insanın "Be herif, hırsız bile olamadın " diyesi geliyor. 
     
     TALLEYRAND, Fransız ihtilalinin önemli isimlerinden biri, papazlıktan ayrılıp her devirde Dışişleri Bakanlığı yapmış ve bu arada servetine de servet katmış bugünkü "dönekler"in şahı... 
     Bir gün, bu serveti nasıl yaptığı konuşulurken, biri en doğru tesbiti yapmış 
     "Kendisini satın alanları, satarak " 
     Kıssadan hisse mi 
     Eeeee, ayıp artık, bu kadarı da olmaz, siz hiç sağınıza, solunuza bakmıyor musunuz 
     Hem bunu kaç kere yazdık 
     
     







Ayşe balkonda 


CASA ve rapor 


Nilüfer de sayılı çapkınlardandır 


Değişim iddiasıyla 'Bu adam yapar ' havası... 


Amatörce heyecan... 


Atatürk nasıl bir gençti 


Programın karakteri 


Dünya Süt Günü 


Ateş Hattı bacayı sardı 


Kıssadan hisse 


CASA rüşveti 


Yalıkavak Marinası 


</TEXT>
</DOC>
