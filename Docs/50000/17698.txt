<DOC>
<DOCNO> 17698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/son/sontur16.html </URL>
<DATE> 2001/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
FP, kapatma davasında son sözünü yarın söyleyecek 
</HEADLINE>
<TEXT>

     Kapatılma istemiyle açılan davada FP, son savunmasını Anayasa Mahkemesi'ne yarın verecek. 
     Yargıtay Cumhuriyet Başsavcısı Sabih Kanadoğlu'nun esas hakkındaki görüşünü bildirmesinin ardından FP'nin son savunmasını vermesi için Anayasa Mahkemesi'nin tanıdığı 15 günlük ek süre bugün doldu. FP, bugün resmi tatil olduğu için Anayasa Mahkemesi'ne son savunmasını yarın verecek. 
     Son savunmanın ardından Anayasa Mahkemesi Başkanlığı'nın belirleyeceği bir günde Yargıtay Cumhuriyet Başsavcısı Sabih Kanadoğlu sözlü açıklamada bulunacak. Kanadoğlu'nun ardından FP yetkilileri de belirlenecek bir günde Anayasa Mahkemesi Heyeti'ne sözlü savunma yapacaklar. Bu sürecin ardından davanın Raportörü Mehmet Turhan, ek iddianameye ilişkin raporunu hazırlayacak. 
     Raporun Anayasa Mahkemesi üyelerine dağıtılmasının ardından Başkan Mustafa Bumin'in belirleyeceği günde dava esastan görüşülmeye başlanacak. 




</TEXT>
</DOC>
