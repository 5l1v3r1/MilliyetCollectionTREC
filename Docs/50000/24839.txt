<DOC>
<DOCNO> 24839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/son/sontur06.html </URL>
<DATE> 2001/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit "Yalova'nın ayrılması yadırganacak bir durum değil" 
</HEADLINE>
<TEXT>

     Başbakan Bülent Ecevit, Yüksel Yalova'nın Devlet Bakanlığı görevinden istifasını değerlendirirken, ''Hükümetin uyumu bakımından son derece de sakıncalı bir durum ortaya çıkmıştı. Onun için Sayın Yalova'nın görevinden ayrılması aslında yadırganacak bir durum değil. Kendisi de bunu idrak etti ve görevini bıraktı'' dedi. Ecevit, Şırnak'ta incelemelerde bulunmak üzere Mardin'e giderken özel uçak ATA'da gazetecilerin sorularını yanıtladı. 
     Başbakan Ecevit'e yöneltilen sorular ve yanıtları şöyle 
     Soru Yüksel Yalova'nın istifasından sonra ''Bakan bey konuştu diye istifaya mecbur bırakıldı'' diye bir yorum vardı. Böyle bir şey çok uç yorum olmuyor mu 
     Ecevit Hükümetin uyumu bakımından son derece de sakıncalı bir durum ortaya çıkmıştı. Onun için Sayın Yalova'nın görevinden ayrılması aslında yadırganacak bir durum değil. Kendisi de bunu idrak etti ve görevini bıraktı. 
     Soru Yerine kim gelecek 
     Ecevit Onu bilemem. Önce Sayın Mesut Yılmaz'ın belirlemesi lazım. Birlikte bir sonuca varırız, ama doğal olarak teklifin Sayın Yılmaz'dan gelmesi gerekir. 
     Soru Revizyon sanki ANAP tarafından yapılıyor. Buna ne diyorsunuz 
     Ecevit Artık beni karıştırmayın. Başka partilerin iç işlerine karışmak istemiyorum. 
     Soru DSP'de düşündüğünüz bir değişiklik var mı 
     Ecevit Hayır. 
     Soru Bakan sayısının indirilmesi söz konusu mu 
     Ecevit Hayır. 
     Soru Yalova'nın istifasını sizin istediğiniz yolunda ifadeler oldu. Ne derece doğru 
     Ecevit İkimiz de bunun gerekli olduğunu düşündük. 
     Soru Meclis Temmuz'da çalışıyor mu yoksa kapanacak mı 
     Ecevit Henüz düşünmedik. Haziran'da ne kadar mesafe alınabilir, ona bağlı. 
     Soru Bir bakanın bir açıklaması ile bile döviz fiyatları yükseldi, faizler arttı. Türkiye'nin çok kırılgan bir ekonomik yapıya sahip olduğu görülüyor. Bunu ne zaman aşacağız 
     Ecevit Sadece ekonomi kırılgan değil, toplumdaki yapı kırılgan. En küçük bir olayda hemen krizden bahsediliyor. Birtakım kuruntular veya kaygılar üretiliyor. Bu da tabii, ekonomiyi olumsuz yönde etkiliyor. Bakanlar arasında tartışma çok doğaldır. Ama önemli olan anlayış birliğine varılmasıdır. Hükümet çalışmalarında bu hep sağlandı. Birtakım konular da tartışıldı. Bu doğaldır ve demokrasinin gereğidir. Ancak sonunda anlaşıldı. Bunun için biz yöntemler de oluşturduk. Sorun, öncesinde veya sonrasında 3 genel başkan tarafından ele alındı. Bakanlar Kurulu'nda bir konu görüşülüp kesin sonuca varılmadan önce, koalisyonu oluşturan 3 partinin genel başkanları birer bakan belirliyor ve onlar biraraya geliyorlar ve azami bir hafta içinde bir sonuç alıyorlar. O bakımdan hükümet içindeki uyum bir hayli sağlam. Ona rağmen herhangi bir bakandan yadırganan bir söz çıktı mı sanki bir krize giriyormuşuz gibi izlenim doğuyor. 
     
     Çok yazık olur 
     Soru Bu hükümet yasal süresini doldurabilecek mi 
     Ecevit Tamamlayabilmesini temenni ederim. Uyumlu çalışıyor. Temenni ederim diyorum, çünkü Türkiye Cumhuriyeti kuruluşundan bu yana ilk kez köklü yapısal reformlara kavuştu. Bunların sonuçları alınmadan eçime gidilmesi, bu hükümetin ömrünün sona ermesi çok yazık olur. 
     Soru Yeni oluşumlar var. Sayın İnönü'nün onursal başkan, Sayın Derviş'in başbakan olacağı yönünde iddialar var. 
     Ecevit Bunlar birtakım senaryolar. Bunlarla ilgilenmiyorum. 
     Soru Hem sağda hem solda seçimler öncesi yeni oluşumları şanslı görüyor musunuz 
     Ecevit Bunlarla kesin olarak ilgilenmiyorum. O kadar yoğun işlerimiz var ki bu senaryolara vakit ayırmak içimden gelmiyor. 







</TEXT>
</DOC>
