<DOC>
<DOCNO> 3440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/guncel/gun03.html </URL>
<DATE> 2001/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
HALEF, SELEFİN İLK GÜNÜ BÖYLE GEÇTİ 
</HEADLINE>
<TEXT>
Bush Oval Ofis’i değiştirdi 
Ofiste çalışma masası dışında her şey yenilendi 
     Washington Milliyet 

     ABD'nin yeni başkanı George W. Bush, seçim kampanyasında Bill Clinton'ın Monica Lewisnky ile yaşadığı cinsel maceraya gönderme yaparak başkan seçilirse yapacağı ilk iş olarak, "Oval Ofis'i adamakıllı temizleyeceğini söylemişti. 
     Bush, ilk gününde yerlerini silmedi ama, oval ofisi masa hariç baştan aşağı değiştirtti. 
     Büyük oval halı gitti, yerine krem rengi bir halı geldi. Koltukların yüzleri de şipşak değiştirildi. Sarı çizgili olan döşemeler bej renge dönüştü. Duvarlar ise geleneğe uygun olarak yeniden sarıya boyandı. 
     
Vatandaş Bill sokağa çıktı      Eski başkan eşya yerleştirdi, kahve içmeye gitti 
DIŞ HABERLER SERVİSİ 
     ABD'de başkanlık görevini devreden Clinton, eşi Hillary ve kızı Chelsea ile New York'ta "sade vatandaş" olarak ilk gününü geçirdi. 
     Yeni satın aldıkları eve yerleşen Clinton, Beyaz Saray dışındaki ilk gününde gazete okumadı ve siyasi talk - show'lara rağbet etmedi. Eşyalarını düzenleyen Clinton'lar pazarı, bazı komşularıyla sohbet ederek geçirdi. Bir ara kahve içmek için dışarı çıkan Bill Clinton ve kızını vatandaşlar, "8 Yıl Daha" şarkısını söyleyerek karşıladı. Clinton, "İnsanların hala kalmanızı istedikleri bir zamanda görevden ayrılmak hoş bir şey" diye konuştu. 
     


 GÜNCEL 












</TEXT>
</DOC>
