<DOC>
<DOCNO> 21718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/yazar/bila.html </URL>
<DATE> 2001/05/17/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Ecevit "Öncelik ücretlerde" 
</HEADLINE>
<TEXT>

     Sel felaketine uğrayan Antakya'ya yaptığı ziyaretin dönüşünde Ata uçağında gazetecilerin sorularını yanıtlayan Başbakan Bülent Ecevit, hükümet gündeminde önceliğin ücretler konusuna verileceğini söyledi. 
     Ekonomik durumun yavaş yavaş olumlu sinyaller vermeye başladığına işaret eden Ecevit, "IMF ile anlaşma yürürlüğe girdikten sonra öncelikleriniz neler olacak" sorusuna şu karşılığı verdi 
     "Tek tek bakmak lazım. İlk olarak aklıma iki konu geliyor. Birincisi ücretlerdeki dengesizliği gidermek. Kendi aralarında adaletsizlikler var. İkincisi kırsal kesimin kalkınması." 
     Kamu kesiminde ücret dengesizliğini gidermek amacıyla Başbakanlık'ta bir çalışma yapılıyor. Yetki yasasına dayanılarak yürütülen bu çalışma, kamu kesiminde, işçilerle memurlar arasındaki ücret dengesizliği ile farklı kurumlarda aynı işi yapan ancak farklı maaşlar alan memurlar arasında da yatay ücret eşitliği kurmayı hedefliyor. 
     Ecevit, işlerin düzelmeye başlamasıyla birlikte en kritik sektör olarak tanımladığı bankacılık sektöründe düzenin sağlanmasına yöneleceklerini belirtiyor. 
     Adana - Ankara arasındaki yolculukta Başbakan Ecevit'e yöneltilen sorular ve yanıtları şöyle oldu 
     - Kuzey Irak'taki gelişmeleri nasıl değerlendiriyorsunuz 
     - Kötü şeyler olmuyor ama, fiili bir devlet kuruldu. Bu yanı kaygı verici. 
     - ABD'nin füze kalkanı Türkiye'yi de kapsıyor. Rusya karşı çıkıyor. Ne düşünüyorsunuz 
     - ABD ile Rusya bir anlaşma eğiliminde görülüyor. Kesin bir tablo çıkmadı. 
     - Avrupa İnsan Hakları Mahkemesi, Rumlar lehine karar verdi. Tazminat davaları açılırsa Türkiye'nin 100 milyar sterlini bulan cezalar alabileceği söyleniyor 
     - Kabul etmemiz mümkün değil. Bunu düşünmek bile istemiyoruz. Bizi değil KKTC'yi muhatap almaları lazım. Ama onu da tanımak istemiyorlar. 
     Ecevit, Cumhurbaşkanı Ahmet Necdet Sezer'le ilgili bir soruyu ise tebessüm ederek yanıtlamak istemedi. Gazetecilerin sorusu şöyleydi 
     - Sayın Cumhurbaşkanı Meclis'ten geçen yasaları Bankacılık ve Telekom henüz onaylamadı. IMF toplantısı öncesi imzalaması bekleniyordu. Ne diyorsunuz 
     Gazeteciler soruyla birlikte teyplerini Başbakan'ın ağzına uzattılar, ama Ecevit teypleri göstererek bir espriyle şu yanıtı verdi 
     - Ben de sigara ikram ediyorsunuz sandım... 
     Ardından uçağın ön bölümüne geçen Başbakan, esprisini Rahşan Ecevit'le sürdürdü 
     - Rahşan, gazeteci arkadaşlar sigara ikram ettiler ama almadım. 
     Rahşan Hanım içeride olup bitenleri bilmediği için memnuniyetini belirtti 
     - Öyle mi Bak bunu çok takdir ettim. 
     Ecevit, böylece Cumhurbaşkanı hakkında yorum yapmadan yolculuğu bitirmiş oldu. 
     
     







Tarafsız yargı 


Yürüyor gençler 


Ecevit "Öncelik ücretlerde" 


Kardeşinin ne üstüne vazife 


Geri dönüşü olmayan yol... 


Acem kılıcı gibi siyasetçiler .. 


Pusula ayarı 


Farklıya tahammül yeteneği 


Yol kavşağı... 


Yabancılar, "riski" değerlendiriyor... 


Birileri bizimle oynuyor... 


Savcılar 


Şirket gibi 


Tüketici Fonu, Rekabet Kurumu'na 


Sözleşmeyi kiracı yapar 


Merhaba "enflasyon" 


</TEXT>
</DOC>
