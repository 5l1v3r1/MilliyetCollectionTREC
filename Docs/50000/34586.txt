<DOC>
<DOCNO> 34586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/son/sonspo08.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Tutto Sport Gazetesi, Jardel'in Juventus'a gideceğinde ısrarlı... 
</HEADLINE>
<TEXT>

     İtalyan Tutto Sport Gazetesi, Galatasaray Kulübü Başkanı Mehmet Cansun'un Jardel konusunda en geç 1 Ağustos Çarşamba gününe dek karar vereceğini ileri sürdü. 
     1 haftadır Brezilyalı Jardel'in FC Juventus'a transfer olacağını savunan gazete, bugün verdiği haberinde, dün Milano'da olan Mehmet Cansun'un, FC Juventus ve FC Porto'lu yöneticilerle görüştüğünü yazdı. 
     Tutto Sport'un bu haberleri, FC Juventus tarafından yalanlanmasına karşın gazete, FC Juventus Kulübü Genel Direktörü Luciano Moggi'nin, bonservis bedelinde anlaşmaları durumunda, Jardel'in siyah-beyazlı formayı giyeceği yolundaki açıklamasına yer verdi. 
     Tutto Sport, ekonomik krizde olan Galatasaray'ın nakit para istemesinden dolayı Jardel'i FC Juventus'a satmak istediği ve FC Porto'nun Aleinitchev, Nelson, Chainho artı 7 milyon dolarlık önerisine sıcak bakmadığını savundu. 






</TEXT>
</DOC>
