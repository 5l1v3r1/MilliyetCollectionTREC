<DOC>
<DOCNO> 31736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/son/sontur22.html </URL>
<DATE> 2001/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir Büyükşehir Belediye Başkanı'na 'Görevi kötüye kullanmak'tan dava 
</HEADLINE>
<TEXT>

     Yargıtay Cumhuriyet Başsavcısı Sabih Kanadoğlu, İzmir Büyükşehir Belediye Başkanı Ahmet Piriştina hakkında, ''usulsüz atama, usulsüz lojman tahsisi, bu lojmanların giderleri ve şahsi telefonunu belediye bütçesinden karşılayarak görevini kötüye kullandığı'' gerekçesiyle dava açtı. Piriştina, Yargıtay 4. Ceza Dairesi'nde yargılanacak Yargıtay Cumhuriyet Başsavcısı Sabih Kanadoğlu, 4483 sayılı Memurlar ve Diğer Kamu Görevlilerinin yargılanmasına ilişkin yasa uyarınca, Piriştina hakkında soruşturmayı tamamlayarak dava açtı. Kanadoğlu, Piriştina hakkındaki iddianameyi, Yargıtay 4. Ceza Dairesi'ne bugün gönderdi. 
     Kanadoğlu, iddianamesinde, Semra Aksu ve Hasan Topal adlı kişilerin belediyeye usulsüz olarak atamalarının yapıldığını ve bu atamalarda ''kasıt'' bulunduğunu kaydetti. İddianamede, Piriştina'nın usulsüz lojman tahsisi yaptığı, bu lojmanların giderleriyle şahsi telefonuna ait giderleri belediye bütçesinden karşıladığı belirtilerekPiriştina'nın ''Görevi kötüye kullanma'' suçunu işlediği kaydedildi. 
     İddianamede, TCK'nin görevini kötüyü kullanma fiilini düzenleyen 240. ve bu cezanın altıda bir oranında artırımını öngören müteselsil suçlar başlıklı 80. maddelerinin ikişer kez uygulanması istendi. 
     TCK'nin 240. maddesi, 1 yıldan 3 yıla kadar hapis cezasını öngörüyor. 






</TEXT>
</DOC>
