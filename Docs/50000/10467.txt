<DOC>
<DOCNO> 10467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/08/yazar/cankat.html </URL>
<DATE> 2001/03/08/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
16 cesur Boşnak kadın 
</HEADLINE>
<TEXT>

     MGK kavgasına denk geldiği için gürültüye gitti. Uluslararası Savaş Suçları Mahkemesi, 22 şubatta tarih bir karar verdi kadınlara sistemli tecavüz, ilk kez, savaş suçu sayıldı. Bosna-Hersek’in Foça kentinde, Müslüman kadınlara sistemli olarak tecavüz eden 3 Sırp komutana 28, 20 ve 12’şer yıl hapis cezası verildi. Haberi Milliyet de verdi tabii, ama önemli bir ayrıntı unutuldu Mahkeme’nin bu iğrenç askerleri mahk m etmesini sağlayan o 16 cesur kadın unutuldu. Savaş sırasında Sırplar tarafından ırzına geçilen çoğu 12-17 yaşlarında 20 bin kadından sadece 16’sı mahkemenin karşısına çıkıp "Evet bize tecavüz edenlerin arasında bu 3 subay da vardı " demek cesaretini gösterdiler. Bu kadınların yürekliliği sayesinde, cinsel saldırı bir savaş suçu olarak kabul edildi. 
     Bugün, Dünya Kadınlar Günü. Bugün, adını hiç öğrenemeyeceğim o kahraman 16 Boşnak kadının önünde saygıyla eğiliyorum. 
     Daha önce de yazdım, biliyorsunuz savcı olsam, tecavüz edenlere hapis cezasıyla yetinmem benim istediğim ek cezanın adı "göze göz, dişe diş " 
     
BU RESME FOTOMONTAJ YAPMAK GEREKİRDİ AMA...      Amerika’da ne varsa, bir süre sonra, Türkiye’ye de gelir, malum. 
     Türkiye ağır ağır Amerikan tipi siyasete de alışıyor. New York’un başarılı Belediye Başkanı Rudolph Giuliani bir gösteri sırasında, rövü kızlarıyla birlikte, French Cancan yaptı. Dayanamayıp buraya da aldığım fotoğrafına bir bakın. Allah için sütun gibi bacaklarıyla adam, New York’luların gözüne biraz daha girmiştir. Yakında, bizim belediye başkanlarının da, böyle gösterilere katılması gerekebilir. 
     Parti liderlerini şimdiden uyarıyorum Ya New York modelini tercih edeceksiniz ve Ali Müfit Gürtuna, Melih Gökçek, Celal Doğan bacak sallamayı öğrenecekler, ya da Paris modelini benimseyecek ve Fatih Ürek’i, Aydın’ı, Doktor Bilal’i aday göstereceksiniz. 
     
Kemer tatil köyünde solcu parti müjdesi      Müjdeyi Yavuz Donat verdi Deniz Baykal’a karşı çıkan ağır toplar, CHP’den ayrılarak yeni bir parti kurmaya hazırlanıyorlarmış. 
     Haberin kaynağı olan Mehmet Moğultay 
     demiş ki "Yeni oluşum bir küskünler hareketi değil, Türkiye’nin ihtiyacı, halkın talebi " 
     Demek ki Türk halkının sosyal demokratlardan h l umudu varmış Yahut da Türk halkı, CHP’lilerden bir şeyler umacak hale gelmiş. 
     Mehmet Moğultay bu müjdeli haberi, Yavuz Donat’a, Kurban Bayramı için gittiği Kemer’deki Naturland tatil köyünde veriyor. 
     Türk halkının beklentilerini karşılayacak solcu hareketin bu defa Kemer’deki bir tatilköyünden müjdelenmesi, kaderin bir cilvesi midir, yoksa feleğin bir sillesi mi, ben bir karar veremedim. 
     
BİLİYORSAN SÖYLE      Birinci çocuk iddialı konuşmuş 
     Benim babam çok hızlıdır, İstanbul’dan Ankara’ya 4 saatte gider. Otobüs şoförüdür... 
     İkincisi burun kıvırmış 
     O da bir şey mi oğlum, asıl benim babam en hızlıdır. İstanbul’dan Ankara’ya bir saatte gider. Uçak pilotu benim babam... 
     Üçüncüsü de altta kalmamış 
     Ohooo Siz asıl benim babama bakın. Belediyede memurdur mesaisi 5’te biter, babam saat 4’te evdedir 
     
     





Kurban... 


IMF'nin her isteği kabul edilemez 


16 cesur Boşnak kadın 


Avrupa Birliği'ne 'Neşen bilir ' diyebilmek... 


Sabreden derviş .. 


Palisse Doğrusu 


Din, bahane... 


Nasıl battık 


Bayram ertesi... 


Lider çıpası 


Bekleyeceksiniz 


Tasarruf ürker ise yatırım, üretim ve kalkınma olmaz 


</TEXT>
</DOC>
