<DOC>
<DOCNO> 47223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/son/sontur14.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Patlıcanı ucuza satıyor diye öldürdüler 
</HEADLINE>
<TEXT>

     Erzurum'un Aşkale İlçesi semt pazarında, pazarcılar arasında, patlıcanı düşük fiyata satma yüzünden çıktığı belirtilen kavga sonucunda bir kişi bıçaklanarak öldürüldü. 
     Aşkale semt pazarında patlıcanın kilosunu 250 bin liraya satan Kenan Ceylan'la 31 , aynı patlıcanın kilosunu 300 bin liradan satan Tahsin Budak 29 arasında, fiyat anlaşmazlığı nedeniyle tartışma çıktı. 
     Tartışmanın kavgaya dönüşmesi üzerine Budak, yanında taşıdığı bıçakla Ceylan'ı vücudunun çeşitli yerlerinden bıçaklayarak öldürdü. 
     Olay yerinden kaçan Budak ile cinayet olayında kendisine yardım etikleri belirtilen kardeşleri İlhami ve Harun Budak, Erzurum'un Gaziler Mahallesi'nde polis tarafından yakalanarak gözaltına alındılar. 
     Yetkililer, şahısların, emniyetteki ifadelerinin ardından adli makamlara sevkedileceklerini kaydettiler. 
     






</TEXT>
</DOC>
