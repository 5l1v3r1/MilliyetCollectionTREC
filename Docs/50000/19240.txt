<DOC>
<DOCNO> 19240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/son/sontur24.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuvalette Hakan Çillioğlu için hazırlanan 2 cep telefonu ele geçirildi 
</HEADLINE>
<TEXT>

     Bayrampaşa Cezaevi'nde 8 kişinin öldürülmesi olayına karışan ve cürüm işlemek için çete oluşturmak suçundan Eskişehir Özel Tip Cezaevi'nde tutuklu olan Hakan Çillioğlu için hazırlanan 2 cep telefonu ele geçirildi. 
     Jandarma Alay Komutanlığı'ndan alınan bilgiye göre, dün Eyüp Ağır Ceza Mahkemesi'ndeki duruşmaya götürülen Hakan Çillioğlu, Eskişehir'e dönerken, Adapazarı'na bağlı Pamukova ilçesi Elf Petrol Tesisleri'ne yaklaşırken, acil tuvalet ihtiyacı için izin istedi. 
     Daha önce adamlarından telefon istediği öğrenilen Hakan Çillioğlu tuvalete götürülmeden önce tuvalette yapılan aramada, özel olarak hazırlanan çöp kutularının içine yerleştirilmiş 2 cep telefonuyla, bunlara ait şarj cihazları ve hazır kartlar ele geçirdi. Olayla ilgili soruşturmaya başlandığı bildirildi. Öte yandan, 30 Nisan'da Özel Tip Cezaevi'nde tutuklu olarak kalan Hakan Çillioğlu'nu ziyarete gelen Davut Büyük isimli kişinin de 6136 Sayılı Kanun'a muhalefet suçundan, İstanbul Emniyet Müdürlüğü tarafından arandığı tespit edildi. Yakalanan kişi hakkında gerekli işleme başlandığı bildirildi. 







</TEXT>
</DOC>
