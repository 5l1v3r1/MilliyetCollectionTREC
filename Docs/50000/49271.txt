<DOC>
<DOCNO> 49271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/son/soneko01.html </URL>
<DATE> 2001/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İşsizlik Sigortası Fonu'nda 1.6 katrilyon birikti... 
</HEADLINE>
<TEXT>

     Çalışma ve Sosyal Bakanı Yaşar Okuyan, İşsizlik Sigortası Fonu'nda 1.6 katrilyon lira biriktiğini, bu paranın onbinde birinin harcandığını bildirdi. 
     Okuyan, AK Parti Samsun Milletvekili Musa Uzunkaya'nın yazılı soru önergesine verdiği yanıtta, İşsizlik Sigortası Fonu'nun, sosyal tarafların katılım ile oluşturulan yönetim kurulu tarafından, serbest piyasa koşullarında, yatırım araçlarının riskleri vadeleri ve fonun nakit akış durumu dikkate alınarak, devlet iç borçlanma senetleri DİBS , repo, ters repo, mevduat ve yatırım fonları katılım belgelerine yatırılmak suretiyle yönetildiğini ifade etti. 
     Fonun toplam varlığının 31 Temmuz 2001 itibarıyla 1 katrilyon 259 trilyon lira olduğunu ifade eden Okuyan, şunları kaydetti 
     ''AB ülkelerinde son 20 yıldır yaşanan yüksek işsizlik nedeniyle işsizlik sigortası fonları açık vermekte olup, açıklar ülke bütçelerinden karşılamaktadırlar. Ancak bu ülkelerde buna benzer kurumsal fonlar emeklilik fonları, sigorta fonları gibi fonun yükümlülüğünün vadesine göre, devlet tahvili, özel tahvil, mevduat, hisse senedi gibi sermaye piyasası araçlarında değerlendirilmektedir.'' Yaşar Okuyan, 31 Temmuz 2001 tarihi itibarıyla Fon'un toplam varlığının 1 katrilyon 259 trilyon, toplam harcamasının ise 112 milyar lira olduğunu belirtti. Bu harcamaların fonun yüz binde 8'ini oluşturduğunu kaydeden Okuyan, seminer, toplantı harcamaları için 1 milyar 574 milyon, bülten dağıtımı, posta, kırtasiye giderleri için 19 milyar 377 milyon, ücretler için 68 milyar 59 milyon, donanım giderleri için 23 milyar 307 milyon lira harcandığını bildirdi. 
     Çalışma ve Sosyal Güvenlik Bakanı Okuyan, 30 Eylül 2001 tarihi itibarıyla Fon'un toplam değerinin 1 katrilyon 638 trilyon lira olduğunu, toplam harcamaların ise 174 milyar lirayı onbinde bir 
     bulduğunu ifade etti. 
     






</TEXT>
</DOC>
