<DOC>
<DOCNO> 40252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/03/son/sondun07.html </URL>
<DATE> 2001/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de anne cinneti..6 yaşındaki oğlunu öldürdü 
</HEADLINE>
<TEXT>

     ABD'nin Florida eyaletine bağlı North Fort Myers kentinde, 6 yaşındaki oğlunu silahla öldüren bir kadın, diğer iki oğlunu da öldürme girişiminde bulundu. 
     Leslie Ann Wallace adlı 39 aşındaki kadın, 6 yaşındaki James'ı evde öldürdükten sonra, 16 yaşındaki oğlu Kenneth'in bulunduğu kiliseye yöneldi. Kadının silahından çıkan kurşunun gencin paltosunun cebindeki İncil'e çarparak yön değiştirdiğini bildiren polis, çocuğun hafif sıyrıkla kurtulduğunu açıkladı. 
     Wallace'ın daha sonra 19 yaşındaki Gregory adlı diğer oğlunun çalıştığı pizza lokantasına gittiği, polis tarafından uyarılan gencin kendisini gizlediği belirtildi. Aracına yönelen polis memurlarına da ateş açan kadın, polislerin ateşe karşılık vermesi sonucu ağır yaralandı. Lee İlçesi Şerif Yardımcısı Larry King, kadının evinde yapılan aramada, depresyon önleyici ilaca rastlandığını, ancak çocuklarını öldürme nedeninin henüz anlaşılamadığını belirtti. 







</TEXT>
</DOC>
