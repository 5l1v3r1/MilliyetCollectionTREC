<DOC>
<DOCNO> 24992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/son/sonspo09.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Makedon milli takımı Türkiye’de 
</HEADLINE>
<TEXT>

     A Milli Futbol Takımı ile 6 Haziran Çarşamba günü Dünya Kupası Eleme Grubu maçında karşı karşıya gelecek Makedonya Milli Takımı, Türkiye’ye geldi. 
     Makedonya A ve ümit milli takımları, Atatürk Havalimanı’nda Futbol Federasyonu yetkililerince karşılandı. Oldukça neşeli görünen futbolcular, Makedonya bayrağıyla gazetecilere poz verdiler. 
     Burada gazetecilere açıklama yapan teknik direktör Gore Yovanovski, daha önce Türkiye’de Samsunspor ve Ankaragücü’nde oynadığını hatırlatarak, Türk futbolunu yakından tanıdığını söyledi. 
     Türkiye maçına 7 eksikle çıkacaklarını kaydeden Yovanovski, "Grupta iddiamız kalmadı. Türkiye için önemli bir maç. Fakat bu maçta teslim olmaya gelmedik. Maç oynamaya geldik. Sahada iyi bir mücadele sergileyeceğiz" dedi. 
     Yovanovski, önemli futbolcularından Hollanda’da oynayan Hristov, Almanya’da top koşturan Mitchevski, Trabzonsporlu Milosevski ve Nikolovski ile Sedlovski gibi oyuncuların Türkiye maçında yer almamasının büyük bir eksiklik olduğunu, ancak kadrosuna güvendiğini söyledi. Makedonya Milli Takımı daha sonra otobüsle Bursa’ya hareket etti. Makedon Ümit Milli Takımı da yine otobüsle İzmit’e geçti 
     







</TEXT>
</DOC>
