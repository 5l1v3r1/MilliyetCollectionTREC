<DOC>
<DOCNO> 25122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/yazar/okur.html </URL>
<DATE> 2001/06/05/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Ticari anlaşma taslağı 
</HEADLINE>
<TEXT>

     Haftaya olumlu başladık. Önce mayıs ayı enflasyon verileri geldi. Toptan eşyada artış yüzde 6.3, tüketici fiyatlarında yüzde 5.1, çekirdek enflasyonda yüzde 7.1.Sıkı durun Bu kez mayıs ayı ihracat verileri... Zeytin ve zeytinyağında sıçrama var. Geçen yılın mayıs ayına artış oranı yüzde 350.3, canlı hayvan, su, ürün ve mamullerinde artış oranı yüzde 205.9, hayvansal ürünlerde artış oranı yüzde 212.9. Ve mayıs ayı ihracatı 2.8 milyar dolara yükselmiş. 
     Biliyoruz ki, ihracatta lokomotif sektörler tekstil ve hazır giyim. Tekstil ve hammadde ihracatı geçen yılın mayıs ayına göre yüzde 17.2 artarken, hazır giyim ihracatındaki artış oranı yüzde 2.3 olarak gerçekleşmiş. 
     Şapkayı önümüze koyup hep birlikte düşünelim istiyoruz. Ne çok çabuk heyecanlanmaya, ne de aşırı karamsarlığa kapılıp sorunları abartmaya gerek var... Tekstilde şimdilik işler iyi gidiyor. Ama hazır giyim ve konfeksiyona gelince renk değişiyor. Hazır giyimde sorun var. 
     Hazır giyimciler için 2001 yılı kolay bir yıl değil. Çünkü KDV alacağı, hammadde, işçilik ücretleri, enerji girdileri, pazar avantajı derken sorunlar beşli sacayağı üzerinde birikerek tortu yaratmaya devam ediyor. Ve Bulgaristan, Romanya, Özbekistan, Çin, Polonya derken konfeksiyoncular alıp başını gidiyor. İş yapan geleceğe göre strateji çizer. ABD kotaları, AB ile bütünleşme derken tekstil ve konfeksiyon üretimi ve ihracatı yapanlar da soluğu yurtdışında alıyor. 
     
Kendimize rakip yaratıyoruz      Görünen şu Kendimize rakip yaratıyoruz. Hem de kendi elimizle... 
     Başbakan Bülent Ecevit, "sermaye transferine" kayıtsız kalınamayacağını söylüyor söylemesine de sorunlara çözüm bulmada siyasi nutuklar, icraatın önünde gidiyor. 
     Fakat ihracatçılar bu kez hop oturup hop kalkıyor. Dertleri ne mi KKTC. 
     Çünkü Başbakanlık Kıbrıs Masası, Türkiye ve Kuzey Kıbrıs Türkiye Cumhuriyeti arasında yeni bir ticari anlaşma taslağı hazırlıyor. Bu işi üstlenen bakan, Kıbrıs’tan sorumlu Devlet Bakanı Şükrü Sina Gürel... 
     Biliyorsunuz, Kuzey Kıbrıs Türk Cumhuriyeti de içine girdiği krizden kurtulmaya çalışıyor. İşte amaç, KKTC ekonomisine hareket kazandırmak. 
     Ve hazırlanan anlaşma taslağına göre 
     KKTC’de yerleşik firmaların Üçüncü Dünya ülkelerinden ithal edilip Türkiye’ye sattıkları her türlü malın, özellikle de tekstil ve konfeksiyon ürünlerine ATR ve EURO belgeleri de düzenlemelerine olanak sağlanıyor. Kısacası, anlaşma taslağı Bakanlar Kurulu’nda kabul edilirse Kıbrıs’ta yerleşik firmaların Türkiye’ye gümrüksüz ve kotasız mal satma olanakları olacak. Bu durumda da KKTC, ayrıcalıklı bir bölge durumuna gelecek... O yüzden tekstil ve hazır giyimciler, harıl harıl mektup yazıyor. Bu anlaşma taslağı Bakanlar Kurulu’nda görüşülecek. 
     Ve konuyla ilgili bir yasa çıkacak. 
     
     







Hukukta sıkışma 


Peşkeşin sonu 


Mirzaoğlu'nun başvurusu 


Basın kortta bekleyedursun 


Kıbrıs, Türkiye'nin Avrupa yolunu kesmesin 


Dikkat, Rusya tetikte .. 


Aman dikkat 


Akıllı mı, aptal mı 


Ticari anlaşma taslağı 


İnterneti kim hallediyor 


Yatağan faciası 


Tütün Yasası, hangi anlaşmaya tersmiş 


Çocuk bahçesi yapılamaz 


Karadeniz tütünü 


</TEXT>
</DOC>
