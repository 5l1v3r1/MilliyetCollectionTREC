<DOC>
<DOCNO> 30534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/son/sonspo27.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği, Gaziantepspor ve Samsunspor uzatma paylarını yatırdı 
</HEADLINE>
<TEXT>

     Futbol Federasyonunun satışa koyulan futbolcular için yatırılacak uzatma payına yönelik olarak belirlediği sürenin ilk gününde Gençlerbirliği, Gaziantepspor ve Samsunspor başvuruda bulundu. 
     Gençlerbirliği, Ümit Karan, Mehmet Şimşek ve Hasan Binici için toplam 83, Gaziantepspor, Hakan Bayraktar ve Erhan Albayrak için toplam 150, Samsunspor da, İlhan Mansız ve Tümer Metin için toplam 180 milyar lira uzatma payı yatırdı. Gençlerbirliği Ümit Karan için 1 trilyon 800 milyarlık bonservis bedeli üzerinden federasyona 72 milyar lira tutarında uzatma payı yatırdı. Karan, kulübünde kalması durumunda 1 yıl için 360 milyar lira alacak. 
     Kırmızı-siyahlı kulüp, Mehmet Şimşek için de 250 milyar lira bonservis bedeli üzerinden 10 milyar kalması durumunda 1 yıl için 50 milyar lira , Hasan Binici için ise 25 milyar lira bonservis bedeli üzerinden 1 milyar lira kalması durumunda 1 yıl için 5 milyar lira yatırdı. 
     Gaziantepspor, Hakan Bayraktar için 2 trilyon 750 milyar lira bonservis bedeli üzerinden 110 milyar lira pay yatırdı. Bayraktar, uzatmada Gaziantepspor'da kalması durumunda 1 yıl için 550 milyar lira alacak. Erhan Albayrak için ise 1 trilyon bonservis bedeli üzerinden 40 milyar lira ödemede bulunuldu. Bu futbolcu da başka bir kulübe gidemezse, 1 yıl için 200 milyar lira alacak. Samsunspor, İlhan Mansız için 3 trilyon bonservis bedeli üzerinden 120 milyar lira uzatma payı yatırdı. İlhan, kulübünde kalması durumunda 1 yıl için 600 milyar lira alacak. Tümer Metin için ise 1 trilyon 500 milyar lira bonservis bedeli üzerinden 60 milyar lira ödemede bulunuldu. Bu futbolcunun da Samsunspor'da kalması halinde 1 yıla karşılık alacağı paranın 300 milyar lira olacağı belirtildi. 







</TEXT>
</DOC>
