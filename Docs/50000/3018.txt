<DOC>
<DOCNO> 3018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/dunya/dun01.html </URL>
<DATE> 2001/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız mantığının bilançosu 8 şehit 
</HEADLINE>
<TEXT>

     Ermeni terör örgütlerinin, 1973 - 1984 yılları arasında yurtdışındaki Türk temsilciliklerine düzenledikleri saldırılarda 41 vatandaşını kaybeden Türkiye, en büyük kaybı 8 kişiyle, teröre o tarihler hoşgörüyle yaklaşan Fransız topraklarında verdi. 
     Türkiye'nin Paris Büyükelçisi İsmail Erez ile makam şoförü Talip Yener, 24 Ekim 1975'te Paris'te pusuya düşürülerek şehit edildi. 
     Paris'teki 22 Aralık 1979'daki ikinci saldırıda Paris Turizm Müşaviri Yılmaz Çolpan, 4 Mart 1981'deki üçüncü saldırıda ise Paris Büyükelçiliği Çalışma Ataşesi Reşat Moralı ile din görevlisi Tecelli Arı şehit oldu. 
     ASALA'ya mensup 4 terörist, 24 Eylül 1981'de Türkiye'nin Paris Başkonsolosluğu’nu işgal ederek, 56 Türk görevli ve vatandaşı rehin aldı. Güvenlik görevlisi Cemal Özen'i öldüren teröristler, Başkonsolos Kaya İnal'ı da yaraladılar. 
     Ermeni terörünün en kanlı eylemlerinden biri, 15 Temuz 1983'te Türk Hava Yolları'nın Orly Havaalanı'ndaki bürosunda yapıldı. 
     THY'nin yolcu ve bagaj işlem bürosu önünde bir valiz içine yerleştirilmiş bombanın patlaması sonucu 2 Türk, 4 Fransız, 1 ABD'li ve 1 İsveçli olmak üzere 8 kişi hayatını kaybetti. Olayda 28'i Türk 60 kişi de yaralandı. Saldırıyı ASALA üstlendi. 
     


 DÜNYA 














</TEXT>
</DOC>
