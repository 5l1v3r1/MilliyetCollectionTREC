<DOC>
<DOCNO> 16140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/son/sontur23.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Mitingde esnafı kışkırtmakla suçlunan Şendiller, "Ben Carlos değilim" 
</HEADLINE>
<TEXT>

     Büyük Birlik Partisi BBP Genel Başkan Yardımcısı Ökkeş Şendiller, önceki gün yapılan olaylı esnaf mitingine katıldığını belirterek, ''Çünkü ben esnafım ve siyasetçiyim halkın çığlığına kulaklarımı tıkayamam'' dedi. 
     BBP Genel Başkan Yardımcısı Ökkeş Şendiller ve Genel Sekreter Hasan Çağlayan parti genel merkezinde bir basın toplantısı düzenledi. 
     BBP Genel Başkan Yardımcısı Şendiller gazetecilerin soruları üzerine, Ankara'da yapılan esnaf mitingine katıldığını, çünkü kendisinin bir esnaf olduğunu bildirdi. Şendiller, ''Bir siyasetçi olarak, esnaf olarak halkın çığlığına kulaklarımı tıkayamam. 5 arkadaşımla Maltepe'den polis barikatından izin alarak miting alanına gittim. 10.30'da oradaydım, gittiğimizde ses cihazlarının olduğu otobüs işgal edilmişti. Durumun bu vahamette olduğunu görünce orduevinin önünden çıkarak il teşkilatımıza geldim, olayları orada TV'den izledim'' dedi. 
     Emniyetin bir suç duyurusu olup olmadığını öğrenmek için Emniyet Müdürlüğü'ne bir dilekçe ile başvuruda bulunduğunu anlatan Şendiller, ''Biz kaçak göçek değiliz. Carlos muyuz Yerimiz belli. haftalardır duyurusu yapılan yasal bir mitingde 5 dakika kaldım vaziyet bozuktu ayrıldım'' diye konuştu. 
     Kendisi hakkında yanlı ve yanlış yayın yapan basın organlarıyla ilgili olarak yasal yollara başvuracağını ifade eden Şendiller, RTÜK'e de şikayette bulunacağını kaydetti. 
     
     




</TEXT>
</DOC>
