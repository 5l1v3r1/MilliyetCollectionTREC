<DOC>
<DOCNO> 22577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/son/sondun21.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da toplu işten çıkarmalara Meclis önünde protesto 
</HEADLINE>
<TEXT>

     Fransa'da, Danone ve Marks Spencer firmalarında yaşanan toplu işten çıkartmalar, Meclis binası önünde yapılan bir gösteriyle protesto edildi. 
     Meclis'te iş yasasında yapılacak reformların görüşülmesinden önce yapılan gösteri sırasında, polis protestoculara karşı göz yaşartıcı bomba kullandı. Fransa'da hükümet, Meclis'te işten çıkartmaları zorlaştırmak için yasa tasarısı üzerinde çalışırken, koalisyon ortaklarının tasarı konusunda derin görüş ayrılıkları içine düştüğü bildiriliyor. Koalisyon ortaklarından Yeşil ve Komünist Parti, kar eden firmaların, işçi çıkartmalarının tamamen yasaklanmasını savunurken, Sosyalist Parti buna kesinlikle karşı çıkıyor. Fransa'da 2.3 milyon işsiz olduğu tahmin ediliyor. 







</TEXT>
</DOC>
