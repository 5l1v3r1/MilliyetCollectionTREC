<DOC>
<DOCNO> 42646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/son/sonspo07.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Barcelona'nın Türkiye'de galibiyeti yok 
</HEADLINE>
<TEXT>

     Fenerbahçe'nin yarın İstanbul'da karşılaşacağı rakibi FC Barcelona, bugüne dek Türk takımlarıyla deplasmanda yaptığı maçlarda başarısız sonuçlar aldı. 
     Türk takımlarıyla Türkiye'de yaptığı maçlarda galibiyet yüzü göremeyen İspanyol ekibi, yaptığı 4 maçın 3'ünü yitirirken, 1 kez de sahadan beraberlikle ayrıldı. Bu maçlarda Türk takımları 6 gol atarken, kalelerinde yalnızca 1 gol gördü. 
     Trabzonspor, Galatasaray ve Beşiktaş ile Avrupa kupalarında eşleşen FC Barcelona, 3 takıma da 1'er kez yenilirken, 1 kez de Galatasaray ile berabere kaldı. 
     FC Barcelona, ilk olarak 1990-91 sezonunda Avrupa Kupa Galipleri Kupası'nda Trabzonspor ile eşleşti. İspanyol ekibi, Trabzon'daki ilk karşılaşmada sahadan 1-0 yenilgiyle ayrılmak zorunda kaldı. Bu maçın rövanşını ise İspanyol ekibi 7-2'lik sonuçla kazandı. 
     Daha sonra FC Barcelona, 1993-94 ve 1994-95 sezonlarında Avrupa Şampiyonlar Ligi grup maçlarında, Galatasaray ile aynı grupta yer aldı. 
     1993-94 sezonunda İstanbul'daki maç 0-0 berabere biterken, 1994-95'te ise Galatasaray sahadan 2-1 galip ayrıldı. 
     FC Barcelona'ya İstanbul'daki en ağır yenilgisini ise geçen sezon Beşiktaş yaşattı. İstanbul'daki maçta siyah-beyazlılılar, İspanyol takımını 3-0 yenerek, tarihi bir galibiyet elde etti. 
     
     FC Barcelona'nın İstanbul'da yaptığı maçlar ve sonuçları şöyle 
149   1990-91 Sezonu Avrupa Kupa Galipleri Kupası Trabzonspor-FC Barcelona 1-0 
149   1993-94 Sezonu Avrupa Şampiyonlar Ligi Galatasaray-FC Barcelona 0-0 
149   1994-95 Sezonu Avrupa Şampiyonlar Ligi Galatasaray-FC Barcelona 2-1 
149   2000-01 Sezonu Avrupa Şampiyonlar Ligi Beşiktaş-FC Barcelona 3-0 
     







</TEXT>
</DOC>
