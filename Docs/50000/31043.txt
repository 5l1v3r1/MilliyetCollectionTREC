<DOC>
<DOCNO> 31043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/son/sontur09.html </URL>
<DATE> 2001/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıskançlık cinayeti...Bir kadın kumasını döverek öldürdü... 
</HEADLINE>
<TEXT>

     Yozgat'ın Çekerek ilçesine bağlı İkizce köyünde kumasını öldüren kadın tutuklandı. 
     Yozgat Valiliği'nden yapılan açıklamaya göre, Ali Erol 50 , 20 gün önce çalışmak üzere İstanbul'a gitti. Aynı gün Erol'un imam nikahıyla birlikte yaşadığı eşi Gönül Erkaya 30 , Ali Erol'un, gözleri görmeyen ve hasta olan resmi nikahlı karısı Adeli Erol'u 52 döverek öldürdü. 
     Köy halkına, kuması Adeli Erol'un aniden rahatsızlanıp ''eceliyle öldüğünü'' öne süren Gönül Erkaya, cesedi kefene sarıp köy mezarlığına defnetti. 
     İlçe Jandarma Komutanlığı'na yapılan ihbar üzerine başlatılan soruşturma sonucunda, mezardan çıkartılan cesette gerçekleştirilen otopsi sonucunda, Adeli Erol'un dövülerek öldürüldüğü belirlendi. 
     Gözaltına alınan Gönül Erkaya, ilk sorgulamasından sonra, Çekerek ilçesinde çıkartıldığı mahkemece tutuklanarak cezaevine konuldu. 
     
     






</TEXT>
</DOC>
