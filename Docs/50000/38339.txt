<DOC>
<DOCNO> 38339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/siyaset/siy04.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Özbek’in yerine Tuğgeneral atandı 
</HEADLINE>
<TEXT>

Jandarma Genel Komutanlığı açıklamasında, istifa eden Tümgeneral Özbek’in atamasının siyasi isteklerle bağlantılı olmadığı vurgulandı 
     DAVUT GÜLEÇ KAYSERİ DHA 

     Jandarma Genel Komutanlığı Harek t Başkanlığı görevinden, daha önce tuğgenerallik görevini yaptığı Kayseri Jandarma Bölge Komutanlığı’nda atanmasının "tenzil - i rütbe" olduğu gerekçesiyle emekliliğini isteyen, reddedilince istifa eden Tümgeneral Osman Özbek’in yerine Van Jandarma Bölge Asayiş Komutanı Tuğgeneral Mustafa Uygun atandı. 
     Özbek’in yerine getirilmesi kararlaştırılan Tuğgeneral Uygun, dün Kayseri’ye geldi. Uygun, emekli edilen Tuğgeneral Hayri Tezcan’dan, düzenlenen törenle devraldığı görevine de dün başladı. Jandarma Genel Komutanlığı ise, istifa eden Özbek’in atamasının, yolsuzluk operasyonları çerçevesinde siyasi isteklerle bağlantılı değerlendirilemeyeceğini, atamanın, usul ve esasların gereklerine uygun yapıldığını bildirdi. 
     
     Özbek açıklaması 
     Jandarma Genel Komutanlığı açıklamasında, komutanlık personeli atamalarının TSK sistemine tabi olduğu, atama işlemlerinde şahsi ve siyasi mülahazaların söz konusu olmadığı vurgulanarak, şöyle denildi 
     "Yolsuzlukla mücadele kararlılıkla sürdürülürken, yapılan son atamalar, personelin kıta ve kararg htaki görev süresi, kadro ihtiyacı, idari ve asayiş gerekleri gibi mevzuatın tayin ettiği usul ve esaslara uygun yapılmıştır. Tümgeneral Özbek’in ataması ve kendi isteğiyle yapılan emeklilik işlemi de, tamamen mevzuat çerçevesinde ve hiyerarşik prosedüre uygun gerçekleşmiştir. 
     İddia ve isnatları, TSK’nın geleneksel disiplin yapısıyla bağdaştırmak mümkün değildir. Jandarma Genel Komutanlığı, şimdiye kadar olduğu gibi bundan sonra da, bütün faaliyetlerini hukuka ve hakkaniyete uygun olarak yerine getirmeye devam edecektir." 
     



 SİYASET 

















</TEXT>
</DOC>
