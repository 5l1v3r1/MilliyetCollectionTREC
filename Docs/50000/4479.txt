<DOC>
<DOCNO> 4479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/son/sondun08.html </URL>
<DATE> 2001/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Mozambik'te sel 8 bin kişiyi evsiz bıraktı 
</HEADLINE>
<TEXT>

     Güney Afrika ülkelerinden Mozambik'te şiddetli yağışların yol açtığı sellerde 4 kişi öldü, 8 bin kişi de evsiz kaldı. 
     Devlet radyosunun haberinde, felaketten en çok etkilenen yerlerin ülkenin orta kesimlerindeki Zambezia eyaletinin Maganja da Costa, Namacurra ve Nicodala bölgeleri olduğu bildirilirken, mağdurların sayısının artmasından endişe duyulduğu belirtildi. Selde, Zambezia'nın başkenti Quelimane ile Maganja da Costa'yı bağlayan, Undi nehri üzerindeki ana köprünün de sular altında kaldığı kaydedildi. Mozambik'te geçen Şubat ve Mart aylarında fırtınadan sonra gelen şiddetli yağışların yol açtığı sellerde 700'den fazla kişi ölmüş, 500 bine yakın kişi evsiz kalmış, altyapı ve ekili alanlar büyük hasar görmüştü. 




</TEXT>
</DOC>
