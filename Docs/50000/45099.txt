<DOC>
<DOCNO> 45099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/son/sonspo08.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Erhan Namlı Galatasaray'da... 
</HEADLINE>
<TEXT>

     Trabzonspor, 2 sezon önce Gaziantepspor'dan kadrosuna dahil ettiği Erhan Namlı'yı Galatasaray'a verdi. 
     Kulüp basın sözcüsü Mehmet Ongan, Erhan Namlı'yı Galatasaray'a takas yoluyla vermediklerini belirterek, ''Biz Galatasaray'ın üçüncü kalecisi Mehmet Bölükbaş'a taliptik. Ancak Galatasaray Kulübü başka 3. 
     kalecisi olmadığından dolayı bu oyuncuyu bize vermedi. Biz de kendisine belirli bir ücret karşılığında Galatasaray'a verdik'' dedi. 
     Erhan Namlı'nın sarı-kırmızılı takıma 250 bin dolar karşılığında verildiği ve bu futbolcunun 8 Ekim Pazartesi günü yeni takımıyla sözleşme imzalayacağı öğrenildi. 
     Trabzonspor'a daha dönmeyeceğini ifade ederek bordo-mavili takımla idmanlara katılmayan Murat'ın yerine, bordo-mavili takım kaleci arayışlarını sürdürüyor. 
     Trabzonspor'un Göztepe'nin kalecisi Bülent veya Diyarbakırsporlu Cenk'i kadrosuna dahil etmek istediği öğrenildi. Diyabakırspor'dan Cenk ile anlaşılma yapılması durumunda, Diyarbakırlı olan kaleci Murat'ın bu kulüple takas edileği belirtildi. 
     Ankaragücü maçı öncesi sahaya yedek olarak çıkmak istemediği için soyunma odasını terk eden Salazar'ın ise gönderileceği bildirildi. 
     Kulüp basın sözcüsü Mehmet Ongan, Salazar'ın menajeri Adnan Demir'in, kulüp başkanı Özkan Sümer ile bu akşam görüşeceğini ve bu futbolcunun kulüpten büyük olasılıkla gönderileceğini söyledi. 
     






</TEXT>
</DOC>
