<DOC>
<DOCNO> 5756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/yazar/cankat.html </URL>
<DATE> 2001/02/06/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
İç tüzük ve iç kıyafet 
</HEADLINE>
<TEXT>

     Yüce Meclis .. Meclisimiz gerçekten yüce de, yönetenler bir tuhaf. "Parti başkanlarının emireri" diyenleri haklı çıkarmaya mı çalışıyorlar dersiniz 
     Çalışıyor çalışmıyor, dövüşüyor, vuruşuyor... Ama Yüce Meclis’in en büyük derdi... kılık kıyafet tercümesi kadınların eteği 
     Siyasetçi olarak gelen, 14-15 yaşındaki kızları, "Göbekleri görünüyor" diye Meclis’ten attıran MHP’li İdare Amiri Ahmet Çakar, personelin kıyafetine de takmış bugünlerde. "Hiç iyi giyinmiyorlar, Meclis çalışanı oldukları belli olmuyor" diye dertli. 
     Çareyi bir diğer İdare Amiri, DYP’li Salih Sümer bulmuş. Çaycılar için özel kıyafet tasarlıyor. Sıra, diğer çalışanlara da gelecek. 
     Milletvekilleri işin farkında, "Tek tip gelecek, dertler bitecek" diye slogan atanlar bile var. Kürsüdeki başkan hakemdir, o simsiyah giyinsin. 
     İdare Amirleri, K tipler koyu füme. Kollarında "Görevli" diye kırmızı pazıbent. 
     Hükümet üyeleri beyaz giysin beyaz ceket, mendil cebinde parti arması. Yahut da bakanlığının arması. Maliye’ye para, Savunma’ya silah motifleri... 
     Her partinin ayrı bir üniforması olsun. DSP, mavi beyaz, kuş armalı. MHP, kırmızı beyaz, üç hilalli. Refah, kırmızı beyaz, ama çubuklu üniforma. ANAP arılı, DYP atlı. Yahut da gönüllerindeki rengi seçsinler. Kimi kahverengi gömlek, kimi yeşil DSP’liler mutlaka mavi... 
     Kavgalarda haşarılık edenleri, uzaktan bile tanımak kolaylaşmış olur. 
     
43 yıllık dost      Haberturk adlı haber sitesinde, son derece şık ve dokunaklı bir çağrı-haber okudum. Kanun Coşkun Erdem, geçen hafta, Kasımpaşa’dan bindiği 34 TCP 38 plakalı takside, kanununu unutmuş. 
     Erdem çok üzgün, haber bekliyormuş 
     İnsan kahrolur hakikaten. 40 yıllık bir dostunu kaybetmiş gibi... 
     
Mesut Bey’in "şansı tutmayı"      Eskiden belediye otobüslerinde bir biletçi vardı Bunu bilmeyen var mı, demeyin, yeni nesil biletsiz büyüdü. Otobüslerin tıkış tıkış olduğu saatlerde, biletçi "Biletler, biletler .." diye almayanları uyarırdı. 
     Yine bir gün biletçi, üç beş kere böyle seslendikten sonra, bakmış, köşede duran adam hiç oralı olmuyor yerinden doğrulup seslenmiş 
     Bey, siz bilet aldınız mı 
     İstemez, demiş adam şansım tutmaayı". 
     Tansu Hanım’ın karşısında Mesut Bey’in de "şansı tutmaayı". 
     Mesut Yılmaz, ezeli rakibi Tansu Çiller’in "enerji penaltısı"nı çelmeyi başardı da, Angora Evleri’nde yediği gol çok tadını kaçırdı. 
     Son operasyonlar sırasında başkanı tutuklanan Angora Evleri var ya, bu kooperatifin hisseleri bugün 200 bin dolara el değiştiriyor iddiaya göre bittiği gün, 500 bin edecekmiş. Birçok eski-yeni politikacı gibi, Tansu Hanım’la Mesut Bey’in de burada hisseleri var. Uzatmayayım, geçenlerde evlerin kurası çekildi. Mesut Bey’e "şerefiyesi düşük" bir yer çıkarken, Tansu Hanım "şerefiyesi yüksek" demek ki daha çabuk değerlenecek bir yer çekerek, ezeli rakibine bir gol attı. 
     Uzatmalar bitmedi, ama bence bu iki takım da turu geçmez. 
     
"İDEAL TÜRK GENCİ" DİNLEYİCİ DÖVER Mİ      Dünkü Milliyet’te Ahmet Tulgar’ın yaptığı kısa, ama müthiş bir röportaj vardı "Beli silahlı ideal Türk genci". Emniyet Genel Müdürlüğü’yle Aileden Sorumlu Devlet Bakanlığı’nın 2 yıl araştırıp, birini "İşte bu ideal Türk genci" diye ortaya çıkarması başlı başına bir komediydi zaten. Seçilen genç de ilginç. 
     Ahmet çok güzel sorular sormuş, küçük fırça darbeleriyle bir portre çizmiş. "İdeal Türk genci" olarak Sinan Özen seçilmiş. Ahmet’in "Sizi resm gecelerde sahnede görüyoruz" şeklindeki nazik imasından anladığım kadarıyla, Sinan Özen polis gecelerine hayır demeyenlerden. Yani Emniyet Müdürlüğü, işi tesadüfe bırakmamış, iyi tanıdığı birisini "İdeal Türk Genci" olarak önermiş. İşte, Emniyet Müdürlüğü ve Devlet Bakanlığı’nın kriterlerine göre "ideal" bir Türk gencinin portresi 
     Karadenizli. 
     Arabesk şarkıcısı. 
     İnşaat işleri yapıyor yani hem şarkıcı, hem laz müteahhit . 
     Kendi deyimiyle "Çok binde bir" içki içiyor, sigarası yok. 
     Vücut geliştirme Federasyonu Yönetim Kurulu Üyesi. 
     Ruhsatlı silahıyla attığını vuruyor. 
     "Sivil toplum örgütleri çağırsa, sahneye çıkar mısın " diye sorulunca "İllegal anlamda mı soruyorsunuz " diyecek kadar devletine bağlı, kanunlara saygılı. 
     Bu yüzdendir ki "Cumartesi gecesi, Palet 3 adlı lokantada, biraz fazla ısrarlı istek yapan bir müşteriyi, Sinan Özen hastanelik etti" diyenlere hiç itibar etmedim. 
     Deli midir ne İdeal Türk genci dinleyici mi dövermiş 
     
     





Hukukta değişim... 


Şaron "barış"ı 


Zaten yoktular 


İçtüzük ve kürsü 


İç tüzük ve iç kıyafet 


Ekonomi de kayarsa, dikiş tutmaz hiçbir şey 


Fazilet'e ek iddianame şoku 


Giden de pişman 


Irmaklar tersine akacak .. 


Avrupa Diller Yılı 


Ağlanacak halin özeti 


Şaron kazanırsa... 


İlişkiler ağı "nereden nereye..." 


Solda yeni arayışlar 


Kuyuya düşen taş 


Koç hangi ciroyla Fortune 200'e girer 


Dairesi hasar görenler 2 


Karsız üretim olmaz 


</TEXT>
</DOC>
