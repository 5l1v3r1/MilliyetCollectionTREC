<DOC>
<DOCNO> 2542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/spor/spo02.html </URL>
<DATE> 2001/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Johnson, Gana Milli Takımı’nın 28 Ocak’taki Liberya maçına gitmemek için müthiş bir yola başvurdu 
</HEADLINE>
<TEXT>
TAKTİK KIRMIZI 
Kongo karşılaşmasının son dakikasında kendini attırdı, iki maç ceza aldı. Menajeri, "Fenerbahçe için kart gördü" açıklamasını yaptı 
     YUSUF KOBAL 

     89. dakikada oldu 
     FENERBAHÇE’de 28 Ocak’taki milli maç nedeniyle ülkesine kampa çağrılan ve bu nedenle krize yol açan Johnson, bundan kurtulmak için müthiş bir yola başvurdu. Gana’nın pazar günü Kongo ile oynadığı Afrika Uluslar Kupası maçında forma giyen Johnson, maçın 89. dakikasında kırmızı kart gördü. Ve bunu kasıtlı olarak yaptığı için de iki maç ceza aldı. 
     
     "Olumlu hareket" 
     JOHNSON’un böylece Gana Milli Takımı’nın 28 Ocak’ta Liberya ile oynayacağı Afrika Uluslar Kupası maçında forma giyemeyeceği, Fenerbahçe’nin İstanbulspor ve Ankaragücü karşılaşmalarında yer alabileceği belirtildi. Sarı - Lacivertli yöneticiler Johnson’un yaptığı hareketin olumlu olduğunu söylediler, takımı için bunu yaptığını ifade ettiler. 
     
     "Fedakarlık yaptı" 
     GANALI futbolcunun Menajeri Ceylan Çalışkan, "Kongo maçında Fenerbahçe için kart gördü" diyerek Johnson’un hareketi kasıtlı yaptığını doğruladı. Çalışkan, "Bu ne ilk, ne de son fedakarlığı olacak. Johnson, Fenerbahçe için her şeyi göze alabilecek bir futbolcudur. Her oyuncu kulübü için milli takımına sırt çevirmez. Johnson, Fenerbahçe uğruna bunu yaptı" dedi. 
     
FENER gol yağdırdı 4 - 2      Geç açıldı, fark attı 
     FENERBAHÇE, Antalya’da oynadığı ilk hazırlık maçında Kocaelispor’u dört golle yendi. İlk dakikalarda bocalayan, Tomislav ve Serdar’ın golleriyle iki farklı yenik duruma düşen Sarı - Lacivertli takım, sonra coştu. Rapajic, Yusuf 2 ve Lazetiç’in penaltı golü Fenerbahçe’yi galibiyete götürdü. Maçta Lazetiç ile Kaan Dobra tartıştı. Gurbetçi Deniz, oyuna girer girmez penaltı yaptırdı. 
     
     Güneş takipte 
     Karşılaşmayı Milli Takım Teknik Direktörü Şenol Güneş de izledi. Fenerbahçe Teknik Direktörü Mustafa Denizli, maçtan sonra "Çok pozisyon ürettik. Yeni sistemimiz oturmaya başladı" dedi. 
     
     Maçın karnesi 
     HAKEMLER Kuddusi Müftüoğlu , Mustafa Öğretmenoğlu , Berkant Mercanlı 
     FENERBAHÇE Rüştü Recep Dk.70 - Uche , Mert , Mustafa - Lazetiç , Yusuf , Ogün , Johnson Ali Dk.46 , Abdullah - Serhat Deniz Dk.70 , Rapajiç 
     YEDEKLER Oğuz, Adem, Çetin, Semih 
     KOCAELİSPOR Metin - Pazin , Nuri , Ahmet - Engin Cem Sinan Dk.58 , Cihan , Alex , Ayman , Serdar Orhan Dk.46 - Dobrowski , Tomislav A.Ali Dk.68 
     YEDEKLER Özden, Murat, Şaban, Ömer, Matsigora, Ozan 
     GOLLER Tomislav Dk.23 , Serdar Dk.24 , Rapajic Dk.28 , Yusuf Dk.41, 84 , Lazetiç Dk.71 pen 
     
Karıştırmak istiyorlar’      FENERBAHÇE Asbaşkanı Mahmut Uslu, bir süredir kasıtlı olarak bazı çevrelerin kulübü karıştırma uğraşı içine girdiklerini söyledi. Uslu, Sarı - Lacivertli kulübe karşı bir kampanya başlatıldığını belirtip "Ligdeki gidişatımız bazılarını rahatsız etmiş olabilir. Çeşitli yöntemlerle Fenerbahçe’yi etkilemeye, karıştırmaya uğraşıyorlar. Ancak biz herşeyin farkındayız. Bunun önlemini alacağız" dedi. 
     
Erol’dan sitem      FENERBAHÇE’nin eski futbolcusu Erol, Sarı - Lacivertli takımdan gönderilmesinin nedenini, "Galatasaray maçında penaltıya neden olmam ve oyundan atılmam" diye açıkladı. Adanaspor forması giyen Erol, "Yerime transfer edilen Abdullah’tan daha iyi oyuncuyum. Tablo ortada" diye konuştu. 
     
Forvete 2 aday      FENERBAHÇE Teknik Direktörü Mustafa Denizli, sakat olan Andersson’un yerine iki aday belirledi Serhat ve Revivo. Denizli’nin ligin ikinci yarısında bu iki oyuncudan birine yer vereceği belirtildi. Denizli’nin 3 - 5 - 2 ve 4 - 4 - 2 sistemleri arasında da henüz kararsız olduğu ifade edildi. 
     


 SPOR 

































</TEXT>
</DOC>
