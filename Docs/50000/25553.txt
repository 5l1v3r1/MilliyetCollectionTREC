<DOC>
<DOCNO> 25553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/son/sondun10.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, 'en ucuz tatil beldesi' ilan edildi 
</HEADLINE>
<TEXT>

     Viyana'da yayınlanan günlük Neu Kronen gazetesi, Türkiye'yi ''en ucuz tatil beldesi' ilan etti. 
     Gazete, orta avrupadan Japonya'ya kadar toplam 11 ülke arasında yaptığı karşılaştırmada, konaklama, yiyecek, hediyelik eşya ve turistlere sunulan hizmetler bakımından Türkiye'nin ilk sırada yer aldığını kaydetti. 
     Avusturyalı turistlerin Türkiye'de 100 şiling karşılığında yaklaşık 345 şilinglik yiyecek veya hizmet alabildiklerini yazan Neu Kronen gazetesi, Yunanistan'ın 131 şilingle dördüncü sırada, İspanya'nın ise 122 şilingle beşinci sırada olduğunu belirtti. Bu yıl Avusturyalıların Türkiye, Macaristan, Hırvatistan, Yunanistan, İspanya, İtalya ve Fransa'da ucuz tatil yapma şansına sahip olduklarını belirten Neu Kronen gazetesi, tek sorunun uçak bileti fiyatlarındaki artış olduğunu yazdı. 
     Neu Kronen gazetesinin, 11 ülke arasında yaptığı karşılaştırma sonuçlarına göre, 100 şilingin çeşitli ülkelerdeki değeri ise şöyle belirlendi 
     Türkiye 345 , Macaristan 223 , Hırvatistan 157 , Yunanistan 131 , İspanya 122 , İtalya 119 , Fransa 103 , Almanya 100 , ABD 83 , İsviçre 76 , Japonya 61 . 
     Gazete, yaptığı araştırmaya göre, Türkiye'de yiyecek, konaklama, hediyelik eşya ve hizmetlerin geçen yıla oranla yüzde 50 oranında dahacucuz olduğunu kaydetti. 






</TEXT>
</DOC>
