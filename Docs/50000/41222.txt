<DOC>
<DOCNO> 41222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/spor/aspo.html </URL>
<DATE> 2001/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
12 TARİH ADAM 78 - 79 
</HEADLINE>
<TEXT>

Böylesi yaşanmadı, Basketbol Milli Takımımız, bir ilke imza attı. Almanya’yı nefesleri kesen bir maçtan sonra devirdik, Avrupa Şampiyonası’nda finale adımızı yazdırdık 
     FUAT ERCAN 

     Müsade edin biraz abartalım... Hem de kantarın topuzunu kaçırıp sınır bile tanımayalım... 
     Her türlü övgünün "sıradan" kalacağı, iltifat dolu kelimelerin boşlukta sarkacağı ve gerçek yerini dolduramayacağı "olağanüstü" bir başarıydı yine 12 dev adam"ın tarihe altın harflerle çivilediği zafer... 
     Öyle bir giriş yaptı ki süper devler maça, rakip değil Almanya, ABD’nin namı diğer "Dream Team" unvanlı dünya devlerinden kurulu ekibi bile olsa, nefes alamazdı karşımızda... Dedik ya gün bizim günümüz... Bu zafer de her türlü övgüyü kaldırır, dokunmayın kalemimize.. 
     "Giants of the dance"... Çevirirsek dilimize "Devlerin Dansı" vardı yine Abdi İpekçi Spor Salonu’nda... Kenar yönetiminden tüm takıma muhteşem bir uyum, nefes kesen bir kareografi, kalp ritmini tavana vurduran bir heyecan ve unutulmayacak bir son... 
     
     Bir de "dev adamöların en bi "dev"i vardı dün akşam sahnede... NBA’den, Avrupa Şampiyonası’na "şov" yapmaya gelmiş bir sihirbaz, bir yıldız gibiydi Hidayet.. 
     "Ahlar vahlar" içinde sönen "umutları" son üç saniyede nefes kesen bir üçlükle yeşertip, uzatmaya götürdüğü maçı "final" rozetiyle süsledi. 
     Hidayet, İbrahim ve Mirsad "rüzgarın çocukları" olarak sahne aldılar ilk periyotta. Almanlar şaşkınlıklarını üzerlerinden bile atamadan fark 8 sayıya kadar ulaştı. "Bu kez stressiz" bir son düşlerken, yine çok çabuk sona erdi hayaller. Almanlar önce dengeyi sağladıkları bu periyodu 20-19 önde kapattılar. İkinci periyoda yine oyun üstünlüğünü ele geçirerek girdi basketbolcularımız. Yine farka götürmeye başladıkları üstünlüklerini biraz gereksiz "telaş", biraz da şanssız top kayıplarıyla çabuk kaybettiler ve devre 41- 41 sona erdi. 
     Üçüncü periyodu 57 - 56 galip kapatan Basketbol milli takımımız, "tarihi sınavı" son bölümde verdi. Skordaki dengeyi son saniyelerde kendi lehine çevirmeyi başaran Almanlar "zafer çığlıkları" atmaya hazırlanırken, yutkunmaya bile vakit bulamadılar. Bitime sadece üç saniye kala Hidayet, üç Alman panzerinin arasından kule gibi yükseldi, nefes kesen atışını yaptı ve finalin ilk adımını attı. Normal süresi 70 - 70’lik skorla sona eren karşılaşmanın uzatma bölümlerinde yine Ay - Yıldızlı yürekler vardı sahada. Tribünler ateşledi, devler hedefe koştu.. Unutulmaz bir tablo, nefes kesen bir coşku.. Skorbord 79-78’de sustu.. Almanların böyle bir atmosferde zaten işi çok zordu.. 
     
İstatistik ALMANYA OYUNCU TS 2S 3S SA R 1Mithat - 0 1 0 1 - 1 Okulaja 18 8 15 0 4 2 2 17 Pesic 17 3 7 2 5 5 9 1 Femerling 10 4 7 - 2 5 8 Nowitzki 22 5 12 2 4 6 13 10 Bradley 6 1 6 - 4 4 7 Garrett - 0 2 0 2 - - Garris 5 1 4 1 3 - 5 Tomic - - - - - Papic - - - - - Arisbabu - - - - - TOPLAM 78 22 54 5 19 19 33 49      
     
TÜRKİYE OYUNCU TS 2S 3S SA R Kerem - 0 4 - - - Hidayet 23 5 12 4 8 1 2 11 Mirsad 10 3 4 0 1 4 4 9 İbrahim 24 6 10 3 10 3 6 3 Hüseyin 8 3 7 - 2 4 13 Harun 11 1 3 3 4 - - Haluk 3 - 1 5 - 1 Kaya - - - - 2 Asım - 0 1 - - - TOPLAM 79 18 41 11 28 10 16 39      

</TEXT>
</DOC>
