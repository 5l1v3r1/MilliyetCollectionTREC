<DOC>
<DOCNO> 48711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/spor/spo15.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Alpaylı Aston Villa galip      ALPAY’IN takımı Aston Villa, İngiltere Ligi maçında evinde Charlton Athletic’i 1 - 0 yenerek, üçüncü sıraya yükseldi. Villa’nın tek golü 9. dakikada Hassan Kachloul’dan geldi. Alpay, 90 dakika boyunca forma giyerken, başarılı futboluyla takdir topladı. 
     
Avusturya tadını kaçırdı      DÜNYA Kupası eleme grubu erteleme maçında İsrail ile rakip sahada 27 Ekim’de karşılaşacak olan Avusturya, bu kez bayram olan cumartesi günü otelde taze yiyecek bulamayacağı gerekçesiyle erteleme talep etti. İsrail’deki dini kurallar gereği aynı gün yemek pişmemesi üzerine Avusturya maçın bir gün daha ertelenmesini isterken, bu talep FIFA’nın aldığı garanti üzerine geri çevrildi. 
     
Drummond’a gözaltı      OLİMPİYAT şampiyonu atlet Jon Drummond, uyuşturucu kaçakçılığına karışmak suçundan gözaltına alındı. 2000 Sidney Olimpiyatı’nda 400 metre bayrak takımında da koşan Drummond, Los Angeles Havalimanı’nda yapılan operasyonda marijuana ile yakalanan bir kişinin ifadesi çerçevesinde tutuklandı. 
     
Ralf baba oldu      FORMULA 1’de Williams adına yarışan Alman pilot Ralf Schumacher baba oldu. Formula 1 şampiyonu Michael Schumacher’in kardeşi Ralf Schumacher’in eşi Cora, Salzburg’da erkek çocuk dünyaya getirdi. 
     
Yatta rekor      ARİA’NIN sponsorluğundaki 13. Uluslararası Bodrum Yelkenli Ahşap Yat Yarışları’nın Didim - Yalıkavak etabında Selene isimli yat rekor kırdı. Selene, saatte 70 kilometre hızla esen rüzgarın da etkisiyle 18 millik etabı 1 saat 55 dakikada tamamladı ve 13 yılın en iyi derecesine ulaştı. 
     
Ümitler berabere      ÜMİT Milli Futbol Takımımız, özel maçta Portekiz ile deplasmanda 1 - 1 berabere kaldı. Lizbon’daki karşılaşmada etkili gözüken milliler, 25. dakikada Gökdeniz’in golüyle öne geçtiler. Ay - Yıldızlı ekibimiz, ikinci yarıda pozisyonları değerlendiremedi ve 60. dakikada Portekiz’in penaltı golüne engel olamadı. 
     



 SPOR 























</TEXT>
</DOC>
