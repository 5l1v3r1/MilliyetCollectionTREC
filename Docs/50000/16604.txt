<DOC>
<DOCNO> 16604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/16/son/sontur18.html </URL>
<DATE> 2001/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Protestocu memurlar yüzde 2.5'luk maaş farkını Derviş'e gönderdi 
</HEADLINE>
<TEXT>

     Kamu-Sen'e üye memurlar, hükümetin verdiği yüzde 2.5'lik maaş artışını protesto amacıyla, Devlet Bakanı Kemal Derviş'e 3 milyon 200'er bin lira para gönderdiler. Memurlar, posta havalelerinin adres bölümüne, ''Hilton Oteli Ankara'' yazdılar. 
     Ulus Postanesi önünde toplanan Kamu-Sen üyesi memurlar, yüzde 2.5 oranındaki maaş zammını sloganlar atarak protesto etti. 
     Kamu-Sen Genel Başkanı Resul Akay, eylem sırasında yaptığı açıklamada, memurlara yapılan yüzde 2,5'lik maaş zammını ''komik olarak niteleyerek, memurların açlığa mahkum edildiği görüşünü savundu. 
     Devlet Bakanı Kemal Derviş'in yaklaşık 2 bin dolar maaş almasına karşın ''gecesi 370 dolarlık olan Hilton'da'' kaldığını belirten Akay,maaş farklarını Bakan Derviş'e göndererek ''ekonomik açıdan rahatlamasını sağlayacaklarını'' söyledi. 
     Emniyet güçlerinin uzaktan izlediği memurlar, daha sonra dağıldılar. 



</TEXT>
</DOC>
