<DOC>
<DOCNO> 44743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/son/sontur09.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Dul kadın, hayatında ilk kez hemen-kazan kuponu aldı, 15 milyar kazandı 
</HEADLINE>
<TEXT>

     Eskişehir'de 6 çocuklu dul bir kadına, ilk kez aldığı hemen-kazan kuponundan büyük ikramiye olan 15 milyar lira çıktı. 
     Eskişehir'de Esentepe Mahallesi'nde oturan, 6 çocuklu dul Sabiha Odabaşı 48 , Hamamyolu Caddesi'ndeki hemen-kazan kuponu satan seyyar bayiden bir adet kupon aldı. 
     Kuponuna amorti çıkan Odabaşı, bunu yeni bir kuponla değiştirdi. 
     İkinci kuponu kazıdığında büyük ikramiye olan 15 milyar lira çıktığını görünce gözlerine inanamadığını belirten Sabiha Odabaşı, daha sonra ikramiyesini Eskişehir Milli Piyango İdaresi'nden aldı. 
     Eşinin bir süre önce vefat ettiğini bildiren Sabiha Odabaşı, 6 çocukla kaldığını, evlere temizliğe ve pancar çapalamaya giderek geçimini sağlamaya çalıştığını kaydetti. 
     Çocuklarından 2'sinin okula gittiğini, parasızlık nedeniyle kitap, kırtayise ve giyecek gibi ihtiyaçlarını alamadığını ifade eden Odabaşı, kazandığı parayla önce çocuklarının ihtiyaçlarını alacağını bildirdi. 
     Hemen-kazan kuponunu satan Zehra Turan adlı piyango bayisi de, paranın böyle zor durumdaki birine çıkmasından büyük memnunluk duyduğunu belirtti. Turan, Odabaşı'nın, piyango tezgahının önünde bir süre durduktan sonra vazgeçtiğini, daha sonra gelerek bir adet kupon alıp kazıdığını, buna 250 bin lira çıktığını söyledi. Turan, amorti çıkan kuponun yerine alınan kupona da 15 milyar lira büyük ikramiye çıktığını belirtti. 
     






</TEXT>
</DOC>
