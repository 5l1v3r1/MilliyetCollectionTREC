<DOC>
<DOCNO> 34118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/27/son/sondun02.html </URL>
<DATE> 2001/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürcistan'ın önde gelen gazetecilerinden Sanaya evinde ölü bulundu 
</HEADLINE>
<TEXT>

     Gürcistan'ın önde gelen televizyon gazetecilerinden Georgy Sanaya, evinde vurularak öldürülmüş bulundu. 
     Sanaya'nın çalıştığı ticari Rustavi-2 televizyonu, akşam programını yapmak için zamanında televizyona gelmeyen Sanaya'nın başından vurulmuş halde bulunduğunu duyurdu. Polis, konuyla ilgili soruşturmanın sürdürüldüğünü belirterek, ayrıntılı bilgi vermedi. 
     Ülkenin en sevilen televizyon istasyonu Rustavi-2'de çalışan 26 yaşındaki Sanaya, ''Gece Kuryesi'' adlı programda günün olaylarını değerlendiriyor ve ülkenin tanınmış simalarıyla canlı görüşmeler yapıyordu. 
     Sanaya'nın ölümüne üzülen insanların evinin önüne toplandığı, savcı Georgy Meparishvili ve İçişleri Bakanı Kakha Targamadze ile Meclis Başkanı Zhurab Zhvania'nın da olay yerinde olduğu belirtildi. 
     Devlet Başkanı Eduard Şevardnadze de olaydan üzüntü duyduğunu belirterek, konuyu, İçişleri Bakanı ve Güvenlik Servisi Başkanı liderliğinde özel bir grubun araştırması talimatını verdi. 







</TEXT>
</DOC>
