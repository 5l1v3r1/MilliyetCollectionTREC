<DOC>
<DOCNO> 8544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/23/son/sondun06.html </URL>
<DATE> 2001/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Zayıflamak için hap kullanan 17 yaşındaki İngiliz kız öldü 
</HEADLINE>
<TEXT>

     Zayıflama tutkusu, bir yandan spor kulüplerine giden, diğer yandan Nubain adlı ilacı kullanan 17 yaşındaki İngiliz Paula Driscoll'un ölümüne yol açtı. 
     Doktorlar, genç kızın ölümünü kullandığı ilaçtan kaynaklanan bir kan zehirlenmesine bağlarken, genç kızın bağımlısı haline geldiği ilacı kullandıktan sonra geçirdiği felçten sonra yaşamını yitirdiğini açıkladılar. 
     Paula'nın annesi Dorothy Driscoll, kızının ne kadar tehlikeli bir ilaç kullandığını farkedemediğini, genç kızın manken gibi incecik vücuda sahip olma tutkusuyla her geçen gün dozu biraz daha artırdığını anlattı. Kızının ilacı karaborsadan bulup kullandığını da belirten acılı anne, hükümetten yasadışı ilaçların piyasada satılmasını önlemesini istedi. 
     Ağrı kesici özelliği bulunan, ancak ağrı eşiğini düşürdüğü için, ağır sporlar yapan ve acıya dayanıklılıklarının artmasını isteyen kişilerce de kullanılan Nubain, bazı uyuşturucu bağımlılarının da zaman zaman başvurdukları bir ilaç. 




</TEXT>
</DOC>
