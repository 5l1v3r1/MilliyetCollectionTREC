<DOC>
<DOCNO> 38499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/son/sontur23.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Vurgun operasyonuna iki gözaltı daha 
</HEADLINE>
<TEXT>

     Ankara DGM Cumhuriyet Savcısı Cengiz Köksal'ın, Bayındırlık ve İskan Bakanlığı ihalelerine ilişkin yürüttüğü soruşturma kapsamında gözaltına alınanların sayısı 8'e çıktı. 
     Bayındırlık ve İskan Bakanlığı'nca, 17 Ağustos Marmara depremi sonrası yapılanların da aralarında bulunduğu bazı ihalelere ilişkin başlatılan ''Vurgun'' operasyonu soruşturmasını yürüten Savcı Köksal, DGM'den ayrılırken gazetecilerin soruları üzerine, soruşturmanın devam ettiğini söyledi. 
     Köksal, Bayındırlık ve İskan Bakanı Koray Aydın'ın basın toplantısını izleyip izlemediğine ilişkin soruyu yanıtlarken, ''İzledim'' dedi. 
     Bir başka soru üzerine Savcı Cengiz Köksal, iki kişinin daha gözaltına alındığı, gözaltındakilerin sayısının 8'e çıktığını belirtti. 
     Gözaltına alınanların Zeliha Copur ve Hayri Olcay adlı kişiler oldukları öğrenildi. 
     
     







</TEXT>
</DOC>
