<DOC>
<DOCNO> 31773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/guncel/gun04.html </URL>
<DATE> 2001/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce yetenek sonra yürek.. 
</HEADLINE>
<TEXT>

Pop yıldızı olmak kolay değil.. Örneğin Aşkın Nur Yengi... Sezen yeteneğini keşfettikten sonra, çocuk yaşta sahne tozu yutmaya başladı... Sabahlara kadar şarkı söyledi, gündüzleri sıralarda uyudu.. Ve daha yeni zengin oldu... 
     Bir yıldız doğuyor AHMET TULGAR'IN YAZI DİZİSİ - 3 

     Ablası Süheyla, Sezen Aksu'nun vokalistiydi. O ise konservatuvarda çello okuyan bir ana kuzusu. 'Şarkı söylerken içinden ateş çıkan' ya yaşı ya boyu küçük kızları keşfetmekte usta Sezen Aksu, yakın çevresindeki bu yeteneği de kanatları altına almakta gecikmedi. 
     Oyun odasından koparılmış ona, sadece iki oyuncak bırakılmıştı artık Bacaklarının arasında zor tuttuğu çellosu ve hançeresinde zaptedemediği sesi. 
     Gazeteler, '12 yaşında sahne tozu yutmaya başladı, geleceğin yıldızı' diye söz ediyor, kimse onun nasıl bir çocuk emeği sömürüsüne maruz kaldığını düşünmüyordu. İşte o kız, Aşkın Nur Yengi, o yılları şöyle hatırlıyordu 
     "Sabah dörtlere kadar Oba'da sahneye çıkardım. Sonra eve gider birazcık uyurdum. Okulda derslere zor konsantre olurdum. Bazen arka sıralarda uyurdum. Hocalarım durumu bildikleri için ses çıkarmazlardı." 
     
     Popçuların öncüsüydü 
     Sezen, yetiştirdiği gençler içinde belki de en çok onu sevdi. 
     O ise Sezen Aksu'nun cinsellik çağrışımlı şakalarla, şovlarla doldurduğu şarkı aralarında etrafa yorgun gözlerle bakan, cinsellikten uzak bir dişi castrato'luktan, Türkiye'nin en iyi şarkıcı ve en seksi kadınlarından biri olmaya giden süreçte hep ustasının peşindeydi. 
     Aşkın, 90'lı yılların ortasında patlak veren popçu furyasının öncülüydü. 90'ların başında bir Sezen Aksu prodüksiyonu olarak çıkan albümü 'Sevgiliye', çok büyük bir satış rakamı yakaladı ve bugün Türk popunun klasiklerinden biri oldu. 
     
     30’unda seksi oldu 
     Aşkın Nur Yengi kariyerinin belli bir aşamasında, Sezen Ablası'nın Sertab Erener ve Levent Yüksel çiftine konsantre olması nedeniyle Aksu pop klanı’ndan koptu ve ayakları üzerinde durmayı denedi. Başarılı da oldu. 
     Art arda çıkardığı albümler hep belli bir satış grafiğinin üzerine çıktı. İlk solo çalışmalarına başladığında o kadar kapalı giyinirdi ki, herkes onun çok mutaasıp olduğunu düşünürdü. Fakat 30'lu yaşlarında, sahnede cinselliğiyle oynamaya başladı. Albüm satışları ve sahneden elde ettiği gelirle kısa sürede kendi deyimiyle 'Türkiye'nin en zengin ve otoritelerin deyimiyle de en iyi sesli kadın şarkıcıları' arasına girdi. 
     
     Ustasından 5 altın öğüt 
     Pop müziğin dev sesi Zerrin Özer, şarkıcı olmak isteyenlere şöyle sesleniyor 
     1. Yaptığınız işi çok sevin. 
     2. Yaptığınız iş üzerinde çok çalışın. 
     3. Mütevazı olun. 
     4. Şöhretin getirileri ve götürülerine psikolojik olarak hazırlanın. 
     5. Saygılı olun. 
     
Ya arabeskçi ve türkücüler      Mahsun Kırmızıgül 
Bek r odasından Sarı Konaklar'a 
     Annesi ona dört aylık hamileyken babasından ayrıldı ve Bingöl'den Diyarbakır'a göç etti. Doğduğunda Abdullah Bazencir adındaydı. Babasını ilk kez altı yaşındayken uzaktan gördü. İlk, orta ve lise eğitimini Diyarbakır'da aldı. Teyzesinin oğlundan bağlama öğrendi. Müsamerelerde, festival konserlerinde sahneye çıktı. Yerel bir ün kazandı. 1984'te amatör bir kaset yaptı. Aynı yılın eylül ayında şöhretin peşinde İstanbul'a yola çıktı. Art arda sekiz kaset yaptı. Laleli'de bek r odalarında kaldı. 1989 yılında İTÜ Devlet Konservatuvarı'na girdi. 1992'de 'Manevi babası' Hilmi Topaloğlu'yla tanıştı. Mahsun Kırmızıgül oldu ve 'Alem Buysa Kral Benim'le 'patladı'. 
     
     Ercan Saatçi 
Bir yıldız nasıl doğar 
     Doğan Müzik Yapım Genel Koordinatörü Ercan Saatçi, yetenekli bir genci albümlü bir müzisyene nasıl dönüştürdüklerini şöyle anlatıyor "Albüm yaptığımız kişiler bize ya kendisi ulaşıyor ya da biz bir yerde görüp beğeniyoruz. Önce onu stüdyoda test ediyor, sonra bir mülakatta neden bu işi istediğini öğreniyoruz. Ona inanırsak, bir demo kayıt yapıyoruz. Bu demoda popçu mu, arabeskçi mi, rock'çı mı olacağını belirliyoruz. Ardından repertuvar çalışması, aranjmanlar geliyor. Şarkılar okunuyor, kaydediliyor. Bir hafta üzerine uyuduktan sonra miks ve mastering yapılıyor. Ardından fabrikaya gidiliyor. Bu arada okumaları bitiren şarkıcımızın fotoğraf ve klip çekimleri yapılıyor. Ve albümün promosyonu başlıyor." 
     
     İzzet Yıldızhan 
Pamuk tarlalarında Anadolu blues'u 
     Babasını hiç göremedi. Diyarbakır'dan Adana'ya pamuk toplamaya giden altı kardeşin en küçüğüydü. Sesinin güzelliği, bu pamuk tarlalarında keşfedilmişti. Amerikan blues şarkıcılarını hatırlayın. İlk gençlik yılları kan davasının ıstıraplarıyla geçti. Ankara'ya göç etti. Gündüzleri kebapçılık yapıyor geceleri gazinoda sahneye çıkıyordu. Ankara'nın en sevilen türkücülerinden oldu. Urfalı hocalardan ders aldı. Pavyonlarda çalıştı. İzzet Yıldızhan, ailesine bakmak zorunda olduğu için uzun süre elindekiyle yetinmek zorunda kaldı ve riske girip atılım yapamadı. Ancak 12-13 sene sonra İstanbul'a geldi. 'Birisi' albümüyle bir milyonun üzerinde sattı. Ve o da 'patladı '. 
     
Menajerler çok önemli      Zerrin Özer, Ajda Pekkan, Ayşegül Aldinç, Gülben Ergen, Tuğba Önal gibi ünlülerin basın ve halkla ilişkiler çalışmalarını Özgür Aras yürütüyor. Piyasaya lanse edilen genç popçuların 'image maker'lığını da yapan Aras, albüm hazırlıklarını şöyle anlatıyor 'Önce o genç şarkıcının sesine göre bir müzik tarzı belirliyoruz. Sonra bu tarza uygun besteci ve söz yazarlarıyla irtibat kurup şarkıcımızın yaşamından kesitler anlatıyoruz ki, onun hissedebileceği şarkıları yazsınlar. Ardından stüdyoya geçiliyor ve o arada da promosyona başlanıyor. 
     
     Müzik Yapım Şirketleri 
     Doğan Müzik Yapım 
     0212 252 90 30 
     Universal Müzik 
     0212 249 75 70 
     Kiss Müzik 
     0212 245 66 01 
     OMG Müzik 
     0212 280 21 06 
     BMG Müzik 
     0212 274 27 24 
     İdobay 
     0212 283 94 12 
     Klip Müzik 
     0212 282 81 20 
     
     b IMG SRC " sabitimg 03 gazete genel logominik.gif" WIDTH 8 HEIGHT 14 BORDER 0 FONT SIZE "4" FACE "Verdana" COLOR " 005090"B B FONT IMG SRC " sabitimg 03 gazete genel cizgi.gif" WIDTH 450 HEIGHT 1 BORDER 0 IMG SRC " sabitimg 03 gazete genel transp.gif" WIDTH 220 HEIGHT 5 BORDER 0 A A A A A A A A A A A A A A TD TR TABLE CENTER TD -- SAĞ DATA -- TD ALIGN "CENTER" VALIGN "TOP" WIDTH 155 BGCOLOR " F5F5F5" IMG SRC " sabitimg 03 gazete genel transp.gif" WIDTH 1 HEIGHT 9 BORDER 0 TD TR TABLE TD TR TABLE body html 
</TEXT>
</DOC>
