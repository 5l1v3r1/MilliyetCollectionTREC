<DOC>
<DOCNO> 35220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/yasam/ayas.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bizim köyün golf’çüleri 
</HEADLINE>
<TEXT>

Kemer Country Golf Clup'a yarım saat uzaklıkta bir köy ve bu köyün yağız gençlerinin önünde iki seçenek var Yıldız bir golfçü ya da amele olmak.. 
     ASLI ÖKTENER İstanbul 

     Ok. İzleyin, swing yapıyorum', 'Posture'unu iyi ayarla', 'Hello Can I help you...', 'Kahveye değil, bizim Golf Clup'a gideceğiz...' 
     Bunlar, Göktürk Köyü'nde yaşayan ve Kemer Country Golf Clup'ta 'caddie' yani 'taşıyıcı' olarak çalışan Diyarbakır, Tunceli, Gümüşhane ve Kastamonulu gençlerin sözleri. Şenol, Ali Haydar, Sedat, Merdan, Gültekin... Yaşları 14 - 19 arasında değişiyor. Tümü Göktürk Köyü'nde oturan gençler, erkenden uyanıyor, beyaz tişörtlerini, kumaş pantolonlarını, spor ayakkabılarını giyiyorlar. Yarım saat yürüyüp ulaştıkları Kemer Country'nin kapısından girmeleriyle hayatları değişiyor. 
     
     Hayatlarının fırsatı 
     Önce Türkçe'yi düzgün konuşmayı öğreniyorlar. Hareketleri ağırlaşıyor, kendi deyimleriyle fevri davranışlardan uzaklaşıyorlar. İngilizce kurslarına başlıyor, profesyonel oyuncuları izliyor, çantalarını taşıyor, top topluyorlar. Sekiz milyon lira için, o bayraktan o bayrağa günde beş saat yürüyorlar. Bir yandan da, yine kendilerinden biri olan hocaları eşliğinde antrenmanlar yapıyorlar. 
     
     Dünyaya açılıyorlar 
     Bu antrenmanlar sonucu kimi 'caddie' kalıyor, kimi müsabakalarda birinci olup yurtdışına çıkıyor. Ortak istekleri iyi bir golf hocası olabilmek. Göktürk'ten bugüne kadar yetişmiş 70 kadar golfçü gencin en tecrübelisi Kastamonulu Şenol Bay 24 , yaşadıklarını şöyle anlatıyor 
     'Bu işe tanıdıklarım vasıtasıyla, ortaokulu bitirdikten hemen sonra başladım. Köyden yabancı bir dünyaya geliyoruz. Hayatımız değişiyor. Farklı kültürde insanlarla oluyoruz. Kıyafetlerimizde marka nedir bilmezken şimdi Polo, Lacoste giyiyoruz. Golfle tanışmasaydım ya inşaatta ya da fabrikada işçi olarak çalışıyor olacaktım...' 
     
     Golf oynamak 'zengin' işi 
     Kendi malzemeleriyle golf oynamak isteyen birinin, en az 10-11 Clup yani sopalık takımla birlikte en az 650 milyon, en çok da 1.5 milyar lirayı gözden çıkarması gerekiyor.. İşte golf malzemeleri ve fiyatları 
     Eldiven 10-22 milyon lira 
     Çorap 10 milyon lira 
     Çanta 200 milyon lira 
     Clup Sopalar Takımı 400 milyon - 1 milyar lira 
     Tişört 35 milyon lira 
     Top üçlü 18 milyon lira 
     Ayakkabı 190 milyon lira 
     



 YAŞAM 



























</TEXT>
</DOC>
