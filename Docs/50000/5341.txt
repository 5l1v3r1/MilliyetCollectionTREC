<DOC>
<DOCNO> 5341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/son/soneko05.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Marmaris Limanı devredildi 
</HEADLINE>
<TEXT>

     Türkiye Denizcilik İşletmeleri'ne ait Marmaris Limanı, ortak girişim grubu Marmaris Liman İşletmeciliği A.Ş'ye devredildi. 
     Marmaris Limanı'nı 30 yıl süreyle Marmaris Liman İşletmeciliği A.Ş'ye veren anlaşmaya, ortak girişim grubu adına Doğan Tugay ve Birol Türemiş, Denizcilik İşletmeleri A.Ş. adına Genel Müdür Yardımcısı Oktay Yüksel, Daire Başkanı Olga Acar ve Marmaris Limanı Müdürü Resul Irmak imza koydu. 
     Devir teslim töreninde konuşan Türkiye Denizcilik İşletmeleri A.Ş.Genel Müdür Yardımcısı Oktay Yüksel, hüznü ve sevinci birarada yaşadığını söyledi. Yüksel, ''Bir yandan üzüntülüyüm çünkü böyle bir işletmeyi devrediyoruz. Sevincim ise, bu işin ehli olan, bu yörenin, bu bölgenin insanları bu işletmeyi devralıyor. Hem kendilerine, hem de yöreye faydalı olacaklarına inanıyorum. Limanlar bir ülkenin giriş kapısıdır. Burada yapılan iyi ve güzel işler, yurdun öteki yörelerine de yansır'' diye konuştu. 




</TEXT>
</DOC>
