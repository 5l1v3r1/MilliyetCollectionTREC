<DOC>
<DOCNO> 34968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/02/astro/index.html </URL>
<DATE> 2001/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İlginç bir gün 
</HEADLINE>
<TEXT>

İlginç bir gündeyiz. Bugün gökyüzünde ne yeni bir açı ne de önemli hareketler var ama süregelen diğer astrolojik göstergelerin etkinliğini sürdürdüğünü söylemeliyim. Bunlardan ilki daha önce sözünü ettiğim Satürn - Pluto karşıtlaşması. Bu iki gezegen özellikle dünyada ekonomik daralma ve siyasi anlamda savaşa kadar götürebilen enerjiler taşıyor. 5 Ağustos'ta kesinleşecek açının yanında, 4'ünde gerçekleşen dolunayın da bugünlerde gerginliği artırabileceğini söylemeliyiz. 
Bugün toprak elementinden olan Boğa, Başak ve Oğlak açısından daha rahat hareket edebilme imkanı getiriyor ama Yengeç'lerin aşırı duyarlılıklarına dikkat etmeleri lazım. Koç'ların iş yükü çok fazla ve sıkı çalışmaları gerekiyor. Tam tersine Boğa'lar planladıkları pek çok şeyi somut hale getirebilirler. Keyfi pek yerinde olmayan İkizler ise duygusal konularda huzursuzca davranabilir. 
Ay bugün Oğlak burcunda hareket etmekte. Oğlak'la beraber daha verimli çalışabilir, sorumluluklarımıza sahip çıkabiliriz. Bununla birlikte duygusal ilişkilerde aynı enerjiyi bekleyemeyiz. 
Yengeç'lerin aceleci davranmaması gerekiyor, ilişkilerinde ani tepkilerden uzak durmalılar. Aslan'lar ise detaylara boğulmuş olabilirler. Daha geniş düşünmeye ihtiyaçları var. Kendilerini daha iyi hissedebilecek diğer burç ise Başak. Yaratıcılık ve aşk bugün Başak için ön planda. 
Bugünden başlayarak Merkür Neptün'le karşı karşıya gelmekte. Bu açı altında yaptığınız anlaşmalara, verilen sözlere çok dikkat etmelisiniz. Yanılma ya da aldanma tehlikesinin çok büyük olduğunu söylemeliyim. Örneğin Terazi'ler ev ya da yakın çevrelerinde böyle gerginliklerle karşı karşıya kalabilirler. Akrep'ler yeni planlar peşinde ve çok sayıda kısa yolculuk söz konusu olabilir. Parasal konularda dikkatli olması gereken Yay'lar aceleci davranmamalı. Oğlak'ların duygusal şaşkınlığı devam etmekte. Oldukça dikkat çekici durumdalar. Kova'lar ise bugün sabretmeyi bilmeliler. İyimser olmaları gerekli. Sevimli Balık'lar da hayal dünyasına kapılmadıkça olumlu bir gün geçirebilirler. 

            Faks 287 74 37 
      







</TEXT>
</DOC>
