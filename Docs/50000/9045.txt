<DOC>
<DOCNO> 9045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/son/soneko26.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Toprakbank, kredi kartı nakit avans uygulamasını kaldırdı 
</HEADLINE>
<TEXT>

     Toprakbank, piyasadaki olağanüstü yüksek faiz oranları nedeniyle müşteri mağduriyetine sebep olmamak için geçici olarak kredi kartı nakit avans uygulamasının kaldırıldığını bildirdi. 
     Toprakbank'tan yapılan açıklamada, kredi kartlarında nakit avans kullandırımına ve taksitlendirilen alışveriş tutarlarına yüzde 9.90 faiz uygulandığı kaydedildi. Bundan önceki uygulamalarda olduğu gibi banka müşterisine geçmişe yönelik farklı faiz oranı uygulanmasının söz konusu olmadığı vurgulanan açıklamada, ''Günümüz ekonomik koşulları gereği, kredi kartında birçok banka gibi Toprakbank da piyasadaki olağanüstü yüksek faiz oranları nedeniyle, müşteri mağduriyetine sebep olmamak için geçici olarak kredi kartı nakit avans uygulamasını kaldırmış bulunmaktadır'' denildi. 
     Açıklamada, Toprakbank'ın müşterilerle karşılıklı anlayış ve günün koşulları çerçevesinde ve müşterileri mağdur etmeyecek şekilde çalışmaya devam edeceği duyuruldu. 
     




</TEXT>
</DOC>
