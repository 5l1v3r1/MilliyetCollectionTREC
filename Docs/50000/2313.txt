<DOC>
<DOCNO> 2313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/son/sonspo07.html </URL>
<DATE> 2001/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hagi'den Maradona'ya red 
</HEADLINE>
<TEXT>

     Galatasaray'ın yıldız futbolcusu Rumen Gheorge Hagi, jübile maçında, Arjantin'in dünyaca ünlü eski yıldız futbolcusu Armando Diego Maradona'yı istemedi. 
     Hagi'nin menajeri Becali, Pro Sport Gazetesi'ne yaptığı açıklamada, Rumen futbolcunun 24 Nisan'da Bükreş'te yapılacak jübilesi için hazırlanan davetliler listesinde, Maradona'nın yer almadığını söyledi. 
     Rumen yıldızın, listeyi bizzat kendisinin hazırladığını ve Arjantinli yıldızı bu listeye dahil etmediğini belirten Becali, ''Hagi, Maradona'yı futbolcu olarak çok sever. Ancak, özel yaşamı konusunda tereddütleri var'' diye konuştu. Hagi ve Maradona, futbol kariyerleri boyunca bir kez, İtalya'da yapılan 1990 Dünya Kupası Finalleri'nde 1-1 sona eren Romanya-Arjantin maçında karşı karşıya oynadılar. 




</TEXT>
</DOC>
