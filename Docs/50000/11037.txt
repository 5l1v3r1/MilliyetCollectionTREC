<DOC>
<DOCNO> 11037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/12/son/sonspo10.html </URL>
<DATE> 2001/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Başkanı Sümer "Trabzonspor takviyeye muhtaç" 
</HEADLINE>
<TEXT>

     Trabzonspor Kulübü Başkanı Özkan Sümer, Siirt Jet-Pa Spor karşısında almış oldukları 4-2'lik yenilginin kendisini aşırı bir biçimde üzdüğünü söyledi. 
     Özkan Sümer, taraftarlarının kendilerine olan desteğine bir türlü net yanıt veremediklerini ve bunun da ayrı bir üzüntüsünü duyduğunu belirterek, şöyle devam etti 
     'Takımın kötü bir futbol sonrası aldığı yenilginin geçmiş yönetimle bir ilgisi olamaz. Takımımızın daha iyi olması doğrultusunda neyi eksik yaptık, onu düşünüyoruz. Olabildiğince takımımıza sahip çıktık. Onlara her biçimiyle koruyucu olmaya çalıştık, güvendik. Bu takımla 'biz harikalar yaratacağız' diye bir ifade onlara kullanmadık. Yalnız gelecek yılki ihtiyaçlarımız doğrultusunda en mutevazı hedef olarak UEFA Kupası'na katılmayı düşündük. Bu da aşırı bir talep değildi. Bu sonucun nedenlerini önce kendimizden başlayarak, araştırıyoruz. Kimseyi bir sorumlu olarak görmek istemiyoruz. Fikir olarak her düşünceye açığız. İyi şeyler yapmaya çalışıyoruz.'' 
     Takımının iyi oyunculara sahip olduğunu da ifade eden Sümer, şöyle konuştu 
     'Ancak takımın uyumlu olamayacağını göreve geldiğim ilk günlerde söyledim. Bu kastettiğim sonuç yetersizliği çıkar biçiminde bir iddia değildi. Hızlı bir biçimde gelecek sezonun takımını oluşturma konusunda çalışmalara başladık. Artık Trabzonspor bir takviyeye muhtaç bir takıma sahip. Bazı değişimler yaşayacaktır. Bu düşünce ve oyuncu bazında, vizyonda da olacaktır. Öyle olacağı içinde geleceği iyi bakıyoruz. Daha önemli şeylere adım atmak heyecanımız sürmekte. Başarısızlığa teslim olarak başarısızlığımızı gideremeceğimize göre başarısızlığı ortadan kaldırmak için tek bir yol var, o da daha iyi şeyleri ortaya çıkarmak.'' 
     Trabzonspor'un iyi şeyler yapacağı ve tüm camianın mutlu olacağı bir kadroyu kurmaya çalışacaklarını da belirten Sümer, ''Trabzonspor'un kayıplarına sebep olan neden ekonomik değil. borçlanma nispetinde bayağı paralar harcanmış. Trabzonspor demek ki ihtiyacı olan oyuncuları kadrosuna katmak konusunda aksaklıkları var. Bunları düzeltmekmek de önemli bir güvencedir'' diye konuştu. Sergen'in transferi konusunda çalışmalarını ciddi bir biçimde sürdürdüklerini belirten Sümer, ancak bu konuda şimdilik bir bilgi vermeyeceğini de sözlerine ekledi. 
     Öte yandan, bugünü dinlenerek geçiren bordo-mavili takımın, hafta sonunda yapacağı Beşikteş maçı için yarın akşam İstanbul'a giderek hazırlıklarını Riva'daki Futbol Federasyonu Özkan Olcay Milli Takımlar Kamp Tesisleri'nde sürdüreceği öğrenildi. 




</TEXT>
</DOC>
