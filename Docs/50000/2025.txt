<DOC>
<DOCNO> 2025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/yazar/cemal.html </URL>
<DATE> 2001/01/13/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Türkiye AB'nin içinde mi bölünür, dışında mı 1 
</HEADLINE>
<TEXT>

     Avrupa Birliği'nin içindeki bir Türkiye'nin sınırları mı daha güvenliklidir, yoksa dışındaki mi Türkiye'nin toprak bütünlüğüne dönük tehditler, AB içindeyken mi daha etkili olur, yoksa dışındayken mi 
     Kısacası 
     AB'nin dışında mı kalalım, yoksa üye olmak için çabalarımızı sürdürelim mi 
     Örneğin, Harp Akademileri Komutanı Orgeneral Nahit Şenoğul geçen gün kendilerinin düzenlediği sempozyumu açış konuşmasında şöyle diyordu 
     "İki asırdır özlemini çektiğimiz çağdaşlaşma idealimizin hareket noktası, cumhuriyetimizin temel ilkeleri ve felsefesinde mevcuttur. Bu idealin gerçekleşmesi açısından Avrupa Birliği'ne adaylığımızdan mutlu olduk. Çünkü bu sayede Avrupa Birliği deneyiminden yararlanarak ülkemizi demokratik - çağdaş uygarlık seviyesine hızla yükselteceğimize inanıyoruz." 
     Bunun gibi, Genelkurmay İkinci Başkanı Orgeneral Yaşar Büyükanıt da geçen ekim ayı yaptığı bir konuşmada şöyle demişti 
     "Avrupa Birliği'ne giriş, ulu önder Atatürk'ün Türkiye'ye gösterdiği çağdaşlaşma hedefinin gerçekleşmesinde jeostratejik ve jeopolitik bir zorunluluktur." 
     Görüldüğü gibi 
     İki üst düzey komutan da Türkiye'nin AB üyeliğinden yana. Ancak, konuşmaların tamamı okunduğunda, bazı Genelkurmay bildirilerinde de yer almış olan çekincelerin, eski deyişle ihtirazi kayıtların varlığı dikkati çekiyor. Yani, "Taraftarız ama şunlar şunlar olmasın " diyorlar. 
     Nedir bu çekinceler 
     Demokratikleşmeyle ilgili konular... 
     
Bölünme korkusu ama...      Kürtçe televizyon, Kürtçe eğitim gibi konular var bunların arasında. İfade özgürlüğünü ilgilendiren bazı yasal değişiklikler var. Yalnız askerin değil bazı sivil çevrelerin de paylaştığı kaygıların temelinde neyin yattığı ise malum 
     Bölünme korkusu... 
     Özetle deniyor ki 
     "Kürtçe radyo - televizyon, Kürtçe eğitim gibi konular ayrılıkçı Kürt milliyetçiliğinin değirmenine su taşır. Türkiye'yi parçalayıp bir bölümünde bağımsız bir Kürt devleti hayal edenlerin eli güçlenir. PKK da bunları istiyor zaten. Onun içindir ki, AB'yi istiyoruz ama bunlar olmadan..." 
     Örneğin, Silahlı Kuvvetler Akademisi Komutanı Tuğgeneral Halil Şimşek geçen günkü sempozyum konuşmasında, AB adaylığımızla ilgili Katılım Ortaklığı Belgesi'nde yer alan "kültürel haklar, anadilde yayım ve eğitim hakları"yla Türkiye'nin bölünmek istendiğini söylemiştir. 
     Bir varsayım 
     Bu nedenlerle, diyelim ki, Türkiye 'AB'ye hayır ' dedi. Avrupa'nın dışında kalmaya ve Harp Akademileri Komutanı Orgeneral Şenoğul'un konuşmasında değindiği gibi yeni politikalar, yeni stratejiler geliştirmeye karar verdi. 
     Bu durumda acaba Türkiye'nin sınırları daha mı güvenlikli olur Yoksa tersi mi Türkiye'ye karşı bölücü tehdit zayıflar mı, güçlenir mi 
     Türkiye bölgede yalnız Amerika'yla baş başa kalsa daha mı iyi olur, daha mı kötü Amerika'yla İsrail'in Ortadoğu'da Kürtlerle ilgisi çeşitli açılardan ne kadar farklı olabilir ki Avrupa'dan Arap - İsrail barışı tümüyle kurulduktan sonra bu ilgili daha da büyüyebilir mi 
     Peki ya Türkiye, Soğuk Savaş döneminde Enver Hoca'nın Arnavutluk'u gibi etrafına yüksek bir duvar çekebilir mi Hayır. Sonra, Kürtler yalnız Türkiye'de mi yaşıyor Hayır. 
     Irak'ta, İran'da, Suriye'de yaşadıkları gibi, Almanya'da, Fransa'da, İskandinav ülkelerinde ya da Rusya'da da yaşıyorlar. 
     Bütün bu ülkelerde Kürtlerin dilleriyle, kültürleriyle, tarihleriyle uğraşan enstitüler, vakıflar var. Kürt milliyetçiliğiyle uğraşan odaklar var. Bir de bütün bunlardan Türkiye'yi nasıl istikrarsız kılarım, Türkiye'yi uzun vadede nasıl bölebilirim diye yararlanmak isteyen çevreler var. 
     Türkiye AB'nin dışında da kalsa, bu odakların, bu çevrelerin çalışmaları devam edip gitmeyecek mi Gidecek. 
     O zaman .. 
     
Risk küçülmez, büyür      Peki, AB'nin dışında kalan bir Türkiye açısından bu yoldaki çabalar daha etkili olabilir mi Türkiye açısından Kürt milliyetçiliği ve ayrılıkçılığıyla ilgili tehdit ve riskler daha mı büyür İşte bu soruları özenle düşünmek gerekir. 
     Deniyor ki 
     "Kürtçe televizyondu falan gerekmez. Terörden sonra aş, iş ve eğitim dertleri de bitti mi, bu iş de biter. Yoksa PKK'nın oyununa geliriz" 
     Acaba 
     Bir kere, demin de belirttiğim gibi, Kürtler yalnız Türkiye'de yaşamıyor. Ayrıca, Batı'daki birçok örnek ters istikamete işaret ediyor. Yani karnı tok sırtı pek olanlar kimliklerini unutmuyorlar. Milliyetçilik duygusu güçlenebilir. Hele bir de onlara bunu unutturmamak için, yukarıda değindiğim odaklar faaliyet halindeyse, hep akıllarda kalıyor dil, kimlik gibi konular... 
     Benim görüşüm 
     AB'nin içinde yer alan bir Türkiye'nin sınırları daha güvenlikli olur. Çünkü toprak bütünlüğü garanti şemsiyesi altına girer. AB'nin dışında kalan Türkiye tabii ki bölünmez. Ancak bu durumda Türkiye açısından bölücü tehdit ve istikrarsızlaştırma riskleri daha büyük olur. 
     
Yapsak ne olur ki      Onun içindir ki, bireysel haklar çerçevesinde Kürtçe eğitim, radyo televizyon gibi hakların, demokrasinin gereği olarak zaman içinde tanınmasıdır doğru olan. 
     Evet, devlet bu işlere girmesin. Bu haklar azınlık hakları, kolektif haklar olarak tanınmasın. Fakat anadilde eğitim, radyo televizyon gibi konular yasalar çerçevesinde özel eller aracılığıyla yapılabilsin. 
     Nitekim, AB tarafından Türkiye'ye çizilmiş olan yol da bundan farklı değil. Fransa'daki gibi devlet üniter, Türkçe resmi dil olarak öngürülüyor. Adaylık belgelerinde azınlık da, federasyon da yok. Yalnız demokrasinin ayrılmaz parçası olan bireysel hak ve özgürlükler var. 
     Soru 
     Peki, biz bunları yapsak da AB bizi tam üye yapacak mı 
     Soru 
     Türkiye, 'Avrupa Ordusu'nun dışında kalırsa ne olur 
     "Türkiye AB'nin içinde mi bölünür, dışında mı " konusuna yarın da devam... 
     
     





Kelimeler, anlamlar 


"Emir versek işkence biter" 


Bizim önyargımız 


'Bilgi vermedim, veremezdim' 


Uçağı dağıtan sarhoş gazeteci 


Türkiye AB'nin içinde mi bölünür, dışında mı 1 


Asker ve AB 


Bir de erkekleri düşünün 


"Ulusal Program" hazır 


Şovmenlere aman dikkat 


AB mi bizi, biz mi AB'yi istemiyoruz 


AB'ye güvensizlik... 


Risk yönetimi... 


Yenilikçiler 


Kriz dersleri 


Aslan gibi 


Demirel'in avukatı Çağlar'ı da savunur 


TÜSİAD "ele verir talkını, kendi yutar salkımı " 


</TEXT>
</DOC>
