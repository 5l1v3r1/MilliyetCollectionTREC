<DOC>
<DOCNO> 44594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/guncel/gun03.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tacın parlayan mücevheri’ 
</HEADLINE>
<TEXT>

Ankara'ya gelen ABD Heyeti çok etkilendi Terör konusunda Türkiye’den öğrenecek çok şeyimiz var 
     ANKARA MİLLİYET 

     Türkiye'de temaslarda bulunan ABD Kongresi heyetinin başkanı Senatör Curt Weldon, ABD'nin dış politikasında Türkiye'ye önemli bir rol verilmesi gerektiğini, ancak bunun bugüne kadar ihmal edildiğini belirterek, "Türkiye tacın parlayan mücevheri" dedi. Weldon, Türkiye'nin Körfez krizinde 30 milyar dolarlık zarara uğradığına dikkat çekerek, "Bunları bizim tekrar düşünmemiz gerekiyor. Türkiye kendi içinde de dengeyi bulmuş bir ülkedir, denge unsuru açısından ABD olarak bunu da örnek almalıyız" diye konuştu. 
     
     En içten görüşme’ 
     Görüşmede edindiği bilgilerden çok etkilendiğini, izlenimlerini Başkan Bush'a aktaracağını söyleyen Weldon, "Bu ziyaret, Roma ve Moskova'daki ziyaretlerimizle karşılaştırıldığında en içten olanıydı" dedi. 
     
Bilgiye açığız’      ABD Heyeti, Ankara'daki görüşmelerde, "Ne olup bittiğini anlamakta zorluk çekiyoruz. Her türlü bilgiye açığız" diyerek, Türkiye'den bilgi talebinde bulundu. Heyete, Türkiye'nin Afganistan'daki faaliyetleri anlatılırken, ülkedeki etnik yapı ve aşiretlerle ilgili bilgi de verildi. 
     
Operasyona iki destek      ANKARA Milliyet 

     ABD'nin terör saldırılarına karşı düzenleyeceği askeri operasyon yaklaştıkça, Türkiye'nin vereceği destek de merak konusu oldu. Edinilen bilgilere göre, Türkiye Afganistan'daki muhalif güçleri eğitmek için gönderdiği "özel kuvvetler" birliğinin yanı sıra, askeri üslerini de ABD'ye açacak. Türkiye iki şekilde yardım verecek 
     1 - Türkiye olası bir operasyonda ABD uçaklarının kullanımı için hava üslerinin ve hava sahasının kullanımına izin verdi. Asıl büyük hareketlilik İncirlik'te yaşanacak. 
     2 - Genelkurmay Başkanlığı'na bağlı Özel Kuvvetler'den bir birlik geçen hafta Afganistan'a gitti. Birliğin, Taliban muhalifi Dostum'un askerlerini eğitmeye başladığı öğrenildi. 
     
Türkiye için büyük fırsat’      İSTANBUL Milliyet 

     Emekli Orgeneral Çevik Bir, ABD’de yaşanan terör olaylarının etkilerini değerlendirerek, "Bu olayla, örtülmeye çalışılan Türkiye'nin önemi yeniden anlaşıldı. Hiç kimse tarafından istenmeyen bu olay Türkiye için bir fırsat" dedi. Bir, Türkiye'nin öneminin Varşova Paktı'nın silinmesiyle arttığına dikkat çekerek şunları söyledi "Soğuk Savaş sonrası Türkiye'nin artan önemi gösterilmemeye çalışıldı. Avrupalılar Türkiye'yi Avrupa'dan uzaklaştırmaya çalıştı. Bu olayla Avrupalıların ne kadar yanlış yaptığı ortaya çıktı. Şimdi Türkiye'nin önemi yeniden gündemde." 
     



 GÜNCEL 


















</TEXT>
</DOC>
