<DOC>
<DOCNO> 29906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/02/yazar/toker.html </URL>
<DATE> 2001/07/02/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
"Dilencilerin şart koşma hakkı yoktur " 
</HEADLINE>
<TEXT>

     Bu, bir İngiliz lafıdır. Türkçe - veya sırpça - devamı "O duruma düşmemeye bakınız " olmalı. 
     Eski Yugoslav Devlet Başkanı Slobodan Miloşeviç'in Anayasa Mahkemesi kararına rağmen ve yeni Cumhurbaşkanı Koştunitsa'dan habersiz Belgrad'daki Cinciç başkanlığındaki Sırbistan Hükümeti tarafından Birleşmiş Milletler Savaş Suçları Mahkemesine teslim edilerek Lahey'e gönderilmesi ülkeyi karıştırmıştır. Koştunitsa "Ama bu, Anayasaya aykırı " diye tepki göstermiştir. 
     Yugoslavya Federal Cumhuriyeti artık sadece Sırbistan ve Karadağ Cumhuriyetlerinden oluşmaktadır. Kararı protesto etmek üzere Federasyonun Başbakanı Ziziç istifasını vermiş ve Federal Hükümet düşmüştür. 
     Belgrad'ta binlerce kişi olayın duyulması üzerine sokaklara dökülmüş, ahaliyi ayaklanmaya çağırmıştır. Bunda şaşılacak bir şey yoktur Sırp halkının yarısı "Balkan Kasabı" diye bilinen Miloşeviç'in suç ortağıdır diğer yarısının büyük kısmı ise, metodlarını tasvip etmemekle birlikte onun kanlı "Sırp milliyetçiliği" anlayışını paylaşmaktadır. Bundan dolayıdır ki Cinciç, kararını "çocuklarımızın ve ülkemin geleceği için" diye savunma mecburiyetini hissetmiştir. Bunun sebebi şudur Amerika ve Avrupalı müttefikleri "iflas halindeki" Yugoslavya'ya yardım ellerini uzatmanın şartı olarak "Miloşeviç'in teslimi"ni koşmuşlardır. Nitekim "teslim muamelesi" tam da Brüksel'de düzenlenen toplantının arefesinde tamamlanmıştır buna katılmayacağını açıklamış Amerika "Balkan Kasabı"nın elleri NATO askerlerince kelepçelenince kararını değiştirmiştir açılışta Yugoslav temsilci "Biz gerekeni yaptık sıra sizde" diyerek "dilencilerin şart koşma hakkı" bulunmadığını tescil etmiştir. 
     Bu, "dilenci durumuna düşmemeye bakmalı" doğal sonuçunu - ve temennisini de - doğrulamaktadır. 
     
"Müflis bakkal"ın hesabı      Ancak Türkiye bu temenni doğrultusunda görünmemektedir. Acaba böyle bir Hükümet ile buna imkan var mıdır 
     Başbakanın Meclisi tatile gönderirken yaptığı değerlendirmeyi, dinleyeler - Ecevit, Hükümetin ve Meclisin çalışmasını dünyaya "eşi görülmemiş örnek" gösterecek derecede dünyamızdan uzaklaşmış bulunduğu yolundaki son zamanların yaygın izlenimini kuvvetlendirmiştir - sadece başlarını sallamışlardır "Efendim nerede, ben nerede " diye.. "Borcu daha büyük ve faizi çoğalan borç bularak ödemeye çalışmak"tan ibaret Hükümet politikası, şimdi onun da bir adım ötesine geçmiş, "kaynaksız popülist harcamalar"a kaynak diye halkı - MGK'nun deyimiyle - sosyal patlamaya itecek insafsız yeni zam ve vergilere boğmuştur. Bu "müflis bakkal hesabı"dır ama böyle hallerde mahalle halkları bile bakkal değiştirirken bizim "kör, değneğini bellemiş"lerin gözü ne zaman açılacaktır, anlamak mümkün değil. 
     
     CHP'ye gelince.. Siz, barış çağrısı yaparken bile kavga eder gibi konuşmaktan kendini alamayan bir lideri başında tutan partinin - iflah etmek bir yana -, iflah olabileceğine inanır mısınız 
     O konu, Çarşambaya. 
     







Çok önemli bir eser 


Tüzük ve yüzük 


Peruka mı demiştiniz 


Ödemeler dengesinde gelişmeler durdu 


Halk Bank'ın paraları kapanın elinde... 


Başsavcının tarihe notu 


CHP ve yeni oluşum 


Uyarı hukuki değil 


"Dilencilerin şart koşma hakkı yoktur " 


Üretim palavrayla artmaz 


İş’teki CHP hisseleri için satış formülü 


</TEXT>
</DOC>
