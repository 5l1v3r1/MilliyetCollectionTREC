<DOC>
<DOCNO> 2652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/son/sontur16.html </URL>
<DATE> 2001/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye Ermenileri Patriği Mutafyan "Bu baş ağrısı geçmiyor" 
</HEADLINE>
<TEXT>

     Türkiye Ermenileri Patriği Mesrob Mutafyan, sözde Ermeni soykırımı iddialarıyla ilgili olarak ''Bu baş ağrısı geçmiyor. Türkiye ile Ermenistan diyaloga girip bu meseleyi doğrudan görüşmeli'' dedi. 
     Girit Adası'ndaki Ermeni cemaatinin yılbaşı kutlamalarına katılan Mutafyan, yurda döndü. THY ait uçakla Atina'dan gelen Mutafyan, Atatürk Havalimanı'nda gazetecilerin Fransa Parlamentosu'nda görüşülecek olan sözde Ermeni soykırımı tasarısıyla ilgili soruları üzerine, ''Bu baş ağrısı geçmiyor. Türkiye ile Ermenistan diyaloga girip bu meseleyi doğrudan görüşmeli. Yoksa üçüncü taraflar kendi menfaatleri için bu meseleyi suiistimal edeceklerdir'' dedi. 
     Bir din adamı olarak böyle bir diyaloga manevi açıdan elinden gelen katkıyı yapacağını ifade eden Mutafyan, şöyle konuştu 
     ''Mukaddes bir inatla diyalog sürecini başlatmak lazım. Mukaddes bir inatla devam ettirmek lazım. İnsanlar konuşarak anlaşır. Türkiye Ermenileri bunun tarafı değildir. Biz bunun ortasındayız. Bizi de taraf olarak kimsenin göstermemesi lazım.'' 




</TEXT>
</DOC>
