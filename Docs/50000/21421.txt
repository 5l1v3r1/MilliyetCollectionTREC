<DOC>
<DOCNO> 21421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/son/sontur08.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP Grubu'nda bakanlardan savcı Talat Şalk'a ağır eleştiriler 
</HEADLINE>
<TEXT>

     Turizm Bakanı Erkan Mumcu, Ankara DGM Cumhuriyet Savcısı Talat Şalk'ın ANAP Genel Başkanı Mesut Yılmaz'ı ''siyasi ahlaksızlıkla'' suçladığına ilişkin haberleri değerlendirirken, ''Hak arayan insanları ahlaksızlıkla suçlamak hangi ahlakla bağdaşır '' dedi. 
     Mumcu, ANAP TBMM Grup Toplantısından önce gazetecilerin Talat Şalk'ın açıklamalarıyla ilgili sorularını yanıtladı. 
     Siyasi partiler hakkındaki iddiaların ''fütursuzca'' ortaya konduğunu bildiren Mumcu, ''hatadan dolayı özür dilenmesi gerekirken'' başka şeyler söylendiğini kaydetti. 
     Şalk'ın tutumunu bir hukukçu olarak yadırgadığını ifade eden Mumcu, partilerine yönelik davranışını da ''rencide edici'' olarak niteledi. 
     Asıl mağdur edilenin ANAP olduğunu savunan Mumcu, ''Ortada asılsız iddialar var. Bu iddiaları dalgınlıkla ortaya koyduğunuzu söylüyorsunuz. Sonra hak arayan insanları siyasi ahlaksızlıkla suçluyorsunuz. İnsanları ahlaksızlıkla suçlamak hangi ahlakla bağdaşır '' diye konuştu. 
     Herkes haddini bilsin 
     Mumcu, Savcı Talat Şalk'ın sonradan yaptığı açıklamada, ANAP'ın 50 milyon dolar rüşvet aldığı iddiasını iddianameye bilerek koyduğunu söylediğini hatırlatarak, ''Önce dalgınlıkla koydum , sonra bilerek koydum dediğinize göre amacınız hukuki bir sonuç yaratmak değil, siyasi sonuç yaratmak. Siyasi sonuç yaratıp sonra siyasetçilerin siyasi ahlakını tartışmak sana mı kalmış Herkes haddini bilsin...'' dedi. 
     Mumcu, ortada asılsız bir iddia ve iftira bulunduğunu öne sürerek, hakkını arayan insanlara karşı öfkeyle hareket edilmesini anlamsız olduğunu söyledi. 
     Bir gazetecinin, ''Savcı, kendisine saldırıldığını söylüyor'' demesi üzerine Mumcu, ''Kim saldırmış kendisine Nasıl saldırılmış Adalet Bakanlığı'na şikayet başvurusunda bulunulmuş. Bu başvuru da kendisinin ifadesi üzerine yapılıyor'' dedi. 
     Şalk'ın bir köşe yazarına yaptığı ve ANAP ile ilgili iddiaların iddianameden çıkarılmasının unutulduğu şeklindeki açıklamalarını hatırlatan Mumcu, ''Bu nedir Kim kime saldırıyor Böyle isnatsız bir suçlamayı iddianameye koyarak hukuki bir sonuç çıkarmayacağınızı biliyorsanız. Kendi ifadenizle bunu söylüyorsanız. Hangi sonucu yaratmak için bu ifadeleri iddianameye koydunuz '' diye sordu. 
     Bütün bu iddialar karşısında ANAP Genel Başkanı'nın da hukuka başvurduğunu kaydeden Mumcu, ''Hukukun gösterdiği yol, hakkında şikayette bulunmak. Biz de bunu yapmışız. Her vatandaşın kullandığı hak arama yolunu biz de kullanmışız'' diye konuştu. Mumcu, bu başvurunun bir ''siyasi ahlaksızlık olarak'' değerlendirilmesinin ''Her türlü cüreti aşan bir şey'' olduğunu öne sürerek, ''Sayın Savcı hukuki değil siyasi sonuç çıkarmanın peşinde. Bilmiyorum kim ne olmaya özeniyor Magazin sayfalarında boy göstermeyi mi hedefliyorlar '' dedi. 
     Devlet Bakanı Mehmet Keçeciler de Savcı Şalk'ın görevden alınmasının istenip istenmeyeceğine ilişkin bir soruya, ''En azından bu tür olaylara sebebiyet verilmemelidir'' karşılığını verdi. 
     Keçeciler, bazı kamu görelilerinin icraat yapıp konuşmadıklarını, ''konuşmalarıyla siyaset yapanlara da gerekli siyasi cevabın verileceğini'' söyledi. Savcıların, ellerindeki bilgileri iddianameye yansıtarak dava açmaları gerektiğini belirten Keçeciler, ''Savcılar mahkemede konuşurlar, basın toplantısı yaparak iddialarını açıklamazlar'' dedi. 
     
     







</TEXT>
</DOC>
