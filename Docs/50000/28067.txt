<DOC>
<DOCNO> 28067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/son/soneko15.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 1. seans böyle geçti... 
</HEADLINE>
<TEXT>

     İMKB Ulusal-100 Endeksi, dünkü kapanışa göre 47.32 puan kayıpla 1. seansı 10,775.08 puandan tamamladı. 
     Hisse senetleri ortalama yüzde 0.44 oranında değer yitirdi. Borsa'da, günün ilk seansı 10,766 seviyesinde hafif satış ağırlıklı açıldı. Satışlar 10,672 puana kadar etkili olurken, banka hisselerindeki alımlarla piyasa toparlanmaya başladı. 10,987 puana kadar yükselen Endeks, ilk bir saati 10,929 puanla geçti. İkinci yarıda 11 bin seviyesini bir kez daha deneyen piyasa, bu kez en yüksek 11,055 puanı gördü. Ancak, hacim yetersiz kalınca kar realizasyonlarıyla gevşemeye başlayan Endeks, seansı 10,775 puanla tamamladı. 
     Kapanışta mali endeks 137.96 puan kayıpla 15,614.32 puana, hizmet endeksi de 13.23 puan kayıpla 6,210.97 puana gerilerken, sınai endeksi 18.93 puan artışla 8,229.42 puana yükseldi. Önceki kapanışa göre mali grup hisseler ortalama yüzde 0.88, hizmet grubu hisseler de yüzde 0.21 oranında değer yitirdi. Sınai grubu hisseler yüzde 0.23 oranında değer kazandı. 1. seansta işlem gören toplam 282 hisse senedinden 97'si değer yitirdi. 76 hisse senedi değer kazanırken, 109 hissenin fiyatında ise değişiklik olmadı. Seansta, 150 trilyon 583 milyar 312 milyon liralık işlem hacmi oluştu. 1. seansta, Yapı Kredi Bankası, Sabancı Holding, Garanti Bankası, Akbank ve Koç Holding en yoğun işlem gören hisseler oldular. 







</TEXT>
</DOC>
