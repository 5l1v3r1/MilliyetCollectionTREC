<DOC>
<DOCNO> 15219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/08/yasam/yas04.html </URL>
<DATE> 2001/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Piknikzede aileyi helikopter kurtardı 
</HEADLINE>
<TEXT>

Diyarbakır’da piknik için Dicle Nehri yatağındaki adacıklara giden 9 kişilik aile, sular aniden yükselince ölümden döndü 
     ŞEYHMUS ÇAKAN Diyarbakır DHA 

     Diyarbakır'da 'garip ama gerçek' sınıflamasına sokulabilecek bir olay yaşandı. Güvercinlik köyü yakınlarında, piknik yapmak için Dicle Nehri yatağındaki küçük adacıklara giden koca bir aile, az kalsın ölüyordu. 
     Dicle barajından nehir yatağına bırakılan suyun yükselmesiyle Yaldız ailesinden Cemil 65 , Cemile 55 , Cesur 30 , Mehmet 30 , Sultan 27 , Fatma 20 , Salih 7 , Sezer 6 ve Furkan 2 , piknik yaptıkları adacıkta mahsur kaldı. 
     
Vatandaşla TSK elele verdi      Yaldız ailesinin yükselen sulara kapılacağını anlayan vatandaşlar da, durumu hemen İl Jandarma Alay Komutanlığı'na ihbar etti. 
     Bu ihbar üzerine, 7. Kolordu Komutanlığı hemen bir helikopter ve kurtarma timi görevlendirdi. UH - 1 tipi askeri helikopter ve kurtarma timi, bölgeye giderek, nehrin ortasında kalan aileyi kurtardı. Askeri hastanede sağlık kontrolünden geçirilen aile üyeleri, sonra evlerine gönderildi. 
     


 YAŞAM 



















</TEXT>
</DOC>
