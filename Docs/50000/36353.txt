<DOC>
<DOCNO> 36353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/10/yazar/asik.html </URL>
<DATE> 2001/08/10/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Mumcu pasifize 
</HEADLINE>
<TEXT>

     Mesut Yılmaz ANAP Kongresinde en yüksek oyu alan Turizm Bakanı Erkan Mumcu' yu tuttu "Genel Başkan Yardımcılığı" na çekti. Bu görev değişikliği dışarıya "ödüllendirme" gibi takdim edildi. Gazeteler haberi "Mumcu ikinci adam" gibi başlıklarla verdi. Bir dostumuz dün sordu 
     - ANAP'da bundan önce ikinci adam kimdi 
     - Bir dakika düşüneyim... 
     - Boşuna düşünme.. Sen hatırlasan bile kimse hatırlamaz... Bir partide, hele inişe geçmiş bir partide ikinci adam olmanın kıymeti harbiyesi yoktur. Mesut Yılmaz turizmdeki yükselişle birlikte imajı yükselen Erkan Mumcu' yu "ikinci adam" yapma manevrasıyla etkisizleştirdi. Açıkçası kazık attı... İşi öğrenmiş bir bakanı görevden alıp yerine dil bilmeyen ve dış ilişkileri güçlü olmayan başkasını turizm bakanı yapmak da ayrı handikap tabii.. 
     
     En yükseğe ulaşmak için en aşağıdan başlayın. 
Publilius Syrus 

Siyasi tesadüf...      Okurumuz Cüneyt Kumru yazıyor... 
     ...Erenköy - Sahrayıcedit'te su istasyonum var. Bir apartmana su satıyorum, adı "Refah", iki bina yanındaki apartmanın adı ise "Fazilet" iki binanın tam ortasındaki apartmanın ismi ise "Kışla"... Ve yine ilginçtir. Depremden hasar gördü diyerek semtte yıkılan tek bina ise "Fazilet" apartmanı .. 
     
Akraba evliliği...      Bir doktor anlatıyor... 
     Geçen hafta, çalıştığım özel poliklinikte muayene ettiğim doğulu bayanın çocuğunda doğumdan gelen bir anormallik saptayınca hastaya sordum 
     - Akraba evliliği var mı 
     Hastadan evvel kocası cevap verdi 
     - Pek sayılmaz... 
     Sonra da eşinin teyzesinin kızı olduğunu söyledi. 
     - Eee işte akraba imişsiniz, deyince 
     - Teyzemin kızı ama biz onlarla 15 yıldır konuşmayız, diye ekledi... 
     
Türkiye'nin lideri...      Hürriyet'e bağlı "Yenibir. com" sitesinde yapılan anketin konusu 
     - Size göre Türkiye'nin lideri kim, 
     başlığını taşıyordu. Ankette ilk üç sırayı günlerce Ahmet Necdet Sezer, Kemal Derviş ve Tayyip Erdoğan paylaştı. Tansu Çiller "yüzde 1" in de altında bir oranla son sıralardaydı. Derken bu hafta başı bir kampanya.. Bir organizasyon... Tansu Çiller birden herkesin önüne geçip listenin başına yükseliverdi. Anketi düzenleyen kuruluş şimdi "Çiller'i birinci ilan etmek veya etmemek" ikilemi içinde ne yapacağını bilemiyor... 
     
Banka sohbeti 2      Bankacı bir dostumuzun İktisat Bankası ve Erol Aksoy hakkındaki beyanlarını bu sütunda okuduk... Erol Aksoy iddialarla ilgili olarak bir yazılı açıklama yaptı ve özetle dedi ki 
     1- Benim ve grubumun İktisat Bankası'na ana para borcu 273 milyon dolardır. Bununda yarısı Cine - 5' e aittir. Diğer yarısı ise şu anda İktisat Bankası'nın da kiracısı olduğu Holding binasının finansmanı ile diğer faaliyetlerimize Kablo, enerji, teasing, faktoring vs. verilen kredilerdir. 
     Grubun borcunu ödemek için yaklaşık 2 ay önce bankaya teklif verdik ve hala bir cevap bekliyoruz. 
     2- 1.2 milyar dolar zararı "bankacı" dostunuzdan ilk defa öğreniyoruz... İktisat Bankası'nın devir bilançosu henüz çıkmamıştır. Ancak... 
     3- Bizim müracaatımızla 8. Asliye Ticaret Mahkemesi'nde bir tespit davası açılmış ve bilirkişi tayin edilmiştir. Bilirkişiler banka kayıtlarını inceleyecek ve devletin IMF programından çıkmasıyla beraber hazine bonosunda piyasa yapıcısı olan ve portföyünde 1.2 milyar dolar kağıt taşıyan İktisat Bankası'na verdiği zararı tespit edeceklerdir. Bizim hesaplarımız fonlama zararı dahil bu zararın 800 trilyon civarında olduğudur. 
     4- Yat ve kata gelince bir yelkenli tekneyi 15 senedir kiralıyorum. Yani İktisat Bankası'ndan daha önceden beri. Kata gelince 1993'te uğursuz denilen yalıya Ilıcak'ların Yalısı maalesef geçtim. Şimdi kimsenin satın almak istemediği bir yer oldu. 
     5- Sayın Yalçın Amanvermez 'i Mesut Yılmaz'a şikayet ettiğim dedikodusu kesinlikle doğru değildir... 
     NOT Erol Aksoy'un borçlar ve zarar konusunda verdiği rakamları İktisat Bankası yönetimi ve BDDK kabul ediyor mu Saydamlık ilkeleri gereği bu konuda kendilerinden açıklama bekliyoruz... 
     
     Laforizma... 







Devlet, asker, siyaset 


Mumcu pasifize 


Askerden önce... 


Avrupa yolunda takiye yapanlar 


Abartının kimseye faydası yok 


Enflasyon hedeflemesi nedir 


Türkiye devrede kalıyor 


Teminat meselesi... 


Müthiş Türk’ten anlayana, Türkiye mesajları 


Keşke Fransız'ı yanıltabilseydik... 


Kabinede aganigi görüşmeler 


Nişan pastasına tüy pardon mum diktiler 


Kafamda muazzam bir ordu var 


Yönetici üç kişiden çok olabilir 


Dövizde başarısız olan enflasyonu programlayamaz 


</TEXT>
</DOC>
