<DOC>
<DOCNO> 16023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/spor/spo02.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
HEP DESTEK, TAM DESTEK 
</HEADLINE>
<TEXT>

Kupayı kaybetmek Fenerbahçe’yi birbirine kenetledi. Denizli, futbolcularını teselli etti. Yöneticiler, "Takımımız şampiyon olarak bunu telafi edecek" dedi 
     YUSUF KOBAL 

     Taraftar morali 
     YILLARDIR hasret kalınan Türkiye Kupası bir kez daha finalde kaçırılırken, sezonu çifte kupa ile kapatmayı planlayan Fenerbahçe’de ilk anlarda yaşanan şokun izleri suratlardan okunuyordu. Yönetim, futbolcular kimsenin ağzını bıçak açmıyordu. Taa ki takımın uçağı gece yarısı Sabiha Gökçen Havalimanı’na inene kadar. Bütün hava burada Fenerlist’in organize ettiği karşılama ile bir anda değişti. 
     
     Futbolcular duygulandı 
     AZ sayıda taraftar bile olsa alanda sanki kupayı almış takım gibi karşılanan Fenerbahçe’ye tesislere kadar konvoy ile eşlik edilirken, futbolculara ve özellikle Mustafa Denizli’ye büyük tezahürat yapıldı. Otobüs’te arkalarında coşkuyla eşlik eden taraftarları izleyen futbolcuların oldukça duygulu anlar yaşadığı belirtilirken, aralarında "Bu insanlara çok yazık oldu. Böyle bir desteği hiç bir yerde bulamayız" dedikleri ifade edildi. 
     
     Denizli sahip çıktı 
     TESİSLERE girer girmez futbolcuları ile bir toplantı yapan Teknik Direktör Mustafa Denizli, oyuncularına "Buna üzülmemek elde değil. Ancak bizim asıl hesabımız başka. Kupayı unutun. Şanssız bir şekilde kaybettiniz ama h l önümüzde avantajın bizde olduğu bir lig var. Başınızı kaldırın ve lige dört elle sarılın. Şampiyonluk bize yeter ve bu yarışta kaybettiğimiz hiç bir şey yok " dedi. 
     
     Yıldırım’dan güvenoyu 
     VE en son olarak başkan konuştu. Ankara’da adeta yıkılan Aziz Yıldırım, dün yaptığı açıklamada, hem futbolculara hem de teknik heyete mesajlar verdi. Yönetim olarak bu güne kadar nasıl inançla destekledilerse aynı desteğin ligin sonuna kadar süreceğini belirten Yıldırım, "Biz hem hocamıza, hem futbolcularımıza güveniyoruz. Şanssız bir kayıp, bunu zedelemez. Bu ekip sezon sonunda camiayı mutlu edecektir, kimsenin şüphesi olmasın" dedi. 
     
     Kaptan yıkıldı 
     KAPTAN Ogün ise "Penaltıyı kaçırdığım anda Dünya başıma yıkıldı" dedi. Gözleri yaşaran Ogün’ü takım arkadaşları teselli etti. Sarı-Lacivertli futbolcu, "Attığım penaltı çok önemliydi. Kaçırdım, kupa da gitti. Neyse ki önümüzde lig var. Kalan maçlarımızın hepsini kazanmalı, bizi yalnız bırakmayan taraftarlarımıza mutluluğu yaşatmalıyız. Arkadaşlarımla birlikte el ele verdik. Mutlu sona ulaşacağız" açıklamasını yaptı. 
     
RÜŞTÜ perişan oldu      FENERBAHÇE’nin file bekçisinin sakatlığına rağmen Gençlerbirliği karşısında oynamasından sonra durumunun daha da kötü olduğu belirtildi. Ayağındaki şişlik artan Rüştü, "Fedak rlığa devam edeceğim. Kupayı kaybettik, perişan olduk. Ama artık ligi düşünmek zorundayız. Ankaragücü maçıyla yeniden çıkışa geçmeliyiz" diye konuştu. 
     RÜŞTÜ, "Finali kaybedeceğimizi hiç düşünmüyordum. Keşke finale kalmasaydık. Çünkü bu şimdiye kadar unutulurdu. Biz de tamamıyla lige motive olmuş olurduk. Oysa maç öncesi takımın havası çok iyiydi. Ne yazık ki bunu 120 dakikaya taşıyamadık. Her şeye rağmen futbolumuz o kadar da kötü değildi. Emeğimize yazık oldu" dedi. 
     
BALIC Özür dilerim başkan’      HÜSEYİN YAVUZ 

     KAYSERİ’DEN döndükten sonra trafik kazası geçiren ve 180 bin dolarlık otomobili hurdaya çıkan Balic, "Verilmiş sadakam varmış. Canım sağolsun" dedi, kaybedilen kupaya daha çok üzüldüğünü söyledi. Balic, "En çok beni başkanımız Aziz Yıldırım’ı üzmemiz etkiledi. Özür diliyorum. Ligi kazanıp, onu sevindireceğiz" ifadelerini kullandı. 
     ANKARAGÜCÜ ile hayati bir 90 dakika oynayacaklarını belirten Balic, "Kazanırsak şampiyonluk yarışında önümüz açılabilir. Yeni seriye başlarız. Taraftarlarımıza kendimizi bu şekilde affettirebiliriz. Kupanın kaybedilmesinden sonra lig şampiyonluğunu kazanmamız şart. Aksi taktirde hepimiz mahvoluruz" diye konuştu. 
     


 SPOR 


























</TEXT>
</DOC>
