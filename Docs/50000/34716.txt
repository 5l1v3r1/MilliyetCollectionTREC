<DOC>
<DOCNO> 34716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/yazar/yilmaz.html </URL>
<DATE> 2001/07/31/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Tarihi dilenci çocuklar çevreliyor 
</HEADLINE>
<TEXT>

     Vanlı işadamı Necdet Aksoy Van Gölü’nün kıyısındaki tek otel Merit Şahmaran’ın temelini, bundan 10 yıl önce attığı, ancak terör nedeniyle bugüne kadar açamadığını anlattı. 
     
Yeni parti hazırlığı      Son iki yıldır yeniden canlanan Van turizmine parelel olarak işletmeci grup arayışına giren Aksoy, Dedeman Grubu ile yaptığı görüşmenin sonuçsuz kaldığını, Merit Grubu ile de bundan üç ay önce işbirliğine gittiklerini söyledi. 
     Aksoy, Cem Boyner’in Başkanlığı’nda kurulan YDH’nın da ilk katılımcılarından. Siyaseti uzaktan seyrediyor. 
     Eski YDH’lıların bir kısımının da katılımıyla GİYAD eski Başkanlarından, "beyin avcısı" Şerif Kaynar, evinde yeni bir partinin beyin takımı için toplantılar düzenliyor. Kaynar dün akşam böyle bir toplantıya yine ev sahipliği yaptı. 
     
13 duvara 13 trilyon      Net Holding İcra Kurulu ve Turizm Yatırımcıları Derneği Başkanı Tavit Köletavitoğlu gibi, rehberlikten, turizm yatırımına kadar sektörü didiklemiş bir gezgin’ ile Van ve yöresinde arkeolojik gezi yapmak gerçekten keyifti. 
     Gezimizi önemli kılan ikinci avantaj da, VanYüzyıl Üniversitesi Yardımcı Doçenti Aynur Özfırat’ın bize rehberlik etmesiydi. Anadolu yerleşimlerinin sanat tarihini adım adım izleyen ve yüzlerce yayınla belge bırakmaya çalışan Arkeoloji ve Sanat Yayınları kuruluşunun sahibi Nezih Başgelen de, Van’dan Hakkariye’ye uzanan gezimizde rehberimiz oldu. 
     Hakkari’de 1998’de Necdet Yıldız adlı bir vatandaş evinin önünde M.Ö 1300’lere varan stelleri duvar taşları buluyor ve valilik kanalı ile olay bölgede kazılar yapan Özfırat’a iletiliyor. Üniversite’nin çıkardığı 13 stel için Yıldız, Anıtlar Yüksek Kurulu’nun kendisine ödül olarak verdiği 35 milyar lirayı beğenmeyip, 13 trilyon lira istiyor. 
     Yüzyıl Üniversitesi, seller için Vakıflar’dan Hakkari’deki bir medresiyi almış, müze haline getirmeye çalışıyor. 
     
Talan ve dilencilik      Stellerin yanı sıra Çavuştepe, Hoşap Kalesi, Van Kalesi, Van Müzesi ve Van Gölü’ndeki üç adadan birine oturan Akdamar Ermeni Kilisesi’ni gezdik. Yanıbaşımızda Amerikalı iki - üç turist de turluyordu. Kilise kaderine terkedilmiş. 
     Bu durumda olan yalnızca Akdamar Kilisesi değil. Van ve yöresinde M.Ö 7. ve 9. yüzyıllar arasında yaşayan Urartu Krallığı’nın izleri, büyük tahribat görmüş. Üzerinde binlerce yıllık medeniyetlerin izi bulunan kaleler, geçitler, çanaklar, boncuklar, savaş aletleri, giysiler, altınlar, gümüşler ne varsa, talan edilmiş. 
     Gezginler, son 10 yılda talanın daha da arttığını gözlediklerini söylüyorlar. 
     Neden olmasın ki 
     Bundan 10 yıl önce, Anadolu’da 4 yaşındaki bir çocuğun tarihi eserleri gezenlerin etrafında, "Para para" diye dileneceğini tahmin edebilir miydik 
     
Akdamar simge      Akşam Şahmaran Otel’e döndüğümüzde, bir sürpriz ile karşılaştık. Land and Coulture Organization’da çalışan ve Ermeni lobisinin yönlendirdiği üç Amerikalı otele gelmişlerdi. Amaçları Akdamar Kilisesi’nin onarımı için 1 milyon dolarlık fon olanağı sunan İstanbul Ticaret Odası ve Dışişleri Bakanlığı ile temasa geçmekti. 
     İTO Başkanı Mehmet Yıldırım’a "Doğu Anadolu’da tahrip edilen o kadar yapı varken, neden Akdamar’a destek oluyorsunuz" diye sordum. 
     Yıldırım "Kiliseyi onarabilseydik, Avrupa’da önümüze çıkartılan Ermeni meselesi gündeme gelmezdi. 1980 öncesi Van’a yılda 170 bin turist geliyordu, bugün, sayı 10 binlere kadar düştü. Orada turizm canlanırsa, üretim de artar" diyor. 
     Yıldırım, Akdamar projesini Ermenistan’dan bir tarihçi, İstanbul Üniversitesi’nden üç hocanın yer aldığı bir ekibin hazırladığını, Anıtlar Kurulu’ndan izin beklendiğini sözlerine ekliyor. 
     Van’dan ayrılırken, arkamızda yalnızca tahrip olmuş bir tarih değil, maalesef gelecek de bıraktığımızı tesbit ediyoruz. 
     Gürpınar Ovası yeşile boyandığında, "İpek Yolu" ticarete açıldığında, tarih turizmle buluştuğunda, dilenci çocuklar yetişmeyecek 
     
     







'Yenilikçiler' nereye 


Sosyal hava 


Sağlıkta yeni düzen 


Kime ne soracağımı Tayyip'in tetikçilerine mi soracağım .. 


"Ben suçluyum hakim bey .." 


Ek kontenjan avantajlı mı 


Devletin olanakları seferber edildi 


ANAP'ta kongre hesapları 


İtalyan sermayesinin yeni haritası 


Bir günde batmıyorlar 1 


Para politikası uygulama gücümüz kalmadı 


Tarihi dilenci çocuklar çevreliyor 


</TEXT>
</DOC>
