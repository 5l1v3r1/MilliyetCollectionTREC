<DOC>
<DOCNO> 46965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/15/son/sondun23.html </URL>
<DATE> 2001/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD en şiddetli gündüz akınlarını bugün yapıyor 
</HEADLINE>
<TEXT>

     Afganistan'a yönelik harekatın başlamasından bu yana Amerikan savaş uçaklarının başkent Kabil'e en şiddetli gündüz hava akınlarını düzenledikleri bildirildi. 
     Basın mensupları, Amerikan uçaklarının bugün ilk olarak yerel saatle 06.15'te TSİ 04.45 Kabil semalarında göründüklerini ve yerel saatle 14.00'e TSİ 12.30 kadar süren bombardımanda Kabil ve çevresinden 10 kadar şiddetli patlama sesi duyulduğunu bildirdiler. 
     Amerikan uçaklarının her uçuşunda Kabil'deki Taliban uçaksavar bataryalarının da karşılık verdikleri belirtilirken, bombardımanda olası can kaybı hakkında henüz bir bilgi ulaşmadı. 
     Savaş uçaklarının bugün Celalabad bölgesinde de bombardımana devam ettikleri belirtildi. 
     Afganistan'ın doğusundaki en büyük kent olan Celalabad'ın civarında saat 08.30'dan TSİ 07.00 sonra 10 kadar patlama sesi duyuldu. 
     Taliban yetkilileri, Celalabad kenti havaalanının doğusundaki askeri karargahlarına 2 bombanın düştüğünü belirttiler. 
     






</TEXT>
</DOC>
