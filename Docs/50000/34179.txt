<DOC>
<DOCNO> 34179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/27/son/sontur20.html </URL>
<DATE> 2001/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan "Partiyi en kısa zamanda kuracağız" 
</HEADLINE>
<TEXT>

     Recep Tayyip Erdoğan, hazırlıkları süren partinin kısa bir zaman içinde kurulacağını söyledi. 
     Cuma namazını Kasımpaşa Camii'nde kılan Erdoğan, cami çıkışında gazetecilerin sorularını yanıtladı. 
     Erdoğan, bir gazetecinin ''Parti ne zaman kurulacak ANAP kongresi mi bekleniyor '' şeklindeki sorusu üzerine, ''Parti, çok fazla değil, kısa bir zaman içinde kurulacak'' yanıtını verdi. Erdoğan, ''ANAP kongresiyle bağlantılı olmadıklarını'', sadece yapılan çalışmaların bitmesini beklediklerini söyledi. 
     ''Saadet Partisi'nden ayrılan kurucu üyeler ve Melih Gökçek'in kurulacak partiye geçecekleri iddialarına ne diyorsunuz Kapınız onlara açık mı '' şeklinde soru üzerine Erdoğan, kimseye karşı konulmuş bir tavır olmadığını belirterek, şunları kaydetti 
     ''Çünkü bu bir Türkiye'yi kucaklama hareketidir. Ama belli bir süreçten sonra, ki bu bir kurumsallaşma, yasallaşma sürecidir... O yasallaşma sürecinden sonra partinin tüzük ve programı ile tüm ilkeleri ile o zaman çalışmaya başlayacağız. Kaldı ki, şu anda kapı yok ki kapı kapansın.'' 
     







</TEXT>
</DOC>
