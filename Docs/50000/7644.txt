<DOC>
<DOCNO> 7644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/18/siyaset/siy04.html </URL>
<DATE> 2001/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller’den seçim gafı 
</HEADLINE>
<TEXT>

Erken seçim isteyen Çiller, "Ekonomi seçimi kaldırmaz" dedi 
     Sürekli erken seçim talebini dile getiren DYP lideri Tansu Çiller’in, İzmirli işadamıyla yemek yerken sarfettiği, "Bugün Türkiye ekonomisi seçimi kaldırmaz" sözlerine, yardımcısı Ufuk Söylemez’den düzeltme geldi. Söylemez, "Çiller, Türkiye ekonomisi seçim kaldırmaz diyenler yanılıyor’ demek istedi" dedi. 
     Dün yemek öncesi soruları yanıtlayan Çiller, "Türkiye, siyasi bilgisizlik içindedir. Türkiye, topyekün sorunların başkasına ihale edilmesiyle bu noktaya gelmiştir. Çözüm vardır. Gecikilirse endişe ederim. Bugün ekonomi seçimi kaldırmaz. Bu ekonomiyi beş ay daha böyle götürün, 5 - 10 seçimi kat kat katlayacak tahribat yapar" diye konuştu. 
     Söylemez de Çiller’in sözlerinde bir ifade eksikliği bulunduğunu kaydederek, "Çiller, bu cümlenin, Bugün Türkiye ekonomisi seçimi kaldırmaz diyenler yanılıyor’ şeklinde olması gerektiğini ifade etmişlerdir" dedi. 
     


 SİYASET 





















</TEXT>
</DOC>
