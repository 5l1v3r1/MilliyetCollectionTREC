<DOC>
<DOCNO> 24396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/magazin/mag01.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Assolistlerin düğünü 
</HEADLINE>
<TEXT>

Modacı Nur Yerlitaş’ın kardeşinin düğünü, tam bir assolistler geçidine sahne oldu. Gecenin tek mutsuz assolisti ise, onur konuğu Ebru Gündeş’ti 
     MAGAZİN SERVİSİ 

     SAHNE giysileriyle ünlü modacı Nur Yerlitaş’ın erkek kardeşinin düğünü, müzik dünyasının ünlü solistlerini bir araya getirdi. Ancak Günay’daki düğün, sadece onur konuğu Ebru Gündeş’i üzdü. Yeşim Çelikli - Bahattin Yerlitaş’ın düğün yemeğinin assolisti Muazzez Ersoy’du. Ersoy, şarkılarının ardından sahneyi Bülent Ersoy’a bıraktı. 
     
     Seda Sayan’ın gafı mı 
     ERSOY da üç şarkı söyleyip, Seda Sayan’ı sahneye davet etti. Ancak iki şarkı okuyan Sayan, Gündeş yerine, "Size müthiş bir ses dinleteceğim" diyerek, Gencebay’ın kaset yaptığı yeni şarkıcı Gültekin Gönülaçar’ı sahneye çağırdı. Sayan’ın yaptığına kızan Gündeş de, sahne almadan düğünü terk etti. 
     



 MAGAZİN 

















</TEXT>
</DOC>
