<DOC>
<DOCNO> 41608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/son/sonspo02.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Lazio, Galatasaray için hazırlıklarını tamamladı 
</HEADLINE>
<TEXT>

     Galatasaray ile bu akşam Avrupa Şampiyonlar Ligi D Grubu ilk maçında karşı karşıya gelecek İtalya'nın SS Lazio takımı, dün akşam yaptığı antrenmanla hazırlıklarını tamamladı. 
     Teknik direktör Dino Zoff yönetiminde, maçın oynanacağı Ali Sami Yen Stadı'nda yaklaşık bir saat süren antrenmanda, Laziolu sporcular, koşunun ardından yarı sahada çift kale maç yaptı. Teknik direktör Zoff, futbolcularına antrenmanın son bölümünde kornerden gol ve penaltı çalışması yaptırdı. 
     Lazio'da, sakatlığı bulunan Negro, Mihajloviç ve dünkü antrenmanda sakatlanan Poborsky'nin yanı sıra kart cezalısı Kovaçeviç'in de maçta oynayamayacakları bildirildi. 
     Lazio'nun, Galatasaray karşısına Peruzzi, Stam, Nesta, Couto, Castroman, Mendieta, Fiore, Simeone, Pancaro, Crespo, Lopez 11'i ile çıkması bekleniyor. 
     







</TEXT>
</DOC>
