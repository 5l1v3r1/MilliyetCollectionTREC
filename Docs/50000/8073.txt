<DOC>
<DOCNO> 8073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/dunya/tur.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     İsrail dozerleri işbaşında 
     İsrail, dün El Halil kenti yakınında Filistinlilere ait iki evi buldozerlerle yıktı. İsrail güvenlik güçleri, kendilerine yapılan saldırılarda kullanıldığından şüphelendikleri Filistinlilerin ailelerini uyarmak amacıyla son yıllarda çok sayıda evi yıkmıştı. 
     
     Godzilla’ya denizaltı’ engeli 
     Japon Nippon televizyonu, bir canavarın balıkçı teknelerine saldırdığı "Godzilla" adlı filmi, halka, ABD denizaltısı ile Japon balıkçı teknesinin çarpışmasını hatırlatabileceği endişesiyle yayımlamaktan vazgeçti. 
     
     Lezbiyenlere idam cezası 
     Somali’nin şeriatla yönetilen bir bölgesinde birlikte yaşayan 2 kadına, "doğaya karşı geldikleri" gerekçesiyle ölüm cezası verildi. Olay, biri ABD’den gelen kadınlardan birinin karakola giderek diğerini, "kendisine kötü davrandığı" gerekçesiyle şikayet etmesi üzerine ortaya çıktı. 
     


 DÜNYA 











</TEXT>
</DOC>
