<DOC>
<DOCNO> 41129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/son/soneko03.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta dolar değer kazandı... 
</HEADLINE>
<TEXT>

     ABD Doları'nın değeri uluslararası borsalarda geçen hafta, önemli para birimleri karşısında İngiliz Sterlini dışında yükseldi. Altın fiyatları da, Hong Kong Borsası dışında arttı. 
     Tokyo borsasında ABD Doları, Japon Yeni karşısında haftaya yükseliş trendi içinde girdi. Pazartesi günü 118.88 yenden başlayan ABD Doları Cuma günü kapanışta 121.09 yene yükseldi. 
     Londra borsasında, ABD Doları, Euro karşısında değer kazandı. Pazartesi günü 0.9082 dolardan işlem gören Euro, Cuma günkü kapanışta 0.9027 dolara indi. 
     Avrupa piyasasında Pazartesi günü öğle saatlerinde 1.4534 dolardan işlem gören sterlin, Cuma günkü kapanışta 1.4620 dolara yükseldi. 
     Piyasalar 
     New York Menkul Kıymetler Borsası'nda Dow Jones Endeksi haftaya azalış trendi içinde 9,049.75 puandan başladı. Endeks pazartesi gününe göre yükseliş trendi içinde 9,605.85 puandan kapanmasına karşın bir önceki gün ile karşılaştırıldığında 234.99 puan düşüş yaşandı. Buna neden olarak, ABD'de Cuma günü açıklanan işsizlik oranının 4 yılın en yüksek rakamı olan yüzde 4.9'a yükselmesi gösterildi. 
     Tokyo Borsası'nda Nikkei Endeksi haftaya azalış trendi içinde 10,409.68 puandan başlamasına karşın Cuma günü kapanışta 10,516.79 puana yükseldi. 
     Londra menkul kıymetler borsasında FTSE-100 Endeksi geçen hafta 241.8 puan düşüşle, 5,070.3 puana geriledi. 
     
     






</TEXT>
</DOC>
