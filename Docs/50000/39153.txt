<DOC>
<DOCNO> 39153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/27/magazin/mag03.html </URL>
<DATE> 2001/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Son klibi yaşamına mal oldu 
</HEADLINE>
<TEXT>

Soul müziğin yeni kraliçesi Aaliyah, Bahamalar’dan dönerken uçağı düşünce 7 arkadaşıyla birlikte can verdi 
     DIŞ HABERLER 

     Rhythm Blues ve Soul müziğin yeni kraliçesi olarak tanıtılan 22 yaşındaki şarkıcı ve oyuncu Aaliyah, bir klip çekimi için gittiği Bahamalar’dan dönerken bindiği özel uçağın düşmesi sonucu öldü. 
     Bahamalar’da Marsh Harbour Havaalanı’ndan Florida’daki Opa - Locka kentine doğru havalandıktan bir süre sonra düşen özel uçakta yer alan Aaliyah’la birlikte 7 arkadaşı daha öldü. Uçaktaki bir kişi ise ağır yaralı olarak kurtarıldı. 2 motorlu küçük uçağın motorunda arıza olduğu ve pistin bitiminden 60 metre ilerideki çalılara çarpıp yanmaya başladığını belirtti. 
     
Üç albümü vardı      Aaliyah, 11 yaşında atıldığı müzik yaşamında, 1 milyon satış yapan "Age Ain’t Nothing But a Number" adlı albümü çıktığında 15’indeydi. 18’inde 2 hit albüme imza atan Aaliyah, "Try Again" ile Grammy’ye aday oldu. Aaliyah, "Romeo Must Die" Romeo Ölmeli filminde rol almıştı. 
     



 MAGAZİN 














</TEXT>
</DOC>
