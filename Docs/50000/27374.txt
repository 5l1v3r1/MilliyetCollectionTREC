<DOC>
<DOCNO> 27374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/ekonomi/eko01.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hedefimiz Demirbank 
</HEADLINE>
<TEXT>

Oyakbank Genel Müdürü Mehmet Özdeniz, Fon bankaları içinde Demirbank’ın kendileri için en uygun banka olduğunu söyledi 
     FİNANS SOHBETLERİ KADİFE ŞAHİN 

     Oyakbank’ın hedefinin büyümesini bir kalemde gerçekleştirmek olduğunu belirten Özdeniz, "Bu bir kalem de bir başka bankayı satın almakla olacak" dedi. Talip oldukları Fon bankaları içinde Oyak Grubu için en uygun bankanın Demirbank olduğunu bildiren Özdeniz "Fon’un satışa çıkardığı bankaların hepsinin kendilerine göre özellikleri var. Ama Demirbank’ın yaşayan kredili müşterileri var. Öbür bankaların müşterileri ağırlıklı olarak mevduat bazlı. Ama Demirbank’da olay daha farklı. Dolayısıyla Demirbank’ın bizim için ilk başta hemen işlem yaratabilme imkanları, kapasitesi daha önemli" dedi. 
     
Banka satın alamazsanız nasıl büyüyeceksiniz 
     Yeni şubeler açarak kendi kendimize büyümemiz söz konusu olursa yıllar gerekecek. Bir senede en fazla 20 şube açabileceğimizi düşürsek 150 şubeli Türkiye genelinde hizmet verebilecek bir bankanın oluşması için en azından bir 10 yıllık süre lazım. Dolayısıyla ya süreye katlanacağız ya da bu işi bir kalemde yapacağız. 
     
     Yabancı ortak 
Yabancı ortak düşünüyor musunuz 
     İleriye yönelik olarak bir statejik yabancı ortağın getirebileceği çok büyük katkı var. Oyakbank’ın kendi kendini toparlama dönemi önümüzdeki bir kaç ay içinde altyapımızın bitmesi ile tamamlanıyor. Bir dönem yabancı bankalardan Türk bankalarına büyük ilgi vardı. Türk ekonomisi daha sağlam temellere dayalı hale geldiği zaman yabancıların ilgisi artacaktır. Bu ilgiden Oyakbank da mutlaka bir edilgenlik alacak. Geçmişte Oyakbank’ın bazı yabancı bankalar ile görüşmeleri olmuştu. 
     
Yurt içinde ortak arıyor musunuz 
     İçerde ortaklık düşüncemiz şu an yok. Ancak ilerde olabilir. 
     
Krizi sizi nasıl etkiledi 
     Her iki krize de likit girdiğimiz için avantajlı olduk. K rımız bir miktarda krizde likit olmamızdan kaynaklandı. Herkes kaybederken kazanan olduk. Genelde baktığımız zaman belki nerede olduğumuzu anlamamız açısından bu krizlerin olması gerekiyordu. Bu açıdan çok büyük faydası da oldu. Biz, Avrupalı ve Amerikalı’nın geçmişte geçtiği sanayi devriminden geçmiş bir ülke değiliz. Bir takım aşamaları yaşamadan geçince o tecrübeleri edinmemiş oluyorsunuz. 
     
     Türkiye genelinde hizmet 
Banka’nın uzun vadeli stratejisi nedir 
     Oyakbank, uzun vadede hem bireysel hem de kurumsal bankacılık alanlarında tüm Türkiye genelinde hizmet veren güçlü bir banka olmayı hedefliyor. Oyakbank, bütçe hedeflerini kriz döneminde korudu. Yılın bütün aylarında k r elde ettik. Mayıs ayı sonu itibarıyla 12.5 trilyon k rımız var. 
     Ancak geçen yılki bilançomuz eksi 8.6’dı. İlk üç ay sonunda geçen yılki zararı çıkardık. 12 şubeli bir bankayız. Uzun vadeli baktığımızda bugünkü bankacılık sistemi içinde boyutları mayıs ayı sonu itibarıyla 377 trilyona gelmiş olan küçük bir banka eğer büyümez ise çok fazla yaşama şansı olmayacak. 
     İstediği hizmet ağını sunamayacak, maliyetleri ona göre yüksek olacak. Uzun vadede müşterilerimize bütün hizmetleri sunmak istediğimiz için ona göre şube açmak, bilançomuzu büyütmek istiyoruz. Bu hedeflerimiz için altyapı çalışmalarımız devam ediyor. 
     
     Herkes durumun farkında 
Bankacılık sektörü krizden ne öğrendi 
     Finans sektörü reel sektörü destekleyen bir kesimdir. Ancak bugün bunu yapamıyor. Çünkü yaşadığımız iki krizde bankacılık sistemimizin çok zayıflamış olduğunu gördük. Bankaların riskleri çok yükselmiş ve o yükselen risklere bağlı olarak da krizde bankalar büyük yaralar aldılar. Uyulması gereken kurallara uyulmadığı ortaya çıktı. Ancak kriz sonrasında olayın vehametini herkes anladı. Takas işlemi de toparlanmanın bir parçası. 
     
     Kamu bankaları sektörel banka olarak kalmalı 
     Bankacılıkta sektörel bankaların bulunması gerektiğini belirten Özdeniz, "Ev kredisi veren, tarım kesimini veya esnafı destekleyen bankalar bütün dünyada var. Bu tür bankalar bizde de olmalı. Kamu bankaları da sektörel ilgi alanlarına göre ele alınmalı. Çünkü bunlar birer ihtisasa sahip. Kamu bankaları yeniden yapılandırmalarında bu açıdan ele alınmazsa başka banka ihtiyaçları ortaya çıkacak. Halbuki hazır bankaları bu hizmetlere uygun şekilde rehabilite etmek çok daha olumlu olur." 
     



 EKONOMİ 



















</TEXT>
</DOC>
