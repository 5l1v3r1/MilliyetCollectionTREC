<DOC>
<DOCNO> 26841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/son/soneko10.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
"Özel kesim bankaları da yeni bir Türkiye'de çalışmayı göze almalı" 
</HEADLINE>
<TEXT>

     Merkez Bankası Başkan Yardımcısı Şükrü Binay, devletin düzenleyici rolünün yanı sıra, özel kesim bankalarının da artık yeni bir dünyada, yeni bir Türkiye'de çalışmayı göze almaları gerektiğini vurguladı. 
     Binay, ''Eğer bu kurumsallaşmayı sağlayamayacaksak, bu kurumları dışarıdan ithal etmek zorunda kalacağız. Kesinlikle utanmıyorum'' dedi. 
     Finans Dünyası Dergisi'nce düzenlenen, ''Mali Piyasalar ve Kurumlar İçin Yeni Dönem'' konulu toplantıda konuşan Binay, çok önemli bir yapısal değişim süreci yaşandığını kaydetti. Bu süreci ne kadar süratli götürebilirsek, kesintiye uğratmadan ne kadar kısa sürede tamamlayabilirsek, dünyayı yakalamada o kadar kolaylık sağlanabileceğini kaydetti. 
     Binay, tartışılan küreselleşmenin en önemli tarafının dünyanın bir parçası olmak isteyen ülkelerin tümünde her alanda dünya standartlarını uygulanması olduğuna dikkat çekerek, şunları söyledi 
     ''Dünya standartlarının dışına çıkan ülkelerde, sapmanın boyutuna bağlı olarak, ülkelerin de dünyadaki yerleri belirleniyor. Burada bankacılık sistemine çok çok büyük bir rol düşüyor. Devletin düzenleyici rolünün yanı sıra, özel kesim bankalarının da artık yeni bir dünyada, yeni bir Türkiye'de çalışmayı göze almaları lazım. Eğer bu kurumsallaşmayı sağlayamayacaksak, bu kurumları dışarıdan ithal etmek zorunda kalacağız. Kesinlikle utanmıyorum. 
     Türkiye'de bankacılık sisteminin Meksika'da, Brezilya'da, Çek Cumhuriyeti'nde, bir ölçüde Macaristan'da olduğu gibi yabancı banka ağırlıklı bir sistem olması, eğer biz beceremeyeceksek, her halde Türkiye'de enflasyonun düşük seviyelerde tutulması için, para politikalarının düzgün yürütülebilmesi için önemli bir faktör olacak diye düşünüyorum.'' 







</TEXT>
</DOC>
