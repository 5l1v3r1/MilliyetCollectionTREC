<DOC>
<DOCNO> 14570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/04/son/sondun03.html </URL>
<DATE> 2001/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternette 'ahlaksız intikam' 
</HEADLINE>
<TEXT>

     Malezya'da, ayrıldığı eşinden intikam için internete eski karısı adına seks ilanı veren işadamı tutuklandı. 
     Polisin verdiği bilgiye göre, ''para karşılığı seks'' ilanı üzerine, işadamının eski karısı dünyanın dört köşesinden telefon almaya başladı. 2 çocuk annesi kadının Brezilya'dan bile telefon aldığı belirtildi. Malezya'nın Bilgisayar Suçları Yasası çerçevesinde yargılanması halinde işadamının 10 yıla kadar hapis ya da 40 bin dolar para cezasına çarptırılabileceği belirtiliyor. Malezya'da daha önce de benzeri olaylar meydana gelmiş, işinden kovulan kişi, eski iş arkadaşlarına ait özel bilgileri internetteki bir seks sitesinde yayınlamıştı. Geçen ay da üniversite öğrencisi bir kadın telefonla cinsel ilişki teklifleri almaya başlamış, telefon eden erkeklerden birine numarasını nasıl bulduğunu sorunca, internette adına seks sitesi açıldığını öğrenmişti. 




</TEXT>
</DOC>
