<DOC>
<DOCNO> 15424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/09/son/sontur07.html </URL>
<DATE> 2001/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızılay Genel Merkezi'ne bomba konuldu 
</HEADLINE>
<TEXT>

     Kızılay Genel Merkezi'nin Ataç Sokak'taki binasının 4. katına boru tipi bomba konuldu. 
     Sabah saatlerinde işe gelen Kızılay memurları, 4. kattaki yardım sandığı servisinde çalışan bir personelin masasının üzerinde boru şeklindeki bombaya rastladı. Bomba, personel tarafından merdiven boşluğuna taşınırken, Kızılay çalışanları polise haber verdi. Olay yerine gelen emniyet yetkilileri, Kızılay Genel Merkezi'ni tamamen boşaltarak çevre güvenliğini sağladı. 
     Binanın boşaltılmasının ardından içeriye giren bomba imha ekipleri, yaklaşık 1 saat süren çalışma sonunda, boru tipi olduğu belirlenen bombayı fünyeyle patlattı. Bomba imha ekiplerinin binadaki kontrolleri devam ederken, Kızılay Genel Başkanı Ertan Gönen'in de aralarında bulunduğu personel dışarda bekletiliyor. 
     Kızılay Genel Başkanı Gönen, sabah saatlerinde yaşanan olayın ardından, şunları söyledi 
     'Bizim kimlerle mücadele ettiğimizi göstermede bu olay bir örnek. Bu işi muhalif grup yaptı demiyorum. Kim yaparsa yapsın, bu yapılan Türkiye'de hep böyledir. İyi birşey yapmaya başladığınız zaman karşınızda bir şer grubu bulursunuz. İşte karşımızda bir şer grubu var. Kızılay'da kötü şeyler yapılıyor. Kötü şeyler yapılırsa önce biz telkin ederiz. Biz basına açıklarız.'' 
     Gönen, Kızılay yönetimine sürekli ithamlarda bulunulduğunu ve Kızılay'ın bu yolla gündeme geldiğini belirterek, ''Şimdiye kadar hep birşeyler söylediler. Hep gündemi oyaladılar. Ne ispat ettiler Artık bir yerde herkes uyansın. Sadece bir şer grubu değil, şer grubunu dikkate alan ciddi kurumlar da artık uyansınlar ve kendilerine bu konuda biz de yardımcı olalım, bu işi bitirsinler'' diye konuştu. 
     Kızılay'la ilgili bir çok iddianın ortaya atıldığını ve hiçbirinin ispatlanmadığını da ifade eden Gönen, şunları kaydetti 
     ''Eğer gerçekleştirebildikleri bir iddiaları varsa, o zaman biz de bilelim. Biz demek ki yanlış yapıyoruz diyelim. Ama biz yanlış yapmıyoruz. Eksik yapıyoruz ve eksik yapmamıza neden olanlar da bunlar. Bakın bugün şurda duruyorum. İki haftadır da kongrelerle uğraşıyoruz. Kızılay'ın böyle birşeye tahammülü var mı Demek ki Kızılay'ı ele geçirmekten menfaati olanlar, ele geçirmekten menfaat bekleyen gruplar var. İşte bu gruplar bu olaylara neden hazırlıyorlar.Bunların arkasında olan siyasi grup, çok yanlış yapıyor.'' 
     Kızılay Genel Merkezi'nin 5 katlı binasının 3, 4 ve 5. katlarında bilgisayar hatlarının döşendiği ve tamirat olduğunu öğrenildi. 




</TEXT>
</DOC>
