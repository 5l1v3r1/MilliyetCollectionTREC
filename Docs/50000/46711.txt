<DOC>
<DOCNO> 46711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/son/sontur09.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Poliste "Kriz Merkezi" oluşturuldu 
</HEADLINE>
<TEXT>

     Emniyet Genel Müdürlüğü, Afganistan'a yapılan askeri müdahaleyle birlikte, Emniyet Genel Müdürü Kemal Önal'ın emriyle Emniyet Genel Müdürlüğü Kriz Merkezi oluşturulduğunu ve merkezin faaliyete geçtiğini bildirdi. 
     Açıklamada, 11 Eylül'de ABD'de meydana gelen terörist saldırıların ardından meydana gelebilecek aykırı eylemlere izin verilmemesi ve gerekli güvenlik önlemlerinin alınması amacıyla, İl Emniyet Müdürlükleri'ne çeşitli tarihlerde genelgeler gönderilerek, uyarıldıkları ifade edildi. 
     Ayrıca, 7 Ekim 2001 tarihinde, ABD ve NATO üyesi ülkeler tarafından Afganistan'a yapılan askeri müdahale ile birlikte, Emniyet Genel Müdürü Kemal Önal'ın emriyle İstihbarat, Terörle Mücadele, Güvenlik, Asayiş ve Haberleşme Daire Başkanlıkları'nın katılımıyla Emniyet Genel Müdür Yardımcısı Ramazan Er başkanlığında Emniyet Genel Müdürlüğü Kriz Merkezi oluşturulduğu ve faaliyete geçtiği kaydedildi. 
     






</TEXT>
</DOC>
