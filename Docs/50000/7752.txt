<DOC>
<DOCNO> 7752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/19/ekonomi/eko05.html </URL>
<DATE> 2001/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
VAKIFBANK, krizde k rının yarısını yitirdi 
</HEADLINE>
<TEXT>

Vakıfbank Genel Müdürü Altan Koçer, aralık ayında yaşanan ekonomik krizin bankanın 2000 yılı k rının yüzde ellisini kaybetmesine yol açtığını söyledi 
     FİNANS SOHBETLERİ KADİFE ŞAHİN 

     Vakıfbank Genel Müdürü Altan Koçer, bu yıl içinde halka arzı planlanan Vakıfbank’ın 2000 yılı k rının yarısının yıl sonunda yaşanan krizde kaybedildiğini söyledi. 
     Vakıfbank’ın halka arzının bu yıl mutlaka gerçekleştirileceğini belirten Koçer, halka arz için tüm hazırlıkların tamamlandığını belirterek "Şu anda tamamen piyasayı bekliyoruz" dedi. Koçer, Milliyet’in sorularını yanıtladı 
     
Vakıfbank 2000 yılını nasıl kapattı 
Türkiye üç yıllık bir enflasyonu düşürme program uyguluyor. 23 Kasım’a kadar çok güzel geldik, ondan sonra arıza yaptık. Sektörde tüm bankalar krizden nasıl etkilendiyse Vakıflar Bankası da etkilendi. Bu bir realite, ink r etmek mümkün değil. 2000 yılında Vakıflar Bankası’nın çok ciddi k rlılığı söz konusu idi, açıkçası k rını kaybetti. 

K r kaybı ne oranda oldu 
     Neredeyse yarı yarıya kadar bir k r kaybı söz konusu oldu. Kriz olmasaydı yıl sonunu çok güzel bir performans ile kapatma imkanı vardı. Ancak krizle k rlılığımızda yarı yarıya bir azalma oldu. 
     
     Bankalar iştirak sahibi olabilir 
Vakıfbank’ın özelleştirilmesine ilişkin kanun çıktı. Kanunun getirdikleri nedir 
     Bankaya özerklik, en azından yönetici özerkliği verildi. Genel müdür ile ilgili bazı kısıtlamalar kondu. Amaç, yabancı yatırımcı açısından istenen yönetim istikrarını sağlamak. 
     
Özelleştirmeye yönelik neler yapıyorsunuz 
     Personel kalitemizi ve sermayemizi güçlendiriyoruz. İştiraklerimize ilişkin çalışmalar yapıyoruz. 
     
Piyasa araştırması yapıldı mı 
     Yapıldı. İç piyasadan daha umutlular. Dış piyasadan çok iç piyasadan ciddi bir talep gelecek. 
     
Bankaların bankacılık dışında iştirak sahibi olmaları doğru mu 
     Bence doğru. Dünya devlerine bakın, iştirak devi olan bankalar var. Sermaye birikimi olmayan bir ülkeyiz, bankaların başka alanlara girmesi doğal. 
     
2001 hedefiniz nedir 
     Seçici olmakla beraber reel sektörü ve bireysel tüketiciye destek vermeye devam edeceğiz. 
     
     Her hizmetin bir bedeli var’ 
     Bankaların teknoloji ve altyapıya çok ciddi yatırımlar yaptığını belirten Koçer, "Bunun karşılığında bankalar bir hizmet bedeli almak zorundalar" dedi. Tüm bankaların müşterilerinden hizmet bedeli aldığını söyleyen Koçer, "Vakıfbank sanırım kamu özelliği olduğu için çok üstüne gelindi" dedi. Vakıfbank’ın 6 milyon banka kartı müşterisi olduğunu ifade eden Koçer, "Bu banka hizmetleri dünyanın her yerinde çok pahalıdır. Hizmetin bedeli var. Bunu kabul edeceğiz" dedi. 
     
     Turizm için özel proje 
     Önümüzdeki aylarda ekonomide küçülme beklendiğine dikkat çeken Koçer, "Reel sektörde gerileme söz konusu olacak" dedi. Ancak, Vakıfbank olarak şu anda turizm sektörü için çok ciddi çalışmalar yaptıklarını belirten Koçer, "Bu yıl turizmden çok ciddi döviz girdisi olmasını bekliyoruz. Turizm sektörü ile ne yapabiliriz sorusuna hazırlık yapıyoruz. Çalışmamız devam ediyor. Önümüzdeki günlerde acenteler ile görüşeceğiz" diye konuştu. 
     


 EKONOMİ 




















</TEXT>
</DOC>
