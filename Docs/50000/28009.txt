<DOC>
<DOCNO> 28009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/yasam/yas05.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerika bu adamdan nefret ediyor, çünkü... 
</HEADLINE>
<TEXT>

Ne Hitler gibi soykırım yaptı, ne Timothy McVeigh gibi 168 can birden aldı... Ama kavga ettiği kadının köpeğini öldürünce, Amerika’nın en nefret edilen adamı oldu 
     DIŞ HABERLER SERVİSİ 

     Her şey alışıldık ve önemsiz’ sayılabilecek bir kazayla başladı... Sonrasında gelişen olaylar ise, bir adamı hem hapse hem de Amerika’nın en sevilmeyen adamı’ olmaya mahk m etti. 
     Kaza geçen şubatta, California’nın San Jose Havaalanı yakınlarında meydana geldi. 
     Sara McBurnett, aracıyla önünde giden Andrew Burnett adlı 27 yaşındaki adamın aracına hafifçe çarptı. Sara tam özür dilemek için otomobilin penceresini açmıştı ki, oldukça sinirli görünen Andrew, elini camdan içeri uzatıp 10 yaşındaki Leo adlı fino cinsi köpeği dışarı çektiği gibi trafiğin ortasına fırlattı. Taşıtların altında kalan Leo, götürüldüğü hayvan hastanesinde öldü. 
     
     Üç yıl hapse çarptırılabilir 
     ABD kamouoyunu derinden sarsan olayın ardından hayvanseverler, köpeğini öldüreni bulacak kişiye 120 bin dolar vaat etti. Basın, bir başka suçtan yakalanan Andrew’u "Amerika’nın en fazla nefret edilen adamı" ilan etti. Köpek katili’ Andrew’un avukatı ise müvekkilinin, elini ısırdığı için refleks olarak köpeği dışarı attığını’ iddia etti. Ancak jüri Andrew’u suçlu buldu. Ve köpek katili’, 3 yıla kadar hapis cezasıyla karşı karşıya kaldı. 
     



 YAŞAM 

















</TEXT>
</DOC>
