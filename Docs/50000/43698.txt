<DOC>
<DOCNO> 43698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/24/spor/spo02.html </URL>
<DATE> 2001/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatura Rapajic’e 
</HEADLINE>
<TEXT>

Denizli, dün Samandıra Tesisleri’nde yöneticiler ile yaptığı toplantıda Hırvat oyuncunun şansını iyi kullanamadığını, takımın şampiyonluk rehavetinden çıkamadığını söyledi 
     "Kaderine katlanır" 
     ÜST üste alınan kötü sonuçlardan sonra Mustafa Denizli’ye "açık destek" veren Başkan Aziz Yıldırım, dün Samandıra Tesisleri’ne giderek tecrübeli hocanın arkasında olduğunu gösterdi. Denizli, yöneticilere takımın şampiyonluk rehavetinden çıkamadığını ve rakiplerini küçümsediğini belirterek, "Rapajic gösterdiğim anlayışın karşılığını vermedi. Artık kaderine katlanır" dedi. 
     
     Ağır disiplin 
     YÖNETİCİLER, Mustafa Denizli’den eleştirilere ve spekülasyonlara kulak asmamasını istediler. Tecrübeli teknik adam bundan sonra daha ağır disiplin şartları uygulayacağını bildirdi. Denizli’den futbolcularla arasındaki diyaloğu da düzeltmesi istendi. Formsuz oyuncuların da dikkati çekilecek. Ceyhun ve Hakan Bayraktar’dan hazır olmaları istendi. 
     
     Lyon başlangıç olacak 
     SARI - Lacivertli futbolcular da kötü gidişe Lyon karşılaşması ile "dur" diyeceklerini açıkladılar. Rüştü, "Henüz ligin başında sayılırız. Arayı kesinlikle kapatırız. Bu gücümüz var. Yeter ki biz çıkışa geçelim" dedi. Abdullah ise "Lyon maçında taraftar, yönetim ve onurumuz için oynayacağız. Bu maçtan iyi oynayarak galip çıkacağız" yorumunu yaptı. 
     
     Ogün söz aldı 
     FUTBOLCULAR DA kendi aralarında bir toplantı yaparak kötü’ futbolu değerlendirdiler. Kaptan Ogün herkesin daha çok mücadele etmesi gerektiğini belirterek, tüm arkadaşlarından bunun sözünü aldı. Denizli’nin defans oyuncularıyla da özel bir görüşme yaptığı, son maçlardaki hatalı gollerin nedenlerini araştırdığı öğrenildi. 
     
Ümit Özat Suçlu biziz      SON haftalardaki form düşüklüğü ile dikkati çeken Ümit Özat, yenilgilerin tek suçlusunun futbolcular olduğunu söyledi. Özat, "Takımı bu duruma biz getirdik,bunu temizlemek de yine bize düşer" dedi. Kaptan Ogün’ün sakatlığının sürdüğü ve Milan maçında oynayamayacağı belirtildi. Lyon maçının hazırlıkları basına kapalı idmanla başladı. Denizli bugün 15.30’da basın toplantısı yapacak. Lyon bugün İstanbul’a gelecek ve akşam Şükrü Saracoğlu’nda çalışacak. 
     
Küfüre sert tepki      BASIN sözcüsü Atilla Kıyat, Galatasaray maçı sırasında yaşanan olayların kendilerini üzdüğünü söyledi ve "Biz dostluk istendiğini sanıyorduk. Provoke edici görüntüler, küfürler ve açılan pankartlar bizi üzdü. Bu olaylar karşı tarafın dostluğu samimiyetle istemediği kuşkusu yarattı. Biz bu yolda onların çizgisine inmeyeceğiz" dedi 
     ASBAŞKAN Mahmut Uslu da "Aziz Yıldırım gibi Fenerbahçe içinde barışı bozmak isteyen insanlara karşı bile mücadele veren birine küfür edilmesi talihsizlik ve ayıptır. Eğer bunda bu hakemlerle Fenerbahçe şampiyon olur’ diyen insanların katkısı varsa üzüntümüz büyür" yorumunu yaptı. 
     



 SPOR 
























</TEXT>
</DOC>
