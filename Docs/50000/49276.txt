<DOC>
<DOCNO> 49276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/son/soneko06.html </URL>
<DATE> 2001/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz kart kullanımını artırdı 
</HEADLINE>
<TEXT>

     Ekonomik kriz döneminde plastik kart kullanımı arttı. 
     MasterCard kredi kartı ve Maestro banka kartını çatısı altında toplayan Europay International, Türkiye'de pazar payını yüzde 'e ve kart sayısını da 19.4 milyon adede yükseltti. 
     Europay International Avrasya Bölgesi Genel Müdürü Özlem Erçelen İmece, ekonomide yaşanan olumsuzluklara rağmen 2000 Eylül-2001 Eylül döneminde Türkiye'de MasterCard sayısında yüzde 21 ve Maestro sayısında yüzde 6'lık artış sağladıklarını belirtti. 
     İmece, şunları söyledi 
     ''Bu artış, kredi kartında ve banka kartında toplam 2 milyon yeni kart anlamına geliyor. Eylül sonu itibariyle Türkiye pazarında MasterCard ve Maestro olarak toplam 19.4 milyon adet kart bulunuyor. 
     Kriz döneminde biraz gerileme olur derken, bir senelik dönemde pazar payımızı 4 puan artırdık ve yüzde 'e çıkardık. İşlem adedinde yüzde 26'lık artış söz konusu. Ciroya baktığımızda ise, enflasyon ile karşılaştırdığımızda reel bir büyüme, ancak devalüasyon yüzünden ve Euro olarak değerlendirdiğimizde ise yüzde 10'luk düşüş var.'' Krizin kendilerini durdurmadığını belirten İmece, kriz dönemini altyapı ve eğitim çalışmalarına önem vererek, teknik sorunlarını gidererek, çalıştıkları bankalarla özellikle turistlerin kullandığı sistemleri iyileştirerek verimli bir şekilde geçirmeye çalıştıklarını anlattı. Türkiye'de 18-64 yaş arasındaki nüfusun sadece yüzde 77'sinin bir bankayla ilişkisi bulunduğuna, plastik kart sahipliğinin yüzde 66'lık oranla çok düşük seviyede olduğuna ve banka müşterilerinin genç olmasına dikkat çeken İmece, kart pazarında potansiyel olarak gidilecek daha çok yol bulunduğunu vurguladı. Özlem Erçelen İmece, ''Türkiye'de işlemlerin sadece yüzde 6'sı kartla, yüzde 94'ü ise nakitle yapılıyor. İsrail'de ise işlemlerin yüzde 75'i kartla gerçekleştiriliyor. Türkiye hala nakit toplumu. Biz, bu alışkanlığı değiştirmeye çalışıyoruz'' dedi. İmece, bu yılın ilk yarısında Avrupa'da çıkartılan 34 milyon yeni kartın yüzde 70'inin Türkiye'nin de aralarında bulunduğu beş önemli ülkede verildiğini, Türkiye'nin bu hızlı yükselişte İngiltere, Almanya, İspanya ve İtalya ile birlikte önemli bir rol oynadığını kaydetti. İmece, müşteriye yeni avantajlar sunacak yeni projeler üzerinde bankalar ile birlikte çalıştıklarını, bu projeleri yıl sonuna kadar sunacaklarını da sözlerine ekledi. 
     






</TEXT>
</DOC>
