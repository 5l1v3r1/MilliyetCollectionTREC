<DOC>
<DOCNO> 35899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/son/sonspo06.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ne olacak Jardel'in hali.. 
</HEADLINE>
<TEXT>

     Galatasaray, Jardel'in transferi konusunda Fransa'nın Marsilya Kulübü'yle anlaşamazken, kulübün İkinci Başkanı Fatih Altaylı, Brezilyalı futbolcuyu transfer etmek isteyen başka kulüplerin de olduğunu söyledi. 
     Florya Metin Oktay Tesisleri'nde biraraya gelen yönetimin toplantısından sonra Jardel konusunda açıklamalarda bulunan Altaylı, şunları kaydetti 
     ''Mario Jardel bu gece İstanbul'a gelecek. Bu futbolcuyu transfer etmek isteyen başka takımlar da var. Hatta bu konuda bir kulüpten 11 milyon dolarlık çok iyi bir teklif de geldi. Jardel birkaç gün misafirimiz olacak. Daha sonra anlaşacağı kulübe gidecek. Bu futbolcu anlaşamazsa takımla birlikte antrenmanlara katılacak.'' 
     Jardel'in Portekiz'in Porto takımıyla anlaşamamasına da değinen Altaylı, ''Bu konuda Jardel'in kendisi açısından haklı nedenleri vardı. Porto Kulübü hem Jardel'e hem de bize düşük bir teklif verdi. Bize getirdikleri son teklifte 3 milyon dolarlık bir indirim yaptılar'' diyerek sözlerini tamamladı. 
     







</TEXT>
</DOC>
