<DOC>
<DOCNO> 40864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/guncel/gun03.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Pınar, Milliyet’e anlattıklarını Kanal D’de tekrarladı 
</HEADLINE>
<TEXT>
Buradan çıkamazsın’ dediler, çok korktum 
KANAL D’ye çıkan Pınar Konuşkan, otoparkçıyı ve polisi suçladı "Adımı polise otoparkçı verdi. Yener Yermez’i tanımam" 
     İSTANBUL Milliyet 

     Cinayet zanlısı Yener Yermez’in kız arkadaşı olduğu gerekçesiyle gözaltına alınıp, bir hafta sonra serbest bırakılan Pınar Konuşkan, "Otoparkçı Ayhan kendisiyle yatmadığım için benim adımı polise verdi" dedi. 
     Milliyet Gazetesi’ne dün yaptığı açıklamanın aynısını Kanal D televizyonunda yineleyen Konuşkan, "Poliste de DGM’de de korktuğum için aynı ifadeyi verdim. Ama ben Yermez’i tanımıyorum" diye konuştu. Milliyet’ten sonra Kanal D’ye konuşan Konuşkan, asker sevgilisinin Yermez olmadığını polise de anlattığını belirterek "Asker sevgilimle çok dolaştım. Eyüp’te dolaşıyorduk. Ama bu Yener değildi. Çıktığım şahsı polise söyledim onu da getirdiler ama çocuğun hiçbir suçu yoktu" dedi. 
     
OLAY GÜNÜ YOKTUM      Cinayet günü kafede olduğunu belirten Konuşkan televizyonda kendi adını duyunca herkesin kendisine baktığını belirterek "Olayla bir ilgim yoktu ama kendimi o an çok suçlu hissettim" ifadesini kullandı. Polisin kendisine bu olayı gördüğü konusunda çok baskı yaptığını vurgulayan Konuşkan, Yermez ile cinayetin olduğu gün birlikte olduklarını söylemesi için kendisini polisin zorladığını öne sürdü. Konuşkan sözlerini şöyle sürdürdü 
     "Mezarlıkta ben başka bir yere gittim. Onlar beni başka bir yere götürdü. Olayı televizyonlardan duyduğum kadarıyla anlattım. Ekleme yaptım. Çünkü polis Buradan çıkamazsın’ diye bana baskı yaptı. Yener ile yüzleşme sırasında da o çok ink r etti. Benim tek istediğim oradan çıkmaktı." 
     Haber programında Pınar Konuşkan babasıyla bir araya gelmek istemeyince başka bir stüdyoya alınan baba Ali Konuşkan kızını affettiğini söylediyse de Pınar Konuşkan "Şimdiye kadar sahip çıkmadı, şimdi mi çıkıyor" diyerek babasından yardım istemediğini söyledi. 
     
Kızım tövbe edip gelsin’      SEMRA PELEK 

     Pınar Konuşkan’ın babası Ali Konuşkan, "Kızım tövbe ettim desin, buyursun" dedi. Kızı Pınar dün akşam Kanal D’de soruları yanıtlarken, baba Konuşkan ise bina içerisinde bekliyordu. Sık sık kızını suçlayan baba Konuşkan, "Başından beri hep tutarsız konuşuyor. Dışa dönük bir kız" diye konuştu. "Şimdi böyle beni suçluyor. Ben onların altlarını bile temizledim. Ama o hep kaçıyordu" diyen baba Konuşkan, "Kızınızı eve dönmesi halinde kabul edecek misiniz " sorusunu ise "Ben babayım. Çocuğum bana Kötü yola girmeyeceğim, tövbe ettim’ desin buyursun" diye yanıtladı. 
     
Pınar yine DGM yolcusu      İSTANBUL Milliyet 

     Garih cinayeti zanlısı Yermez’in, Pınar Konuşkan’ı tanımadığı yolundaki beyanları üzerine İstanbul Asayiş Şube Müdürlüğü Cinayet Büro Amirliği’nde teşhis yapıldı. Konuşkan, karşısına çıkarılan 7 kişi arasından Yermez’i teşhis etti. Bunun üzerine yüzleştirme yapıldı. Yüzleştirmede Konuşkan Yermez’i tanıdığını, Yermez ise Konuşkan’ı tanımadığını söyledi. Savcılık yetkilileri, verdiği ifadenin aksine dün gazetemizde "Yermez’i tanımadığı" yolunda beyanı bulunan Konuşkan’ın, aradaki çelişkiyi ortadan kaldırmak amacıyla tekrar DGM’de ifadesine başvurulabileceğini söylediler. 
     



 GÜNCEL 






















</TEXT>
</DOC>
