<DOC>
<DOCNO> 43060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/son/sonspo17.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 1-PSV Eindhoven 3 
</HEADLINE>
<TEXT>

     Futbolda, Avrupa Şampiyonlar Ligi D Grubu'nda Galatasaray deplasmanda, PSV Eindhoven'e 3-1 yenilerek gruptaki ilk yenilgisini aldı. 
     Maçtan 2 saat önce başlayan yağmur, her iki takım futbolcularının topu kontrol etmesini ve pas yapmasını olumsuz etkiledi. Galatasaray, karşılaşmaya, rakibine oranla daha iyi başladı. İlk 10 dakikada topa daha çok sahip olan sarı-kırmızılılar, maçtaki ilk tehlikeyi de Sergen ile yarattı, ancak bu futbolcu başarısız oldu. 
     Bundan sonra ev sahibi takım, orta sahada ve karşılaşmada kontrolü ele aldı. İl ciddi atağını Bruggink ile yakaladı, ancak başarılı olamadı. Karşılaşmanın son dakikalarında PSV Eindhoven, Galatasaray'ın üzerine daha fazla gitmeye başladı ve 38 dakikada da Bruggink ile golüne kavuştu 
     6. dakikada Hasan Şaş'ın sağ taraftan getirip ortaladığı topu önünde bulan Sergen'in vuruşunda, meşin yuvarlak defansa çarptı ve tehlike uzaklaştı. 
     12. dakikada Rommedahl, sağ kanattan getirdiği topu ceza alanına gönderdi. Topa bekletmeden vuran Bruggink, meşin yuvarlağı üstten auta attı. 
     14. dakikada Van Bommel'in sol taraftan kullandığı serbest vuruşta, ceza alanı içinde topa kafa vuran Addo, meşin yuvarlağı üstten dışarı gönderdi. 
     27. dakikada Rommedahl topu sağ taraftan taşıdı ve Bruggink'e pasını aktardı. Bu futbolcunun vuruşunda top yandan auta çıktı. 
     29. dakikada Hasan Şaş'ın ara pasında topla buluşan Sergen, çok sert vurdu, ancak meşin yuvarlak üstten dışarı gitti. 
     34. dakikada Rommedahl orta sahadan aldığı pasla ceza alanına girerken, topu Colin'i gönderdi. Bu futbolcunun vuruşunda meşin yuvarlak üstten auta çıktı. 
     38. dakikada ev sahibi ekip PSV Eindhoven'in golü geldi. Bu dakikada Rommedahl'ın pasında ceza yayı üzerinde topla buluşan Kezman, pasını Bruggink'e aktardı. Bu futbolcu üzerine çıkan kaleci Mondragon'un yanından topu filelere gönderdi 1-0 
     Karşılaşmanın ilk yarısı da 1-0 ev sahibi ekibin üstünlüğüyle kapandı. 
     
     Galatasaray, ikinci yarıya ilk yarıya oranla daha tutuk başladı. Rakibi PSV Eindhoven de sarı-kırmızlıların defanstaki açıklarını iyi değerlendirdi ve çok gol pozisyonu yakaladı. 
     49. dakikada Ergün'ün orta sahadan defansın arkasına attığı topla buluşan Ümit Karan, kaleci Waterreus'un üzerinde aşırttı, ancak meşin yuvarla üst ağlarda kaldı. 
     53. dakikada Van Bommel'in soldan yaptığı ortada topa kafayı vuran Faber, meşin yuvarlağı yakın mesafeden ağlara gönderdi ve farkı da ikiye çıkardı 2-0 
     58. dakikada Galatasaray'da Suat'ın yerine Bülent Akın , 60. dakikada Hakan Ünsal'ın yerine de Victoria oyuna dahil oldu. 
     61. dakikada Hasan Şaş'ın soldan getirip, ortaladığı topa kafa vuran Ümit Karan, meşin yuvarlağı üstten auta gönderdi. 
     68. dakikada Sergen, Hasan Şaş'tan aldığı topu ceza yayına kadar sürdü ve pasını Ümit Karan'a aktardı. Bu futbolcunun vuruşunda top, Faber'e de çarparak ağlara gitti 2-1 
     69. dakikada Galatasaray'da Berkant, yerini Arif'e bıraktı. 
     75. dakikada PSV Eindhoven'de Bruggink çıktı, Hesselink oyuna girdi. 
     76. dakikada Hasan Şaş'ın uzun pasında Sergen, topu kafayla Ümit Karan'ın önüne indirdi. Bu futbolcudan gelen topa, kaleci Waterreus müdahele etti ve tehlikeyi önledi. 
     78. dakikada ev sahibi ekipte Rommedahl, yerini Lucius'a bıraktı. 
     80. dakikada Hasan Şaş'ın soldan yaptığı ortada, Ergün arka direkte topa dokundu, ancak kaleci Waterreus, meşin yuvarlağı kornere çeldi. 
     Karşılaşmanın uzatma dakikalarında Lucius orta sahadan kaptığı topu Kezman'ın önüne bıraktı. Bu futbolcu da meşin yuvarlağı boş kaleye gönderdi ve mücadele bu skorla tamamlandı 3-1 
     







</TEXT>
</DOC>
