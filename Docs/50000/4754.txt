<DOC>
<DOCNO> 4754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/spor/spo05.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyanlara göre 
</HEADLINE>
<TEXT>

Emre, beş ay sonra İnterli      CORRİERE dello Sport, "Galatasaraylı Emre, beş ay sonra İnterli olacak" diye yazdı. Galatasaray’ın şu anda Emre için ödeyecek parası bulunmadığı iddia edilen haberde, "Uzun zamandır İnter tarafından takip edilen Emre, Milano kulübüne Evet’ dedi. Daha sonrası Hakan Şükür’de olduğu gibi FIFA’ya kalacak. Tardelli, gelecek sezon Emre’ye sahip olacak" görüşüne yer verildi. 
     
Beşiktaş, Bia’yı alamadı      İl Stadio gazetesi, Beşiktaş Teknik Direktörü Scala’nın, Bolognalı Giavanni Bia’yı istediği, İtalyan takımının bonserviste indirim yapmadığı için bu transferin gerçekleşemediğini iddia etti. Geçen hafta iki kulübün bir araya gelerek 33 yaşındaki defans oyuncusu Bia için görüştükleri Beşiktaş’ın 2.5 milyar İtalyan Lireti ödemeye razı olmadığı belirtildi. 
     
Terim, 60 Milan’da      FİORENTİNA Başkanı Gori’nin sahibi olduğu TMC televizyonunda yayınlanan "Processo Biscardi" adlı spor yorum - tartışma programında, Fatih Terim’in gelecek sezon için yüzde 60 Milan’a, yüzde 40 ise İnter’e gideceği iddia edildi. Programda, Fiorentina’nın bu nedenle hoca turuna çıktığı ve Perugialı Serse Cosmi, Roberto Mancini ya da Antonio Sala ile görüştüğü ileri sürüldü. 

 SPOR 





























</TEXT>
</DOC>
