<DOC>
<DOCNO> 24744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/guncel/gun13.html </URL>
<DATE> 2001/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Harçlara zam kızdırdı 
     Eğit - Der Genel Başkanı Mustafa Gazalcı, öğrenci harçlarını yükselterek, yükseköğrenimi paralı yapmanın ve eğitimi özelleştirmenin çözüm olmayacağını belirtti. Gazalcı, dün yaptığı yazılı açıklamada, üniversite rektörlerinin ücret ve kaynakla ilgili haklı çıkışlarının bedelini öğrenciye yüklemenin yanlış olduğunu kaydetti. Gazalcı, devlet üniversitelerini yüzde 10 oranında paralı yapmanın, fırsat eşitliğini kaldıracağını bildirdi. 
     
     Senfoni operasyonu’ 
     Hakkari’den getirilen yüklü miktarda uyuşturucunun Avusturya’daki bir şebekeye gönderileceğini belirleyen İstanbul Narkotik Şube ekiplerinin, İstanbul, Avusturya ve Hollanda’da Senfoni’ kod adıyla düzenledikleri ortak operasyonla 18 kişi yakalandı. Şahin Ölmez’e ait uyuşturucuyu İstanbul’a getiren Şaban Yüzen ve Avusturya ile bağlantıyı kuran Vahdettin Göçgün’ü takibe alan polis Avusturya’daki şebekenin lideri Cengiz Faysal’ı belirledi. Düzenlenen ortak operasyonla 21 kilo eroin ile 13 kilo esrar ele geçirildi. 
     



 GÜNCEL 














</TEXT>
</DOC>
