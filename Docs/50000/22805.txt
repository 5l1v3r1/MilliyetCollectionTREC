<DOC>
<DOCNO> 22805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/son/sonspo09.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan basını "Terim'in son yalanı" 
</HEADLINE>
<TEXT>

     İtalyan basını, teknik direktör Fatih Terim'in, Milano'da yaptığı açıklamaları ''Terim'in son yalanı'' olarak yorumladı. 
     Tutto Sport gazetesi, ''Terim'in son yalanı'' başlığıyla verdiği haberinde, ''Terim, Galliani ile görüşmeyeceğini sadece şampiyonlar ligi finalini izlemeye geldiğini söyledi ama ev arayacak'' denildi. 
     Teknik Direktör Terim'in, ''Evet, İtalya'da takım çalıştıracağım''sözüne atıfta bulunan gazeteler, bunun Milan'dan başka takım olamayacağını ifade ettiler. Milanlı yöneticiler, Terim ile dosthane bir ortamda görüşeceklerini ama bunun anlaşma anlamına gelmeyeceğini her seferinde vurgularken, basında ''bugün veya yarın imza atılıyor'' diye yazıldı. 
     Gerçekte ise Terim ile Milanlı yöneticilerin geleceğe yönelik kararlar almak için masaya oturacakları çok net olarak görülüyor. Terim, ''Sadece maça geldim'' demesine rağmen, yanında İtalyanca bilen asistanı Şükrü Hanedan ve menajeri Moreno Roggi de bulunuyor. Taraflar arasında anlaşmanın perşembe gününe kadar kapalı kapılar arkasında yapılacağı tahmin edilirken, resmi açıklamanın sezon sonunda yapılacağı da kesin olarak gösteriliyor. 
     Bu arada, Milan'ın eski teknik direktörü Alberto Zaccheroni, Corriere dello Sport gazetesine verdiği demeçte, ''Milan'ı çökerten Terim söylentileri oldu'' sözünü bir kez daha tekrarladı. 
     
     
     







</TEXT>
</DOC>
