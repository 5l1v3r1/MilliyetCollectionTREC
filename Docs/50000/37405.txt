<DOC>
<DOCNO> 37405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/son/sondun09.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Oxford "Çinli gençlerin üçte biri sigaradan ölecek" 
</HEADLINE>
<TEXT>

     Oxford Üniversitesi'nde yapılan araştırmalarda, birkaç on yıl içinde Çinli gençlerin üçte birinin sigaradan kaynaklanan hastalıklardan öleceği belirlendi. 
     British Medical Journal dergisinde yayımlanan raporda, sigaranın, Batı'da olduğu gibi Uzakdoğu'da da öldürücü etkisini sürdürdüğü belirtildi. 
     Dünya nüfusunun yüzde 20'sini oluşturan Çin, dünyadaki tüm sigara tüketiminin yüzde 30'unu sahip. 
     Araştırma, 1998 yılında Hong Kong'da ölen nüfus üzerinde yapıldı. Ölen insanların yakınlarından alınan bilgilerin ışığında yapılan değerlendirmede, 1998 yılında sigaradan kaynaklanan 27 bin 507 ölüm belirlendi. 
     Araştırmanın yapıldığı yıl Hong Kong'da ölen 35-69 yaş arası insanların üçte birinin ölümüne sigaranın neden olduğu düşünülüyor. Hong Kong'da 1998 yılında ölen tüm erkeklerin yüzde 33'üne, kadınların ise yüzde 5'ine sigara neden gösteriliyor. 






</TEXT>
</DOC>
