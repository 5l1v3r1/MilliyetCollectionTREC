<DOC>
<DOCNO> 9923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/04/siyaset/asiy.html </URL>
<DATE> 2001/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni bakan Kemal Derviş’in hayatı ilginç olaylarla dolu 
</HEADLINE>
<TEXT>
Anne Derviş Papen'in sekreteri çıktı... 
Almanya'nın 1939'daki ünlü Türkiye Büyükelçisi ve Hitler'in arkadaşı Franz Von Papen, Türkiye'nin 2. Dünya Savaşı'nda tarafsız kalmasında etkin rol oynamıştı 
     EKONOMİ SERVİSİ 

     Süper Bakan Kemal Derviş'in annesi Almanya'nın Türkiye'de büyükelçilik yapan ünlü ismi Franz Von Papen'in sekreteriydi. 1939 yılında Türkiye'ye büyükelçi olarak atanan Papen bu görevinden önce Adolf Hitler'in yakın çalışma arkadaşıydı. 
     Hitler'in isteğiyle Türk - Alman saldırmazlık paktı imzalanmasını sağlayan Von Papen, Türkiye'nin 2. Dünya Savaşı'nda tarafsız kalmasını da sağladı. Von Papen Hitler'le yaptığı görüşmelerle Türkiye'ye garanti verdi. 
     
Tanışma anı      Papen'in sekreteriyle Kemal Derviş'in babası Rıza Bey'in karşılaşması ise entresan bir olayda meydana geldi. Papen, Türkiye'de bulunduğu sırada kendisine suikast hazırlığı yapıldı. Kemal Derviş'in babası ise bu suikastı daha evvel haber alan güvenlik birimlerine yardımcı oluyordu. Suikast önlendi ve Rıza Bey'le ünlü Alman büyükelçi arasında bir samimiyet doğdu. Bu samimiyet sırasında Von Papen'in en yakın sırdaşlarından biri olan sekreteriyle Rıza Bey arasında bir yakınlaşma oldu. Bu yakınlaşma evlilikle son buldu. 
     
Von Papen kimdir      1879’da Almanya'da doğdu. Katolik bir ailenin oğlu. 1921 - 1932 yılları arasında Veimar Cumhuriyeti devrinde Katolik Partisi'nden Prusya meclisine milletvekili olarak girdi. 1932 yılında Reich şansölyeliğine getirildi ve muhafazakar baronlar kabinesini kurdu. Hitler ile yaptığı gizli görüşme sonrasında 1933 yılında şansölye vekili oldu. 1933 yılında Prusya yönetimini Goring'e bıraktı ve Hitler ile anlaşmazlığa düşerek 1934'teki temizlik harekatı sonunda tutuklandı. Bir süre sonra yeniden Avusturya büyükelçisi tayin edildi ve Avusturya'nın Almanya'ya ilhakını hazırladı. 1939 yılından Ağustos 1944 yılına kadar Türkiye büyükelçisi olarak görev yapan Papen, 1945’te savaş suçlusu olarak Nürnberg mahkemesinde yargılandı ve beraat etti. 
     
Kapalı kapılar Derviş’e açıldıGÜNSELİ ÖNAL Ankara 
     TBMM, yalnızca milletvekillerinin kalabilmesi nedeniyle şu anda 74 konutun boş olduğu lojmanların kapısını, Meclis dışından kabineye atanan Kemal Derviş'e açtı. TBMM yetkilileri, bugüne değin lojmanlarda TBMM dışından kabineye atanan hiçbir bakanın kalmadığını ve bu yolun hep kapalı tutulduğunu bildirdiler. Dünya Bankası'ndan aldığı maaşın çok azını almaya razı olarak ekonominin başına geçen Derviş için bu yol açılacak. Meclis lojmanlarında oturmak istediği taktirde Kemal Derviş ayda 95 milyon lira kira ödeyecek. 
     
FP de Derviş'e teklif götürmüşABDULLAH KARAKUŞ Ankara 
     Ekonomi yönetiminin teslim edildiği Kemal Derviş'e FP'lilerin geçmişte teklif götürdüğü ortaya çıktı. FP Genel Başkan Yardımcısı Ertan Yülek, Devlet Planlama Teşkilatı DPT Müsteşar Yardımcısı iken Derviş'e İktisadi Planlama Dairesi Başkanı olmasını önerdiğini belirterek, "Kemal Bey kabiliyetleri olan değerli biridir. İktisadi Planlama Başkanı olmasını istedim. O zaman da Dünya Bankası'nda çalışıyordu. Birkaç kez görüştük." dedi. 
     
Evren 'Başarılı olması çok zor'KAAN KAYA Marmaris DHA 
     Yedinci Cumhurbaşkanı Kenan Evren, umut bağlanan bakan Kemal Derviş'in, ülkenin içinde bulunduğu duruma tek başına çare olamayacağını savunarak, "Türk insanını tanımayan ve yıllarını yurtdışında geçiren bir kişi ne kadar başarılı olur " dedi. 
     Halkın büyük sıkıntı çektiğini vurgulayan Evren, kendisinin sadece elektrik giderinin bile asgari ücretin çok üzerinde olduğunu vurgulayarak, "Bu insanlar nasıl geçiniyor, hayret ediyorum. Bu şekilde yaşamak zor" dedi. 
     
'Karizmatik bir adam'      Güzeller ve mankenler süper bakan Derviş’i çok beğendi 
MAGAZİN SERVİSİ 
     Sinema sanatçısı, manken ve güzellerin bir bölümü, Kemal Derviş'i "çok karizmatik" buldu. Aydan Şener Başarılı bir insan olduğu ortada. Fiziki görüntüsü beni pek ilgilendirmiyor, fakat karizmatik birisi olduğunu söyleyebilirim. 
     Özlem Yıldız Bu tip insanlardan hoşlanan kadınlar vardır, fakat bana pek hitap etmiyor. 
     Yüksel Ak Televizyonda gördüm, hoş ve karizmatik. 
     Ayşe H. Önal Kemal Derviş'i birkaç kez izledim, fakat o kadar yakışıklı birisi olduğunu düşünmüyorum. 
     Çağla Şıkel Kendisini gazetelerde birkaç kez gördüm. Hiç o gözle değerlendirmedim. Bana o kadar yakışıklı görünmedi. 
     Asuman Krause Kendisini yeni tanımaya başladık. Karizmatik bir insan. 
     


 SİYASET 












</TEXT>
</DOC>
