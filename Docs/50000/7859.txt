<DOC>
<DOCNO> 7859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/19/son/sondun15.html </URL>
<DATE> 2001/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan'dan MGK toplantısında yaşanan krizle ilgili yorum geldi 
</HEADLINE>
<TEXT>

     Yunanistan Hükümet Sözcüsü Dimitri Reppas, Milli Güvenlik Kurulu'nda yaşanan gelişmelerin Türkiye'nin iç meselesi olduğunu söyledi. 
     Reppas, yaptığı basın toplantısında, gazetecilerin Türkiye'deki gelişmeleri değerlendirmesini istemesi üzerine, son haberlere göre, Başbakan Bülent Ecevit'in gelişmeleri kriz olarak tanımladığını söyledi. 
     Reppas, ''Bu Türkiye'nin iç meselesidir. Yunanistan'ın arzusu, Türkiye'deki siyasi güçlerin elbirliğiyle AB düzeyinde, çağdaş bir hukuk devleti ve demokrasi yaratmalarıdır. Atina, Türkiye'nin AB kurallarına uyum sağlaması ve birliğe üye olmasını istiyor'' dedi. 
     Türkiye'nin ulusal program hazırlıklarının geçen hafta Başbakan Kostas Simitis başkanlığında yapılan kabine toplantısında ele alındığını hatırlatan Reppas, ''Türkiye'nin AB kurallarına uyum için yapması gereken bazı değişiklikler var. Ancak ülke içindeki bazı güçlerin farklı yaklaşımları nedeniyle bir uyuşmazlık yaşandığı gözleniyor'' dedi. Bu arada, ABD ve İngiltere'nin Irak'a yönelik askeri operasyonuna da değinen Reppas, bölgedeki tüm güçlerin barış ve istikrar yönünde çaba harcamaları gerektiğini söyledi. 




</TEXT>
</DOC>
