<DOC>
<DOCNO> 2482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/16/son/sontur17.html </URL>
<DATE> 2001/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşık bakan benim 
</HEADLINE>
<TEXT>

     Kabinede görev alan bir bakanın eşinden ayrı olarak yaşadığı ve Fransız Elçiliği Basın Müşaviri ile birlikte olduğu iddiaları doğrulandı. Devlet Bakanı Şükrü Sina Gürel, yazılı bir açıklama yaparak, gazetede yüzü kapatılarak basılan kişinin kendisi olduğunu ve eşiyle boşanma süreci içinde olduklarını bildirdi. Gürel açıklamasında şöyle dedi "Bugünkü Milliyet Gazetesi'nde çıkan haberde kastedilen Bakan benim. Eşimle uzun süredir geçimsizlik nedeniyle boşanma sürecindeyiz. Bu yüzden aylardır ayrı yaşamaktayız. Bu zaten yeni olmayan, uzun süredir üzücü ve benimle ilgili bütün çevrelerce bilinen bir durumdur." 




</TEXT>
</DOC>
