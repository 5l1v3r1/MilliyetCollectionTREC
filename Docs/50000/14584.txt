<DOC>
<DOCNO> 14584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/04/son/sondun17.html </URL>
<DATE> 2001/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat Clintonları mücevhere boğmuş 
</HEADLINE>
<TEXT>

     FKÖ lideri Arafat’ın, eski Başkan Bill Clinton ve eşi Hillary’yi "mücevhere boğduğu" bildirildi. 
     "New York Observer" dergisi ile "New York Post" gazetesinin haberine göre, Arafat’ın eski "first aileye" verdiği mücevherler arasında altın ve elmas kolyeler, bilezikler ve küpeler bulunuyor. 
     Hediyelerin toplam değerinin 12.000 dolar olduğu kaynaklar tarafından ifade edildi. Arafat’ın, Clinton’ın Dışişleri Bakanı Madeleine Albright’a da değeri 17.400 doları bulan mücevher hediye ettiği belirtiliyor. Sözcüleri Clinton’ların, beyaz saraydan ayrılırken mücevherleri beraberlerinde götürmediklerini ve diğer bazı değerli eşyayla birlikte ulusal arşive devrettiklerini bildirdiler. 
     Dışişleri bakanlığı sözcüleri ise Arafat’ın Albright’a hediye ettiği mücevherlerin akibeti hakkında bilgileri olmadığını ifade ettiler. Clinton’ların beyaz saraydan ayrılırken beraberlerinde götürdukleri eşya ve hediyelerin bir listesini yetkililere vermek zorunda olduklarını hatırlatan kaynaklar, verilen listede Arafat tarafından hediye edilmiş mücevherlere rastlanmadığını kaydettiler. 
     Arafat, başta Başkan Bush olmak üzere Amerikalıların büyük kısmı tarafından Ortadoğu’daki şiddet olaylarından sorumlu tutuluyor. 
     




</TEXT>
</DOC>
