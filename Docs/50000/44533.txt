<DOC>
<DOCNO> 44533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/son/soneko25.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 2. seans böyle geçti.. 
</HEADLINE>
<TEXT>

     İMKB Ulusal-100 Endeksi 1. seansa göre 5.73 puan düşerek 2. seansı 7,729.37 puandan tamamladı. 
     Borsa'da ilk seansta gerçekleşen 109.23 puanlık artışın ardından 2. seans, 1. seans kapanışına göre sadece 5.57 puan artarak 7,740.67 puan seviyesinden açıldı. 
     Seansın ilk yarısını 7,640.05 puandan geçen endeks, günü 7,729.37 puandan tamamladı. 
     Hisse senetlerinin seans bazındaki ortalama değer kaybı yüzde 0.07, günlük bazdaki değer artışı ise yüzde 1.36 oldu. Endeks günün tamamında 103.50 puan yükseldi. 
     Kapanışta mali endeks 27.91 puanlık düşüşle 10,039.60 puana geriledi, sınai endeksi 34.17 puanlık artışla 7,213.56 puana yükseldi, hizmet endeksi 5.31 puanlık azalışla 4,399.01 puana düştü. 
     Böylece ilk seansa göre mali grup hisseler ortalama yüzde 0.28 oranında değer yitirdi, sınai grubu hisseler yüzde 0.48 değer kazandı, hizmet grubu hisseler de ortalama yüzde 0.12 oranında değer kaybetti. 
     2. seansta işlem gören toplam 287 hisse senedinden 123'ü değer kazanırken, toplam 91 hisse senedi değer yitirdi, 73 hissenin fiyatında ise değişiklik olmadı. 
     Seansta, 104 trilyon 576 milyar 574 milyon liralık işlem hacmi oluştu. İki seansın işlem hacmi toplamı da 175 trilyon 976 milyar 198 milyon lira olarak gerçekleşti. 
     2. seansta Garanti Bankası, Koç Holding, Yapı ve Kredi Bankası, Ereğli, Turkcell ve Sabancı Holding en yoğun işlem gören hisse senetleri oldu. 
     






</TEXT>
</DOC>
