<DOC>
<DOCNO> 20671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/yazar/theper.html </URL>
<DATE> 2001/05/11/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Vekalet yazılı olmalı 
</HEADLINE>
<TEXT>

     Apartmanımızın yönetim planında bir kimsenin birden çok bağımsız bölümü varsa dahi en çok üç oy hakkına sahiptir diye bir hüküm var. Oysa yasa böyle demiyor. Bu hüküm yasaya aykırı değil mi Kat malikleri toplantısına vekaleten katılacak olanların vekaleti telefonla bildirmeleri mümkün mü E. B. - İstanbul 
     Kat Mülkiyeti Kanunu'nun 31. maddesinde birden fazla bağımsız bölüm maliki olanların oy sayısının bütün oyların üçte birinden fazla olamayacağı hükmü vardır. Bu madde ve madde içindeki bu hüküm amir hükümdür ve buna uyulması gerekir. Dolayısı ile yönetim planındaki üç oyla sınırlayan hüküm yasaya aykırıdır. 
     Kat malikleri toplantısına katılacaklar asaleten veya vekaleten katılabilir. Vekaleten katılacak olanların yazılı bir vekaletnameyi toplantıda vermeleri gerekmektedir. Yazılı olması demek resmi şekle tabi olması, örneğin noterde yapılması anlamına gelmez. Düz beyaz kağıda yazılıp imzalanmış olması yeterlidir. 
     Telefonla birinin vekil tayin edildiğinin bildirilmesi ise yeterli değildir. Zira toplantının iptali galebi gibi, nisapların hesaplanması gereği gibi bir ihtilaf çıktığında hesaplamalar ve oy sayıları vekaletnamesi bulunanlara göre hesaplanacaktır. Vekaletnamenin bulunması da yazılı bir vekaletnamenin belgeler arasında bulunması ile olur. Böyle bir incelemede telefonla bildirilen vekaletin hesaplanması mümkün değildir. Dolayısı ile yazılı bir vekaletname ibrazı şarttır. 
     
     







Sendikal popülizm 


Manda olunca 


SAVCI ŞAVK'ın hatası affedilemez 


Deniz bitti 


Siyaset sahnesi sürprizlere mi gebe .. 


Uzlaşma kültürü 


Kolej zamları 


Elbet karışırlar... 


Hakkın yolu 


Türkiye'nin enerji plansızlığı 


Costa Gavras gibi... 


Tecritte ölüm 


Tam bağımsız Üst Kurullar 


Vekalet yazılı olmalı 


Hukuk ve guguk 


Manolya operasyonu 


</TEXT>
</DOC>
