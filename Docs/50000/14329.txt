<DOC>
<DOCNO> 14329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/siyaset/siy02.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayat kadınlarını da Refah’a çağırmışlar 
</HEADLINE>
<TEXT>

Kazan, Rahman ve Rahim olan Allah’ın adıyla’ RP’yi yazdı 
     ABDULLAH KARAKUŞ Ankara 

     Siyasi yasaklı Necmettin Erbakan’ın yakın kurmayı Şevket Kazan, kapatılan RP ile ilgili kitap yazdı. Kazan’ın siyasi bir kitabın girişinde "Bu kitabı Rahman ve Rahim olan Allah’ın C.C. adıyla yazmaya başlıyor ve bu kitapta gerçekleri ve sadece gerçekleri anlatmak hususunda O’nun bana yardımcı olmasını niyaz ediyorum" cümlesini kullanması dikkati çekti. Dini girişle kitabına başlayan Kazan, 1991 seçimlerinde hayat kadınlarını da RP saflarına çağırdıklarını anlattı. 
     Kazan kitabında siyasilerle ilgili şunları anlattı 
     HİLECİ ÖZAL Turgut Özal, kendi devri iktidarında hiçbir zaman dürüst ve adil bir seçim yapmadı. Özal, icraatlarıyla da sürekli ülkeyi ve halkı çeşitli felaketlerle karşı karşıya getirdi. 
     
CİNDORUK DAYANAMADI      9. Cumhurbaşkanlığı için biz Meclis Başkanı Hüsamettin Cindoruk’u aday gösterdik. Cindoruk’un sağlam durması gerekiyordu. Cindoruk bizim düşündüğümüz manadaki bütün baskılara gerçekten gögüs gerebilecek bir demokrasi adamıydı ama Demirel’in minnet borcu baskısına dayanamayarak adaylıktan çekildi. 
     
Çiller gösterişi seven bir kadın      Tansu Çiller, cesur, gözükara, pervasız, aşırı derecede bencil ve gösterişi seven bir kadın. Pervasızlığı hükümetin göreve başlamasından daha bir ay geçmeden İçişleri Bakanlığı Emniyet Genel Müdürlüğü bünyesinde terörle mücadele için bir özel tim birimi kurmaya kakışması ve bu yüzden daha işe başlarken Cumhurbaşkanı Süleyman Demirel ile ters düşmesi olmuştur. 
     
Demirel’e uygun isim Zam Babası      Demirel demogog ustasıdır. DYP - SHP koalisyonuna en uygun isim "zamcı hükümet", Demirel’e de en uygun isim "Zam baba" olmalıdır. Demirel siyasi hayatında daima ve yalnızca Erbakan’dan çekinmiştir. Turgut Özal’ın vefatına hemen hemen herkes üzülmüştü ama buna gizli sevinenler de vardı. Bunların en başında gelen kişi hiç şüphesiz Özal’ın yerine Cumhurbaşkanı olmayı hayal eden Süleyman Demirel’di. 
     


 SİYASET 

















</TEXT>
</DOC>
