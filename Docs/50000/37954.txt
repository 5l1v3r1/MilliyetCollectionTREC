<DOC>
<DOCNO> 37954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/19/son/sontur01.html </URL>
<DATE> 2001/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadıköy'de patlama.. 
</HEADLINE>
<TEXT>

     Kadıköy'de bir kırtasiye dükkanında meydana gelen patlamada 2 kişi yaralandı. 
     Göztepe Ziberbey caddesinde 3 katlı binanın zemin katında faaliyet gösteren Candan Sayın'a 31 ait kırtasiye dükkanında, gece büyük bir patlama meydana geldi. Patlama sırasında dükkanda bulunan Sayın ile kardeşi Sinan Sayın 25 , yaralı olarak, vatandaşların yardımıyla Özel Acıbadem Hastanesi'ne kaldırılarak tedavi altına alındı. 
     Patlamanın ardından dükkanda çıkan yangın, Kadıköy İtfaiye ekipleri tarafından kısa sürede söndürüldü. Patlamanın tesiriyle kırtasiye dükkanında maddi hasar da meydana geldi. Vücutlarında yanıklar oluşan ve hastanede tedavileri süren Sayın kardeşlerin alınan ilk ifadelerinde, fotokopi çektikleri sırada tanımadıkları bir kişinin dükkandan içeriye patlayıcı madde atarak kaçtığını söyledikleri öğrenildi. Olay yerine gelen Terörle Mücadele Şube Müdürlüğü'ne bağlı bomba uzmanlarının yaptığı incelemede ise herhangi bir patlayıcı madde izine rastlanmadığı bildirildi. Olayla ilgili soruşturma sürdürülüyor. 







</TEXT>
</DOC>
