<DOC>
<DOCNO> 24178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/ekonomi/eko11.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Fahiş faiz kesintisi davalık 
</HEADLINE>
<TEXT>

     TARIK YILMAZ 

     Fon Bankaları Ortak Yönetim Kurulu Başkanı Tevfik Altınok’a İktisat Bankası’nın el konulmadan önce verdiği "fahiş faizöde kesinti yaptığı için suç duyurusunda bulunuldu. 
     Altınok’un göreve gelmesinden sonra Egebank’taki Hukuk Müşavirliği görevinden ayrılan Avukat Mehmet Tural, bankanın Suadiye şubesinin üç müşterisi adına Şişli Cumhuriyet Savcılığı’na yaptığı suç duyurusunda, müvekkillerinin hesabından bilgi ve rızası olmadan faiz iadesi adı altında para kesildiğini belirtti. Avukat Tural, duyuruyu Altınok, İktisat Bankası Genel Müdürü Yalçın Amanvermez, Suadiye Şubesi Müdürü Candan Okar hakkında yaptı. 
     
     Hapis ve para cezası 
     Bankalar Yasası’nda mevduat sahiplerinin mevduatlarının geri alma haklarının hiçbir zaman kısıtlanamayacağı, buna aykırı davrananların 6 aydan başlayan hapis ve ağır para cezasına çarptırılacağı belirtilen duyuruda, kamu davası açılması istendi. 
     
İcra takibi de yapıldı      İktisat Bankası yöneticilerine fahiş faiz yanında paranın tahsil edilebilmesi için icra takibi de başlatıldı. Avukat Mehmet Tural müvekkileri adına Şişli 3. İcra Tetkik Mercii Hakimliği’ne yaptığı başvuruyla, üç müşterinin kesilen 20.5 milyar liralık kesintinin ödenmesi istendi. Bankanın bu gelişme üzerine borca itiraz ettiğini belirten Tural, kendilerinin de itirazın kaldırılması ve yüzde 40 inkar tazminatına mahkum edilmesi için başvuruda bulunduğunu belirtti. Tural İcra Tetkik Hakimi’nin kararı 19 Haziran’daki duruşmada vereceğini belirtti. 
     



 EKONOMİ 





















</TEXT>
</DOC>
