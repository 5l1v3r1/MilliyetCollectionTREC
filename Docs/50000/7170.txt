<DOC>
<DOCNO> 7170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/15/yazar/akyol.html </URL>
<DATE> 2001/02/15/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
CHP 
</HEADLINE>
<TEXT>

     CHP, 1970'lerdeki "Ortanın Solu" hareketi hariç, hiçbir zaman halkın çoğunluk oylarını alamadı, birinci parti olamadı. 
     Neden sürekli başarısız olduğunun muhasebesini bir defa yaptı "Ortanın Solu" hareketi başlarken... 
     Rahmetli Turan Güneş'in 1962'de Yön'de yayımlanan "CHP Halktan Nasıl Koptu " başlıklı fevkalade önemli yazı dizisi, "devlet partisi" mirasıyla bir hesaplaşmaydı "halkın partisi" olmanın arayışıydı. 
     Daha o zaman "devletçilik", "laiklik" ve "devrimcilik" ilkeleri 'revizyon'a tabi tutuldu. 
     Anadolu evliyaları ve tasavvufa atıflar ilk defa o yıllarda Ecevit'le gündeme geldi, buna "dine saygılı laiklik" denildi. "Devletçilik" yerine "halk sektörü" kavramı önerildi. "Devrimcilik" parlamentarizmle sınırlandırıldı, sosyal reformculuğa indirgendi. "Altı Ok" elbette tarihi bir simge olarak korundu ama asıl yüceltilen "güvercin"di. Ve oylar yüzde 42'ye çıktı 
     
     BAYKAL bugün yeni bir kavram öneriyor "Anadolu solu..." 
     "Ortanın Solu" tecrübesi göstermiştir ki, bir parti yeni kavramlar üretmeden, halkla yeni iletişim kanalları kurmadan büyüyemez... 
     Baykal kurultayda üçlü bir mesaj vermişti 
     . Partiye, almak için değil, vermek için gelinecek. Rant için değil, bir siyasi felsefe için siyaset yapılması çağrısıdır bu. 
     . Siyaset yapma anlayışı değişecek bölge, inanç, kimlik farkları üzerine siyaset yapılmayacak... Öyle bir siyaset, partiyi sınırlı tabanlara kapatır... Partilerin büyümesi için de, milli entegrasyonu güçlendirmek için de farklılıkların daha kapsamlı siyasi görüşler altında toparlanması gerekir 
     . CHP Türkiye'ye açılmalı, 'Türkiye partisi' olmalı... Bunun da yolu olabildiğince geniş kitlelere seslenmek, kitlelerle duygusal ve siyasi iletişim kurmaktır. 
     Bunlar da bir tür hesaplaşmadır ve "Anadolu solu" adıyla, "6 Ok"tan daha geniş bir taban arayışıdır. 
     
     ANADOLU SOLU' bir açılımdır. Bir parti kitlelere açılmadan nasıl büyür Ecevit'i bile "tarikatçılıkla" suçlayan, 28 Şubat'la bütünleşen eski "devlet partisi" reflekslerinin partiye ne kazandırdığı belli Ecevit birinci, CHP sonuncu oldu 
     Baykal'ın "Anadolu solu" yaklaşımı sağda sempatik bulundu, bu doğru. Ama sol bir parti sağdan oy almadan nasıl büyüyebilir "Ortanın Solu" CHP'nin oylarını yüzde 30'dan 42'ye çıkarırken sağdan 12 puan oy çekmedi miydi 
     Baykal'ın "Anadolu solu" kavramı işlenmesi, geliştirilmesi gereken bir açılımdır isabetli bir doğrultudur. 
     Baykal'ın eleştirilecek yönü, parti içinde entegrasyonu sağlayacak özeni göstermemesidir. Eski genel başkanları, açık zihinli saygın politikacıları partide saygın bir konumda tutmak Baykal'ın hem etik görevidir hem siyasi başarısı için şarttır. 
     
     





CHP 


İcazet 


Dostlara selam 


Susurluk kararının anlamı 


Aşka dönüşen böbrek acısı 


CHP'li yazı yazmanın dayanılmaz ağırlığı... 


Bir kent, iki çehre 


SSK'lı hastalanınca ne yapsın 


Sevgili ve GS 


Hatay'da kuşlar uçak düşürecek .. 


MEB'den Çankaya'ya 52 gün sonra cevap 


Çok komşu çok dert... 


İran ile yeni bir başlangıç 


"Oynanan oyunları" açıklamaktan korkmayın 


Kaçak işçiler 


Truva uyarısı 


80 milyarlık Seda Hanım’ın vergisi nerede 


Kapkaççılık önlenemez 


Deli dana 


</TEXT>
</DOC>
