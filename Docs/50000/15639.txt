<DOC>
<DOCNO> 15639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/siyaset/asiy.html </URL>
<DATE> 2001/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB istifa isterken, patronlar kulübü’ hükümette değişimden yana tavır koydu 
</HEADLINE>
<TEXT>
Revizyona yeşil ışık 
TÜSİAD Başkanı Özilhan, kabine değişikliğine Başbakan’ın sıcak baktığını bildirdi 
     ANKARA Milliyet 

     Türk Sanayicileri ve İşadamları Derneği TÜSİAD Başkanı Tuncay Özilhan, derin bir kriz içindeki Türkiye’de herhangi bir arayış içinde olunmaması gerektiği düşüncesinde olduğunu belirterek, "Biz hükümetin devam etmesi gerektiği kanaatindeyiz. Ancak kabinede revizyon da gerekli" dedi. TÜSİAD Yönetim Kurulu üyeleri, dün Ankara’da temaslarda bulundu. Avrupa Birliği AB ülkelerinin büyükelçileriyle Sheraton Oteli’nde bir araya gelen TÜSİAD heyeti, ardından Ekonomiden Sorumlu Devlet Bakanı Kemal Derviş ve Başbakan Bülent Ecevit’le ayrı ayrı görüştü. 
     
Programı bekliyoruz’      Ecevit ile TÜSİAD heyeti arasındaki görüşme 40 dakika sürdü. Görüşmenin ardından basın mensuplarının sorularını yanıtlayan Özilhan, her şeyden evvel sistemin parlamenter düzen içinde gideceğine ve krizin bu sistem içinde çözüleceğine inandıklarını bildirdi. Özilhan, şunları söyledi 
     "Programın hafta sonuna kadar açıklanacağını memnuniyetle öğrendik. Programı duyduktan sonra bir tavsiyemiz, ikazımız olursa yapacağız ama programı o şartlar içinde destekleyeceğiz. Dolayısıyla bugün için hükümetin istifasının doğru olmadığı inancındayız. TÜSİAD olarak bu sorumluluğun bilincindeyiz. Türkiye’nin, bu hükümetle ve açıklayacağı programla krizin altından kalkacağına inanıyorum." Başbakan Yardımcısı Özkan’ın da bulunduğu görüşmedeki izleniminin sorulması üzerine Özilhan, Başbakan’ı kararlı ve rahat gördüğünü belirtti. 
     TÜSİAD heyeti, Bakan Derviş ile de Hazine ve Dış Ticaret Müsteşarlığı’ndaki makamında bir araya geldi. Özilhan, TOBB’un hükümetin istifasını istemesine karşı çıkarak, "Türkiye’nin böylesine derin bir kriz içinde olduğu dönemde hükümet değişikliği çok sakıncalı sonuçlar doğurur. Hükümetin devam etmesi gerekiyor. Eğer hükümette revizyon gerekiyorsa, o yapılır" diye konuştu. 
     
Ortakların görüşü’      Bu görüşlerini Başbakan’a iletip iletmediğinin sorulması üzerine Özilhan, ilettiklerini belirterek, hükümetin üç partili bir koalisyon olduğunu ve bazı noktalarda ortakların konsensüs sağlaması gerektiğini ifade etti. Bunun kolay olmadığını bildiklerini dile getiren Özilhan, "Bu programın güveni açısından kan değişimi müspet olarak mütalaa edilir" dedi. "Başbakan’ın bu konuda bir yorumu oldu mu " sorusunu ise Özilhan, " Diğer ortaklarımın düşüncesi önemli dedi" diye yanıtladı. 
     
Elçilerle görüşme      Sheraton Oteli’nde büyükelçilerle yaklaşık iki saat süren yemeğin ardından yaptığı açıklamada da, AB büyükelçilerinin, programın açıklanması ve IMF’nin programın onayından sonra gerekli desteği sağlayabileceklerini söylediklerini aktaran Özilhan, somut bir rakamın dile gelmediğini de ifade etti. 
     
TESK Hükümetin yanındayız      Türkiye Esnaf ve Sanatk rları Konfederasyonu TESK Başkanı Derviş Günday, Bakan Derviş’in ziyaretinde yaptığı konuşmada, ülkedeki yangının sorumlusunun tek başına bugünkü iktidar olmadığını belirtti. Günday, yıllardır uygulanan yanlış, sığ ve o ölçüde ucuz popülist politikaların Türkiye’yi bugünlere getirdiğini bildirdi. "Vereceğimiz desteği, koşula bağlamak niyetinde değiliz’’ diyen Günday, "Biz ülkeyi düze çıkarmayı amaçlayan her türlü girişimin, her icraatın ve her iradenin vatanseverlik adına yanında olacağız. Buna direnenlere karşı da, tepkimizi ortaya koymaktan geri kalmayacağız" dedi. 
     


 SİYASET 

















</TEXT>
</DOC>
