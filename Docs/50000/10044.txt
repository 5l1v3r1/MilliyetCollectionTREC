<DOC>
<DOCNO> 10044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/05/siyaset/siy02.html </URL>
<DATE> 2001/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
DYP'li vekil Ayfer Yılmaz, dış görüntüsünü yenilemeyi hobi haline getirmiş 
</HEADLINE>
<TEXT>
Değiştikçe güzelleşiyor 
Aynada gördüğü Ayfer Yılmaz'ı beğenmeyince kuaföre koşuyor. Ya rengini değiştiriyor ya da kesimini. Makyaj ve aksesuvar ise en önemli silahları... 
     GÜNSELİ ÖNAL Ankara 

     Hazine Müsteşarı, Devlet Bakanı ve şimdi de milletvekili... Sürekli kamuoyunun önünde olan DYP'li Ayfer Yılmaz, kendini sürekli yenilemesiyle tanınıyor. Meclis'e girdiğinde fönlü sarı saçları ve renkli şık giysileriyle ayrı bir hava estiren Yılmaz'ı en çok kızdıran şey "bacım muhabbeti"... Erkek milletvekillerinin "Şimdi bacım olmasaydı." diye başlayan konuşmalan onu çileden çıkarıyor. 
     
En çok moru seviyor      Aynada karşılaştığı görüntüden sıkıldıkça tipini değiştirdiğini söyleyen Yılmaz, bugünlerde kıyafetlerinde mor ve saks tonlarını tercih ediyor. Saçlarında ise sarının hemen her tonunu denemiş. Ayfer Yılmaz sürekli yenilenen imajını ve bu konuda nelere dikkat ettiğini Milliyet'e anlattı. 
     
İşte Yılmaz'ın güzellik reçetesi      Saçlarım kıvırcık. Sık fön çektirdiğimde yıprandıkları için sürekli kesimini değiştiriyorum. 
     Saçım dayanıklı, haftada iki kez kuaföre gitmem yeterli. Cilt bakımını ayda bir kez yaptırabiliyorum. Uzun süre ışık altında kaldığımızdan cilt yıpranıyor. 
     Saçımda sarı tonlarını kullanıyorum. Yaş ilerledikçe bazı renk ve modeller daha farklı taşınıyor. 
     20 yıldır etek ceket giyiyorum. Aksesuvar ve makyajla ufak değişiklikler yakalıyorum. 
     Kıyafette kahverengi, siyah ve laciverti sevmiyorum. Saks mavisi ve moru tercih ediyorum. 
     Pantolon ve elbise giymeyi çok seviyorum. 
     Aynada görmek istemediğim aksımı, başkalarının da görmesini istemem. 
     Yeni yemekler tatmayı çok severim. Her hanım gibi ağzımdan en çok duyulan söz, 'Ah bir diyet yapsam'dır. Diyet yapmayı yıllardır başaramadım. 
     


 SİYASET 
















</TEXT>
</DOC>
