<DOC>
<DOCNO> 21043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/13/son/sontur09.html </URL>
<DATE> 2001/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Film şirketinin deposunda patlama oldu 2 ölü 
</HEADLINE>
<TEXT>

     İçel'in Silifke ilçesinde, bir film şirketi tarafından kiralanan evin deposunda meydana gelen patlamada 2 kişi öldü. 
     İlçeye bağlı Arkum beldesi, Gürdut mevkiindeki portakal bahçesi içinde bulunan iki katlı bir çiftlik evinin deposunda gece geç saatlerde henüz bilinmeyen bir nedenle patlama meydana geldi. Patlama sırasında evin yakınındaki tarlada çalışan Özcan Kaniç 23 ve amcasının oğlu Muhammed Kaniç 26 olay yerinde hayatını kaybetti. Olaydan sonra yapılan araştırmada, Mustafa Şimşekli'ye ait çiftlik evinin PAN Film Şirketi tarafından, Liman Kalesi çevresinde çekilecek film için kiralandığı ve deposunda sis kutuları, 12 adet LPG tüpü, 9 adet sanayi tüpü ve barut bulunduğu tespit edildi. Soruşturma sürdürülüyor. 







</TEXT>
</DOC>
