<DOC>
<DOCNO> 5440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/yasam/yas02.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Babalar da korkar 
</HEADLINE>
<TEXT>

Hastalarının sırlarını kitabında açıkladığı için tepki toplayan Psikiyatr Dr. Mengi, İnci Baba, Dündar Kılıç gibi babalara da psikolojik yardımda bulunmuş 
     MAGAZİN SERVİSİ 

     HASTALARININ sırlarını açıkladığı "Badem Ağacı" adlı kitabı ile meslek etiğine aykırı davranmakla suçlanan Psikiyatr Dr. Ergon Mengi’nin ünlü babalara da psikolojik yardımda bulunduğu ortaya çıktı. Kitabının 120. sayfasında Mengi, "Doktora karşı en saygılı gruplardan biri de babalardı. Rahmetli Dündar Kılıç ve ailesi, Hüseyin Cevahir ve ailesi, İnci Baba, Celal Ateş ve Eşi Gülbahar gibi" diyor. 
     
Niro’nun filmindeki gibi      DR. Mengi, baba’ hastalarını kitabında şöyle tanımlıyor "Evlerine gittiğiniz vakit de, her taraf temizlenmiş, evde çıt yok. Doktora karşı bütün aile saygısını gösterirdi. Yaşantıları icabı söylemezlerdi ama anksiyete nörozuna Korku halleri - Herhangi bir şey olacak, kalbim duracak gibi saplantı halindeki korkularla doğan panik durumu hepsinde rastlıyordum. Tıpkı Robert de Niro’nun filmindeki gibi." 
     
Adları bende saklı      MENGİ kendisine yöneltilen eleştirilere ise şöyle yanıt veriyor "Bu kitapla tepki alacağımı gayet iyi biliyorum. Çünkü bırakın bir psikiyatristi bir doktorun böyle bir şey yapması doğru olmaz. Bunlar 47 yıllık hekimlik hayatımda daha önce basında yayınlanmış röportajlar. Rahatsızlığı ile basında yer almayan hiçbir sanatçı kitabımda yer almadı, onların isimleri bende saklı." 
     


 YAŞAM 















</TEXT>
</DOC>
