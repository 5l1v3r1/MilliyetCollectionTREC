<DOC>
<DOCNO> 30347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/son/sontur24.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Gözler Derviş'te...Kulaklar Washington'dan gelecek haberlerde... 
</HEADLINE>
<TEXT>

     Bakanlar Kurulu toplantısında cuma günü IMF Başkanı Kohler ile yaptığı görüşmeyi anlatan Başbakan Ecevit'in kredi ertelemesi ile ilgili olarak, "Türkiye'ye haksızlık yapılıyor. Türkiye tüm taahhütleri yerine getirdi" dediği öğrenildi. 
     Devlet Bakanı Kemal Derviş de bugün AMD'de resmi tatil günü olmasına karşın temaslarını sürdürüyor. Ancak Derviş'in krizi aşmaya dönük temaslarının yoğun bölümü yarın gerçekleşecek. Derviş yarın IMF Başkanı ile görüştükten sonra Türkiye saatiyle geceyarısına doğru bir basın toplantısıyla gelişmeler hakkında bilgi verecek. 
     Ecevit'in ABD'de bulunan Kemal Derviş'in temaslarının sonucuna göre konuyu Bakanlar Kurulu'nda müzakereye açacağını dile getirirken Bakanlar Kurulu üyelerinin arasında Derviş'in bu işi görüşme ile aşabileceği görüşünün hakim olduğu bildirildi. 
     Edinilen bilgiye göre bugün Bakanlar Kurulu'nun bir buçuk saatlik toplantısında ilk olarak söz alan Başbakan Ecevit, cuma günü IMF Başkanı Kohler ile yaptığı görüşmeyi anlattı. Toplantıda böyle bir ertelemeyi beklediğini dile getiren Ecevit'in, bu konuda Türkiye'ye haksızlık yapıldığını, Türkiye'nin taahhütlerini yerine getirdiğini ifade ettiği öğrenildi. Ecevit'in, konuyu Bakanlar Kurulu'nda müzakereye açmadığı ABD'de bulunan Ekonomiden Sorumlu Devlet Bakanı Kemal Derviş'in temaslarının sonucuna göre müzakere yapılabileceğini söylediği kaydedilirken, ertelenen krediler konusunda Kemal Derviş'in bu işi görüşmelerle aşabileceği görüşünün hakim olduğu kaydedildi. 
     Toplantıda daha sonra söz alan Maliye Bakanı sümer Oral'ın da kamu çalışanları arasında ücret dengesizliğini giderilmesi konusundaki çalışmalar hakkında bilgi verdiği öğrenildi. Oral'ın personel rejimini düzenleyen dört kanun arasındaki dengenin korunduğunu ve herkese bütçe imkanları çerçevesinde düzenleme yapılacağını söylediği ifade edilirken, söz konusu düzenlemenin kademeli olacağı ve 2002 yılında başlayıp dört yıllık bir zaman dilimini içereceği öğrenildi. Bakanlar kurul'nda imzaya açılan kararnamenin tamamlanırsa bugün, yada en kısa sürede Cumhurbaşkanı Sezer'in onayına sunulacağı belirtildi. 







</TEXT>
</DOC>
