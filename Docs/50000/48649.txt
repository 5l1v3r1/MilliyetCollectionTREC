<DOC>
<DOCNO> 48649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/son/sontur21.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ahmet Hakan Coşkun'un ortağı tutuklandı... 
</HEADLINE>
<TEXT>

     İstanbul Gaz Dağıtım Sanayi ve Ticaret A.Ş.'de İGDAŞ , 1997 ve 1998 yıllarında ''yolsuzluk ve dolandırıcılık'' yapıldığı iddialarına ilişkin yürütülen soruşturma kapsamında gözaltına alınan 2 kişi, İstanbul DGM'ce tutuklandı. 
     İstanbul Mali Şube Müdürlüğü'ndeki işlemleri tamamlandıktan sonra DGM Cumhuriyet Başsavcılığı'na sevk edilen İroni Ajans'ın yüzde 5 paylı ortağı Taci Erdemir ile aynı şirketin tahsildarı Metin Şahin, soruşturmayı yürüten Savcı Abdülaziz Özatlan tarafından sorgulandı. 
     Savcı Özatlan, sorgulamanın ardından Erdemir ile Şahin'i, ''cürüm işlemek amacıyla teşekkül oluşturmak'', ''evrakta sahtecilik'' ve ''kamu kurumlarının dolandırılması'' suçlarından tutuklanmaları istemiyle Nöbetçi 6 No'lu DGM Yedek Hakimliği'ne gönderdi. 
     Yedek Hakimlik'te yeniden sorgulandıktan sonra tutuklanan Erdemir ve Şahin, DGM'deki işlemlerin tamamlanmasının ardından Kartal Özel Tip Kapalı Cezaevi'ne konulacak. 
     






</TEXT>
</DOC>
