<DOC>
<DOCNO> 10174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/06/spor/spo01.html </URL>
<DATE> 2001/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
DAUM imzaya kaldı 
</HEADLINE>
<TEXT>

Beşiktaş, Alman hocayla yeni sezon için anlaştı. Scala’nın raporunu beklemeye başladı. İstanbul’a gelen ünlü antrenör, "Kulüple ilişkimi hiç kesmedim" dedi 
     KARTAL YİĞİT 

     Scala bekleniyor 
     BEŞİKTAŞ Başkanı Serdar Bilgili’nin yeni sezon için anlaştığı belirtilen Alman teknik adam Christoph Daum, dün sevgilisi ile birlikte İstanbul’a geldi. Galatasaray - Milan Şampiyonlar Ligi maçını Alman televizyonuna yorumlayacak olan Daum’un, Bilgili’ye "evet" dediği ve Scala sorununun çözümlenmesini beklediği öğrenildi. İtalyan hocanın tazminatı nedeniyle anlaşmanın açıklanmadığı ifade edildi. 
     
     Bilgili’nin planı 
     SCALA’NIN daha önce yaptırdığı kontrollerden olumsuz rapor aldığı, Beşiktaş’ın da İtalyan hocayı tazminatsız göndermeye uğraştığı belirtildi. İtalyan hocaya bu durumda sezon sonuna kadar olan alacakları ödenecek. Scala’nın bunu kabul etmesi halinde Daum’un lig bitmeden takımın başına geçeceği öğrenildi. Alman teknik adam, havaalanında "Beşiktaş ile ilişkimi hiç kesmedim" dedi. 
     
     "İkinci vatanım" 
     TÜRKİYE’NİN ikinci vatanı olduğunu vurgulayan Daum, "Beşiktaş’taki güzel günlerimi unutamam. Takımda Scala gibi geçmişi olan büyük bir hoca var. Umarım hastalığı ciddi değildir. Beşiktaş hocası varken başkasını aramaz" diye konuştu. Alman hoca, TV’ye yorum yapmak için bugün Galatasaray ve Milan idmanlarını izleyecek. Boş zamanında ise sevgilisine İstanbul’u gezdirecek. 
     
     Daum-Angelika ve gazeteci ordusu 
     Sevgilisi Angelika ile birlikte İstanbul’a gelen Christoph Daum’u havaalanında eski yardımcısı Bülent Albayrak ve Rıza Çalımbay ile birlikte gazeteci ordusu karşıladı. Akşam dostlarıyla birlikte yemek yiyen Daum, sevgilisinin yaşgününü de kutladı. 
     
SCALA G.Antep maçında yanınızda olacağımBeşiktaş’ın dün Almanya’ya giden İtalyan hocası, oyuncularına duygusal bir konuşma yaptı 
     KARTAL YİĞİT 

     BEŞİKTAŞ Teknik Direktörü Ankaragücü maçı sonrasında soyunma odasında, futbolcularına duygu dolu dakikalar yaşattı. Beyninden daha önce de ameliyat olan ve tekrar geçirdiği hastalığı gündeme gelen İtalyan çalıştırıcı, farklı galibiyet sonrası Almanya’ya gidişi ile ilgili bilgi verince, neşeli ortam bir anda farklı bir görünüm kazandı, takımı hüzün kapladı. 
     SCALA kısa konuşmada önce "Hasta bir adam değilim. Ancak medyada çıkan haberler hepimizi yaraladı. Hiçbir yere gitmiyorum. Sağlam raporu alıp Gaziantepspor maçında sizin yanınızda olacağım" dedi. Yönetimin de arkasında olduğunu vurgulayan tecrübeli çalıştırıcı, "Hoca arandığına inanmıyorum. Önümüzdeki sezon da buradayım. Sizler benim çocuklarımsınız" diye konuştu. 
     HOCALARINI dikkatle dinleyen Siyah - Beyazlı futbolcular kendilerini ağlamamak için zor tuttular. Scala’ya iyi şanslar dileyen oyuncular, "Bizim için önemli olan ilk önce sizin sağlığınız. Almanya’dan güzel haberlerle döneceğinize inanıyoruz. Gaziantep’te buluşmak üzere" ifadelerini kullandılar. İtalyan hoca dün sabah bir dizi kontrolden geçmek üzere Münih’e gitti. 
     
DAUM GELDİ      BEŞİKTAŞ’TA teknik direktörlük görevine getirilmesi düşünülen Christoph Daum dün İstanbul’a geldi. Galatasaray - Milan maçını bir Alman kanalı için yorumlayacak olan Daum’un, Siyah - Beyazlı yöneticilerle de görüşmesi bekleniyor. Alman hoca, İstanbul’a ayak basar basmaz "Beşiktaş, başında bir hoca varken başka birisini aramaz" dedi. 
     
NOUMA rekora koşuyor      BEŞİKTAŞ’IN Fransız yıldızı, ligde 16 gole ulaşırken, Beşiktaş’a gelen en golcü futbolcu unvanına yaklaştı. Nouma’nın, 1984 - 85 ve 1985 - 86 sezonlarında 17’şer gol bulan Kovacevic’i yakalamasına sadece bir golü kaldı. Siyah - Beyazlılar’da en son 1988 - 89 sezonunda İngiliz Les Ferdinand bir sezonda toplam 13 gole imza atmış, daha sonra bugüne dek başka bir yabancı futbolcu aynı sayıda gole bir sezonda ulaşamamıştı. 
     
Ali Eren kurban kesti      Ali Eren, dün Fulya’da Ankara’dan gelen babası İbrahim Beşerler ile birlikte kurban kesti. Ali’nin kesim işlemi sırasında kurbana bakamadığı gözlendi. Ali kestiği kurbanının etini tesis çalışanlarına dağıttı. 
     


 SPOR 





























</TEXT>
</DOC>
