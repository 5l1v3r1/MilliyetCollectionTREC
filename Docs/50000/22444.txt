<DOC>
<DOCNO> 22444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/21/son/sontur19.html </URL>
<DATE> 2001/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayram Meral "Bugün Başbakan herhalde konuya müdahil olacak" 
</HEADLINE>
<TEXT>

     Türk-İş Genel Başkanı Bayram Meral, kamu toplu iş sözleşmeleri görüşmelerine ilişkin, ''Bugün Sayın Başbakan herhalde konuya müdahil olacak'' dedi. 
     Bayram Meral, eski İstanbul Milletvekili ve Türk-İş Genel Başkan Danışmanı Kaya Özdemir'in Kocatepe Cami'nde kılınan cenaze namazına katıldı. 
     Meral, namaz sonrasında gazetecilerin kamu kesimi toplu iş sözleşmesi görüşmelerine ilişkin sorularını yanıtladı. Bir gazetecinin Devlet Bakanı Mehmet Keçeciler ile bugün yapılacakgörüşmeye ilişkin sorusu üzerine Meral, ''Beklememiz lazım. Bir sorun var ve bunun çözülmesi gerekiyor. Bugün Sayın Başbakan herhalde konuya müdahil olacak, Bakanlar Kurulu da... Saat 15.00'de görüşeceğiz, bakalım...'' diye konuştu. ''Tek tek sözleşme önerisi olmuş'' diyen bir gazeteciye de Meral, 'O olmaz, Türk-İş bir bütündür, yıllardır bu bütünlük içinde sözleşmeler götürülüyor. Bu sene de öyle olacaktır. Sayın Bakanlar yorulmasın, Türk-İş'in bütünlüğünü bozamazlar. Onun için otursunlar sözleşmeyi çözelim'' yanıtını verdi. Bayram Meral, saat 15.00'de yapılacak görüşmede, yeni bir önerinin olup olmayacağının sorulması üzerine de ''Daha bilemiyorum, bakacağız'' dedi. 







</TEXT>
</DOC>
