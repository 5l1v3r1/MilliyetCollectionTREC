<DOC>
<DOCNO> 25316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/yasam/yas02.html </URL>
<DATE> 2001/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Toprakta radyasyon aranacak 
</HEADLINE>
<TEXT>
E.T.’nin sırrı ABD’de cözülecek 
"Uzaylı"nın indiği iddia edilen tarladan alınan toprak numunesi Amerika’ya gönderilecek. Toprağın moleküler yapısında değişim saptanırsa olay ciddiyet kazanacak 
     YAVUZ KUŞDEMİR Uşak DHA 

     UŞAK’IN Eşme ilçesine bağlı Narlı köyünde üç kişinin tütün tarlasında "uzaylı" gördükleri iddiaları herkesi harekete geçirdi. SIRIUS UFO Uzay Bilimleri Araştırma Merkezi Başkanı Haktan Akdoğan, üç kişilik ekiple dün Uşak’a gitti. İfadelerin inandırıcı geldiğini söyleyen Akdoğan, şöyle dedi 
     
     UFO merkezleri hazır olun 
     "TOPRAKTAN numune alıp, ABD’deki UFO araştırmaları yapan merkezlerin laboratuvarlarına analize göndereceğiz. Toprağın moleküler yapısında değişim saptanırsa, radyasyon belirlenirse, olayı daha da ciddi boyuta getirecektir. Yurtdışındaki merkezlerle koordineli olarak çalışmalarımızı sürdüreceğiz" 
     
     Kaymakam da inanıyor 
     EŞME Kaymakamı Mehmet Yıldırım da olay yerinde yaptığı ilk incelemede toprakta is izine rastladığını anlattı. Yıldırım, "Farklı kişiler olayı aynı şekilde anlatınca, bilgiler birbiriyle örtüşünce ben de inandım. Herkes gibi biz de cismin ne olduğunu merak ediyoruz" dedi. 
     



 YAŞAM 
























</TEXT>
</DOC>
