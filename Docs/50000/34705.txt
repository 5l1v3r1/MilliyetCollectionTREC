<DOC>
<DOCNO> 34705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/yazar/akyol.html </URL>
<DATE> 2001/07/31/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
'Yenilikçiler' nereye 
</HEADLINE>
<TEXT>

     TAYYİP Erdoğan liderliğindeki "Yenilikçiler", Hüsnü Doğan'ı da almak istediler. Hüsnü Doğan sağda son derece önemli ve saygın bir isimdir. Belki oy tabanı yoktur ama, kafasıyla ve kişiliğiyle önemli bir işarettir. 
     Özal reformlarının en önemli beyinlerinden biriydi. Elinden devletin milyarlarca doları geçmiştir, en ufak bir pis koku çıkmamıştır. 
     Yanlış gördüğü zaman Özal'a karşı çıkardı Semra Özal'ın İstanbul il başkanı olmasına itiraz etmesi, bu yüzden Özal'la arasının açılması bunun bir örneğidir. 
     Hüsnü Doğan "Yenilikçiler"e katılsaydı, bu çok önemli bir işaret olurdu Gerçekten "yeni" ve gerçekten liberal - muhafazakar bir hareket olduğunu adeta kanıtlardı. 
     Ama Doğan, "bunlara katılmam mümkün değil" diyor 
     Rejime 'ters' gördüğünden değil, yeterli birikime ve projelere sahip olmadıklarını düşündüğünden... 
     
     BENİM de önemsediğim konu ne ölçüde hazırlıklı olduklarıdır. 
     "Takiyye" laflarını ciddiye almıyorum. "Takiyye" gibi sübjektif bir kavramla, siyasi hareketler hakkında objektif analizler yapılamaz. 
     "Yenilikçiler" hareketi 'sosyolojik' bir değişimden kaynaklanmıştır Erbakan'ın "biat" kavramına dayalı otoritesine karşı çıkarak oluşmuştur. Daha bir yeni kuşaktan insanlardır. Erbakan ve çevresinden farklı olarak, daha şehirli ve daha dışa açık bir Türkiye'de siyasi tecrübeler yaşamışlardır. O bakımdan 'farklı' değerlerle daha çok tanışmışlardır. 
     Erbakan çizgisine göre daha liberal ve daha 'dünyalı' bir dil kullanmaları, siyasi kültür tabanlarının bu şekilde daha 'çeşitli' olmasındandır. 
     İçlerinde Abdullah Gül ve Abdüllatif Şener gibi dünyayı tanıyan, birikimi olan insanlar vardır. 
     "Yenilikçiler" İslamcı düşünür Ali Bulaç'ın "İslami devlet projesi çökmüştür" diye yazdığı, İran'ı eleştirdiği sosyolojik değişim döneminin siyasetteki kuşağıdır. 
     
     TAYYİP Erdoğan ve çevresinin hangi konularda bugün nasıl farklı düşündüklerini anlatmaları gerekiyor, bu doğru... 
     Ama bir 'engizitör' tavrı takınarak, Erdoğan'ı "hadi, geçmişini suçla, eski sözlerini yala " der gibi sorgulamayı da doğru bulmuyorum. 
     Bu önemli bir harekettir İlk defa büyükçe bir radikal parti 'liberal' doğum yapmaktadır Ortada kurulu ve Hazine yardımı alan partiler varken, bazı milletvekilleri daha tabelasını asmamış bu harekete katılıyorlar Kamuoyu araştırmaları, ilgi gördüğünü gösteriyor. 
     "Erbakan dili" konuşmuyorlar Menderes ve Özal adları onlar için daha çok şey ifade ediyor... 
     Bunlar çok iyi de... Doğan'ın söyledikleri de çok önemli 
     - Siyaseti sırf seçimlerin olacağı pazar günü için yaparsanız, pazartesi işbaşı yaptığınızda şaşırırsınız. Nasıl bir Türkiye düşünüyorsunuz Projeleriniz, dizaynlarınız nedir Evet kamuoyunda bir rüzgar var... Ama Türkiye'nin ağır iç ve dış sorunları konusundaki çözüm projeleriniz nedir Bilmiyoruz bunu... 
     Evet mesele bu... Hareketin demokrasiye bağlılığından şüphem yok ama devleti yönetmenin gerektirdiği birikime ne ölçüde sahipler Bunu bilmiyoruz. 
     Bugünkü rüzgarın yarını, buna bağlıdır. 
     
     







'Yenilikçiler' nereye 


Sosyal hava 


Sağlıkta yeni düzen 


Kime ne soracağımı Tayyip'in tetikçilerine mi soracağım .. 


"Ben suçluyum hakim bey .." 


Ek kontenjan avantajlı mı 


Devletin olanakları seferber edildi 


ANAP'ta kongre hesapları 


İtalyan sermayesinin yeni haritası 


Bir günde batmıyorlar 1 


Para politikası uygulama gücümüz kalmadı 


Tarihi dilenci çocuklar çevreliyor 


</TEXT>
</DOC>
