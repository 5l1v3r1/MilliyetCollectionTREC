<DOC>
<DOCNO> 42089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/14/yasam/yas01.html </URL>
<DATE> 2001/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖLDÜREN ANONS Binayı terk etmeyin 
</HEADLINE>
<TEXT>

İkiz kulelerden sağ çıkanlar anlattı İlk uçak çarptıktan sonra bina yönetimi, Güvendeyiz, olduğunuz yerde kalın’ duyurusunu yaptı. Kalanlar öldü .. 
     DIŞ HABERLER SERVİSİ 

     Elbetteki o gün Dünya Ticaret Merkezi’nde çalışan hiçbir kimsenin aklına böyle bir saldırı ihtimali gelmemişti... Ancak gerek bina yönetiminin, gerekse çalışanların ilk saldırıyla yaşadığı şok binlerce insanın canına mal oldu binlerce sivil, yüzlerce kurtarma görevlisi ve itfaiye eri göz göre göre yaşamını kaybetti. 
     
     Panik yapmayın’ dediler 
     BBC’nin, felaketten sağ kurtulanların ifadelerine dayanarak yaptığı habere göre yetkililer, kamikaze uçaklarının çarpmasından sonra çökeceği belli olan ikiz kulelerin bir an önce boşaltılması talimatını vermedi. Tam tersine, kulelerin alt katlarındaki odalara, "Bulunduğunuz yer güvenli, panik yapmayın, olduğunuz yerde kalın" anonsu yapıldı. 
     50’nci kattan koşarak inen Yugoslav asıllı Ljiljana Zivanoviç ise şöyle konuştu "Herkese ofislerine dönmeleri anons edildi. Merdivenlerde gördüğüm arkadaşlarımın büyük bölümü bunun üzerine geri döndü. NATO bombardımanına tanık olduğum için ben var gücümle kaçtım uyarıları dinlemedim. Sanırım geri dönenlerin hepsi öldü." 
     Yetkililerin gaflet ve şaşkınlıkları bununla da kalmadı. Yangına müdahale için koşan itfaiye ve kurtarma ekipleri de, ikiz kulelerin dibinde uzun süre farkında olmadan Azrail’le burun buruna görevlerini yapmaya çalıştı. 
     
     Isı 800 dereceydi 
     Ancak İngiliz Newcastle Üniversitesi betonarme inşaat uzmanı Prof. John Knapton’a göre tüm bunlar, can kaybının astronomik rakamlara yükselmesine neden oldu. Knapton, çelik konstrüksiyon kulelerin, çıkan yangında 800 dereceye kadar ısındığını ve çeliğin erimeye başladığının hesap edilmesi gerektiğini vurguladı. 
     
     İkizler fazla bile dayandı’ 
     Bu durumda bir uzmanın kabaca yapacağı bir hesapla binaların en fazla bir saat daha ayakta kalmasını bekleyebileceğini vurgulayan Knapton, "zaten bundan sonra da yıkılmaların gerçekleştiğini" dile getirdi. 
     İngiliz uzman Knapton, Dünya Ticaret Merkezi kuleleri beklenenden yarım saat daha fazla ayakta kaldığını ve bunun insanların boşaltılması için büyük bir avantaj olmasına rağmen değerlendirilmediğini söyledi. 
     



 YAŞAM 






























</TEXT>
</DOC>
