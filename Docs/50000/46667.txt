<DOC>
<DOCNO> 46667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/son/sondun02.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Guam Adasında 6.8 büyülüğünde deprem.. 
</HEADLINE>
<TEXT>

     Büyük Okyanus'ta ABD'ye ait Guam adası açıklarında ilk ölçümlere göre 6.8 büyüklüğünde bir deprem meydana geldiği bildirildi. 
     Guamlı yetkililer, yerel saatle bu akşam meydana gelen ve merkez üssü ada merkezinin 72 kilometre güneydoğusu olan depremin, ilk belirlemelere göre herhangi bir ölüm ya da yaralanmaya yol açmadığını söylediler. 
     Yetkililer, deprem nedeniyle elektriklerin kesildiğini, büyüklüğü 543 kilometre olan adada 2 köprünün de zarar gördüğünü ifade ettiler. 
     Yetkililer, adadaki sakinlerin denizden koku ve duman yükseldiği iddiaları üzerine bölgenin kontrol edildiğini belirttiler. Büyük Okyanus Tsunami Merkezi'nden yapılan açıklamada ise bölgede dev deniz dalgaları meydana gelme tehlikesinin bulunmadığı kaydedildi. 
     Amerikan Jeolojik Araştırma Merkezi'nden yapılan açıklamada ise depremin büyüklüğünün 7 olduğu bildirildi. 
     Guam adası, Hawaii'nin 6 bin kilometre kadar batısında bulunuyor. 
     






</TEXT>
</DOC>
