<DOC>
<DOCNO> 24377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/ekonomi/eko07a.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Takas 5 milyar dolar 
</HEADLINE>
<TEXT>

Merkez Bankası yetkilileri, bankaların elindeki TL k ğıtlarının dövize çevrilmesini amaçlayan takas operasyonunun 5 milyar dolar düzeyinde yapılacağını açıkladı 
     KADİFE ŞAHİN 

     Merkez Bankası MB Başkanı Süreyya Serdengeçti ve Yardımcısı Şükrü Binay’ın, bankacılara para programını anlatmak için’ dün Bankalar Birliği’nde BB yaptıkları toplantıda, borç takasının 5 milyar dolar düzeyinde yapılacağını belirttikleri öğrenildi. 
     Serdengeçti ve Binay, BB’nin Akmerkez’deki merkezinde, basına kapalı olarak gerçekleştirdikleri toplantıda, bankaların elindeki TL kağıtlarını, döviz cinsinden tahville değiştirmeyi amaçlayan takas operasyonunun 5 milyar dolar düzeyinde yapılacağını ifade ettiler. MB yetkilileri, Hazine’nin böyle bir ortamda 13 ay vadeli borçlanmaya çıkması hatalı’ diyen bankacıların görüşlerine katıldıklarını belirtti ve "Biz de bu görüşü paylaşıyoruz. Faizlerin hızlı düştüğü de doğru" dediler. 
     Toplantıda söz alan bankacılar da son Hazine ihalelerine ilgi gösterilmemesinin bir restleşme olmadığını, Hazine’nin vade tercihine katılmadıklarını belirttiler. 
     
     Pahalıydı almadım’ 
     İş Bankası Genel Müdürü Ersin Özince ise, toplantıya katılmak üzere geldiği Akmerkez’de gazetecilerin soruları üzerine "Döviz yükselişe geçmedi. Çıktı, indi. Pahalıydı ben almadım, Siz aldınız mı " dedi. 
     Merkez Bankası Başkanı Serdengeçti, dün akşam da, Çırağan Sarayı’nda 25 banka yöneticisi ile biraraya gelerek, yeni Merkez Bankası Kanunu ve para programını anlattı. 
     Hazine’nin takas operasyonu ile ilgili çalışma yapan uluslararası yatırım bankası Lazard, bugün BB yönetimine bilgi verecek. 
     
     Gönüllü olacak’ 
     Hazine’nin borç takası ile ilgili açıklamasında, "Takas işleminin, gönüllü, isteyen herkesin katılımına açık, ihale yöntemiyle, kısa ve uzun vadeli, iskontolu ve değişken faizli olarak ihraç edilmiş olan senetleri kapsayacak şekilde yapılması planlanmaktadır" denildi. 
     



 EKONOMİ 






















</TEXT>
</DOC>
