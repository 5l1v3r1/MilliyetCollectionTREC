<DOC>
<DOCNO> 22089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/spor/ygok.html </URL>
<DATE> 2001/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
40 ayrı hikaye 
</HEADLINE>
<TEXT>

     BİLGİN GÖKBERK 

     Altı - üstü maç" deyip geçeriz. Hadi bir de belki çeyrek finali ekleriz. Iceberg gibi gözükeni bu kadar. Şimdi başlarlar yine "Iceberg’in maç yazısı ile ne ilgisi var" diye. Ama devam edelim. Altını da anlatalım Galatasaray ile Ülker iki sevgili gibiler. Hem sevişen, hem didişen, hem kavga eden... Kız alıp... Pardon erkek alıp, erkek veriyorlar birbirlerine... Galatasaray’dan gelen Didin’in kendisi... Onun getirdiği Handlongten ve Lollis, Ülker’den giden Orhun, hatta Galatasaray’ın unutulmaz kaptanı Ülker menajeri Lütfi Arıboğan... Ve diğer Ülkerli Galatasaraylılar... 
     40 dakikalık bir maçın içindeki 40 hikayeye bakın. Yalnız bunlar mı Ülker’deki guardsızlık. Ve Serkansızlık... Ufuk’taki istikrarsızlık. Dünkü sakatlığından dolayı tatsızlık. Üstüne üstlük Galatasaray’da futboldan gelen başarısızlık. Ve oradan kaçıp salonlara dolan Galatasaray’lılık. Sene ortasında gelen basketbolun Romeo’su Tolbert ile Mujezinovic ve Ülker maçlarını seven kaptan Orhun... Ve kısacası Murat Didin’deki bahtsızlık... 
     Yenilseler gideceklerdi. Son maçlarında Harun’suz dakikaları fazlaydı. Bugün manşetlerde İbrahim Kutluay’a talip olup Harun’u da kazandılar. Sayıları sekiz kişiye yaydılar. Orhan’dan katkı aldılar. Tutku ile idare ettiler. Ribauntları bile Lollis 10 hariç paylaştılar. Bir önceki Galatasaray maçında Arda ve Tolbert’i iyi tuttular. Mujezinovic’e sıfır çektirdiler. Sekiz kişilik Ülker’le dört kişilik Cim - Bom’u yendiler. Müthiş bir maçtı. Herşey vardı. Senede böyle on maç oynansa basketbolun kaderi değişir. İyi ki bir daha oynayacaklar. 
     



 SPOR 




























</TEXT>
</DOC>
