<DOC>
<DOCNO> 30233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/spor/spo15.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Utaka geliyor      KOCAELİSPOR’un Nijeryalı Utaka ve Slovak Timko ile hafta sonunda sözleşme imzalayacağı açıklandı. Bir süre takımla birlikte antrenmanlara katılan ancak kulübüyle çıkan sorun nedeniyle alınamayan Utaka’nın, cuma günü İzmit’e geleceği belirtildi 
     
Okan atağı      BURSASPOR, Okan konusunda Marsilya ile görüşmelerini sürdürüyor. Asbaşkan Nihat Şengezer, "Belli bir noktaya geldik. Arada 100 bin dolar fark kaldı. 2-3 gün içinde olay çözüme kavuşacak" dedi. Moshoeu ile de aradaki pürüzlerin giderildiği açıklandı. 
     
Taşçı’ya teselli      KIRKPINAR finalinde Vedat Ergin’in elini kaldırarak başpehlivanlığı rakibine veren Ahmet Taşçı, Kocaeli’nin Karamürsel ilçesinde şampiyon gibi karşılandı. Karamürsel Belediye Başkanı Sadettin Özalay, ilk meclis toplantısında Taşçı’nın adını, doğup büyüdüğü Park Caddesi’ne verme teklifinde bulunacaklarını açıkladı. 
     
9 galibiyet      AVRUPA Yıldızlar Grekoromen Güreş Şampiyonası’nın ikinci gününde sporcularımız 9 galibiyet 3 yenilgi aldı. Nurullah Korkmaz, Uğur Tüfek, Tekin Özdemir, Eylem Gencer, İlker Genel, Cuma Güzel, Ahmet Yıldırım, Atilla Güzel, Yavuz Güvendi galip gelerek bir üst tura çıktılar. Ömür Baysal, Cansın Karakuş ve Mahmut Görez ise elendi. 
     
Fransız desteği      TUNUS’TA eylüldeki Akdeniz Oyunları için çalışmalarına başlayan Boks Milli Takımı, Fransa ile ortak kamp yapacak. Kampın ilk bölümü temmuz sonunda Türkiye’de, ikinci bölümü ağustosta Fransa’da düzenlenecek. 
     
Atatürk Kupası      BİNİCİLİKTE Atatürk Kupası C Kategorisi Yetişkinler ve Yıldızlar Türkiye Şampiyonası bugün başlayacak. İstanbul Kemer Atlıspor Kulübü Binicilik Tesisleri’nde yapılacak şampiyona, 8 Temmuz’da sona erecek. 
     



 SPOR 
























</TEXT>
</DOC>
