<DOC>
<DOCNO> 5439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/yasam/yas01.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşkıya da şehre indi 
</HEADLINE>
<TEXT>

Sivas’ta sokak ortasında hem de bir karakolun dibinde magandalar’ arasında önce tartışma, sonra çatışma çıktı.. Olayda herkes birbirini vurdu 
     Eraydın AYTEKİN Yüksel MENKEŞE DHA 

     Sehir magandaları artık sınır tanımıyor. Bunun son örneği Sivas’ta yaşandı. 
     Şehit Rüstem Demirbaş Polis Karakolu’nun karşısında meydana gelen silahlı çatışmada 4 kişi yaralandı. Olay, Atatürk Caddesi Kepçeli mevkiinde, Şehit Rüstem Demirbaş Polis Karakolu’nun yaklaşık 50 metre uzağında önceki akşam saat 22.30’da meydana geldi. Ömer Günle, Bekir Günle ve Yaşar Günle, bilinmeyen bir sebepten Tayfun Gürcüoğlu ile tartışmaya başladı. 
     
Müdahale trafik polisinden      Tartışma kısa sürede büyüdü, her iki tarafta bellerindeki silahlara davrandı. 
     Çekilen silahlar birbiri ardına ateşlendi ve karakolun dibinde ciddi bir çatışma çıktı. Sonuçta, Günle ailesinin 3 üyesi ve Tayfun Gürcüoğlu çeşitli yerlerinden yaralandı. Sadece 50 metre uzaktaki karakol polislerinin karışmadığı çatışmaya, devriye gezen Trafik Polisi ekibi müdehale etti. Polisler havaya ateş açarak çatışmayı sona erdirdi. Hastanelere kaldırılan yaralıların durumlarının ciddi olduğu açıklandı. 
     


 YAŞAM 















</TEXT>
</DOC>
