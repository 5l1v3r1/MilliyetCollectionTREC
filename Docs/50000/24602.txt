<DOC>
<DOCNO> 24602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/siyaset/siy07.html </URL>
<DATE> 2001/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk’ün Türk’ten başka dostu yok’ 
</HEADLINE>
<TEXT>

ABD’li Prof. Mc Carthy, Osmanlı döneminde Ermenilerin Türkleri öldürdüğünü söyledi... 
     Ünlü ABD’li bilim adamı Prof. Dr. Justin Mc Carthy’ye Türkiye ve Osmanlı ile ilgili yapmış olduğu çalışmalarla tarihi gerçekleri ortaya çıkardığı gerekçesiyle, Isparta Süleyman Demirel Üniversitesi’nce SDÜ fahri doktora payesi verildi. 
     SDÜ Kültür Merkezi’ndeki törende Mc Carthy, doktora belgesini TBMM Başkanı Ömer İzgi’den aldı. Törende bir konuşma yapan Mc Carthy, Türklerin kendilerini kurban olarak görmek istemediklerinden, kendilerine yapılan zulmü anlatmaya önem vermediklerini belirterek, Türklerin tek dostunun yine Türkler olduğunu ifade etti. 
     Tarihte Ermeni, Yunan, Bulgar, Roman ve Rusların Türkleri öldürdüğünü savunan Mc Carthy, şöyle konuştu 
     "Osmanlı, vatandaşlarını kurtarmak için savaştı. Bu milletler, yüzbinlerce Türkü öldürdü. Bulgaristan’daki Türk ve Müslümanların yüzde 17’si öldürüldü. Varna’da yaşayan Türk ve Müslümanların üçte ikisi Ruslar ve Ermeniler tarafından öldürüldü. Çocukları öldürüp kadınlara da tecavüz eden Erme-niler vatanlarına ihanet etti ve Ruslara Van’ı teslim etti." 



 SİYASET 
















</TEXT>
</DOC>
