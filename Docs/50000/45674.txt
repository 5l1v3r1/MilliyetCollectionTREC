<DOC>
<DOCNO> 45674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/spor/aspo.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
"İnananlarla gideriz" 
</HEADLINE>
<TEXT>

Sorun yaratan yıldızlarını tribüne çekerek, genç oyunculardan kurduğu kadroyla farklı galibiyeti yakalayan Şenol Güneş, "Takım ruhuna uymayan, bizimle birlikte olamaz" dedi 
     BİLAL MEŞE 

     Bir kere affedilir’ 
     A MİLLİ Takım Teknik direktörü Şenol Güneş artık tüm yoğunluklarını baraj maçları üzerine verdiklerini belirtti ve takım ruhunu taşımayanların aralarında yerleri olmadığını söyledi. Güneş, "Başarının temelinde takım ruhu yatar. Bunu etkileyecek tavırlara bir kez hoşgörüyle bakabiliriz. Tekrarı halinde hiç kimse bu takımın içinde yere alamaz" diye konuştu. 
     
     Hedefe gidiyoruz’ 
     MOLDOVA maçının takım ruhu yaratmak açısından önemi olduğunu vurgulayan Güneş sözlerini şöyle sürdürdü "Bir hedef çizdik ve hedefi ekip olarak yakalayacağız. Ekibe yeni katılan oyuncularımız da var. Takımın iskeletini oluşturan ve taşıyan oyuncular var. Abi - kardeşlik içerisinde. Takım ruhu yaratarak baraj maçına çıkmak istiyoruz. Ufak tefek sıkıntılar hariç, bu maç iyi oldu." 
     
     İyi savaştılar’ 
     "İLHAN Mansız maalesef bu olayı biraz geç yakaladı. Umarım milli takımın değişmez oyuncusu olur. Bizi finallere kim götürürse götürsün onları baş tacı yaparız. Bu takım ruhuna hizmet edecek tüm futbolculara kapımız açık. Bu maç şans veremediğim oyuncuların performansını görmek açısından önemliydi. 1 - 2 top kaybının dışında ne yapacağını bilen bir takımdık. İyi savaştılar." 
     
     İsrail’e gitmeyeceğiz’ 
     "KENDİ sahasında kaybettiği yedi puan yüzünden Dünya Kupası’na direkt gidemeyen bir takımın üzüntüsünü yaşıyoruz. Rakibimiz belli olana kadar iki takımı da kontrol altına alacağız. İsrail çıkarsa ne olacak. Bizim İsrail’e gitme şansımız var mı Yok. O zaman biz de gitmeyeceğiz. Bunun için yeni olaylar meydana gelebilir, beklemekten başka çaremizde kalmadı." 
     
Yıldızlar oturdu Güneş parladı      MİLLİ Takım Teknik Direktörü Şenol Güneş, Moldova maçı öncesinde yaptığı taktik toplantısında kadroyu açıklamasından sonra salonda adeta buz gibi hava esti. Özellikle Hakan Şükür ve Sergen’in tribüne çıkarılmalarının iki futbolcuda büyük şaşkınlık yarattığı öğrenildi. Hakan Şükür’ün bu kararı sessizce karşıladığı ve hiç tepki vermediği belirtildi. 
     GÜNEŞ’İN maç saatine kadar oynatmayı düşündüğü Sergen’e, "Hem sakatlığın, hem de Şampiyonlar Ligi var. Sen tribüne çık" yanıtını vermesi tecrübeli futbolcuyu da şaşırttı. Güneş’in bu tavrının perde arkasında maçtan bir gün önce yapılan son antrenmanı Sergen’in dizindeki ağrılar nedeniyle yarım bırakmasının yattığı da kaydedildi. 
     
4 otorite, 4 görüş      Güneş’in sentezi 
     Kağıt üzerinde formalite özelliğindeki Moldova maçından farklı bir dış saha galibiyetiyle ayrılmamız, iki nedenle umut vericidir Birincisi, kasım ayındaki baraj maçları için... İkincisi, bilinen klasik oyuncuların dışında da güçlü, başarı şansı yüksek bir kadronun hiç de uzakta olmadığı gerçeği. Bu gerçek, bazı adımların daha cesaretle atılmasına yarayabilir. Elbette herşeyi ile enternasyonal değerler kazanmış, Milli Takım’ın yapısında temel taşları olmuş bazı oyunculardan bir kalemde vazgeçilemez. Ne var ki, onlar da kaprislerden, nazlanmalardan, endişelerden arınıp, daha sorumlu bir tavır takınmalıdırlar. Kimse alternatifsiz değildir. Milli forma, h l o onura hayatını adayarak koşacak yıldızların rüyasını süslemektedir. 
ATTİLA GÖKÇE 

     Olmazsa olmaz 
     İsveç önündeki yenilgi sonrasında Moldova maçının renksiz geçeceği zaten belliydi...Ayrıca Milli Takım patronu Şenol Güneş’in çok değişik bir on birle sahaya çıkması da maksatsız maç adına çok doğaldı... Hafif sakatları bile tribüne yollaması, onları risk etmemesi doğru bir düşünce idi. Ayrıca Nihat’ın, İlhan’ın kazanılması, Rüştü’nün kalede "olmazsa olmaz" lığını bir kez daha ispatlaması da önemliydi... Şimdi baraj sınavını bekleyeceğiz... Bu maç Hakan Şükür - Abdullah - Sergen - Alpay ve Ümit Davala ile şekillenince Avusturya veya İsrail olsun pek fark etmez.. Türkiye hırs birikimlerinin yardımı ile de Uzak Doğu’daki Dünya Kupası’na gitme şansını muhakkak yakalayacaktır bence. Üstelik gençler de kendisini gösterdi. 
ERDOĞAN ŞENAY 

     İyi motivasyon 
     Milli Takım’ın, Moldova karşısındaki en önemli artısı uzun zamandır ilk defa bu tip bir maçta motive olmasıydı. Şenol Güneş’in sahaya sürdüğü değişik on bir başarılıydı. Bunda da en büyük etken Tugay’ı da sayarsak, Galatasaray ağırlıklı futbolcuların birbirlerini iyi tanımalarıydı ve rakibin de güçsüz oluşuydu. Emre Aşık, Galatasaray’da sürekli yedekti. Sakatlık ve cezalar gündeme geldiğinde forma şansı bulabiliyordu. Bu sene direkt oynamaya başladı. İstikrar seviyesi de hiç düşmedi. Moldova’da da başarılıydı. Tugay olumlu katkı sağladı. İlhan fizik gücü ve devamlılığı ile günümüzde aranan forvet tiplerinden. Hakan Şükür ile iyi bir partner oluşturabilirler. Ümit Karan’ı ise henüz uluslararası temaslar için yeterli bulmuyoruz. 
ÖMER ÜRÜNDÜL 

     Anlamlı mesajlar 
     Şenol Güneş, bugüne kadar sorunları hep içerde çözdü, dışarıya ışık vermedi. Ne var ki, Moldova maçı arkasında "dersler" hatta "mesajlar" bıraktı. Güneş’in bu mesajlarını alan olur mu, olmaz mı bilemeyiz. Bildiğimiz bir gerçek var ki Güneş’in iyi niyetini takım içinde "kötüye" kullananlar var. Kimler mi Yedeklere ve de tribüne çıkanlara bakın, yeter. Moldova maçında Güneş’in gelecekte kafasında kurduğu kadroyu zorlayacak isimleri gözlemledik. İlhan Mansız mükemmel gol attı, olumlu izlenimler bıraktı. Nihat’ı anlatmaya gerek yok. O da Güneş’in vazgeçilmezleri arasında. Moralsiz Okan müthiş savaştı. İskelet kadrodaki yerini koruyacaktır. Emre Aşık ise savunma için iyi bir alternatif. Ümit Karan yine başa döndü galiba Ağır kaldı. 
BİLAL MEŞE 

Garanti verdi, oynadı      INTER’DE sıkıntılı günler geçiren A Milli Takım’ın gedikli oyuncularından Okan maç öncesinde teknik direktör Şenol Güneş ile görüştü. Ay - Yıldızlı futbolcunun, "Biliyorum sarı kartım var. Bu maçta oynamak istiyorum. Kart görmemek için elimden geleni yapacağım" diye garanti vermesi üzerine Güneş, oynatmayı düşünmediği Okan’ı ilk onbirde sahaya sürdü. 
     
İsveç Slovakya fark attı      MİLLİ Takımımız’ın da yer aldığı Dünya Kupası 4. Eleme Grubu’ndaki maçlar, dün gece tamamlandı. Liderliği önceden garantileyen İsveç, evinde grubun zayıf takımı Azerbaycan’ı 3 - 0 yendi. Goller Svensson, Larsson pen. ve İbrahimovic’ten geldi. Slovakya ise deplasmanda Makedonya’yı 5 - 0’la geçerek, parlak bir sonuca imza attı. Konuk ekibin sayılarını, Lubomir Reyter, Peter Dzurik, Peter Nemeth, Attila Pinte ve Tomas Oravec kaydetti. 
     
4. GRUP PUAN DURUMU TAKIMLAR O G B M A Y P İsveç 10 8 2 0 20 3 26 TÜRKİYE 10 6 3 1 18 8 21 Slovakya 10 5 2 3 16 9 17 Makedonya 10 1 4 5 11 18 7 Moldova 10 1 3 6 6 20 6 Azerbaycan 10 1 2 7 4 17 5      



 SPOR 

























</TEXT>
</DOC>
