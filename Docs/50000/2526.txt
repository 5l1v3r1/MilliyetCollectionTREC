<DOC>
<DOCNO> 2526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/siyaset/siy04.html </URL>
<DATE> 2001/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal Yarım aydın’lara taktı 
</HEADLINE>
<TEXT>

CHP Lideri Türk aydınlarının gerçekleri kavrayamayarak halkla ters düştüklerini ileri sürdü 
     ANKARA ANKA 

     CHP Genel Başkanı Deniz Baykal’ın Şeyh Edebali’nin öğütlerinden yola çıkarak ortaya attığı "Anadolu Solu" kavramı konusundaki tartışmalar yeni bir boyut kazandı. Bu düşüncesi nedeniyle parti içinden ve aydınlardan "CHP’yi sağa kaydırıyor" eleştirisi alan Baykal, "Bu, ülkemizde yaygın olan, yarım aydın tavrıdır" dedi. 
     CHP’nin internet sitesinde de yayınlanan ve Parti Meclisi’ne sunulan Merkez Yönetim Kurulu raporunda Şeyh Edebali geniş yer buldu. Baykal’ın açıklamalarını içeren raporda, bazı kesimlerin bunu, "Ne oluyor, Baykal bir şeyhe mürit mi oldu Bu yeni bir anlayış mı, yeni bir çizgi mi " gibi tartışmalar başlatıldığı anımsatıldı. Kendisini eleştiren aydınlara yüklenen Baykal, "Kendi kökümüze, kökenimize, tarihimize, kültür kaynaklarımıza, kültür pınarlarımıza yeni bir ilgi ve duyarlılıkla bakmamız ne solculuğa ne de sosyal demokratlığa kesinlikle ters düşmez. Aksine, bunları umursamayıp sağa bırakmamız büyük hata olur" açıklamasını yaptı. Bunun "Türkiye’nin aydınlarının temel bir yanılgısı" olduğunu, Türkiye aydınlarının bu gerçekleri kavramayarak halkla ters düştüklerini savunan Baykal şunları söyledi 
     "Böyle algılayanlar unutuyor ki, Türkiye’de ilk ciddi sol DTCF’de kültür ve folklor üzerine ciddi çalışma yapan insanlardan kaynaklanmıştır. Türkiye’de halk bilimini, halk kültürünü çok önemli referans sayan gerçek, ciddi, nitelikli solcular vardır. Pertev Naili Boratav bunların başındadır. " 
     


 SİYASET 




















</TEXT>
</DOC>
