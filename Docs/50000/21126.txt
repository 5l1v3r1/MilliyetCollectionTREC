<DOC>
<DOCNO> 21126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/yazar/cankat.html </URL>
<DATE> 2001/05/14/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Nihavent konak ve vivace yükseliş 
</HEADLINE>
<TEXT>

     1983 seçimlerinde milletvekili seçilen genç adam, yanında güzel eşiyle, Çankaya’daki Pembe Köşk Sitesi’ne geldi. Hani şimdilerde Derviş’in oturduğu yer... Site henüz tamamlanmıştı ve kiralık boş daireler vardı. 
     Site görevlisi, genç çifte bir daire gezdirdi. Mütevazı daireyi pek beğendiler. Kirayı sordular. Görevli "Şartları ev sahibinin avukatıyla konuşacaksınız" dedi. Avukat da genç çifti sempatik bulmuştu. Dairenin kirası 150 bin liraydı ve bir senelik peşin istiyorlardı. 
     Milletvekiliyle güzel eşi birbirlerine baktılar. Genç adam daireyi çok sevdiklerini, muhakkak tutmak istediklerini söyledi... Acaba "bir şey" yapabilirler miydi 
     Peşin para almayabiliriz, dedi avukat ama kirada indirim yapamayız. Sitede kiralar böyle... Genç çift çok üzüldü. Güzel kadının gözleri dolu dolu oldu. Kocası başını salladı maalesef imk nları bu kirayı ödemeye elvermiyordu. Gözleri arkada kalarak ayrıldılar. 
     
     12 mayıs 2001 tarihli Milliyet gazetesi muhteşem bir villanın fotoğrafıyla birlikte, şu haberi yayımlıyordu 
     "ANAP Genel Başkanı ve Başbakan Yardımcısı Mesut Yılmaz ve eşi Berna Yılmaz İstanbul’da bir ev sahibi oldu. Yılmaz çifti, Tepe İnşaat Grubu’na ait Beykoz Konakları’ndan 700 bin dolara bir ev satın aldı. Konakta toplam 7 oda, 6 banyo ve 2 tuvalet bulunuyor. Nihavent Konak adı verilen evin dekorasyonu sürüyor. 
     
BİLİYORSAN SÖYLE      Öğle tatili sırasında, iki işçi konuşuyordu 
     Victor Hugo’yu bilir misin 
     Yoo, kimmiş o 
     Bilmende fayda var Akşam derslerine katılsan öğrenirdin... 
     Ertesi gün, aynı senaryo 
     Albert Einstein’ı bilir misin 
     Yoo, kimmiş o 
     Bilmende fayda var Akşam derslerine katılsan öğrenirdin... 
     Üçüncü gün yine 
     Karl Marx’ı bilir misin 
     Yoo, kimmiş o 
     Bilmende fayda var Akşam derslerine katılsan öğrenirdin... 
     Nihayet karşısındaki dayanamadı 
     Peki sen Kudbettin Çakal’ı bilir misin 
     Yoo, kimmiş o 
     Bilmende fayda var Sen akşam derslerine gittiğinde karının eve aldığı herif... 
     
Temel’in ağababası      Haftaya iyi başlamak için, bir yerlerle ilişkilendirmeden, bizim evde büyüklerden dinlediğim bir hik yeyi anlatmaya çalışacağım size. 
     Eskiden, K zım İsmail Gürkan, Ekrem Şerif Egeli, Naşit Erez gibi zamanın efsanev doktorlarına Kardinaller denilirmiş. Mesela K zım İsmail, sabah Cerrahpaşa 1. Cerrahi’ye geldiğinde, hastanede kampanalar çalınır, hademeler hastaları ite kaka odalara kapatır, Hoca’ya yol açarlarmış... Yarı-tanrı neredeyse 
     Bizim dedelerden birinin de yattığı 4 kişilik bir oda. Adam, K zım İsmail’in hastası. Tipik bir Karadenizli. 
     Çok ağır bir gırtlak ameliyatı geçirmiş. Artık detayını bilemiyorum, ama ağızdan beslenemediği için, midesine bir dren boru takılmış, buradan sıvı gıdayla besleniyor... Bir sabah hasta krize girmiş. Ateşi 40’a fırlamış. Halüsinasyonlar görüyor, çırpınıyor, kolundaki serumu fırlatıp kalkmaya çalışıyor... İstifrağ edecek, edemiyor, debeleniyor... Böğürecek, sesi çıkmıyor... 
     Hocanın da hastası ya, bir paniktir başlamış. Hastabakıcılar, asistanlar, doçentler... Adama ne oldu, anlamak mümkün değil. Derken K zım İsmail de gelmiş. Yok. O da anlayamamış... Sonunda, yandaki yatakta yatan hasta uzanıp lafa karışmış 
     Söylemem diye söz verdiydim ammee, adam ölecek, demiş. Dün gece -bir ziyaretçisinden isteyip getirttirmiş- o midesindeki borudan içeriye bir tane Fahrettin Kerim boca etti... 
     O zaman 35’lik rakıya Fahrettin Kerim derlermiş. Meşhur akıl ve ruh hastalıkları hocası, Vali ve Belediye Başkanı Fahrettin Kerim Gökay’ın boyu çok kısaymış da Küçük Vali diye bir çizgi kahraman bile varmış gazetelerde. 
     Velhasıl, anlaşılmış ki, Karadenizli hasta, bir 35’lik rakıyı drenden dökerek mideye indirmiş. Temel fıkralarının henüz anlatılmadığı günlerden söz ediyoruz. 
     
     







14 Mayıs 


Seçemezsiniz anneleri 


Nihavent konak ve vivace yükseliş 


Nükleer yarış yeniden başlamasın... 


Küreselleşmenin dayanılmaz ağırlığı 


Para ve düdük 


YÖK ve Sezer 


"Küçük Gerçek"ler 


Ulusal onurumuzu nasıl koruruz 


Ben bir vatan haini’ oldum 


</TEXT>
</DOC>
