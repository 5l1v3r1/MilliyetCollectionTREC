<DOC>
<DOCNO> 46729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/14/dunya/tur.html </URL>
<DATE> 2001/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Kuzeye yardım güneye bomba 
     ABD, bir yandan Afganistan'daki Taliban yönetimiyle Usame bin Ladin'in kararg hlarını bombalarken, diğer yandan da kuzeydeki muhaliflere havadan yardım yağdırıyor. Taliban karşıtlarının güçlü merkezi konumundaki Khwaja - Bahauddin bölgesi yakınındaki tarlaya atılan yardım paketleri, kadın ve çocuk Afganlarca kucaklanıp götürülüyor. Açlık ve sefalet içindeki bu insanlar, bayram hediyesine kavuşmuş gibi, sevinçlerini aileleriyle paylaşmak üzere barınaklarına koşuyorlar. 
     
     Prensin ilginç akşam yemeği 
     LONDRA Milliyet 

     İngiltere Veliahtı Prens Charles'ın ABD'de 11 Eylül'de düzenlenen terörist saldırılardan iki hafta sonra Usame bin Ladin'in kardeşiyle akşam yemeği yediği ortaya çıktı. Daily Telegraph gazetesinin haberi üzerine, St James Sarayı'ndan yapılan açıklamada, Prens'in Bin Ladin'in kardeşiyle bir akşam yemeğinde bir araya geldiği doğrulandı. 
     
     İngiltere ve ABD’ye El Kaide tehdidi 
     El Cezire televizyonuna çıkan El Kaide Örgütü Sözcüsü Süleymen Gayt, "İngiliz ve Amerikan hedeflerini vuracağız" dedi. ABD ve İngiltere'den, Arap Yarımadası'nı derhal terk etmelerini isteyen Gayt, aksi halde "ayaklarının altındaki toprağın ateşe dönüşeceğini" öne sürdü. Gayt, Amerika ve İngiltere'de yaşayan Müslümanlara da uçağa binmemelerini ve gökdelenlerde oturmamalarını tavsiye etti. 
     



 DÜNYA 













</TEXT>
</DOC>
