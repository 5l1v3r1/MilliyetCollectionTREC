<DOC>
<DOCNO> 33105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/son/sontur09.html </URL>
<DATE> 2001/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖSS'de zafer Anadolu'nun 
</HEADLINE>
<TEXT>

     ÖSS sonuçları açıklandı ve Yabancı Dilde eğitim yaban Türk ve Yabancı Kolejlerin öğrencileri yabancı dil sınavında yaya kaldı. Sınavın birinciliğini Bodrum'da garsonluk yaparken dil öğrenen Aydınlı bir öğrenci kazandı. 
     Koljelerin Anadolu ve Fen liseleri karşısında büyük bir yenilgiye uğradığı sınavlarda en çarpıcı sonuçlar ise Yabancı Dil'de alındı. 
     Garsonluktan birinciliğe 
     ÖSS Yabancı Dil ham puanda Türkiye birincilerinden Aydın Ortaklar Anadolu Öğretmen Lisesi Öğrencisi Mustafa Coşkun, birinci olduğunu Bodrum'da garsonluk yaparken öğrendi. 
     Sınavda 144.402 puan alan Coşkun, yaptığı açıklamada, başarısında en büyük faktörün arkadaşlarının motive etmesi olduğunu belirterek, şöyle konuştu 
     ''Sınav sonuçlarını aldığımda bu iş olacak galiba dedim. ODTÜ İngilizce Öğretmenliği'ni istiyordum. Puanım buna yetiyor. İsteğim gerçekleşti. Başarımı öğretmenlerime, arkadaşlarıma ve aileme borçluyum. Ama itiraf etmeliyim ki bu kadarını hiç beklemiyordum. Çok heyecanlıyım.'' 
     Kendisinin Bodrum'da bir çay bahçesinde garsonluk yaptığını belirten Coşkun, ''Ailemin maddi durumu çok iyi değil. Ben burada hem para kazanıyorum hem de yabancı dilimi geliştiriyorum'' dedi. 
     Aydın'ın Köşk İlçesi'nde tuhafiyecilik yapan Coşkun'un babası Muzaffer Coşkun da, oğluyla gurur duyduğunu belirterek, sonucun sürpriz olduğunu kaydetti. 
     Öğrenci Seçme Sınavı'nda ''Yabancı Dil''de 144.402 yerleştirme puanıyla Türkiye birincisi olan dört kişiden biri olan Ordu Anadolu Lisesi öğrencisi Semiha Topal, ''Başarılı olacağımı biliyordum, ama dereceye gireceğimi tahmin etmemiştim'' dedi. 
     Tatil için Ordu'nun Gölköy İlçesi Aydoğan Köyü'nde bulunan başarılı öğrenci, duygularını anlattı. 
     Türkiye birincisi olmaktan büyük mutluluk duyduğunu belirten Semiha Topal, sınav için özel bir çalışma yapmadığını söyledi. 
     Ortaokul yıllarından bu yana yabancı dile karşı bir ilgisi olduğunu belirten Topal, şöyle dedi 
     ''Sınav için çok özel bir çalışma yapmadım, çünkü daha önceden belli bir birikimim vardı. Sadece bilgilerimi tekrar etmek için özel bir dershaneye devam ettim. Sınavım çok iyi geçmişti, başarılı olacağımı biliyordum ama dereceye gireceğimi tahmin etmemiştim. Çok mutluyum, benim için büyük sürpriz oldu.'' 
     Okul 2'ncisi olarak takdirname ile mezun olduğunu anlatan Topal, bundan sonraki hedefinin Boğaziçi veya Bilkent Üniversiteleri'nin Tercümanlık bölümlerine girmek olduğunu söyledi. 
     Bu arada, kızının başarısından büyük gurur duyduğunu belirten anne Gülbeden Topal, Tedaş Ordu Müessese Müdürlüğü'nde işçi olarak çalışan eşinin henüz kızının başarısından haberdar olmadığını kaydetti. 
     Yabancı dil puan türünde ise ilk üç dereceyi birden fazla aday paylaştı. 
     Yabancı dil ham puanlarına göre dereceye giren adaylar şöyle 
     1 Aydın Ortaklar Anadolu Öğretmen Lisesi'nden Mustafa Coşkun, Zonguldak Atatürk Anadolu Lisesi'nden Sebla Küçük, Gebze Neşet Yalçın Lisesi'nden Yabancı dil ağırlıklı lise Burcu Sipahioğlu, Ordu Anadolu Lisesi'nden Semiha Topal 144.402 
     2 Antalya Anadolu Lisesi'nden Elif Alagöz, Antalya Karatay Lisesi'nden Muhammet Göngör, Giresun Hamdi Bozbağ Anadolu Lisesi'nden Ergin Kaptan 144.217 
     Tekirdağ Anadolu Lisesi'nden Deniz Demirtaş, Antalya Anadolu Lisesi'nden Betül Güren, Maltepe Küçükyalı Kadir Has Lisesi'nden Ayşegül Kurşun, Aydın Süleyman Demirel Anadolu Lisesi'nden Filiz Rızaoğlu, Bozüyük Mustafa Şeker Anadolu Lisesi'nden Faruk Saadet 144.170 
     Yabancı dilde yerleştirme puanlarına göre adayların sıralaması iseşöyle 
     1 Gebze Neşet Yalçın Lisesi'nden Burcu Sipahioğlu, Ordu Anadolu Lisesi'nden Semiha Topal 184.402 , 
     2 Zonguldak Atatürk Anadolu Lisesi'nden Sebla Küçük 184.098 
     3 Fatih Yedikule Lisesi'nden Emine Pınar Cen, Tekirdağ Anadolu Lisesi'nden İlknur Kanbur, Keşan Anadolu Lisesi'nden Seda Peker, İstanbul Özel Coşkun Lisesi'nden Safiye Ünal 183.707 
     

</TEXT>
</DOC>
