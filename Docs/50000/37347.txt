<DOC>
<DOCNO> 37347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/spor/aspo.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bundan iyisi can sağlığı 1 - 1 
</HEADLINE>
<TEXT>

Solskjaer’in penaltı golünü, üç dakika sonra, 10 aydır suskun kalan Hakan Şükür’le yanıtladık. Rüştü yine devleşti, rakibin bir penaltısına geçit vermedi 
     YAŞAR SAYGI 

     Norveç önünde diriydik. Hazırlık maçı da olsa Şenol Güneş’in uyarıları dikkate alınmış, futbolcular, disiplinden ödün vermemişlerdi... 
     Ama üst üste 13. özel maçtan da galibiyet çıkaramadık ve "şeytanın bacağını kıramadık..." 9 yenilginin yanına 1 - 1’lik skorla dördüncü beraberliği ekledik... Tek tesellimiz ise son yedi maçta atamadığımız golü Norveç’te bulmak oldu... Aslında kötü oynamadık... Ama forvette Hakan Şükür’ün yine yalnız bırakılması, orta sahanın defansif plan nedeniyle hücuma çıkamaması, gol yollarımızı tıkadı... Oysa golü yedikten sonra biraz hareketlenen ve forveti destekleyen ekibimiz, beraberliği bulmakta gecikmedi... 
     Bir paragraf da Rüştü’ye açmak lazım... Yine klasını konuşturdu... Gollük atakları çeldi, üstüne bir de penaltı kurtardı... 
     Adı üzerinde özel bir maçtı... Sanırım herkes gereken özel dersleri çıkardı... 
     

</TEXT>
</DOC>
