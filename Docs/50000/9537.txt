<DOC>
<DOCNO> 9537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/son/soneko06.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası TL interbank'ta gecelik faizi yüzde 150'den açtı 
</HEADLINE>
<TEXT>

     Merkez Bankası, TL interbank'ta satış kotasyonunu yüzde 150'den ilan etti. 
     Piyasayı 1 katrilyon 304.6 trilyon lira artı rezervle açan Merkez Bankası, döviz depo piyasasında ise 11 günlük vadede yüzde 35 faiz ile dolar ve euro depo borç teklifi verdi. 
     Öte yandan, bankacılar piyasaların, yeni ekonomi yönetiminin atanması ve bayramdan sonra açıklanması beklenen yeni ekonomi programı ile dengeye oturacağını beklediklerini ifade ediyorlar. 
     Aynı çevreler, bugün, bayram tatili öncesinde günlük fon yönetimine dayalı işlemlerle bono piyasasında dünkü gibi yine işlem hacminin düşük bir seyir izleneceğini ifade ediyorlar. Bankacılar, Merkez Bankası'nın TL fonlaması nedeniyle, bu piyasalarda herhangi bir endişe bulunmadığına dikkat çekiyorlar. Merkez Bankası'nın gecelik vade ile repo ve Interbank'ta yüzde 150'den satıcı durumunda oluğunu belirten ilgili çevreler, Merkez Bankası'nın faizin yüzde 100'ün altına inmesine, döviz talebi nedeniyle müsaade etmediğini de belirtiyorlar. Merkez Bankası TL Interbank'ta gecelik faizler dün yüzde 120.53, İMKB repo piyasasında ise yüzde 100.14'ten kapanmıştı. 




</TEXT>
</DOC>
