<DOC>
<DOCNO> 4869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/son/sontur27.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Anayasa Mahkemesi FP'nin kapatılması davasını yarın görüşecek 
</HEADLINE>
<TEXT>

     Anayasa Mahkemesi FP'nin kapatılması istemiyle açılan davayı, yarın saat 10.00'da görüşmeye devam edecek. 
     Anayasa Mahkemesi Başkanvekili Haşim Kılıç, öğleden sonra yaklaşık 2 saat süren toplantının ardından yaptığı açıklamada, çalışmalarına yarın saat 10.00'da devam edeceklerini bildirdi. Kılıç, şu anda söylenecek birşey olmadığını kaydetti. 
     Anayasa Mahkemesi'nin bugünkü toplantısı, yaklaşık 4 saat sürdü. Başkanvekili Kılıç, dünkü toplantının ardından yaptığı açıklamada,her konuyu görüşüp tartıştıklarını, görüşülen ve tartışılan konular arasında FP Genel Başkanı Recai Kutan'ın Siyasi Partiler Yasası'nın 104. maddesinin uygulanması gerektiğine yönelik başvurusunun da bulunduğunu belirtmişti. Kutan, söz konusu başvurusunda, kapatma davası açılmadan önce ihtar verilmesi gerektiğini savunmuştu. Kutan'ın bu görüşüne Yargıtay Cumhuriyet Başsavcılığı katılmamıştı.Anayasa Mahkemesi devam eden bu toplantılarında, FP kongresine ilişkin kasetlerin delil olarak kabul edilip edilmeyeceğini de karara bağlayacak. 




</TEXT>
</DOC>
