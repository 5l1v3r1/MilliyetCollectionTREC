<DOC>
<DOCNO> 42369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/ekonomi/eko10.html </URL>
<DATE> 2001/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğuş'tan bir ilk Marktplatz 
</HEADLINE>
<TEXT>

     Türkiye'de, hatta dünyada bile eşine az rastlanacak nitelikteki "Marktplatz", otomobil satın alma, aynı zamanda da alışveriş yapma alışkanlıklarını kökünden değiştirmeye hazırlanıyor. Doğuş Otomotiv Holding'in inşa ettirdiği ve açılışı 24 Eylül'de gerçekleştirilecek dev showroom "Marktplatz", sadece otomobillerin sergilendiği bir yer olmaktan çok, alışveriş ve eğlence kompleksi olarak hizmet verecek. Genoto çatısı altında, Volkswagen Grubu'nun VW, Seat, Audi ve Porsche markalarının hemen tüm modellerinin sergileneceği ve satılabileceği Marktplatz'da, bu araçlar için servis hizmetleri de verilecek. Örneğin aracınız servisteyken, siz ev ihtiyaçlarınız için market ya da giyim alışverişinizi yapacak, yemek yiyebilecek, sekiz ayrı salondan birinde sinemaya gidebileceksiniz. VW'nin Almanya'da kurduğu Autostadt'tan esinlenerek yapılan bu kompleks, kısacası tüm vaktinizi harcayabileceğiniz eğlenceli bir merkez olacak. İşte gerçek "ailece alışveriş" de buna denir herhalde... 
     



 EKONOMİ 


















</TEXT>
</DOC>
