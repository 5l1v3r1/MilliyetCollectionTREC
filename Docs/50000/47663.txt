<DOC>
<DOCNO> 47663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/yasam/yas02.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanal alemin chatçatan’ları 
</HEADLINE>
<TEXT>

İki gizemli Türk, memleketin seks partneri bulan ilk internet sitesini kurdu. 'Bizimnokta.com'a ayda 15 dolara üye olabilirsiniz. Sonrası size kalmış... 
     PERVİN METİN İstanbul 

     Eş ya da sevgili yokluğu çekenlerin imdadına yetişen evlilik şirketlerini ya da 'çöpçatanlık' hatlarını biliyorduk, ancak bunu ilk kez duyduk. Kendilerini sır gibi saklayan Sam ve Sextoy kod adlı iki "gizemli’ insan, Türkiye'nin internet üzerinden seks partneri bulan ilk sitesini kurdu. Site, her türlü cinsel tercih ve yönelimden kadın ve erkeği buluşturmak için oluşturulan gizli bir internet kulübü. 
     Siteye üye olmak için ilk yapılması gereken şey ayda 15 dolarlık üyelik ücretini ödemek. Bundan sonra istediğiniz partnerin saç renginden ten rengine kadar her türlü özelliğini, tercih ettiğiniz ilişki türünü belirtiyorsunuz. Kritelerlerinize uygun olanlarla 'forum' ya da 'chat' odalarında sohbet edip aklınıza yatanlarla özel olarak görüşüyorsunuz. Gerisi size kalmış 
     'Bizimnokta.com' üyelerinden arkadaşlıklarını geliştirip grup olarak görüşenler bile var. 
     
     Alay etmek kesin yasak 
     Sitenin 119 üyesi arasında genelde üniversite ve daha üzeri eğitimli kişiler bulunuyor. Üyelerden iş hayatı nedeniyle cinsel tercihini gizlemek zorunda olanlar, fantezilerini gerçekleştirmek için çift arayan evli çiftler de var. Chat odalarında cinsel tercihlerle alay edilmesi yasak. İşin sonu üyelikten çıkarılmaya kadar varıyor. 
     Sitenin kurucularından Sam etkinlikleri’ hakkında şunları söylüyor "Amaç seksi tabu olmaktan çıkarmak. Üyeler arasında evli çiftler de var. Birbirlerini sevdiklerini ama farklı heyecanlar istediklerini söylüyorlar. Çiftlerden biri biseksüelse üçü birden seks yapıyor. " 
     Sextoy ise siteyi günde bin kişinin ziyaret ettiğini belirterek şöyle konuşuyor "İlkelerimizden biri de gizliliktir. Üye olmak için isim adres, telefon numarası istemiyoruz. Ödeme ise kredi kartıyla yapılıyor." 
     
Sabırla bekliyorum’      Elif, siteye dört ay önce üye olmuş. Latince'de 'günlük yaşam' anlamına gelen 'Carpediem' nickname'i kullanıyor. 38 yaşında ve bekar. Yabancı sermayeli bir firmanın genel müdürü ve Türk hissedarı olduğunu belirten Elif şunları söylüyor "Seks için partner arayanlar da istediklerini buldu. 'Chat'leştiğimiz kişilerle yüzyüze görüşüp sohbet de ediyoruz. Kim kiminle birlikte, hafta sonlarını nerede geçirmişler, memnun olup olmadıkları hep konuşulur. Seks yapanları, evli olanları da biliriz. Ama düzeyli yapıyoruz. Benim de seks yapmak istediğim biri olabilir. Bunu hissedersem yaparım ve o günü sabırla bekliyorum." 
     



 YAŞAM 



















</TEXT>
</DOC>
