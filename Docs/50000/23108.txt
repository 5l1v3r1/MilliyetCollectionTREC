<DOC>
<DOCNO> 23108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/yasam/yas03.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Alo’ dedi YANDI 
</HEADLINE>
<TEXT>

Elektriğe bağlanan telefona yanıt vermek için ahizeyi kaldıran genç kız komaya girdi 
     TURGAY İPEK Erzurum DHA 

     Kars'ın merkeze bağlı Hasçiftlik köyünde oturan Adıgüzel ailesi, geçen hafta eve telefon bağlattı. Aile fertleri telefonun açılmasını heyecanla beklerken, pazartesi günü telefon çaldı. Alo’ demek için telefona koşan Beksan 19 , ahizeyi kaldırdığı anda dünyası karardı. Çünkü, telefonda elektrik kaçağı vardı. Koma halinde hastaneye kaldırılan Beksan Adıgüzel’in, henüz hayati tehlikeyi atlatamadığı belirtildi. İddiaya göre facia, Telekom teknisyenlerinin telefon hattını, kaçak yapan elektrik direğine bağlaması sonucu oldu. 
     Kars Telekom İl Müdürü Edip Türkay ise soruşturma açıldığını belirterek şunları söyledi "Telefon hattına elektrik vermemiz söz konusu olamaz. Personelin bağladığı telefon başka odaya nakledilmiş. Büyük bir ihtimalle yanlışlıkla elektrik hattına bağlanmış." 
     



 YAŞAM 



















</TEXT>
</DOC>
