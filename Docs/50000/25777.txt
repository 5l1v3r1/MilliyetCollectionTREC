<DOC>
<DOCNO> 25777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/son/soneko23.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş'le görüşen TZOB Başkanı "Programı desteklemiyoruz" 
</HEADLINE>
<TEXT>

     Türkiye Ziraat Odaları Birliği TZOB Başkanı Faruk Yücel, Ulusal Program hazırlanırken görüşleri alınmadığı için bu programı desteklemediklerini söyledi. 
     TZOB Başkanı Yücel, Devlet Bakanı Kemal Derviş'i Hazine Müsteşarlığı'ndaki makamında ziyaret ederek bir süre görüştü. Yücel, yaklaşık yarım saat süren görüşmenin ardından basın mensuplarının sorularını yanıtlarken, Bakan Derviş'e tarımın sorunlarını anlattıklarını belirterek, yürütülen ekonomik programı eleştirdi. 
     Program çervevesinde oluşturulan kurumların ABD'de sektör temsilcilerinden oluştuğunu hatırlatan Yücel, Türkiye'de ise devletin bir şirket gibi davrandığını savundu. Program hazırlanırken kendilerine danışılmadığı için desteklemelerinin mümkün olmadığını ifade eden Yücel, çiftçinin yüzde 50 daha fakirleştiğini kaydetti. Faruk Yücel, Kemal Derviş'in kendilerine Haziran ayının sonunu beklemeleri gerektiğini söylediğini belirterek, ''Ekonomi bakanlarının takım halinde çalışması lazım. Ama henüz bir takım kuramadık'' dediğini anlattı. Yücel, Tütün Yasası ile ilgili soruya da, Derviş'in bu konuda bir bilgisinin olmadığı karşılığını verdi. 







</TEXT>
</DOC>
