<DOC>
<DOCNO> 17728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/24/ekonomi/eko07.html </URL>
<DATE> 2001/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Soros, Telekom işine girdi 
</HEADLINE>
<TEXT>

     Ünlü para spekülatörü George Soros, telekomünikasyon sektörüne ilk adımını İrlanda’da attı. Soros, İrlanda’nın özelleştirilmesi planlanan telekom şirketi Eircom için, ülkenin medya patronu Tony O’Reeilly ile ortak bir şirket kurdu. 
     O’Reeilly, önceki gün bir açıklama yaparak Soros ile birlikte İrlandalı telekom şirketi Eircom’u satın almak için teklif verebileceklerini söyledi. Financial Times gazetesinin yaptığı tahmine göre teklifin yaklaşık olarak 2.4 milyar dolar olacağı belirtildi. Öte yandan İrlandalı rakip yatırımcı Denis O’Brien’ın da bir teklif yapması bekleniyor. 
     Eircom yaptığı yazılı açıklamada şirketin cep telefonu ünitesi olan Eircell’in gelecek ay içerisinde dünyanın en büyük telekom operatörü olan Vodafone’a satılacağını belirtti. Bu satışın da 3.1 milyar dolara gerçekleşmesi bekleniyor. 
     



 EKONOMİ 


















</TEXT>
</DOC>
