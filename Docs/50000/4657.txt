<DOC>
<DOCNO> 4657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/son/soneko08.html </URL>
<DATE> 2001/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fon yönetimi Yaşar Grubu ile anlaştı 
</HEADLINE>
<TEXT>

     Fon Bankaları Ortak Yönetim Kurulu, gecikmiş kredi borçlarının önemli bir bölümünü 2000 yılı içerisinde nakden ödemiş olan Yaşar Grubu ile Yaşarbank tarafından yapılan çalışmalar sonucunda, grubun kalan kredi borçlarını bir plan çerçevesinde ödemesini öngören protokol imzalandığını bildirdi. 
     Fon Bankaları Ortak Yönetim Kurulu'ndan yapılan yazılı açıklamada, kurulun, yönetimindeki bankaların gecikmiş kredi alacaklarını, normal bankacılık ilke ve yöntemleri çerçevesinde tahsil etmeye öncelik verdiği ve müşterilerle ilişkilerini bu anlayış içinde sürdürdüğü vurgulandı. 
     Tasarruf Mevduatı Sigorta Fonu'na 22 Aralık 1999 tarihinde Bankalar Kanunu'nun 14 3'üncü maddesi kapsamında devredilen Yaşarbank ile bankanın eski sahipleri Yaşar Holding ve Topluluk şirketleri kredi ilişkilerinin de normal bankacılık ilkeleri çerçevesinde yürütüldüğü belirtilen açıklamada, şöyle denildi 
     ''Bu meyanda, gecikmiş kredi borçlarının önemli bir bölümünü 2000 yılı içerisinde nakden ödemiş olan Yaşar Grubu ile, bu anlayış içinde Yaşarbank tarafından yapılan çalışmalar sonucunda, grubun kalan kredi borçlarını bir plan çerçevesinde ödemesini öngören protokol imzalanmıştır.'' 




</TEXT>
</DOC>
