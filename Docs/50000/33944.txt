<DOC>
<DOCNO> 33944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/yazar/tamer.html </URL>
<DATE> 2001/07/26/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Uğur Mumcu’dan Soy - sop kredileri’ 
</HEADLINE>
<TEXT>

     Uğur Mumcu’nun 11 Eylül 1975 tarihli Cumhuriyet’teki yazısını bugün sizlerle paylaşmak istedim. Altan Öymen’le birlikte yazdıkları Mobilya Dosyası adlı kitapta daha neler neler var 
     "Demirel, son mobilya öykülerinin dallanıp budaklanması üzerine iyice çileden çıktı. Artık Ecevit’e ağız dolusu küfürler ediyor. Demirel’e sorarsanız Ecevit cinnet’ geçirmektedir. Üstelik, mobilya yolsuzluğuna değinmek, basbayağı güç bir iş olmuş. Baksanıza ne diyor 
     Bu çeşit iddialarda bulunmak, soy - sop, haysiyetten mahrum olmanın neticesidir...’ 
     Başbakanın kardeşi Hacı Ali Demirel’e yasadışı yollarla kredi verdikleri gerekçesiyle, Ziraat Bankası memurları disiplin cezalarına çarptırıldılar. Ziraat Bankası Disiplin Kurulu, 3.11.1972 92 - 1974 39 sayılı kararı ile, Hacı Ali Demirel’e Ziraat Bankası Ankara Yenişehir, Maltepe, ve Isparta şubelerinde yapılan bankacılık oyunlarıyla, milyonlarca lira kredi verildiğini saptamıştır. 
     İftiradır, iftira... 
     Hacı Ali Demirel, memleketin irfanına’ katkıda bulunmak için Özel Yükseliş Koleji’ni açmış ve gecesini gündüzüne katarak çalışmışsa, suç mu işlemiştir İşte, varını - yoğunu ortaya koyarak yoktan var ettiği Yükseliş Koleji’ni, üstün başarı ile bitiren oğlu Yahya Kemal Demirel, kısa sürede memleketimizin milyonerleri arasına katılmış ve yurtdışına mobilya satarak yüzümüzü ağartmıştır. 
     Ziraat Bankası Disiplin Kurulu’na bakarsanız, bunlar hiç önemli değildir. Bankanın Yenişehir şubesinde 420 dosya sayılı ticari müşterisi Hacı Ali Demirel, 641 750 sayılı vadesiz ticari tevdiat hesabından Özel Yükseliş Koleji için bol miktarda kredi almıştır. 
     Alır, hakkıdır... 
     
     Banka bir adama kredi verirken, soy - sop haysiyet’ aramaktadır. Eğer soyda sopta, asalet, haysiyet ve fazilet varsa, hemen kredi açmaktadır. Bu nedenle bankaya dönüp, Neden Demirel’in kardeşine kredi açtınız ’ diye sorulmaz Olsa olsa, Demirel ailesine, neden öbür bankalardan da kredi verilmediği sorulabilir. 
     Ziraat Bankası Disiplin Kurulu, Hacı Ali Demirel’in ortağı bulunduğu şirketlere, 124 160 sayılı senet karşılığı avans hesabı dışında, usulsüz paralar verildiğini, 1.7.1967 - 14.11.1968 tarihleri arasında 2 milyon, 14.11 1968 - 24.1.1969 tarihleri arasında 3 milyon 609 bin, 24.11.1969 - 30.9.1970 tarihleri arasında 7 milyon 519 bin lira usul ve yasaya aykırı olarak para verildiğini saptamışsa da, bu da bir iftiradır 
     İftiradır, iftira... 
     ... Hacı Ali Demirel’in ortakları arasında bulunduğu Terakki Kollektif Şirketi’nin Ziraat Bankası Isparta şubesindeki 641 558 sayılı hesabı incelenirse, 22.10.1968 - 14.4.1970 tarihleri arasında en yüksek tutar, 2.10.1969 tarihinde 5.647.511.07 lira, yani yaklaşık 5.5 milyondan fazla para, usulsüz olarak Demirel’lerin kasasına akmıştır. 
     Ziraat Bankası Disiplin Kurulu’nun kararı böyle... 
     Var mı burada Demirel’in bir emri Yok Bankanın müdürü mü Demirel Değil Başbakan olarak kendisi mi para istemiş Yok, hayır. Mobilya ticaretini kendisi mi yapmış Hayır. Hem Yahya Demirel, Ecevit zamanında para almamış mı Evet almış. 
     Öyleyse .. 
     Evet, öyleyse, bunların hepsi iftiradır, iftira... 
     ... Demirel ailesinin, "soy - sop" üstünlüğü ile almaya hak kazandığı kredilere ve elde ettikleri kazanca karşı çıkan herkes, önce kendi soyunu ve sopunu iyice araştırmalıdır. 
     Düşünsünler bakalım... 
     Babaları, elma bahçelerinden 2.5 milyon lira toplayıp, 1948’de çocuklarına vermemişler midir Kendileri böyle zengin babanın çocukları olarak parasız - yatılı’ okuduktan sonra mühendis olup, Amerikan firmalarında komisyonculuk almışlar mıdır Parti başkanı seçilirken, mason’ olmasına rağmen, mason olmadığını söylemişler midir Birdenbire milyoner olup, Ankara’nın göbeğinde özel okullar dikmişler midir 26 yaşında milyoner olup, yurtdışına mobilya satmışlar mıdır 
     Soy - sop buna denir işte... 
     Kırat binenin, kılıç kuşananın, toprak işleyenin, su kullananın, mobilya satanın, vergi iadesi ise alanındır. Soyları, sopları, hanları, arabaları, kredileri ve mobilyalarıyla memleketimizi yönetenlere iftira edenlerin başına Demirel kadar taş düşer inşaallah..." 
     
     







Sansür bayramı 


Derviş yemekleri 


Tayyip'e soru sormak günah mı .. 


Kira yasası zaten çökmüştü 


Dalgalı istikrarlı 


Yoksulların gözleri 


Bravo komşuya 


"Beşi bir yerde" 


Hortumcuya gün doğdu, yaşasın adalet... 


Mizah üzerine... 


Pişkinsüt fezlekesi 


Uğur Mumcu’dan Soy - sop kredileri’ 


Uygulanacak kanun farklı 


TL ile fazla oynanırsa "dolar"a kaçar 


Mavisine, beyazına, nalına, mıhına 


</TEXT>
</DOC>
