<DOC>
<DOCNO> 4536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/son/sontur25.html </URL>
<DATE> 2001/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Buffalo operasyonu'nda gözaltına alınan 9 kişi DGM'de 
</HEADLINE>
<TEXT>

     "Buffalo operasyonu" kapsamında gözaltına alınanlardan 9’u DGM’ye sevkedildi. 
     Ankara Emniyet Müdürlüğü Kaçakçılık ve Organize Suçlar Şubesi ekiplerince, emniyetteki sorgusu tamamlanan 9 kişi Adliye Sarayı’na getirilerek adli tabiplikte sağlık kontrolünden geçirildi. Sağlık kontrollerinin ardından 9 kişi tutukluların mahkemeye çıkarıldıklarında kullanılan bölümden DGM’ye alındı. 
     DGM’ye sevkedilen Tarım Bakanlığı Koruma Kontrol Genel Müdür Yardımcısı Hulusi Ötebay, eski Koruma Kontrol Genel Müdür Yardımcısı Nazif Aslan, Personel Genel Müdür Yardımcısı Halil Hortaoğlu, Serbest Bölgeler Genel Müdürlüğü’nden görevli Veysel Altay, Serbest Bölge Müdür Yardımcısı Erol Moğul ve Mersin Bölge Şefi Mustafa Yıldırım’ın da aralarında bulunduğu 9 kişinin ifadesini soruşturmayı yürüten DGM Cumhuriyet Savcısı Hakan Kızılarslan alıyor. 
     Gözaltına alınan Tarım Bakanlığı Koruma Kontrol Genel Müdür Yardımcısı Türkan Tezcan ve Filiz Soydal ile Serbest Bölgeler Genel Müdürü Mehmet Demirel de dün çıkarıldıkları DGM’de Savcı Kızılarslan tarafından serbest bırakılmışlardı. 
     




</TEXT>
</DOC>
