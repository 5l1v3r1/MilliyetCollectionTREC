<DOC>
<DOCNO> 9508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/yazar/cetiner.html </URL>
<DATE> 2001/03/01/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Değişmez liderler .. 
</HEADLINE>
<TEXT>

     Panik yok ama çöküntü var .. Nedense ve nasılsa bu devalüasyon, içinde bulunduğumuz koşullarda çok küçük bir azınlığın dışında herkesi yaraladı... Üç gündür kimi Türk lirasının peşinde, kimi doların, markın .. Her şeye rağmen vatandaş sağduyulu hareket ediyor, ortalığı telaşa vermeden kendi yarasını sarmaya çalışıyor. 
     Pazar günü Vehbi Koç Üniversitesi'ndeydim. Üniversitenin 75. kuruluş yıldönümüydü. Ayrıca da, eğer Vehbi Bey'i beş yıl önce kaybetmeseydik şimdi 100 yaşında olacaktı... Asıl önemli olan bu üniversitenin kurulmasını engellemek isteyenlerin binbir çelmesine rağmen ortaya çıkan binlerce öğrencinin okuduğu şu görkemli kampüsü görebilecekti .. Ne yazık, dalya diyemeden Süleyman Demirel'in deyimi ile hayata veda etti Vehbi Bey... Evet ama Batı'nın ünlü üniversiteleri ayarındaki Koç Üniversitesi onun adını yaşatmayacak mı Hem de sonsuza kadar. 
     
Yeni beklentiler      Bilim adamları, işadamları, politikacılar, sanatçı, gazeteci, Türkiye'nin kreması oradaydı pazar günü. Yıldönümü töreniydi ama herkes hazır biribirini bulmuş içinde yaşadığımız kaostan nasıl çıkabileceğimizi tartışıyordu... 
     TV'de Ceviz Kabuğu programında bir gün önce konuşan İlhan Kesici'nin etrafını hayli meraklı ve dertli misafir çevirmişti. Hükümetin ekonomik politikalarını şiddetle tenkit eden Kesici'ye baktım, dinleyiciler umut içinde bakıyor. Belli ki insanlar yeni beklentilerin içindeydiler. 
     "30 yıl önce ülkemizi kimler yönettiyse bugün de aynı isimler, dönüyor dolaşıyor yine yerlerinde oturuyorlar. Hep aynı liderler, aynı politikacılar. Halbuki dünyanın her yerinde seçimi kaybeden lider gidiyor, yerine başkası geliyor. Bizde bu mümkün değil Neden, çünkü Partiler Yasası, Seçim Yasası onlara ilanihaye koltuklarını bağışlıyor. Parti genel başkanları söz vermelerine rağmen bu yasaları değiştirmiyor, kendilerini güvence altına alıyorlar." 
     
Kaptansız ekonomi      Bu tören sırasında ve dışarıda birçok kimse ile konuştum, onları dinledim. Banka yöneticileri endişeliydi. 
     - Bizim bankanın durumu iyi ama korkumuz başka yerdeki yangın ya bize de sıçrarsa .. 
     İşadamları ise ekonominin başsız olmasından şikayetçiydi. Operasyonların bir siyasi sorumlusu yok ortada .. Belki de var fakat biz göremiyoruz, diyorlardı... 
     Bazıları da dalga geçiyor, "Yahu" diyordu, "ekonomi zaten kaptansız idare ediliyor, dalgalarla boğuşuluyordu... Şimdi dolar, mark dalgalanmaya bırakılmış, limana sallana sallana geç de olsa ulaşırız .." 
     Koç Üniversitesi'nden eve dönerken bir süpermarkete uğradım. Baktım parası olan vatandaşlar şekere, yağa, deterjana, fasulyeye yatırım yapıyor. İşin rayına oturacağından şüphem yok ama bu da vatandaşın kendini koruması diye düşündüm. 
     
Kalp krizi gibi ..      Ertuğrul Kumcu - CNN 22.30 
     Kriz dediğiniz şey bazen bir saniyelik şeylerden çıkıyor .. 
     
     





28 Şubat 


Diş işleri... 


Yeni program, yeni yönetim 


İşadamının inceliği 


Kemal Derviş'i Ankara'ya kazandırmak... 


Değişmez liderler .. 


"Prens" değil "Derviş" 


Zorla kitap 


ABD "akıl"lanıyor... 


Enflasyon hedeflemesi mi Şaşırıp kaldık... 


Yeni ekonomik program bayramdan sonra 


Aziz Nesin, ya bunları görseydi 


Derviş'e görev 


Bizim kriz, P G'nin hisselerini düşürdü 


Dövizi 800 bin TL’ye çekmeliyiz 


</TEXT>
</DOC>
