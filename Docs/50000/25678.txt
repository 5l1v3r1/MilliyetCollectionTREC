<DOC>
<DOCNO> 25678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/magazin/amag.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarkan’ı yıkan fotoğraflar 
</HEADLINE>
<TEXT>

ABD’de bir plajda çekilen fotoğraflar TV’de yayınlanınca Tarkan çok sinirlendi 
     MAGAZİN SERVİSİ 

     POPSTAR Tarkan’ın ABD’-de plajda bir erkekle sarmaş dolaş çekilen fotoğrafları magazin dünyasına bomba gibi düştü. Tarkan’ın başını ağrıtan fotoğrafları Reha Muhtar’a veren Rizeli Süleyman Şahin, FBI’nın peşinde olduğunu, popstarın yakınlarının elindeki fotoğrafları almak için kendisine 130 bin dolar yaklaşık 150 milyar lira teklif ettiklerini iddia etti. 
     
     TARKAN’IN nasıl bir insan olduğunu herkesin anlaması için fotoğraflarla ortaya çıktığını bildiren Şahin, şunları söyledi "Fotoğraflar Tarkan’ın cinsel eğilimini ortaya koyuyor. Bir hemşeri olarak onun bu olaylarını kabul etmiyorum. Bana konuyu kapatmak ve halkın duymaması için para teklif ettiler. Ben bunu para için yapmıyorum, paraya ihtiyacım yok." 
     
     ŞARKICININ danışmanı Uygar Ateş, "Süleyman Şahin hakkında hırsızlık ve şantajdan dava açacağız. O fotoğrafları evi taşırken Tarkan’ın ABD’deki özel eşyaları arasından çaldı. Daha sonra şantaj yaptı. Önce 250 bin dolar istedi, sonra 130 bine indi. Fotoğrafları görmek için buluştuk. Fotoğraf falan getirmedi, direkt parayı istedi, vermedik." 
     

</TEXT>
</DOC>
