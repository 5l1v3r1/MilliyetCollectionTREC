<DOC>
<DOCNO> 5345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/son/sonspo02.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidayet'ten bir güzel gece daha 
</HEADLINE>
<TEXT>

     ABD Profesyonel Basketbol Ligi'nde NBA , 14. hafta mücadelesine, Pasifik Grubu lideri Sacramento Kings, kendi sahasında Kanada temsilcilerinden Vancouver Grizzlies'i yenerek, 43. maçında 31. galibiyetini aldı ve zirvedeki yerini korudu. 
     Karşılaşmada Kings'de, Hidayet Türkoğlu, 13 dakika sahada kaldı ve bu süre içinde 3 sayılık atışlarda 2'de 1, 2 sayılık atışlarda da 3'de 2'lik isabet sağlayarak 7 sayı üretti, 3 assist yaptı ve 1 top çaldı. Ev sahibi ekibin bu maçtaki yıldız oyuncusu, 41 sayı, 15 ribaunt ve 4 assistlik mükemmel bir performans gösteren Chris Webber olurken, Yugoslav oyunculardan Predrag Stojakoviç, 17 sayı ve 4 ribaunt, Vlade Divaç da 13 sayı ve 10 ribauntla galibiyete katkıda bulundular. 
     Konuk ekipte ise Şerif Abdürrahim, 27 sayı ve 9 ribaunt, eski Fenerbahçeli Mahmud Abdülrauf, 14 sayı ve 4 assist, Mike Bibby de 23 sayı ve 8 assistle oynadılar. 




</TEXT>
</DOC>
