<DOC>
<DOCNO> 5227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/ekonomi/aeko.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Fiat Türkiye İspanya olabilir 
</HEADLINE>
<TEXT>

Fiat Auto Başkan Yardımcısı Diaz Ruiz, hükümetin Türkiye'deki otomobil pazarının büyümesi için acil tedbirler alması gerektiğini söyledi 
     ŞULE YÜCEBIYIK Bursa 

     İtalyan otomotiv üreticisi Fiat Auto’nun pazarlama ve satıştan sorumlu başkan yardımcısı Juan Jose Diaz -Ruiz, Turkiye otomotiv sektörünün büyük potansiyele sahip olduğunu ancak sadece ihracatla bu büyümenin sürdürülemeyeceğini belirtti. 
     Bursa Tofaş Fabrikası’nda basın toplantısı yapan Diaz-Ruiz, hükümetin iç pazarı canlandırmaya yönelik acil tedbir alması gerektiğini belirterek "Türkiye'nin Avrupa'nın en büyük üçüncü üreticisi olan İspanya'nın seviyesine gelememesi için neden yok" dedi. 
     
Size güvenimiz tam’      Diaz-Ruiz, Türkiye'de yaşanan mali krizin hedeflerini etkilemeyeceğini belirterek, "Türk insanının güçlükleri yenme kapasitesini biliyoruz. Türk ekonomisinin kısa bir süre içinde kendisini toparlayacağını biliyoruz. Tofaş'a ve Türkiye'ye güvenimiz tam" dedi. 
     Hükümetin sıkıntıyı yenme çabalarını da taktirle karşıladıklarını ifade eden Diaz-Ruiz, enflasyonun düşmesinin ve krizin önüne geçecek politikaların uygulanmasının kendilerini memnun ettiğini anlattı. 
     
Global kriz yok      Diaz-Ruiz, Fiat Auto’nun, 2000’de 2.4 milyon araç satışı ve yüzde 3.2 büyüme oranı yakaladığını anlattı. Ruiz global kriz olmayacağını, Avrupa pazarının güçlü Euro, düşük petrol fiyatları sayesinde büyüyeceğini belirtti. 
     Fiat’ın 2001’de altı yeni model üreteceğini anlatan Diaz-Ruiz, Alfa Romeo ve Lancia markaları altında üretilecek bu modellerin gençlere hitap edeceğini kaydetti. 
     
İtalyanlar Doblo'yu sevdi      Diaz - Ruiz, Fiat'ın ''global üretim tesislerinden biri'' olan Tofaş'ta yılda 97 bin Doblo üretileceğini 85 bininin ihraç edileceğini anlattı. Yüzde 60 yerlilik oranıyla Türk yapımı olduğunu gösteren Doblo için, İtalya'daki bayilerinde düzenledikleri kampanyayı 230 bin kişinin ziyaret ettiğini belirten Diaz - Ruiz, "30 bini aracı test etmek için başvurdu. Doblo'ya gelen olağanüstü talep hepimizi gururlandırıyor" dedi. 
     


 EKONOMİ 


















</TEXT>
</DOC>
