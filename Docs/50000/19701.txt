<DOC>
<DOCNO> 19701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/son/sondun06.html </URL>
<DATE> 2001/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Norveç'te dünyanın ilk çıplak sunucusu işbaşında 
</HEADLINE>
<TEXT>

     Norveç'te yayın yapan ''Radio Tango'', internetteki sitesinde tamamen çıplak bir spikerle her sabah hava durumunu duyuran dünyanın ilk radyo kanalı oldu. 
     Radio Tango'nun sabah programını sunan Michael Reines Oredam, Reuters'e yaptığı açıklamada, ''bunun dünyada ilk kez yapıldığını'' söyleyerek, ''daha çok hava, daha az giysi'' fikrinin, bir radyoda yapılması mümkün olmayanlarla ilgili tartışmalar sırasında ortaya çıktığını kaydetti. 
     Oredam, yeni fikrin, dinleyiciler tarafından da kabul görmesini beklediklerini belirtti. 
     Merkezi Oslo'da bulunan radyonun, ''www.radiotango.no'' sitesinden ''çıplak hava durumu sunucusu'' izlenebiliyor. 
     Radio Tango'nun, hava durumunu, her ay yeni bir çıplak sunucuyla duyuracağı bildirildi. 
     
     







</TEXT>
</DOC>
