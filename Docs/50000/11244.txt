<DOC>
<DOCNO> 11244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/ekonomi/eko11.html </URL>
<DATE> 2001/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>

     Yeni başkan Serdengeçti 
     Cumhurbaşkanı Ahmet Necdet Sezer, Merkez Bankası Başkanlığı’na Süreyya Serdengeçti’nin atanmasını onayladı. Merkez Bankası Başkan Yardımcısı Süreyya Serdengeçti’nin Merkez Bankası Başkanlığı’na atamasına ilişkin kararname 2 Mart Cuma günü imzaya açılmıştı. 
     
     Merkez’in k rı 1 katrilyon lira 
     Merkez Bankası’nın, bu yıl yaklaşık 1 katrilyon liralık k r ilan etmesi bekleniyor. Bankanın elde etmeyi beklediği bu yüksek k r, nisan ayındaki genel kurulda kesinleşecek. Merkez Bankası, nisan ayındaki genel kurulun ardından, bu k rın yaklaşık yarısını, bankanın en büyük sermayedarlarından biri olan Hazine’ye nakit olarak verebilecek. Tahminlerin çok üstünde gerçekleşmesi beklenen k rın, Hazine’nin borçlanma yükünü de azaltacağı belirtiliyor. 
     
     Menderes’in ihracatı arttı 
     Menderes Tekstil, ilk iki ayda ihracatını geçen yılın eş dönemine göre yüzde 31 artırdı. 2000’in ilk iki ayında 6.5 milyon dolar olan şirket ihracatı bu yılın aynı dönemine 8.6 milyon dolara ulaştı. Menderes Tekstil Yönetim Kurulu Başkanı Ahmet Göksan, şirketin ihracatının bu yıl yüzde 25 artışla 78 milyon dolara ulaşabileceğini bildirdi. Menderes Tekstil, Alman market zinciri Aldi ile 8.3 milyon mark, Tchibo ile 6.3 milyon mark, İsveçli İkea ile 5.5 milyon mark tutarında ihracat bağlantısı yaptı. 
     
     YKB Leasing’in hedefleri tuttu 
     Yapı Kredi Leasing, 2000 yılında hedeflediği 150 milyon dolarlık işlem hacmine ulaştı. Yapı Kredi Leasing’den yapılan açıklamaya göre, şirket geçen yıl ağırlıklı olarak iş makinaları, her türlü üretime dönük ekipman, kara ulaşım araçları, matbaa - ambalaj makinaları ve büro ekipmanları finansmanını gerçekleştirdi. Açıklamada, "Yapı Kredi Leasing, bu yıl enerji, tıp ve hava ulaşım sektörlerinde de leasing hizmeti vermeyi planlıyor" denildi. 
     
     


 EKONOMİ 














</TEXT>
</DOC>
