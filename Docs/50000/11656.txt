<DOC>
<DOCNO> 11656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/16/son/sondun05.html </URL>
<DATE> 2001/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçak korsanları sonunda isteklerini açıkladı 
</HEADLINE>
<TEXT>

     İstanbul-Moskova seferini yapan Rus uçağını kaçıran hava korsanlarının 3 isteği olduğu açıklandı. 
     Suudi kaynaklara dayanarak Moskova'nın Sesi radyosuna demeç veren Çeçen lider Aslan Mashadov'un temsilcisi Mayarbek Vatçagayev, hava korsanlarının 3 isteği olduğunu belirterek, bu isteklerin ''Bir video kaset izlemek amacıyla uçağa gazetecilerin binmesi, Çeçenlerle müzakerelerin başlatılması ve Rus birliklerinin Çeçenistan'dan çekilmesi'' olarak sıraladı. 
     Çeçen savaşçıların ''kavkaz.org'' internet sitesine göre gazetecilere gösterilecek kasette, ''Çeçenistan'da sivil halkın katledilmesi görüntüleri'' bulunuyor. 
     Bu arada, Fransız basın ajansı AFP, bu sabah serbest bırakılanların sayısını 4 olarak açıkladı. Ajansa demeç veren bir havaalanı polisi, serbest bırakılan 4 kadının sağlık durumunun iyi olduğunu belirtti, ancak bu kadınların uyrukları hakkında bilgi vermedi. 
     Reuters, havaalanında bir yetkiliye dayanarak verdiği haberde, korsanların sabah erken saatlerde 2 kadını daha serbest bıraktığını, 2 yolcunun, daha önce serbest bırakılan yolcuların bulunduğu otele götürüldüğünü duyurmuştu. 
     Suudi resmi ajansı SPA da daha önce 25'i Rus, 15'i Türk ve 2'si Maldiv uyruklu 42 kişinin serbest bırakıldığını duyurmuştu. 
     




</TEXT>
</DOC>
