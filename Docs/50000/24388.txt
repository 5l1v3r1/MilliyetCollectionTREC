<DOC>
<DOCNO> 24388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/guncel/gun04.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İçmeyin şu mereti 
</HEADLINE>
<TEXT>

Tiryaki kadınların kemikleri kolay kırılıyor. Doğurganlıkları azalıyor 
     DIŞ HABERLER SERVİSİ 

     Dünya Sağlık Örgütü WHO , genç kadınlarda tütünden kaynaklanan hastalıkların arttığı uyarısında bulundu. 
     WHO’nun, Dünya Sigarasız Günü nedeniyle yaptığı araştırmada, bu artışın sadece sigara içen kadınların sayısının yükselmesinden değil, aynı zamanda milyonlarca kadının pasif içici olmasından kaynaklandığı belirtildi. 
     WHO’nun hazırladığı rapora göre, tiryaki kadınların kemikleri daha kırılgan oluyor, kansere daha kolay yakalanıyor ve üreme yetenekleri azalıyor. 
     
Yılda 4.5 milyar doları üflüyoruz’      İSTANBUL Milliyet 

     Sigaraya harcanan 4.5 milyar dolarla, İstanbul’da depreme dayanıklı 560 bin yeni konutun yapılabileceği belirtilerek, böylece 2.5 milyon kişinin hayatının kurtarılabileceği kaydedildi. 
     Jeofizik Mühendisleri Odası Genel Başkanı ve aynı zamanda Sigarayla Savaşanlar Derneği 2. Başkanı olan Prof. Dr. Ahmet Ercan, "31 Mayıs Dünya Sigarasız Günü" nedeniyle yazılı bir açıklama yaptı. Ercan, Türkiye’de yılda 6.5 milyon paket sigara satıldığını, her yıl sigaraya yaklaşık 4.5 milyar dolar harcandığını belirtti. Prof. Dr. Ercan, "Bu kıran her yıl 100 bin kişiyi öldürürken, deprem kıranı ortalama yılda bin can almaktadır. Türkiye’de, 22 milyon sigara kullanıcısı, kişi başına yılda 300 paket sigara tüketip, 300 dolar harcayarak, 26 çeşit hastalığa yakalanmaktadır" dedi. 
     
Bu paraya ne yapılır      560 bin yeni konut yapılır. 2.5 milyon kişinin hayatı kurtulur. 
     Bakü - Ceyhan petrol boru hattının yarısı tamamlanır. 
     2000 yılındaki turizm geliri kadar bir para kazanılır. 
     



 GÜNCEL 

















</TEXT>
</DOC>
