<DOC>
<DOCNO> 18621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/29/spor/spo02.html </URL>
<DATE> 2001/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Karadeniz’de uzun gece 
</HEADLINE>
<TEXT>

Trabzonspor, haftanın en önemli karşılaşmasında Hüseyin Avni Aker’de Fenerbahçe’yi konuk edecek 
     FENERBAHÇE şampiyonluk yolunda en kritik maçlarından birini bugün deplasmanda Trabzonspor’a karşı oynayacak. Sarı - Lacivertliler’in, yarışta yara almamak için mutlak galibiyet kovalayacağı maçta ev sahibi takım da prestij mücadelesi verecek. Hüseyin Avni Aker Stadı’nda saat 19.00’da başlayacak karşılaşmayı hakem Metin Tokat yönetecek. 
     
Mirkoviç ön libero      YUSUF KOBAL 

     MUSTAFA Denizli, Ogün ve Johnson’un yokluğu nedeniyle Trabzonspor maçında Mirkoviç’i orta sahaya çekecek. Bu bölgeyi güçlendirmek isteyen Denizli, forvette ise Andersson - Baliç ikilisine görev verecek. Fenerbahçe son çalışmasını Mehmet Ali Yılmaz Tesisleri’nde basına kapalı yaparken, idmanı kampta bulunan Trabzonlu futbolcular da izledi. 
     TRABZON maçına takım ile birlikte gelen Aziz Yıldırım dün şehir halkıyla bütünleşti. Yıldırım, önce bowling oynadı, ardından A.Sebat-G.Doğan maçını izledi ve Trabzonlu yöneticilerle yemek yedi. Fenerbahçe’nin kaldığı otelin önüne gelen Trabzonlu taraftarların Abdullah’ı hedef alan küfürlü tezahüratları tepki topladı. 
     
Ev sahibi üstün      TRABZONSPOR ile Fenerbahçe bugün 82. kez karşılaşacaklar. 27 yıllık rekabette genel toplamda Karadeniz ekibi, 53 lig, 10’ar Türkiye Kupası ve özel, 4’er de Cumhurbaşkanlığı ve Başbakanlık Kupası olmak üzere 81 maçtan 31’ini kazandı. Fenerbahçe ise 27 galibiyet elde etti. Trabzon 96, Fenerbahçe 89 gol attı. Ligdeki 53 maçta da Bordo - Mavililer’in 18 - 17’lik üstünlüğü bulunuyor. Trabzon’daki resmi ve özel 31 maçta ev sahibi 16, Fenerbahçe 6 galibiyet aldı. 
     



 SPOR 



























</TEXT>
</DOC>
