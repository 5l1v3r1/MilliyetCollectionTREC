<DOC>
<DOCNO> 27906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/son/sonspo05.html </URL>
<DATE> 2001/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaraylı Jardel'e Olimpiakos da talip 
</HEADLINE>
<TEXT>

     Yunanistan'ın ünlü futbol takımlarından Olimpiakos'un Galatasaraylı Mario Jardel'i istediği iddia edildi. 
     Atina'da yayınlanan günlük spor gazetesi Protathlitis, ''Herkes Jardel hakkında konuşuyor'' başlıklı haberinde, Yunan takımının Brezilyalı futbolcuya olan ilgisinin yoğun olduğunu öne sürdü. 
     Protahlitis, Galatasaray'ın Brezilyalı futbolcuya karşı olan ekonomik sorumluluklarını yerine getirememesinden dolayı, ünlü oyuncuyu satmakta kararlı olduğunu öne sürdü. 
     Olimpiakos camiasının ise Jardel'i almakta direttiğini belirten Protathlitis, Jardel'in yıllık 1.2 milyar drahmi Yaklaşık 3 milyon dolar karşılığında Yunanistan'da oynamaktan herhangi bir sıkıntı duymayacağını iddia etti. 
     Bu arada özel Eraspor Radyosu, Olimpiakos'un, ünlü futbolcunun menajeri ile görüşmelere başladığını ileri sürdü. 






</TEXT>
</DOC>
