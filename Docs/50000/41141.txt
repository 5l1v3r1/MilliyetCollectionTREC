<DOC>
<DOCNO> 41141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/son/sonspo06.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakatlanan Rivaldo, 3 hafta sahalardan uzak kalacak 
</HEADLINE>
<TEXT>

     Dünya Kupası Eleme Grubu'nda yapılan Arjantin maçında sol dizinden sakatlanan FC Barcelona'nın Brezilyalı yıldızı Rivaldo, 3 hafta futbol oynayamayacak. 
     Bu durumda ünlü forvetin, FC Barcelona'nın Avrupa Şampiyonlar Ligi'ndeki 3, İspanya Ligi'ndeki ise 4 maçında forma giyemeyeceği belirtildi. 
     FC Barcelona Kulübü'nün sağlık sorumlusu Dr.Richard Pruna, Rivaldo'nun yaklaşık 20 gün sahalarda olamayacağını söyledi. 
     Barcelona'ya döner dönmez tevadiye alınan Rivaldo ise kendini çok kötü hissettiğini ve ilk kez bu denli uzun süre futboldan uzak kalacağını bildirdi. 
     2-1 Brezilya'nın yenilgisiyle sona eren maçın ilk yarısında sakatlanan Rivaldo'nun maçı sürdürmesi de İspanyol kulübünde eleştirilere neden oldu. 
     Kulüp başkanı Joan Gaspart, Güney Amerika ülkelerinin yoğun maç trafiğinden yakınarak bu ülkelerin milli takımlarında oynayan futbolcularının yorgunluk ve sakatlık sorunuyla karşı karşıya kaldığını anlattı. 
     Geçen ay da AC Milan Kulübü İkinci Başkanı Adriano Galliani, televizyon geliri ede etmek için turnuvalar ve Dünya Kupası Eleme Grubu maçları nedeniyle oldukça yoğun maç trafiği bulunan Güney Amerika ülkelerinin futbolcularıyla artık sözleşme imzalamayacaklarınıaçıklamıştı. 






</TEXT>
</DOC>
