<DOC>
<DOCNO> 36416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/10/son/sonspo02.html </URL>
<DATE> 2001/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş Amerikalı kaleci ile bugün son kez görüşüyor 
</HEADLINE>
<TEXT>

     Ike İbrahim Shorunmu'yu gönderdikten sonra kaleci arayışına başlayan Beşiktaş'ın prensipte anlaştığı ABD'li kaleci Kasey Keller, İstanbul'a geldi. 
     Atatürk Havalimanı'nda Türk menajeri tarafından karşılanan Keller, burada yaptığı açıklamada, bugün Beşiktaşlı yöneticilerle görüşeceğini ve anlaşırsa sözleşme imzalayacağını söyledi. 
     Beşiktaş'ın büyük bir takım olduğunu bildiğini kaydeden Keller, ''Rayo Vallecano'dan takım arkadaşım Boliç, bana Türkiye ve Beşiktaş hakkında çok olumlu şeyler söyledi. Yarın son kez görüşeceğiz ve anlaşırsak sözleşme imzalayacağım'' diye konuştu. 
     ABD Milli Takımı'nın kalecisi Keller, 31 yaşında 1.87 boyunda. Mustafa İzzet'in takımı Leicester City ve Boliç'in takımı Rayo Vallecano'da da forma giyen ABD'li kalecinin bonservisinin elinde bulunduğu bildirildi. 
     Baya oynayabilir 
     Bu arada, Beşiktaş'ın Tunuslu futbolcusu Baya'nın lisansının bugün verileceği açıklandı. 
     Asbaşkan Yıldırım Demirören, Baya'nın yarınki Trabzonspor maçında forma giyebileceğini belirterek, ''FIFA ile yaptığımız temaslar sonucunda bu oyuncunun lisansı yarın Futbol Fedarasyonu'na gönderilecek. Lisansı gelince de Trabzonspor maçında oynayacak'' dedi. 
     
     
     






</TEXT>
</DOC>
