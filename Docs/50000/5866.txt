<DOC>
<DOCNO> 5866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/spor/spo02.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener’de refah payı 
</HEADLINE>
<TEXT>

Denizli, Samandıra çalışanları için dayanışma ve yardım sandığı oluşturdu 
     YUSUF KOBAL 

     Primlerin 10’u 
     FENERBAHÇE’DE, Samandıra çalışanlarının imdadına Teknik Direktör Mustafa Denizli yetişti. Deneyimli hoca bir dayanışma ve yardımlaşma sandığı kurup, futbolcuları kazandıkları primlerin yüzde 10’unu bu sandığa aktarmakla yükümlü tuttu. Mustafa Denizli, oluşturduğu bu yardımlaşma fonunda toplanan parayla Samandıra’da çalışan işçilere gelir sağladı. 
     
     Takım ruhu 
     SAMANDIRA’DA günlerinin büyük çoğunluğunu bu çalışanlarla birlikte geçiren futbolculardan bir bölümünün gönlünden geçen kadarını, kimilerinin de belirlenen miktarı yatırdığı bildirildi. Çalışanlar arasındaki büyük gelir dengesizliğini bir miktar da olsa gidermek isteyen Mustafa Denizli böylece futbol takımına yardımcı olanları da takım ruhuna ortak etti. 
     
Rapajiç dertli      RAPAJİC, Ankaragücü kupa maçından sonra dert yandı. Hırvat oyuncu "Hayatımda ilk kez kırmızı kart görecektim. Beni marke eden Ankaragücü’lü oyuncu topsuz oyunda her tarafıma tekme attı. Futbol hayatımda hiç bu kadar sinirlendiğimi ve böyle tekmelere maruz kaldığımı hatırlamıyorum." dedi. Hakan Kutlu’yu kasteden Rapajiç arkadaşlarına vücudundaki izleri gösterdi. Bu futbolcunun kesin durumu da bugün belli olacak. 
     
Federasyona başvuru      FENERBAHÇE yönetimi, Futbol Federasyonu’na başvurup, FIFA düzeyinde kulübün haklarının korunması ve Murat Yakın ile Oulare’nin paralarının tahsil edilebilmesi için yardım istedi. Başkan Aziz Yıldırım dün federasyona giderek yetkililerle görüştü. Fenerbahçe yönetimi ardından Tahkim Kurulu üyesi Şekip Mosturoğlu ile birlikte toplantı düzenleyip taktik belirledi. 
     


 SPOR 

























</TEXT>
</DOC>
