<DOC>
<DOCNO> 33519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/24/ekonomi/eko01.html </URL>
<DATE> 2001/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Gelir farkı 66 kata ulaştı 
</HEADLINE>
<TEXT>
Beş kişiden birinin karnı doymuyor... 
Türkiye’nin kentlerinde 7.3 milyon kişi, açlık sınırı’ sayılan aylık 255 milyon liradan 192 dolar daha az bir gelirle yaşamaya çalışıyor. Kişi başına yıllık geliri 32 bin dolara ulaşan üst gelir grubu ile geliri 481 dolarda kalan alt grup arasındaki fark 66 kata ulaşıyor 
     NEDİM ŞENER 

     Daha önce de Milli Güvenlik Kurulu’nun MGK gündemine gelen, gelir dağılımı’ndaki vahim tablo, dış basına da konu olmasından sonra, yeniden dikkatleri üzerine topladı. Önümüzdeki MGK toplantısında da gündeme gelmesi beklenen gelir dağılımı adaletsizliği konusunda, sosyal patlama’ uyarıları yapılıyor. 
     Rakamlar adaletsizliği bütün boyutları ile sergiliyor. Veri Araştırma Şirketi’nin nüfusu 20 binin üzerinde olan yerleşim birimlerinde 35 il , bin 922 hane ve 5 bin 22 kişi ile yaptığı ankete göre Türkiye’nin 35,8 milyon kişilik kentsel nüfusunun 7.3 milyonu karnını doyuramıyor. 
     
     Açlık sınırı 192 dolar 
     Türk - İş rakamlarına göre Türkiye şartlarında, aylık 683 milyon liranın altında gelir sağlayanlar yoksul’, 255 milyon liranın altında gelir sağlayanlar ise açlık sınırında’ kabul ediliyor. Aylık 255 milyon lira gelir 192 dolara, yıllık olarak da 2 bin 309 dolara denk geliyor. Dört kişilik ailenin bu geliri de kişi başına 577 dolar gözüküyor. Yıllık geliri bu rakamın altında kalanlar, açlık sınırında’ yaşıyor. Veri Araştırma’nın rakamlarına göre geliri bu rakamın altında kalan 7.3 milyon kişi var. Kırsal bölgeler gelir daha düşük olduğundan Türkiye genelinde bu rakam 35 milyonu geçiyor. 
     
     Aylık 40 dolar gelir 
     Gelirin 20’ye bölümü ile yapılan hesaplamada, kentsel nüfusta en üstteki yüzde 5’lik ilk gruptaki 113 bin kişinin yıllık geliri 32 bin dolara yakın. 7 milyon kişinin ise 481 dolar. En zengin arasındaki farkın 66 kat olduğunu gösteriyor. 
     Nüfusun 20’ye bölümüyle hesaplanan tabloda da en üstteki yüzde 5’in hane başına geliri 34 bin 969 dolar, kişi başına gelir 10 bin 172 dolar. En alttaki yüzde 5’lik kesimin evine ise yılda bin 285 dolar girerken kişi başına gelir 396 dolarda kalıyor. Bu araştırmaya göre hane geliri’ açısından en üsttekilerle en alttakiler arasındaki gelir farkı 27 kat. 
     
Laila örneği çok komik’      Turizm Bakanı Erkan Mumcu, gelir dağılımındaki uçurumun en az 20 - 30 yıllık bir sorun olduğunu belirterek, "Yani kuzulara şah olsa, kurdun yapamayacağı bir taksim var ortada" dedi. 
     New York Times gazetesinin Laila’da eğlenenlerle, hemen yanındaki lokantanın 160 dolar maaş alan garsonunu karşılaştıran haberini "son derece komik bir örnek" olarak değerlendiren Mumcu, şöyle konuştu "Bu örnekle, Türkiye’deki gelir tablosunun çarpıklığı anlatılamaz. Daha çarpıcı bir örnek var Asgari ücretin dolar olarak karşılığı nedir Profesör maaşlarının dolar olarak karşılığı nedir diye baktığınızda Türkiye’nin gerçekten açlık sınırına yakın bir yoksullukla yaşadığını görürsünüz." 
     
     Devalüasyon maaşları eritti 
     Kriz, maaşları dolar bazında ortalama yüzde 36.5 eritti. Ocak 2001 ile Temmuz 2001 maaşlarının dolar olarak değerleri karşılaştırıldığında, asgari ücretin yanı sıra, altışar aylık zamlar ve enflasyon farklarına rağmen memur maaşlarında gerileme yaşandığı görülüyor. 
     Kriz öncesi ocak ayında net 102 milyon lira olan aylık geliri ile 151 dolar alabilen asgari ücretli, son artışla birlikte net ücreti 122 milyona çıkmasına karşın, bugün 92 dolar alabiliyor. Bu da dolar bazında asgari ücretlinin yüzde 39 oranında kayba uğradığını gösteriyor. 
     
     En az kayıp poliste 
     Kriz genel müdür maaşlarında yüzde 36,5 oranında erimeye yol açmış durumda. Memurun 9 1 kaybı yüzde 36.2 düzeyinde. Kaymakam, öğretmen, il valisi, h kim, doktor, hemşire ve avukatların gelirlerindeki kayıp da yüzde 36.5 düzeyine ulaşıyor. Polis memurlarında kayıp yüzde 29.5 oranıyla, görece daha az düzeyde. 
     
7 milyon kişi ayda 40 dolara geçiniyor En yüksekten en düşüğe sıralamalı dilimler Kişi sayısı Toplam kişiler içindeki payı Kişi başına yıllık ortalama gelir Toplam gelirden aldığı pay 1. 5'lik dilim 113.502 0,3 31.915 5,1 2. 5'lik dilim 234.479 0,7 14.745 4,9 3. 5'lik dilim 319.297 0,9 11.013 5,0 4. 5'lik dilim 415.626 1,2 8.425 5,0 5. 5'lik dilim 529.601 1,5 6.660 5,0 6. 5'lik dilim 673.267 1,9 5.204 5,0 7. 5'lik dilim 826.168 2,3 4.262 5,0 8. 5'lik dilim 982.202 2,7 3.577 5,0 9. 5'lik dilim 1.121.696 3,1 3.143 5.0 10. 5'lik dilim 1.271.738 3,6 2.768 5,0 11. 5'lik dilim 1.408.519 3,9 2.503 5,0 12. 5'lik dilim 1.600.166 4,5 2.197 5.0 13. 5'lik dilim 1.774.424 5,0 1.984 5.0 14. 5'lik dilim 1.993.058 5,6 1.764 5.0 15. 5'lik dilim 2.212.475 6,2 1.591 5,0 16. 5'lik dilim 2.543.158 7,1 1.386 5,0 17. 5'lik dilim 2.867.900 8,0 1.226 5,0 18. 5'lik dilim 3.443.638 9,6 1.022 5,0 19. 5'lik dilim 4.158.502 11,6 847 5,0 20. 5'lik dilim 7.319.410 20,4 481 5,0 Toplam 35.808.826 100,0 1.966 100,0      
     



 EKONOMİ 





















</TEXT>
</DOC>
