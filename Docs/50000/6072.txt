<DOC>
<DOCNO> 6072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/yazar/akyol.html </URL>
<DATE> 2001/02/08/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Nakşibendi... 
</HEADLINE>
<TEXT>

     MERHUM Esat Coşan'ın vefatı Nakşibendi genel adı altında toplanan dini tarikat ve cemaatler grubunu yeniden gündeme getirdi. 
     Nakşibendi adı altındaki topluluklar Mısır'dan Kafkasya ve Orta Asya'ya, çok geniş bir coğrafyada görülür. O bakımdan çok değişik kültürel, sınıfsal, entelektüel ve siyasi özelliklere sahip farklı cemaatlerdir. Araplardan ziyade Türkler ve Kürtler arasında yaygındır. 
     Tarikatın kurucusu, Bahaddin Nakşibend 1318 - 1389 , Özbek ve Orta Asya Türk kültürünün önemli bir simasıdır bir bakıma bizim Mevlana gibi. 
     Konunun uzmanlarından Martin Van Bruniessen'in belirttiği gibi, Nakşibendilik, ne dünyada ne de Türkiye'de ne Türkler arasında ne de Kürtler arasında "merkezi" bir tarikat değildir, "ortaklaşa tanıdıkları bir baş" olmamıştır. Hatta şeyhler arasında, özellikle mürit kazanma rekabeti içinde olan şeyhler arasında çekişmeler yaşanır... Agha, Saikh and State, sf. 296 
     
     ŞEYH Said isyanında doğudaki Nakşi şeyhleri önemli rol oynamışsa da, yine Bruinessen'in belirttiği gibi, bu isyan esas itibariyle etnik - milliyetçi bir ayaklanmadır ve tabanını aşiretler feodal yapı oluşturmuştur. Sf. 265 vd. 
     Çok parçalı olan Nakşilik konusunda genellemeden sakınmak ve her olayı teker teker incelemek gerekir. 
     Şeyh Said isyanını dinle özdeşleştirmek yanlıştır. Said Nursi, Şeyh Said isyanına karşı çıkmıştır mesela... 
     Tarihçi Mete Tunçay, Menemen'de meydana gelen vahşet olayının Nakşibendiliğe atfedilmesini de kuşkulu bulur 
     "Sıkıyönetim Mahkemesi, kendi incelemesine göre, olayın altı serserinin işinden ibaret olmayıp gerisinde gizli bir örgütün bulunduğu kanısına varmıştır. Bundan kasıt öncelikle, Derviş Mehmet'in mensup olduğu ileri sürülen Nakşibendiliktir. Oysa, Nakşibendilik gibi ciddi bir tarikatın, cahil bir dervişin 'Mehdilik' iddiasını benimsemeyeceği açık olmak gerekir." Türkiye Cumhuriyeti'inde Tek Parti Yönetiminin Kurulması, sf. 304 
     31 Mart tahrikçisi Derviş Vahdeti, Nakşi idi. Politik ajitatör olan Vahdeti'nin Nakşi cemaatlerinde hiçbir manevi saygınlığı yoktur. 
     
     NAKŞİLİK konusunda "İstanbul'da İsveç Araştırma Enstitüsü"nün 1997'de düzenlediği "Batı ve Orta Asya'da Nakşibendilik" Naqsbandis in Western anda Central Asia adlı bilimsel konfrans, İngilizce olarak yayımlanmıştır. 
     Buraya sunulan tebliğlerden anlıyoruz ki, "Özallar'ın şeyhi" denilen Zahit Kotku, gençliğinde dinle birlikte "güzel sanatlar" ve "teknik" okumuş. Belki de bu eğitim sebebiyle, onun cemaatinin 'modern' bir boyutu vardır Fen bilimlerine ve ticarete açıktır, çoğu "mühendisler"den oluşan 'okumuş' bir topluluktur. Sf. 139 
     Devlete bağlılık ve bir tür gelenekçi milliyetçilik bu cemaatte güçlüdür, Esat Coşan'ın yazılarında da bu görülür. Sf.142 
     Konuyu araştıran Ali Bayramoğlu'nun bulguları da bunu doğruluyor. Bu durum siyasete ilgiyi geliştirmiş, cemaat başlangıçta Erbakan'ı desteklemiş, sonra Erbaka'nın "dini lider gibi davranmasını ve biat istemesini" yanlış bularak Erbakan'a karşı çıkmış, Esat Hoca bunu açıkça belirtmiştir. 
     Turgut Özal Nakşi değildi, Kotku'nun kişiliğine saygı duyardı. 
     
     





Nakşibendi... 


Coşan 


Atatürk'e inat 


Yolsuzluk bürokrasisi 


Benim de ve kurtul 


Arafat’tan Türkiye’ye destek çağrısı... 


Devlet, asker, emir... 


Saç tıraşı kaç milyon 


Süleymaniye ve Laisizm 


"Fevkalade" ölüm 


Tatilya eziyet 


Erbakan'dan özür dileyin .. 


Bir bu eksikti 


Bugün IMF için ne yaptınız 


Akasyaları kesmeyiniz... 


İslam, üslubuyla gitti 


Fazilet ve seçim 


Çözüm yok 


Mimarlara "İltifat olmayan yerde, marifette olmuyor" 


</TEXT>
</DOC>
