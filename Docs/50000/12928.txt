<DOC>
<DOCNO> 12928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/25/ekonomi/eko07.html </URL>
<DATE> 2001/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası’nın k rı Hazine’ye yaradı 
</HEADLINE>
<TEXT>

Merkez Bankası bir katrilyonluk k rdan 700 trilyon lirasını Hazine’ye ödeyecek 
     Kasım ayında yaşanan kriz döneminde net iç varlıklar hedefini askıya alarak piyasayı çok yüksek faizle fonlayarak 2000 yılını 1 katrilyona yakın bir k rla kapayan Merkez Bankası, bu paranın yaklaşık 700 trilyonunu kurumlar vergisi ve k r olarak nisan ayında devlete ödeyecek. 
     Merkez Bankası Yasası’na göre, bankanın elde ettiği k rdan önce yüzde 20, daha sonra da yüzde 10 adi ve olağanüstü ihtiyat akçesi ayrılıyor. Sermayesi sadece 25 milyar lira olduğu ve dağıtabileceği k rpayı miktarı da yüzde 12 ile sınırlı bulunduğu için banka hissedarlarına her yıl birinci ve ikinci temettü olarak sadece 3 milyar lira dağıtabiliyor. Bu yıl karından çalışanlarına yaklaşık 2 trilyon lira temettü dağıtması beklenen Merkez Bankası’nın 992 trilyon lira olan 2000 yılı karından 240 trilyon liraya yakın bir miktarda Kurumlar Vergisi ve fon payı ödeyebileceği hesaplanıyor. 
     Banka, yasa gereğince k rından kalan yaklaşık 470 trilyon lirayı da nisandaki Genel Kurul’dan sonra Hazine’ye aktaracak. Böylece Kurumlar Vergisi, Fon Payı ve kar olarak Merkez Bankası, bu yıl devlete yaklaşık 700 trilyon liralık bir ödemede bulunacak. Merkez Bankası, 1999 yılı k rından devlete 362 trilyon lira aktarmıştı. 
     


 EKONOMİ 




















</TEXT>
</DOC>
