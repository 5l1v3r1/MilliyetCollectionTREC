<DOC>
<DOCNO> 6875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/son/soneko08.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Salomon Smith Barney, bankacılık sektörünün notunu yükseltti 
</HEADLINE>
<TEXT>

     Schroder Salomon Smith Barney SSSB , 2001 yılı kazanç tahmin değerlendirmesini revize ederek, Türk bankacılık sektörünün notunu yükseltti. 
     Söz konusu artış, sektörün notu ''durağandan'' ciddi yatırım fırsatı olarak ifade edilen ''Overweight'' düzeyine çıkartılarak gerçekleşti. SSSB, Türk bankacılık sektörünü değerlendirdiği son raporunda, sektörün ortalama kazancının, bu yıl yaklaşık yüzde 22 oranında yükseleceği tahmininde bulundu. 
     Raporda, bankacılık sektörünün, geçen yıl Kasım ayındaki mali duruma göre çok daha likit hale geldiği, sektörün, kısa vadeliden orta vadeli bir bakış ve yatırım düzeyine yöneldiği ifade edildi. Sektördeki canlanmanın başladığının belirtildiği raporda, özellikle bu yılın üçüncü çeyreğinden sonra, canlılığın daha da artacağı kaydedilen raporda şöyle denildi 
     ''Son hazine ihaleleri ile kriz sonrası faiz trendindeki düşüş, Türk bankacılık sektörünün, yeniden sağlığına kavuşmaya başladığı ve geçen yılki kriz sonrasında yürütülen para politikasının çalıştığını gösteriyor. Bu yıl, tüketici kredilerinde nispi olarak küçülme olurken, mevduat ve diğer kredilerde artış olacak. Sektör açısından önemli olan banka birleşmeleri, özel sektör bankaları arasında hızlanacak. Bankaların bu yıl, bankacılık faaliyetlerinden olan kazançları, bankacılık dışı faaliyetlerinden elde ettikleri kazançları geçecek.'' 
     
     



</TEXT>
</DOC>
