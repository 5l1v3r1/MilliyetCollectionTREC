<DOC>
<DOCNO> 47249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/ekonomi/eko01.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankacılıkta yeni arayışlar 
</HEADLINE>
<TEXT>
Ya birleşme ya yabancı ortaklık 
Sektörde rekabet koşullarının değiştiğini belirten Pamukbank Genel Müdürü Orhan Emirdağ, Birleşme veya yabancı ortaklık seçenekleri üzerinde duruyoruz’dedi 
     KADİFE ŞAHİN 

     Pamukbank’ın önümüzdeki süreçte ne tür stratejik kararlar alacağı konusundaki sorularımızı yanıtlayan Genel Müdür Orhan Emirdağ, yabancı ortaklık veya Yapı Kredi ile birleşme alternatiflerinin değerlendirildiğini bildirdi. 
     Yeni rekabet ortamında rakiplerinin kararlarının da etkili olduğunu ifade eden Emirdağ, "Rekabetin böyle olduğu bir ortamda ne yapacağınızı daha çok rakipleriniz belirliyor. Şu anda Çukurova Grubu bankaları olarak değişen piyasa koşullarına göre her türlü alternatifi değerlendiriyoruz. Bizim için birleşme veya yabancı ortaklık, ikisi de önemli, ikisini de değerlendiriyoruz" dedi. 
     Değerlerin uygun piyasa koşulları içinde yaratılması gerektiğini belirten Emirdağ, "Bu biraz da bizim dışımızdaki koşullara bağlı. Çukurova Grubu’nun iki bankasının dışında Turkcell gibi önemli varlıkları var. Bu kuruluşlar ile olan işbirliğinin iki bankaya getirdiği pozitif katkılar da önemli." 
     Emirdağ, sorularımızı şöyle yanıtladı 
     
Türkiye iç borcunu döndürebilecek mi 
     Herkes iç borcun çevrilmesi sorununa yoğunlaşmış durumda. Dış destek gelirse ki bu yıl dış destek iç borcun yükünün azaltılmasında oldukça etkili oldu, bunu aşabiliriz. 
     
Merkez Bankası MB , döviz kurunda nasıl bir tavır göstermeli 
     Biz piyasa olarak MB’den korkmak istiyoruz. MB’nin elinde güç var. Elindeki bu güçle müdahale ettiğinde piyasayı normal dengelerinde götürebilir. Tam kurlar oturdu diyoruz, dengeler tekrar sarsılıyor. Bu nedenle MB müdahalelerini yerinde yapmalı. 
     
Bankacılık sektöründe küçülme sürecek mi 
     Sektördeki küçülmeyi durdurup, büyümeyi sağlamak lazım. Fon’a alınan bankalar dışındaki özel bankalara büyük bir görev düşüyor. Özel bankaların daha sağlıklı bir mali bünyeye sahip olmaları ve daha etkin çalışmaları gerekiyor. Krizlere dayanıklılık açısından yabancı ortaklıkların bankalara önemli katkılarda bulunacağı düşünülüyordu. Bu özkaynakların güçlendirilmesi için de çok önemli bir faktördü ve hemen hemen bütün bankalara yayılması da kaçınılmazdı. Bir takım bankalar yabancı ortak aldığında diğerlerinin lokal vizyonları ile kalmaları mümkün olamazdı. Bu yine geçerli ama şu dönemde ertelenen bir iki örnek gösteriyor ki bu konuda biraz bekleme dönemine girdik. 
     
     Dövize boğulduk’ 
     Dövizin yoğun biçimde bir yatırım aracı olarak kullanıldığını bildiren Orhan Emirdağ, "Döviz piyasasında döviz tevdiat hesapları ile birlikte çok fazla bir likidite oluştu" dedi. Bankaların eskisi gibi döviz pozisyonlarını açmak istemediklerini belirten Emirdağ şöyle konuştu "TL mevduat dolar bazında eridi. Sektörün tümünde döviz tevdiatın payı yüzde 60’ı, özel bankalarda ise yüzde 70’leri geçti. Bu pasif yapı bankaları Hazine ihalelerinde dövizli k ğıt almaya teşvik ediyor. Pasif yapısı böyle olunca repo küçülüyor. Eskiden bankalar döviz kaynağından TL k ğıt aldı. Şimdi pozisyon açarak böyle bir şey yapmamız mümkün değil. Döviz varsa döviz enstrümanı alıyoruz. 
     



 EKONOMİ 




















</TEXT>
</DOC>
