<DOC>
<DOCNO> 44115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/dunya/dun01.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel timler Afganistan’da 
</HEADLINE>
<TEXT>

3 - 5 kişilik timler Afganistan'a sızarak Bin Ladin'i aramaya başladı. Bu birlikleri 'Black Hawk' helikopterleri destekliyor 
     DIŞ HABERLER SERVİSİ 

     Amerikan özel güçlerinin, iki haftadır Afganistan'da olduğu ve 11 Eylül'de düzenlenen terörist saldırıların baş zanlısı Suudi terörist Usame bin Ladin'i aradığı bildirildi. 
     USA Today gazetesinin haberine göre, Amerikan komandoları saldırıdan 2 gün sonra Pakistan'ın Peşaver ve Kuetta kentlerine vardı. Buradan da Bin Ladin'i yakalamak, öldürmek ya da ABD hava saldırılarına başlayıncaya kadar yerini bulmak amacıyla Afganistan'a geçmeye başladı. 
     
     Elit birlikler tarıyor 
     Kimliği açıklanmayan Pakistan ve Amerikalı yetkililere dayandırılan habere göre, 3 - 5 kişilik ekiplerden oluşan özel birlikler, Black Hawk Kara Şahin helikopterleri tarafından destekleniyor. Afganistan dışında üslenen elit birlikler zaman zaman Afganistan'a sızarak Ladin ve terörist kamplarınının yerini bulmaya çalışıyor. 
     
     Gözler Kandahar'da 
     Arama işlemleri daha çok Afganistan'ın güneybatısında bulunan Kandahar kenti yakınındaki mağara ve sığınaklarda yoğunlaşıyor. Elit birliklerin Bin Ladin'i bulmakta zorluk çektiği ve diğer ülkelerden istihbarat yardımı istediği kaydedildi. 
     
ABD’ye soğuk düşman      Afganistan'da operasyona hazırlanan ABD güçlerini Taliban'dan daha acımasız bir düşman bekliyor Kış... Afganistan'ın dağlarında bu mevsimde hava sıcaklığı -40 dereceye kadar düşüyor. Saatte 25 km hızla esen rüzg r, sıcaklığın -60 derece hissedilmesine neden oluyor. Kar kalınlığıysa 2 - 3 metreye kadar ulaşabiliyor. Bu ısıda et 30 saniyede donuyor. Bu şartlardan insanlar kadar silahlar da olumsuz etkileniyor. 
     
Ladin Bizde para bitmez      Suudi terörist Usame bin Ladin, örgütü El Kaide'nin malvarlığının dondurulmasının eylemlerini etkilemeyeceğini söyledi. Pakistan'ın Ümmet gazetesine açıklama yapan Bin Ladin, "Bu hiçbir şeyi değiştirmez. Allah'a şükür El Kaide'nin bunların yerine koyacak üçten fazla mali kaynağı var. Örgüt üst düzey eğitimli gençler tarafından yönetiliyor. Böyle yüz binlerce gencimiz var. Malvarlığının yerine ne konulacağını biliyorlar" dedi. 
     



 DÜNYA 















</TEXT>
</DOC>
