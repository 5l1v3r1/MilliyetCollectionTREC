<DOC>
<DOCNO> 34710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/yazar/guclu.html </URL>
<DATE> 2001/07/31/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Ek kontenjan avantajlı mı 
</HEADLINE>
<TEXT>

     Üniversite tercihi yapılırken adaylardan pek çoğu, mümkün olduğunca az tercih yaparak, şansını bir kez de ek kontenjanda denemek istiyor. Oysa yanılıyorlar. Çünkü ek kontenjanla bir yere girmek şu anda bir yeri kazanmaktan çok daha zor. 
     Öncelikle ek kontenjanın mantığı ne Ona bir bakalım 
     Ek kontenjan, normal kayıt döneminde yeterince tercih almadığı için ya da kazananların kayıt yaptırmamaları nedeniyle açık kalan kontenjanlara ikinci bir yerleştirme işleminin yapılmasıdır. 
     Kesin kayıtlar bittikten bir hafta sonra yani eylül sonlarında gerçekleşiyor. Adaylardan ikinci bir tercih listesi alınıyor ve ortalama 30 bin öğrenci yerleştiriliyor. Mayıstan sonra açılmasına karar verilen fakülte ve yüksekokullara da yine ek kontenjanla öğrenci alınıyor. 
     Ek yerleştirmede esas alınan puan, birinci yerleştirme puanından daha düşük olmayacağı için avantajdan çok dezavantaj yaratacaktır. Örneğin A fakültesinde 3 açık var ve taban puanı da 180. Eğer sizin puanınız 180'nin altındaysa bu fakülteye başvurmanız söz konusu değil. 180'se bile pek fazla şansızınız yok. Çünkü açıkta kalan hemen herkes oraya yoğunlaştığı için puanı düşmüyor, aynı kalmıyor, aksine yükseliyor. 
     Siz siz olun birinci yerleştirmede severek öğrenim göreceğiniz bir yere girmeye bakın Sonrası çok zor... 
     
Yatay, dikey geçiş ve çift anadal      Tercih aşamasında en fazla telaffuz edilen konulardan biri de yatay ve dikey geçişler. İki yıllık yüksekokulları düşünenler, puanım buraya yetiyor, girip daha sonra dikey geçiş yaparım diye düşünüyorlar. Ama dikey geçişin ne kadar zor olduğunu bilmiyorlar. Dikey Geçiş Sınavı DSY'yi kazanmak ÖSS'den daha zor. Kazandıktan sonraki bir yıllık tamamlama programını kazasız atlatmak ise çok daha zor. Bu yöntemi deneyenlerden birini dinlemek galiba en iyisi... 
     Puanın yettiği bir üniversiteye girip daha sonra hayali kurulan üniversiteye yatay geçişle geçmek de bir o kadar zor. Örneğin A üniversitesine girdiniz ve B üniversitesine yatay geçiş yapmak istiyorsunuz. Öncelikle sınıfınızı takıntısız geçmiş olmanız gerekiyor. Not ortalamanız ve okuduğunuz fakülteye girişteki puanınız da diğer adaylardan çok iyi olmalı ki, şans size doğsun. Her fakülteye en fazla 3 - 5 öğrenci alındığı için bu da garantili bir yöntem değil. Yararlanan yok mu, elbette var. Ama ya umutlanıp da hayal kırıklığına uğrayanlar. İşte onlar o kadar çok ki .. 
     Gelelim çift anadal konusuna. Çok avantajlı bir durum. 4 yıl içinde iki diploma almanız mümkün. A fakültesini kazandınız, aynı üniversitenin bir başka fakültesinin ortak dersler dışındaki diğer derslerini de alarak yaşıtlarınıza fark atabilirsiniz. Büyük üniversitelerin tamamına yakınında çift anadal programı var. Düşündüğünüz üniversitelere de açıp sorabilirsiniz .. 
     
Kayıt takvimi öne çekilmelidir      Okullar açıldığında hala kayıt kargaşası yaşansın istenmiyorsa, tüm okulların kayıt takvimi en az bir - iki hafta öne çekilmelidir. Geçen yıllarda olduğu gibi bu yıl da öğrencilerden biri okula giderken, diğeri hala hangi okula gideceğinin şaşkınlığını yaşamamalıdır .. 
     
     







'Yenilikçiler' nereye 


Sosyal hava 


Sağlıkta yeni düzen 


Kime ne soracağımı Tayyip'in tetikçilerine mi soracağım .. 


"Ben suçluyum hakim bey .." 


Ek kontenjan avantajlı mı 


Devletin olanakları seferber edildi 


ANAP'ta kongre hesapları 


İtalyan sermayesinin yeni haritası 


Bir günde batmıyorlar 1 


Para politikası uygulama gücümüz kalmadı 


Tarihi dilenci çocuklar çevreliyor 


</TEXT>
</DOC>
