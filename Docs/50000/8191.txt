<DOC>
<DOCNO> 8191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/son/soneko15.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Standard Poor's Türkiye'yi incelemeye aldı 
</HEADLINE>
<TEXT>

     Uluslararası derecelendirme kuruluşu Standard Poor's, en üst düzeyde yaşanan bir siyasi tartışmanın piyasaları karmaşaya iterek ülkenin kredi kalitesini bozma tehdidi yarattığını ve Türkiye'deki olayları izlemekte olduğunu söyledi. 
     S P İcra Direktörü Konrad Reuss, herhangi bir not hareketi hakkında yorum yapmaktan kaçındı, ancak S P'nin pazartesi günü Başbakan ve Cumhurbaşkanı arasında yaşanan tartışmanın Türkiye'nin ekonomik istikrar programında daha fazla gecikmeye neden olmasından endişe ettiğini söyledi. 
     Programın uygulanması Başbakan Bülent Ecevit'in narin koalisyon hükümetinin atakta talmasına bağlı görülüyor. 
     Reuss, Reuters ile yaptığı söyleşide, "Durum hakkında çok endişeliyiz... ve devamlı surette durumu çok yakından izliyoruz" dedi. 
     Reuss, "Son iki günde olanlar açık bir şekilde Türkiye ve Türkiye'nin krdei güvenilirliği üzerinde önemli etkilerde bulunabilir bu yüzden durumu yakından izliyoruz" dedi. 
     Reuss, hükümetin, mali piyasaların güvenini kaybetmiş görünmesinden S P'nin özellikle endişe duyduğunu belirtti. 
     Reuss, "Faiz oranlarındaki ciddi tırmanış endişe kaynağıdır, çünkü bunun bütçe ve mali performans üzerinde etkileri olacaktır" dedi. 
     Reuss, "Mali piyasaların güven kaybı döviz piyasaları üzerinde etkiy apar ve hükümetin istikrar programına bağlılığını giderek zorlaştırır" dedi. 




</TEXT>
</DOC>
