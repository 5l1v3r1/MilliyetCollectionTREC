<DOC>
<DOCNO> 35749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/06/son/sontur08.html </URL>
<DATE> 2001/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Üst geçit merdivenlerden aşağıya itip öldürdüler 
</HEADLINE>
<TEXT>

     Mamak'ta bir kadın köprünün merdivenlerinden itilerek öldürüldü. 
     Alınan bilgiye göre, Saffet Koçak 41 adlı kadın, sabah saatlerinde işe giderken, Mamak Köprüsü yanındaki merdivenlerden indiği sırada, kimliği henüz belirlenemeyen, ''uzun boylu, 40-45 yaşlarında, beyaz gömlek, mavi kot pantolon giyen, güneş gözlüğü takan bir erkek'' tarafından aşağıya doğru iteklendi. 
     Bunun üzerine merdivenlerden yuvarlanan Koçak, olay yerinde hayatını kaybetti. Olayı gören vatandaşların kaçan kişiyi yakalamak üzere peşinden koştukları, ancak yakalayamadıkları kaydedildi. 
     Koçak'ın, Adalet Bakanlığı'nda hizmetli olarak çalıştığı ve 1 yıl önce eşinden ayrıldığı belirtildi. 
     Olayla ilgili soruşturmanın sürdürüldüğü, kaçan kişinin yakalanması için çalışıldığı bildirildi. 
     
     







</TEXT>
</DOC>
