<DOC>
<DOCNO> 30101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/son/sondun17.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
AİHM'in RP için son randevusu 10 Temmuz'da... 
</HEADLINE>
<TEXT>

     Avrupa İnsan Hakları Mahkemesi, Anayasa Mahkemesi tarafından kapatılan Refah Partisi yöneticilerinin yaptığı şikayet başvurusunu, 10 Temmuz Salı günü son kez görüşecek ve karara bağlayacak. 
     Gelecek hafta yargıçların yapacağı toplantıda çıkacak son karar, hemen kamuoyuna açıklanmayacak. AİHM yargıçları, gerekçeli kararın yazılması için, mahkeme sekreterliğini görevlendirecek. AİHM'nin kararını Temmuz'un son haftası açıklaması bekleniyor. 
     AİHM, 16 Ocak 2001 tarihinde yaptığı duruşmada, kapatılan Refah Partisi'nin ve Türk Hükümeti'nin avukatlarını dinlemişti. 
     Strasbourg Mahkemesi, geçtiğimiz aylarda, kapatılan Refah Partisi'nin başvurusunun incelenmeye alındığını açıklamıştı. Daha önce, Anayasa Mahkemesi tarafından kapatılan TBKP, DEP, HADEP, Sosyalist Parti, AİHM'ye Türkiye aleyhinde şikayet başvurusunda bulunmuşlardı. 
     AİHM, bu davaların çoğunda Türkiye'yi maddi tazminat ödemeye mahkum ederken, Avrupa Konseyi'nin karar organı Bakanlar Komitesi 3 yıl önce bir ilke imza atarak, Anayasa Mahkemesi tarafından kapatılan Sosyalist Parti lideri Doğu Perinçek hakkında verilen hapis cezasının bozularak serbest bırakılması ve siyasi haklarının geri verilmesi konusunda karar almıştı. 
     
     






</TEXT>
</DOC>
