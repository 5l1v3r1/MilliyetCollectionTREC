<DOC>
<DOCNO> 10849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/11/yazar/cankat.html </URL>
<DATE> 2001/03/11/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Bu usullere annesinden alışıktır 
</HEADLINE>
<TEXT>

     Ben sadece kulak misafiriyim. Ekonomiden anlayanlar ile yükselen yıldızımız üstelik de güzel gözlü Kemal Derviş’i hem insan olarak, hem de ekonomist olarak tanıyanlar tartışıyor 
     20. yüzyıla Avrupa’nın hasta adamı olarak girmiştik. 21. yüzyılda da aynı başarıyı gösterdik. 
     Türkiye’de ekonomiyi koordine edecek ekonomist veya bürokrat bulamadık da, taa Amerika’dan, Dünya Bankası Başkan Yardımcısı’nı ithal ettik. Allah’tan ki Derviş Türk ve çok iyi bir ekonomist. 
     "Ekonomimiz ağır hasta, sizin gibi bir doktora ihtiyaç var" diye çağrıldığında, Derviş ne düşünmüştür acaba 
     Bence çok da yadırgamamıştır. O böyle uçakla çağrılan özel doktorlara alışıktır. 
     Nasıl yani 
     Kemal Derviş, London School of Economics’te okudu. Her hastalandığında, annesi, ta İsviçre’den Londra’ya uçakla özel doktorunu gönderirdi. Onun için Amerika’dan çağırılmanın olağanüstü bir yanı yoktur. Bence yadırgamamıştır. 
     
...deyyus demezler mi      Sabah’ta, Yılmaz Erdoğan’ın Deniz Akkaya hakkında söylediklerini okudun mu 
     Anacığım, sıra Sabah’a gelmedi daha... 
     Bir internet sitesinden almış gazete, Yılmaz Erdoğan 
     Beni delirtmeye niyetleri var galiba, diyor. Delinin biri kuyuya bir taş atıyor, kırk akıllı onu çıkartmaya çalışıyor. Yılmaz Erdoğan’ı o kadar iyi anlıyorum ki. "Sen de şöhretlerden misin" diye dudak ucuyla güleceksiniz. Sahi kadınlardan söz ederken, bıyık altından gülme deyimi kullanılmaz mı Eh benle bile uğraşan, koskoca Yılmaz Erdoğan’a neler eder kim bilir 
     Erdoğan devam ediyor 
     Kadın Deniz Akkaya benim arkadaşım, ama sevgilim değil. Yahu siz sevgilisinden utanan ve onu saklayan delikanlı gördünüz mü Bu delikanlı dedikleri, erkek manasına mı gelir 
     Türkler, Yılmaz Erdoğan’ı çok sevdi. Allah için, ben de öyle. Sahnedeki yapmacıklardan, taklitlerden, sahtek rlıklardan o kadar sıkıldık ki, her şeyin otantik olanını özler olduk. Yılmaz Erdoğan da kimliğini reddetmeyen, otantik bir insan... 
     Ne demek istediğimi, aynı röportajdaki son cümlesiyle anlatmaya çalışayım 
     Yok Deniz Akkaya’yla Hakk ri’de buluşmuşuz, filan... Yahu orada benim akrabalarım var, amcalarım var. Demezler mi "Ulan deyyus, sevgilinle buluşmaya geliyorsun da amcana bir uğramıyorsun diye Biz böyle adam değiliz. 
     Çocuk daha ne desin istiyorsunuz 
     
ÇİÇEKÇİ ORTALIĞI BİRBİRİNE KATTI      Ankaralı bir gazetecinin telefonu çaldı 
     Merhaba ablacığım Siz bilirsiniz, DYP Genel Başkan Yardımcısı Ümran Hanım Akkan acaba hangi hastanede yatıyor Ben sizi biraz sonra tekrar arasam... 
     Gazeteci iyi tanıdığı Ümran Hanım’ı merak etti tabii, ama bir yandan da "bir haber yakaladık" diye düşündü. "En azından yanında bir refakatçi vardır" diye düşünerek, Ümran Hanım’ın cep telefonunu çevirdi. Ama telefona Ümran Akkan’ın kendisi çıktı 
     Edirne’deyim, aslan gibiyim... Hayrola 
     Az sonra, ilk telefonun sahibi tekrar aradı da, durum anlaşıldı 
     Ablacığım, ben DYP Genel Merkezi’nin çiçekçisiyim. Tansu Hanım, Ümran Hanım’a gönderilmek üzere çiçek siparişi verdi. Ben de hasta zannettim... 
     DYP Genel Merkezi durumu aydınlattı 
     Tansu Çiller, partisinin kadın yöneticilerine ve kadın milletvekillerine 8 Mart Dünya Kadınlar Günü için çiçek sipariş etmişti. 
     Hepimiz vesveseli olduk, aklımıza iyiliklerden önce hastalık ve ölüm geliyor. 
     
     





Sinyaller çok iyi 


Bu usullere annesinden alışıktır 


Arayış Siyaset sınıfı nasıl yenilenir 


Yürek yolcuları 


Umutsuz bir gidiş... 


Abant'ta 4 mevsim 


Trafik canavarlarını tanıyalım 


Halkın desteği 


Siyah BEYAZ 


Gözünün feri söndü 


Kitaplar yakılırsa sonra insanlar da yakılır 


</TEXT>
</DOC>
