<DOC>
<DOCNO> 31790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/siyaset/siy05.html </URL>
<DATE> 2001/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi bedelli’ zamanı 
</HEADLINE>
<TEXT>

Hükümet, son ekonomik krizden çıkış formülleri ararken Meclis’te bedelli askerlik öngören 5 yasa teklifi bulunuyor 
     SALİHA ÇOLAK Ankara 

     Marmara’yı yerle bir eden 17 Ağustos 1999’daki depremin ardından depremzedelerin derdine derman olması için uygulanan bedelli askerlik uygulaması, şimdi de ekonomik krizden çıkış yolunda ciddi bir adım olarak gündeme getiriliyor. 
     TBMM’de, ekonomik krizi aşmak için kaynak yaratılması amacıyla bedelli askerlik öngören 5 yasa teklifi bulunuyor. Bu tekliflerdeki bedeller ve süreler birbirinden farklı olsa da teklifler yasalaşırsa ciddi bir iç kaynak yaratılması bekleniyor. 
     Bu nedenle milletvekilleri arasında, Meclis’in eylülde olağanüstü toplanması ya da ekimde açılmasıyla ilk olarak bedelli askerlik tekliflerinin ele alınması ve yasalaştırılması isteği dile getiriliyor. 
     
     Vekiller ne diyor 
     Bülent Akarcalı ANAP İstanbul Bedelli askerlik uygulamasını belli aralıklarla uygulamakta fayda var. Ekonomik krizin aşılmasında kaynak arayışı çerçevesinde tam anlamıyla çözüm olmasa da en azından zincirin bir halkası olur. 
     Zafer Güler DSP İstanbul Bedelli askerlik sürekli hale getirilmeli. Artık dünyada savunma sistemleri ve stratejileri değişti. Ordular küçülüyor ancak güçleniyor. Kalabalık ordular gelişmemiş ülkelerin ekonomileri üzerinde ağır bir yük oluşturuyor. Türkiye’nin böyle bir lükse ihtiyacı yok. Hem gençleri tam verimli olacakları çağda orduya bağlıyoruz, hem de bu kadar kalabalık ordunun beslenmesi için büyük kaynaklar harcanıyor. 
     Cemal Enginyurt MHP Ordu Bedelli askerlik hem ülkenin içinde bulunduğu ekonomik sıkıntılardan kurtulması, hem de uzun zamandır süren bir beklentinin karşılanması açısından çok yararlı olacaktır. Meclis açıldığında ilk olarak ele alınacak işlerden biri bu olmalı. Ülkenin menfaati açısından gerekli görüyorum. 
     
     Herkes yararlansın 
     İşte Meclis’teki teklifler, ve öngördükleri bedellerle, yararlanacakların doğum tarihleri şöyle 
     Ekrem Pakdemirli ANAP 1 Ocak 1979’dan önce doğanlar 15 bin mark, 31 Aralık 2000’de 40 yaşını dolduranlar 20 bin mark. 
     Ali Naci Tuncer DYP 31 Mart 1980 öncesinde doğanlar 20 bin mark. 
     Sühan Özkan ANAP 1 Mart 1980 öncesinde doğanlar 25 bin mark. 
     Zeki Ergezen Bağımsız 1 Ocak 1978’den önce doğanlar 10 bin dolar. 
     Mehmet Batuk Bağımsız Askerlik çağına gelmiş herkes 15 bin mark, 35 yaşını tamamlamış olanlar 25 bin mark. 
     



 SİYASET 




















</TEXT>
</DOC>
