<DOC>
<DOCNO> 38922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/yazar/tamer.html </URL>
<DATE> 2001/08/25/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Ben hala Milliyet'in TIR'ındayım 
</HEADLINE>
<TEXT>

     İskenderun'dan e - posta gönderen Sabri Özkan'ın mesajında, yanlış anlamadan ya da bizim kendimizi yanlış anlatmamızdan kaynaklanan düş kırıklığı var "Milliyet kervanı yola çıkarken sizin de fotoğrafınızı görünce çok sevinmiştim. İskenderun'a değil de çevredeki bir ile bile gelseniz, size sadece hoşgeldiniz diyebilmek için oraya gelecektim. Ama olmadı. Geziyi yarım bırakıp Zonguldak'tan döndünüz. İnşallah başka bir sefere..." 
     Sevgili okurum. Geziyi bırakan ben değilim. Bu, tüm yazar arkadaşlarımızın katılacağı bir bayrak yarışı. Birimizin bıraktığı yerden diğeri devam ediyor. Kaldı ki döndüğüm günden beri yazdıklarıma bakacak olursanız, Milliyet'in TIR'ı yoluna devam ettiği halde, ben hala deprem bölgesindeyim 
     Mersin'den yazan Nafi Şerbetçioğlu "Türkiye'yi sadece Milliyet TIR'ı gezmiyor. Milliyet'le birlikte biz de ülkemizi geziyoruz. Bu açıdan teşekkürler" diyor. 
     Bu teşekkürü hak eden ben değilim. Dolayısıyla kendi üzerime alınmayıp, bu anlamlı projeyi hayata geçiren yöneticilerimize aktarıyorum. 
     Konya'nın Şeydişehir ilçesinde sigorta acentalığı yaptığını belirten Musa Ayvacı, önceki günkü yazımda sözünü ettiğim, Adapazarı'nda Milliyet TIR'ına gelerek dilek kutusuna "İyi - kötü bir anne - baba arıyorum" diye not bırakan 15 yaşındaki çocukla ilgileniyor 
     "Bugünkü yazınızda değindiğiniz 15 yaşındaki çocuk, kız çocuğu ise bir teklifim var. Benim 65 yaşında, hastalığı olmayan, eli - ayağı tutan, 2 kaloriferli dairesi olan, Bağ - Kur maaşı alan bir annem var. Hem birbirlerine can yoldaşı olsunlar. Hem de çocuğu annem okutup büyütsün. Yanlış anlaşılmasın, annemin torunları da var. Fakat kader insanı bazen yalnız bırakıyor. Karşılıklı sevaba girerler." 
     Kendisine iyi - kötü bir anne - baba arayan Adapazarlı genç maalesef erkek. Adı Nazım Temizel. Maalesef diyorum, çünkü duyarlı okurumuz Musa Ayvacı sayesinde 2 yıldır hasretini çektiği sıcak bir yuvaya kavuşmuş olacaktı. 
     Adapazarı'ndan e - posta gönderen Gökhan Yalçın, eğitimini sürdürebilmesi için yardım istiyor "Dernek Kırı prefabriklerinde oturuyoruz. Öğretmen olan memur bir babanın oğluyum. Kocaeli Üniversitesi Güzel Sanatlar Fakültesi Müzik Bilimleri Bölümü'nü geçen yıl kazandım. Kız kardeşim de Denizli üniversitesi'nde okuduğu için ailem yetersiz kalıyor. Birçok yere başvurduğum halde okulum özel bölüm diye burs alamadım. Maddi imkansızlıklar nedeniyle okulumu yarıda bırakmak istemiyorum. Telefon 0535 863 73 07 
     Deprem bölgesini gördükten sonra onların burs dediği bizim anladığımız türden burs falan değil, küçücük yardımlar. Zaten telefonunu da bu nedenle yazdım. 
     Bu arada önceki günkü yazımda yer alan, ilk ve orta öğretimdeki 3 çocuğunun bu yılki kitap ve giyim giderlerini karşılamakta yetersiz kalan Gölcüklü çaresiz babayı telefon yağmuruna tutan okurlarım gözlerimi yarattı. Paylaşmaya her an hazır zengin gönülleri için hepsine teşekkür ederim. 
     
Bakanın bacanağı da mı Marksist      Dünkü Hürriyet'in manşeti 
     Bakanlığı basılan Koray Aydın, "Allah'tan yakalananlar Marksist çıktı. Bir de ülkücü olsaydı nasıl izah edecektim" demiş. 
     Yine dünkü Cumhuriyet'in manşetinde ise "İhalelerden yüzde 10 pay aldığı öne sürülen Bayındırlık Bakanlığı Müsteşar Yardımcısı Raci Akyol'un, Koray Aydın'ın bacanağı olduğu ortaya çıktı" deniyor. Bu durumda insanın aklına ister istemez "Yoksa bacanak Marksist mi " sorusu takılıyor 
     Cumhuriyet'teki haberin devamında bu akrabalığın Bayındırlık Bakanı Koray Aydın tarafından doğruladığına da yer verilmiş. Haberdeki bir diğer ilginç ayrıntı da, bacanak Akyol'un Turizm Bakanlığı'nda çalıştığı dönemde hazırlanan bir rapor. Dönemin turizm bakanları Halil Çulhaoğlu ve İrfan Gürpınar'ın da imzalarının bulunduğu raporda, şu anda Bayındırlık Bakanlığı Müsteşar Yardımcısı olan bacanak Raci Akyol için "Mali işlerle ilgili hiçbir görev verilemez" deniliyormuş. 
     
     







Devlet versin rayı görsün ihracatı 


TL'ye dönüş 


4 nesilde 4 alfabe 


Tatil notları 


İran neden kızıyor 


Kıssadan hisse 


Anayasa asker ve meclis 


Ben hala Milliyet'in TIR'ındayım 


Nefsimizi çektirip hasta ediyorlar 


Durum lehinize 


Hangi "Tayyip" makbul 


Küçülme çılgınlığı geleceğimizi’ karartacak 


</TEXT>
</DOC>
