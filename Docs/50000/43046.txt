<DOC>
<DOCNO> 43046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/son/sonspo03.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekelioğlu'nun Trabzonspor karnesi "orta" 
</HEADLINE>
<TEXT>

     Trabzonspor'da, geçen sezon ligin 19. haftasındaki göreve başlayan teknik direktör Sadi Tekelioğlu, bordo-mavili takımda başarılı bir grafik sergileyemedi. 
     Bordo-mavili takım, teknik direktör Sadi Tekelioğlu yönetiminde yaptığı 21 karşılaşmanın 11'inde sahadan galibiyetle ayrılırken, 8 yenilgi, 2 de beraberlik aldı. 
     Karadeniz ekibi, söz konusu maçlarda yüzde 52'lik bir galibiyet oranında kaldı. 
     Trabzonspor, teknik direktör Sadi Tekelioğlu yönetiminde iç ve dış sahada yaptığı maçlarda da galip gelmekte zorlandı. 
     Bordo-mavililer, Hüseyin Avni Aker Stadı'nda 6 galibiyet, 3 yenilgi ve 1 beraberlik alırken, deplasmanda 5 galibiyet, 5 yenilgi ve 1 beraberlik elde etti. Karadeniz ekibi böylece 21 maçta, 28 puan yitirmiş oldu. 
     
     Derbiler 
     Trabzonspor, Tekelioğlu yönetiminde yaptığı 4 derbi maçın 2'sinde sahadan galibiyetle ayrıldı. 
     Bordo-mavililer, deplasmanda Beşiktaş'a 3-1, Galatasaray'a 4-0 yenilirken, Fenerbahçe'yi kendi sahasında 1-0, Beşiktaş'ı deplasmanda 2-1'lik skorla yendi. 







</TEXT>
</DOC>
