<DOC>
<DOCNO> 5140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/yazar/heper.html </URL>
<DATE> 2001/02/02/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Koçaryan'ın fikri ve zikri 
</HEADLINE>
<TEXT>

     Mehmet Ali Birand'ın CNN Türk'teki Manşet programı çok ilginçti. 
     Soykırım gibi önemli bir konuda ilgili ilgisiz herkes konuştu. İlgili ilgisiz Avrupalılar soykırımı tanıma kanunu peşinde oldu, anma toplantıları yaptı ama Ermenistan Devlet Başkanı Koçaryan konuşmadı. Onu da M. Ali Birand konuşturdu. 
     Her ne kadar Koçaryan çok dikkatli, çok temkinli idiyse ve çok az şey söylemeye dikkat ettiyse de sözleri önemliydi. 
     
Bu sözler iyi ama...      Koçaryan'ın sözlerinin lafzıyla yetinirsek, adeta "bu soykırım iddialarını da kim çıkarttı " diyebiliriz. 
     Ermenistan'ın hiç de bizim zannettiğimiz gibi düşünmediğini zannedebiliriz. 
     Erivan'ın neredeyse soykırım iddiaları ile hiç ilişkisi yok sanabiliriz. 
     Çünkü Koçaryan'ın ağzından dökülenler ilk bakışta hiç de tehdit ve tehlike izlenimi vermiyor. 
     Ermenistan Devlet Başkanı "Türkiye'den tazminat talebi peşinde olmadıklarını" da söylüyor. Ama kişilerin tazminat davası açabileceğini vurgulamaktan da geri kalmıyor. 
     Toprak talebininse "hayal bile edilemeyeceğini" ileri sürüyor. 
     Koçaryan Ermenistan'la diasporanın farkına dikkati çekiyor. "Diaspora Ermeni olaylarından zarar görenlerin çocuklarıdır, onların tepkileri makuldür ama Ermenistan'ın diaspora ile aynı isteklerin peşinde görülmesi doğru olamaz" diye devam ediyor. Ama o isteklere de saygıyla bakıyor ve haklı buluyor. 
     Peki, yolun sonunda madem tazminat ve toprak isteği yok öyleyse Ermenistan neyin peşinde 
     Koçaryan Türkiye'nin özür dilemesinin moral kazanç olacağını, Ermenileri rahatlatacağını, bu jestin Türkiye ile ilişkilerin normale dönmesine de yol açacağını, ifade ediyor. 
     
Aba ve sopa      Peki sözde soykırımın tanınması veya özür dilenmesi talepleri sonuçları itibariyle Koçaryan'ın gösterdiği kadar masum istekler mi 
     Hayır. 
     Bir kere bugünkü Türk - Ermeni huzursuzluğunda çıban başı Erivan'dır. Koçaryan'dır. 
     Ermenistan'ın bir önceki Devlet Başkanı Ter Petrosyan ılımlı kişiliği ve Türkiye ile uzlaşma arayışı nedeniyle iktidardan düşürülmüştü. 
     Onu düşüren fanatik milliyetçi Ermeniler yani Taşnaklardır. Bunların Türk düşmanı olduğu bilinmektedir. 
     Koçaryan da Karabağlı bir Taşnaktır. Fanatik Ermeni milliyetçisidir. 
     Koçaryan'ın sözlerinden çok izlediği politika Türk düşmanlığı konusunda ipuçları vermektedir. 
     Üstelik Koçaryan'ın M. Ali Birand'a söylediklerinin satır aralarında aba altından sopa gösterme çabası da sezilmektedir. 
     
Akılsız başın cezası...      Koçaryan'ın Sevr Anlaşması'yla ilgili sözleri bunun göstergesidir. 
     Ermenistan'ın bağımsızlık bildirgesindeki 11. maddeden, M. Ali Birand'ın ısrarlarına rağmen söz etmemesi de bunun göstergesidir. 
     Sonuç olarak, Koçaryan'ın "fikri ile zikri"nin farklı olduğu anlaşılıyor. 
     Eğer o ve Ermenistan gerçekten Türkiye ile dostluk içinde yaşamak isteseydi tuzu kuru diaspora onları Türk düşmanlığına alet edemezdi. Oysa biz Ermenileri seviyoruz. 
     Ama akılsız başın cezasını ayaklar çeker. 
     Türk düşmanlığı Ermenistan'a kar değil zarar getirecektir. 
     
     





'Fetret' devri 


Çeviri hatası 


'Ağzımdan işgal sözü çıkmadı ' 


Sezer, savcıları harekete geçirecek 


Tansiyonu düşürmek hükümetin işidir 


Nükhet öneriyor 


"Devletimiz sağolsindir .." 


Ambargo çare değil 


Bilgi merkezleri 


Ali devam et 


Koçaryan'ın fikri ve zikri 


Kafkasya stratejisi 


Herkes "şeffaf" olmalı 


Yine hakkımızı yemişler 


Eski Meclis 


Şaşkın bir yazı 


Davos'tan tortular... 


Bu ne cehalet 


Kuru gıdada "aracı" gitti, "yabancı" geldi 


Doğalgazın yüzde 4'üne kim ortak 


</TEXT>
</DOC>
