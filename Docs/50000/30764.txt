<DOC>
<DOCNO> 30764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/ekonomi/eko09.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkbank’ta geriye dönüş 
</HEADLINE>
<TEXT>

     TARIK YILMAZ 

     BDDK’nın aldığı kapatma kararı nedeniyle 18 Haziran’da tüm mevduatları ödeme, kredi kartı vermeme gibi yaptırımları içeren iki sayfalık tamim, Danıştay’ın yürütmeyi durdurma kararının ardından dün geri çekildi. 
     BBDK’nın kapatma kararını açıklamasıyla Türkbank Genel Müdürlüğü 18 Haziran’da 17 maddelik tamimle, müşterilerin hiçbir hak kaybı olmadığı anlatılarak vadesi dolan mevduatların ödenmesini, dolmayanların vadesinde ödenmesini, repo yapılmamasını ve yeni hesap açılmamasını istedi. 
     
     Tamim yürürlükten kalktı 
     Türkbank Genel Müdür Vekili İsmet Tuğul imzalı genelgeyle yapılması istenenler dün yayınlanan ikinci bir tamimle yürürlükten kaldırıldı. Tamimde, ikinci bir talimata kadar, nakit veya bono ve tahvil karşılığı krediler hariç, hiçbir türde kredi kullandırılmayacağı, mevcut kredi limitlerine de yeni virman ve kullandırım yapılmayacağı bildirildi. 
     



 EKONOMİ 




















</TEXT>
</DOC>
