<DOC>
<DOCNO> 4014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/yasam/yas01.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Öfke, vicdanı yendi 
</HEADLINE>
<TEXT>

5 dakikalık yolu 2 saatte gelen doktor, ailesiyle tartıştığı hasta bebeği Psikolojim bozuldu’ diyerek başka bir hastaneye sevk etti 
     TEKİN ATAY Trabzon DHA 

     Bir sağlık skandalı daha Rize Çayeli’nde bir başhekim, yeni doğmuş bebeği, ailesiyle tartıştığı için sağlık personeli görevlendirmeden ambulansla Trabzon’a sevketti. 
     SSK Hastanesi Başhekimi Hikmet Güllü’nün Karadeniz Üniversitesi Tıp Fakültesi’ne sevkettiği, solunum yetmezliği olan talihsiz bebek 16 gündür yaşam savaşı veriyor. 
     Bebeğin babası Özcan Sütlüoğlu, "Dr. Güllü 5 dakikalık lojmandan tam 2 saatte geldi. Ayrıca ambülansa görevli vermedi" diyerek savcılığa suç duyurusunda bulundu. 
     Minik bebeği tedavi altına alan KTÜ Tıp Fakültesi’nden Doç. Dr. Yakup Aslan ise ilk müdahalede gecikildiğinden bebeğin beyninde ve akciğerinde hasar oluştuğunu söyledi. 
     
     Psikolojim bozuldu 
     Suçlanan Başhekim Hikmet Güllü ise, kendini şu sözlerle savundu 
     "Arandığımda bebeğin sesi kısılıyor’ dediler. Gerekli talimatı verdim ve bebeği küvöze aldırdım. Evim hastaneye 5 dakika mesafede ancak 2 saat sonra geldim. Çünkü, bebeğin akciğer sıvısının emilmesini bekledim. Hastaneye geldiğimde bebeğin yakınlarının agresif davranışlarıyla karşılaştım. Bu yüzden psikolojim bozuldu ve ben de bebeği sevkettim. Ambulansa görevli vermedim. Çünkü eleman yetersizliği var." 
     Dr. Güllü, Doktor yakınıyla tartıştığı her hastayı sevkeder mi ’ sorusuna ise, "Niye etmesin ki Hekimiz ancak duvar değiliz. Bu bebek konusunda vicdanen rahatım. Üzerime düşeni yaptığıma inanıyorum" diye cevapladı. 
     
     
     


 YAŞAM 


























</TEXT>
</DOC>
