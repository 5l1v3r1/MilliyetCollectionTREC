<DOC>
<DOCNO> 9066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/son/sonspo13.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan basınından Hakan Şükür'e kötü not 
</HEADLINE>
<TEXT>

     İtalya'nın İnter takımında oynayan Hakan Şükür, teknik direktör Marco Tardelli tarafından verilen şansı iyi değerlendiremedi. 
     İnter'in pazar günü Udinese ile oynadığı ve 2-1 yendiği maçta, uzun bir aradan sonra ilk 11'de forma giyen Şükür, istenileni tam anlamıyla veremezken, İtalyan spor basını tarafından kötü not verildi. 
     İnter'i öne geçiren golün Hakan Şükür'ün yerine oyuna giren Ferrante'den gelmesi de Türk futbolcu için bir şansızlık oldu. 
     Gazeteler genelde Şükür'e 5 ve 5.5 puan verirken, La Nazione gazetesi haftanın en kötü hucüm oyuncuları arasında Roma'da Del Vecchio ile Hakan Şükür'ü gösterdi. Gazete Şükür için , ''Bir hayalet'' yorumunda bulundu. 
     La Gazzetta dello Sport gazetesi de Şükür için, ''Uzun alanda çok fazla dolaşıyor, iyi paslar da veriyor ama hiç şut çekmiyor'' derken, Corriere della Sera gazetesi, ''Çok gayret gösteriyor ama kaleci Turci'nin önünde tehlikeli olmayı asla başaramıyor. Kendisinden çok başkalarını düşünüyor'' ifadesini kullandı. Bu arada maç sonrası teknik direktör Tardelli, ''En sonunda takım kazanmak için mücadele etti. Neden hep böyle oynanmıyor ki " diye konuştu. 




</TEXT>
</DOC>
