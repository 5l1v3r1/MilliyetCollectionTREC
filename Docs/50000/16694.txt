<DOC>
<DOCNO> 16694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/17/yasam/yas02.html </URL>
<DATE> 2001/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir gül, bir kitap 
</HEADLINE>
<TEXT>

23 Nisan’da çifte bayram kutlayacağız. Türkiye, artık Çocuk Bayramı’nda bir de kitap şenliği yapacak. 23 Nisan’da erkekler sevdiklerine gül, kadınlar da kitap verecek... 
     ELİF KORAP İstanbul 

     KİTAPSEVERLER, UNESCO’nun "Dünya Kitap ve Telif Hakları Günü" kabul ettiği 23 Nisan’ın Türkiye’de de kitap şenliği olarak kutlanması için bir araya geldi. Kitapseverlerin The Marmara’daki toplantısına başkanlık eden Doğan Hızlan, şunları söyledi "Dünyanın kutladığı bu ortak gün Türkiye’de de kitap sevgisini yaymak için ortam yaratacak. Böyle anlamlı bir günün Çocuk Bayramını kutladığımız 23 Nisan’a denk gelmesi de sevindirici." 
     KİTABA olan ilginin azaldığına ve yayınevlerinin sıkıntılarına da dikkat çeken Doğan Hızlan, Doğan Medya Grubu olarak okurlarla kitabı buluşturmaya yönelik bu projenin gerçekleşmesi için çaba göstereceklerini bildirdi. Toplantıda İspanya’nın Barcelona kentinde başlayan bir gelenek örnek gösterildi. "Bir Gül, Bir Kitap" sloganıyla 23 Nisan’da kutlanan şenlikte, erkekler sevdiklerine bir gül, kadınlar da onlara kitap armağan ediyor. 
     


 YAŞAM 
























</TEXT>
</DOC>
