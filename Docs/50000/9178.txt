<DOC>
<DOCNO> 9178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/yasam/yas16.html </URL>
<DATE> 2001/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Vali Değnekçiyi tutun ve atın 
</HEADLINE>
<TEXT>

Otopark mafyasıyla mücadele için önlem gerektiğini belirten Vali Çakır "Para alıyorlarsa, defedin" dedi 
     NESLİHAN CUYAR İstanbul 

     İstanbul Valisi Erol Çakır, otopark mafyasıyla mücadele için belediyelerce önlem alınması gerektiğini belirterek, "Eğer yolları işgal ediyor, para alıyorlarsa kulağından tutun atın" dedi. 
     Bahçelievler Yayla Kültür Merkezi’nde gerçekleştirilen toplantıda ilçenin sorunları tartışıldı. Vali Çakır, otopark sorununun en kısa sürede halledilmesi gerektiğini vurgulayarak, "Eğer üçüncü kişiler yolları işgal ediyor, para alıyorlarsa kulağından tutun atın. Yollara kollarına belediye bantı takılmış kişiler koyun, parayı onlar alsın. Defedin o adamları. Polis olayı temizlesin. İki genç istihdam edilsin. Otoparkları siz kontrol edin" diye konuştu. 
     Spor tesislerini arttırmak için gayret gösterdiklerini ifade eden Çakır, "2008 Olimpiyatları’na aday olması sebebiyle İstanbul, mart ayında denetime tabi tutulacak. Spor tesislerini geliştirme ve sporcu yetiştirme gayreti içerisindeyiz" dedi. 
     


 YAŞAM 



























</TEXT>
</DOC>
