<DOC>
<DOCNO> 4840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/son/sonspo06.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da ırkçı tezahurata ceza 
</HEADLINE>
<TEXT>

     İtalya'da Futbol Merkez Ceza Kurulu, taraftarlarının Parmalı Thuram'a karşı ırkçı tezahürat yapmalarından dolayı Verona Kulübü'ne 40 milyon İtalyan Lireti para cezası verdi. 
     Merkez Ceza Kurulu, İtalya'da statlarda son zamanlarda görülen ırkçılık ve şiddet olaylarına karşı hükümetin denetimi ve cezaları artırma kararından sonra harekete geçerek, kulüplere ceza yağdırmaya başladı. Kurul, şiddet olayları ve ırkçılıkla ilgili Verona dışında Reggina Kulübü'ne 50 milyon, Napoli'ye 25 milyon ve Roma'ya 15 milyon İtalyan Lireti para cezası verilmesini kararlaştırırken, kulüp yöneticilerinin taraftarlarına çağrıda bulunması gerektiği belirtildi. Bu arada, Verona Kulübü Başkanı Pastorello'nun Parma'da oynayan Mboma için ''Onu alamam, çünkü siyah. Taraftarlar bana onu almama izin vermez'' demesinin yankıları sürüyor. Bu sözler üzerine Verona taraftarları ırkçlık suçlaması altında kalırken, Kamerunlu Patrick Mboma olayla ilgili, ''Pastorello doğruyu söylüyor. Verona'da bir problem olduğu belli'' dedi. Mboma, herhangi bir şekilde Verona'ya transfer olmasının söz konusu olmadığını söyledi. 




</TEXT>
</DOC>
