<DOC>
<DOCNO> 46746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/14/guncel/gun03.html </URL>
<DATE> 2001/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’den Müşerref’e Rabıta ile ilişkini kes 
</HEADLINE>
<TEXT>

     EKONOMİ SERVİSİ 

     ABD, Usame bin Ladin’e mali destek verdiğini belirlediği kişi ve kuruluşlar listesini genişletti. Geçen hafta yayımlanan 27 kişi ve kuruluşu kapsayan listeye 12 yeni isim eklendi. Yeni açıklanan liste ile birlikte ABD, Pakistan ve S. Arabistan üzerinde yeni baskılar oluşturarak birçok kişi ve finans kuruluşuna karşı tedbir alınmasını istedi. ABD yönetimi, Arabistan’a, El Kaide’ye mali destek sağladığı iddia edilen ve Suudi krallığının önde gelen ailelerinden birine mensup Yasin el-Kadi’nin yönettiği "Muvafak" fonu konusunda dikkatli olması uyarısında bulundu. Pakistan Devlet Başkanı Pervez Müşerref’ten de El Kaide’yi desteklediği belirlenen Rabıta Trust’la ilişkisini kesmesi istendi. ABD’deki Pakistan Büyükelçiliği yetkilileri ise, Müşerref’in böyle bir ilişkisi olmadığını açıkladı. 
     



 GÜNCEL 



















</TEXT>
</DOC>
