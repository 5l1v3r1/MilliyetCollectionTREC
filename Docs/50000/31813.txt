<DOC>
<DOCNO> 31813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/spor/spo07.html </URL>
<DATE> 2001/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Olmaz böyle şey 
</HEADLINE>
<TEXT>

İki yıl önce yaşını küçülttüğü için ceza alan atlet Yazıcı’nın işlediği suç unutuldu ve Avrupa Şampiyonası kafilesine alındı 
     NECMİ KEPÇETUTAN 

     GENÇLİK ve Spor Genel Müdürlüğü, 1999’da yaş küçültüğü için sahtecilik ve teşkilatı kandırma suçundan altı ay ceza verdiği gülleci Fatih Yazıcı’yı, iki yıl aradan sonra yine "gençler kategorisinde" kabul ederek, Avrupa Şampiyonası’na gönderiyor. Okul ve nüfus kayıtlarına göre 1979’lu iken 1983 doğumlu olduğunu gösteren nüfus cüzdanı ile lisans çıkarınca suçlu bulunan Yazıcı, iki yıl önce 6 ay ceza almıştı. 
     YAZICI bu cezanın ardından yine, 1999 Aralık ayında 1982 doğumlu olduğunu gösteren bir nüfus cüzdanı daha çıkarttı. Ancak dönemin Atletizm Federasyonu, bu atletin gençlerde yarışmasına izin vermedi. Bu olaylardan iki yıl sonra yeni federasyon ile teşkilat, son nüfus cüzdanı ve pasaportu dikkate alarak Fatih Yazıcı’yı, Avrupa Şampiyonası’nda kafileye dahil etti, madalya uğruna etik değerleri çiğnedi. 
     



 SPOR 






















</TEXT>
</DOC>
