<DOC>
<DOCNO> 18007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/son/soneko13.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu bankalarının görev zararının maliyeti 10 katrilyon lira 
</HEADLINE>
<TEXT>

     Hazine, bugün itibarıyla, 2001 yılı başından itibaren Ziraat Bankası ve Halk Bankası'na görev zararlarına mahsup edilmek üzere ihraç edilen Özel Tertip Tahvillerin tutarının 10 katrilyon liraya ulaştığını bildirdi. 
     Hazine Müsteşarlığı'ndan yapılan yazılı açıklamaya göre, bu tutarın 2.3 katrilyon liralık kısmının repo işlemlerine endeksli senetlerden oluştu. 
     Merkez Bankası'nın portföyünde yer alan 16 ve 23 Mayıs 2001, 20 Haziran 2001, 11 ve 18 Temmuz 2001 ve 8 ve 22 Ağustos 2001 itfa tarihli senetlerden olmak üzere nominal toplam 1 katrilyon 230.8 trilyon lira tutarlık kısım, 12 ve 19 Nisan tarihlerinde erken itfaya tabi tutularak toplam 1 katrilyon 28.4 trilyon lira tutarında net bedelleri Merkez Bankası'na nakden ödendi. 
     Ayrıca, Ziraat Bankası ve Halk Bankası'nın görev zararlarına mahsup edilmek üzere 24 Nisan 2001 valör ve 23 Nisan 2002 itfa tarihli 1 yıl vadeli, 3 ayda bir değişken faiz ödemeli özel tertip tahviller ihraç edildi. Açıklamada, şöyle devam edildi 
     ''Söz konusu tahvillerin kupon ödemeleri Merkez Bankası'nın kupon başlangıç tarihinden kupon ödeme tarihinden bir önceki güne kadar olan dönem içersinde kamu bankaları ve TMSF kapsamındaki bankalara yapılacak repo işlemlerinde oluşan faiz oranlarının işlem hacmine göre ağırlıklı ortalama endekslidir.'' 
     
     







</TEXT>
</DOC>
