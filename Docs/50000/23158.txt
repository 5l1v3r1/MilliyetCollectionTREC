<DOC>
<DOCNO> 23158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/son/sondun29.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Viyana'da genç bir kıza sokak ortasında tecavüz ettiler... 
</HEADLINE>
<TEXT>

     Avusturya'nın başkenti Viyana'nın en işlek caddelerinden Neubaugasse'de alışveriş yapmakta olan bir genç kız, sokak ortasında tehditle tecavüze uğradı. 
     Şehrin alışveriş merkezlerinden olan Neubaugasse'de 16 yaşındaki genç kızı uzun süre takip eden saldırganın, bıçağını çıkararak onu tehdit ettiği ve kurbanının kendisiyle gelmesini isteyerek, daha sakin olan paralel bir sokağa götürüp ona tecavüz ettiği öğrenildi. 
     Polisin verdiği bilgiye göre, tecavüzcünün 18-25 yaşları arasında, 1.65-1.75 boylarında, kahverengi saçlı olduğu ve kot pantolon ile kırmızı ipek gömlek giydiği belirtildi. Ayrıca haçlı bir kolye taşıdığı bildirilen sanığın Slav şivesiyle Almanca konuştuğu öğrenildi. 
     Bölgede geniş çaplı arama başlatan polis, saldırganı tanıyan ya da görenlerden bilgi istedi. 
     







</TEXT>
</DOC>
