<DOC>
<DOCNO> 34899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/01/son/sondun10.html </URL>
<DATE> 2001/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da ilk eşcinsel evliğini iki kadın yaptı 
</HEADLINE>
<TEXT>

     Almanya'da eşcinsellerin evlenmesine izin veren yasanın bugün yürürlüğe girmesiyle başkent Berlin'de Angelika Baldow ve Gudrun Pannier adlı 2 kadın, ilk eşcinsel evliliği yaparak dünyaevine girdi. 
     Söz konusu yasanın yürürlüğe girmesi nedeniyle ülke çapında yüzlerce eşcinsel çift bugün evlenecek. Almanya'da eşcinsel evliliğe ilginin, her kentte farklı olduğu bildirildi. 
     Berlin'de evlenmek için yüzlerce çift başvuruda bulunurken, bu sayının Hamburg'ta 15, Saarbrücken kentinde de sadece 7 olduğu belirtildi. 
     Eşcinsel evliliklere karşı çıkan Hıristiyan Sosyal Birlik Partisi CSU , Bavyera eyaletinde evlenmek isteyen eşcinsel çiftlerin notere başvurmalarını isterken, Hıristiyan Demokrat Birlik Partisi CDU tarafından yönetilen eyaletler de eşcinsel evlilikleri mümkün olduğu kadar kısıtlamak amacıyla farklı önlemler almaya hazırlanıyor. 
     Buna rağmen, gelecek haftalarda ülke çapında yüzlerce eşcinsel çiftin evlenmesi bekleniyor. 
     
     
     






</TEXT>
</DOC>
