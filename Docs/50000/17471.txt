<DOC>
<DOCNO> 17471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/spor/spo01.html </URL>
<DATE> 2001/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
ÜZÜLME KAPTANIM 
</HEADLINE>
<TEXT>

Beşiktaş Teknik Direktörü Daum, Şifo Mehmet'e sahip çıktı, "Bu takıma yıllarca çok şey verdin. Bir penaltı kaçırdın diye kimse sana laf söyleyemez" diye konuştu 
     'Sorun etme' 
     SİYAH - Beyazlı takımın Samsunspor ile oynadığı maçın son dakikalarında penaltı kaçırınca adeta yıkılan Şifo Mehmet'e Teknik Direktör Christoph Daum sahip çıktı. Dünkü antrenmandan önce Mehmet'e sarılan Daum, "Üzülme kaptanım. Sen bu takıma yıllarca çok şeyler verdin. Bir penaltı kaçırdın diye kimse sana laf söyleyemez. Bunlar geçici şeyler. Ben sorun etmiyorum, sen de etme" dedi. 
     
     'Mücadele edin' 
     ALMAN hoca, futbolcularıyla da yaklaşık 20 dakika süren bir toplantı yaptı. Çok gol kaçırdıklarından yakınan Christoph Daum, "Bunun çaresini bulmamız lazım. Henüz lig bitmedi. Şampiyonlukta işimiz zor, ancak Avrupa'ya kesinlikle gitmemiz gerekiyor. İddiamızın kalmadığı havasına girmeyin. Sonuna kadar mücadele edin. İşi bırakmayacağız. Buna mecburuz" ifadelerini kullandı. 
     
     1.5 saat idman 
     DAUM, toplantıdan sonra futbolcularını 1.5 saat çalıştırdı. Samsunspor maçında forma giyenler de aynı programı uyguladı. Hafif sakatlıkları bulunan Ahmet Dursun, Fazlı ve Tunç düz koşu yaptı. Çalışmaya bir yakını vefat eden Ümit ile Rus Milli Takımı'na giden Khlestov katılmadı. Nouma, yine herkesin ilgi odağı olurken, arkadaşlarıyla gazetecilere poz verdi, sık sık şakalar yaptı. 
     
Halilagiç çift kalede      BEŞİKTAŞ'ta sakatlığı nedeniyle aylarca formasından uzak kalan Beşiktaş'ın tecrübeli defans oyuncusu Halilagiç, dün ilk kez çift kaleye çıktı. Kendini fazla yormayan Boşnak futbolcu, ayrıca antrenör Roland Koch tarafından özel antrenmana tabii tutuldu. Halilagiç'in bir hayli heyecanlı olduğu görüldü. 
     
Ali Eren'in özverisi      BEŞİKTAŞLI futbolcu, kriz ortamında herkesin fedakarlık yapması gerektiğini belirtti, "Ben de transferde üzerime düşeni yapacağım" dedi. Dolar istemeyeceğini belirten Ali Eren, "Ancak 2 milyon dolar karşılığı Türk lirası talep edeceğim. Eğer düşük bir rakam önerirlerse kendime kulüp bulurum" diye konuştu. Ali Eren, takımla ilgili olarak da "En az beş, altı takviye şart" yorumunu yaptı. 
     


 SPOR 


























</TEXT>
</DOC>
