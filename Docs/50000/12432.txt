<DOC>
<DOCNO> 12432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/son/sontur19.html </URL>
<DATE> 2001/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz "İdam cezası en kısa sürede kaldırılmalı" 
</HEADLINE>
<TEXT>

     Devlet Bakanı ve Başbakan Yardımcısı Mesut Yılmaz, ''İdam cezasının kaldırılmasını 1 ile 5 yıl arasında en kısa süreye indirmemiz lazım'' dedi. 
     Yılmaz, Ataköy Olimpiyat Evi'nde Uluslararası Olimpiyat Komitesi Değerlendirme Komisyonu IOC üyelerine verilen brifingin ardından Turizm Bakanı Erkan Mumcu ve ANAP İstanbul İl Başkanı İbrahim Taşkın ile birlikte İstanbul'un ünlü restoranlarından Beyti'de yemek yedi. 
     Yemek sonrası Beyti'den ayrılırken gazetecilerin sorularını yanıtlayan Yılmaz, bir gazetecinin, IOC üyeleriyle yapılan görüşmelere ilişkin olarak ''Türkiye ile ilgili ne öğrenmek istiyorlar Ekonomi ko nusunda güvence mi istiyorlar '' şeklindeki sorusunu, şöyle yanıtladı 
     'Hayır. Türkiye Cumhuriyeti'nin olimpiyatları organize etme kapasitesini ölçmeye çalışıyorlar. Bugün yaşadığımız bazı sorunların, 2008'deki muhtemel durumunu öğrenmeye çalışıyorlar. Ona ilişkin sorular sordular. Uygulanan ekonomik programı anlattım. Özellikle AB ile ilişkilerimizi, O'nun geleceğiyle ilgili konuları anlattım. 2008'e dek bu sorunların tamamına yakınının geride kalacağını söyledim.'' 
     'Konuşmanızda, Türkiye'nin ihtilaflarından söz ettiniz. 
     Türkiye'nin uluslararası ihtilafları nelerdir '' şeklindeki bir soru üzerine de Yılmaz, ''Yunanistan ile Suriye ve diğer ülkelerle ihtilaflarımız var. Ama bütün bunların şu anda bir diyalog sürecine girmiş olduğunu söyledim'' dedi. 
     Bir basın mensubunun, ''Ulusal programda idam cezasının orta vadede kalkacağını söylediniz. Orta vade nedir '' şeklindeki sorusuna da Yılmaz, ''Orta vade, bir senenin üstünde bir vade ama bunun azami sınırı 5 yıla kadardır. Çünkü o zaman AB'nin genişleme takvimiyle çelişiyor. Bunu mümkün olduğu kadar bir yıl ile 5 yıl arasında en kısa süreye indirmemiz lazım'' karşılığını verdi. 
     Yılmaz, ''Ulusal programda MGK'nın yapısıyla ilgili bir değişiklik öngörülüyor mu '' sorusu üzerine de şunları söyledi 
     'MGK'nın yapısından çok özellikle kamuoyundaki, dış kamuoyundaki algılanması konusunda yeni bir anlayışa ihtiyaç var. Yanlış anlamalar giderilmeli. Zaten o konuda bir yeni düzenleme kendiliğinden gündeme gelecek. AB ile ilişkilerde MGK'nın Anayasal konumu yadırganmıyor. Ancak yanlış anlamalar var. Bunlar giderilmeli.'' Yılmaz, ''MGK ile ilgili somut bir değişim var mı '' sorusuna karşılık, ''Hayır. Katılım Ortaklığı Belgesi'nde, AB'nin beklentileri vardı. Biz de Ulusal Program'da onlara yer verdik'' dedi. 
     ''Ulusal Program'da sosyal haklarla ilgili neler var. Mesela erkeğe 6 ay doğum izni verilecek mi '' şeklindeki bir başka soruya da Yılmaz, 
     'Ona benzer bir çok detaylı bölüm var. Ama bunların tam üyelikten önce olması gerekmiyor. Sonra da olabilir. Şu anda Türkiye Cumhuriyeti için öncelik taşıyan husus, siyasi kriterlerin yerine getirilmesidir'' cevabını verdi. 
     Daha sonra Atatürk Havalimanı'na gelen Yılmaz, Turizm Bakanı Erkan Mumcu ile birlikte özel bir uçakla Ankara'ya gitti. 



</TEXT>
</DOC>
