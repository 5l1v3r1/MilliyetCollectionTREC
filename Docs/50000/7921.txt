<DOC>
<DOCNO> 7921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/guncel/gun02.html </URL>
<DATE> 2001/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
250 öğrenci sokağa atıldı 
</HEADLINE>
<TEXT>

Büyükçekmece Kaymakamlığı, ruhsatı bulunmayan yurdu mühürletince, gençler kış kıyamette ortada kaldı 
     ELİF ŞENGÜN İstanbul 

     Özel Beykent Üniversitesi Öğrenci Yurdu'nun ruhsatının bulunmadığı gerekçesiyle dün mühürlenmesiyle, 250 öğrenci sokakta kaldı. Kış günü yurtlarından çıkarılan öğrenciler başlarını sokabilecek ev telaşına düştü. 
     Büyükçekmece Kaymakamlığı, üniversitede okuyan öğrencilerin kalabilmesi amacıyla yurt olarak hizmete açılan, ancak isk nı olmadığı gerekçesiyle ruhsat verilmeyen binanın boşaltılmasını istedi. Altı aydır süren görüşmelerde kaymakamlık, öğrencilerin hayati tehlike içinde olduğunu belirterek, kararında direndi. Ancak, bu süre içinde öğrencilerin tahliye edilmemesi üzerine kaymakamlık harekete geçerek, dün saat 16.00'ya kadar üniversite yönetimine süre tanıdı. 
     Sürenin bitiminde üniversiteye gelen güvenlik güçleri, öğrencileri çıkarıp yurt binasını mühürledi. 
     Yurt Müdürü Necla Arıl, kaymakamlıktan dönem sonuna kadar izin verilmesini talep ettiklerini, ancak isteklerinin kabul edilmediğini belirterek, "Bizden depreme dayanıklılık raporu istendi. 16 Şubat'ta aldığımız raporu kendilerine teslim ettik. Fakat binayı boşaltmak için ihtiyacımız olan iki haftalık süreyi vermediler" dedi. 
     Üniversite yönetimi, öğrencilere Yalı Otel, MAÇ Öğrenci Yurdu ve Yararlar Öğrenci Yurdu'nda kalabilecekleri yönünde duyurular yaptı. 
     
Yurt öğrencilerinden tepki      Yurtta kalan öğrenciler, durumdan ders sırasında öğretmenlerinin "yurtta kalan öğrenciler gidip eşyalarını toplasın" şeklindeki duyurusuyla haberdar olduklarını ve hiçbir hazırlık yapmaya fırsatlarının olmadığını belirterek, uygulamaya tepki gösterdiler. 
     Büyükçekmece Kaymakamı Emin Ergin, birinci derecede deprem bölgesi olan yerde isk nsız ve ruhsatsız faaliyet gösteren binanın tehlike arz ettiğini dile getirdi. Ergin, "Yurt sahipleri ve öğrenci temsilcileriyle defalarca görüştüm. Ardından öğrencilerle bire bir konuşarak durumu anlattım. İkna olmadıklarını görünce tebligat yapmak zorunda kaldım" dedi. 
     


 GÜNCEL 













</TEXT>
</DOC>
