<DOC>
<DOCNO> 26778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/yasam/yas03.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Köpeklere F tipi orman’ 
</HEADLINE>
<TEXT>

"İstanbul'daki sahipsiz köpeklere ne yapılıyor " sorusuna cevap bulmak için yaptığımız yolculukta cezaevleri’ne de rastladık, lüks huzurevlerine’ de... 
     ÖMER ERBİL İstanbul 

     Beykoz Tokatköy’de yaşanan kuduz dehşeti, "Gerçekten güvende miyiz İstanbul genelinde ne tür önlemler alınıyor " sorusunu gündeme getirdi. Valilik 2 yıldır alınan önlemlerle sahipsiz köpek’ sorununun çözüldüğünü ileri sürerken, hayvanseverler barınakların Nazi kampına döndüğünü savundu. Kemerburgaz çöplüğünde dolaşan binlerce başıboş köpek ise Sahipsiz Hayvanları Koruma Derneği’nce ormanın çevresine tel örgü çekilerek koruma altına alındı. 
     
     Nazi kampı gibi 
     İstanbul'da 26 ilçe, 19 belde belediyesinde barınma, aşılama ve kısırlaştırma merkezi bulunuyor. Ancak bu pek de yeterli değil. Barınaklarda köpeklerin kısırlaştırılıp, aşıları yapıldıktan sonra geldikleri sokağa geri dönmesi gerektiğini belirten hayvanseverler, 'barınakların köpek cezaevlerini andırdığını hatta Nazi kampına döndüğünü' söylüyor. 
     İstanbul Vali Yardımcısı Dündar Gültekin ise "Belediyeler barınak kapasitelerini artırmalı. 70 bin köpeğin öngörüldüğü İstanbul'da şu an 17 bin 735 köpek barınaklarda yaşıyor. Barınak yapmak isteyen belediyelere de 20 milyar lira yardımda bulunuyoruz" diyor. 
     Belediyelerin yaptırdığı barınaklar 'köpek cezaevleri'ne benzetiliyor. Ancak tam anlamıyla köpeklere doğal hayatlarını yaşatanlar da yok değil. 
     
Ayda 10 milyar lira harcıyoruz’      Turizmci Melek Kahraman, İktisatçı Lale Hakimoğlu ve Tercüman Berrin Olcay, İstanbul Büyükşehir Belediyesi'nin Sarıyer'deki barınağında bulunan 550 sokak köpeğine gönüllü olarak bakıyorlar. 
     Ayda 10 milyar lira harcamalarına karşın ellerinden tutan yok. Sadece Harbiye Orduevi ile Harp Akademileri'nden mutfak artıkları geliyor. 
     En çok cins köpeklerin sokaklara bırakılmış olmasından rahatsızlar. Bu nedenle köpek ithalatının durdurulmasını istiyorlar. "Amacımız burayı köpek cezaevine döndürmek değildi" diyen Hakimoğlu, şunları söylüyor 
     "Kısırlaştırıp, aşılarını yapıp sokağa geri göndermeyi düşünüyorduk. Ancak sokağına geri götürdüğümüz, kulağı küpeli köpekleri bile Sarıyer Belediyesi öldürüyor. Biz de kıyıp bırakamıyoruz. Bu nedenle de burası gördüğünüz gibi Nazi kampına döndü." 
     



 YAŞAM 
























</TEXT>
</DOC>
