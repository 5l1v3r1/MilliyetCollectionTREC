<DOC>
<DOCNO> 12272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/dunya/adun.html </URL>
<DATE> 2001/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan rüyası bitti 
</HEADLINE>
<TEXT>

Zenginliği dillere destan California’da saatler süren elektrik kesintileri Amerikalılara k bus yaşatıyor 
     DIŞ HABERLER SERVİSİ 

     Sadece ABD’nin değil, dünyanın da en zengin bölgesi sayılan California eyaletindeki enerji krizi hayatı benzeri görülmemiş biçimde felç ediyor. Önceki gün eyaletin önemli bölümünde elektrikler dört saat kesildi. Eyalet yönetimi enerji darboğazının kısa vadede aşılabilmesi için herhangi bir çözüm sunamıyor. 
     Önceki günkü kesintiden en çok etkilenen yerler arasında Los Angeles’taki süper zenginlerle Hollywood ünlülerinin semti Beverly Hills de vardı. Dev malikaneler sessizlik ve kasvete büründü kredi kartı makinaları da işlemez hale gelince alışveriş durdu dört saat için de olsa, bankalardaki muazzam hesapların hükmü kalmadı. 
     
Yılların ihmali      Özellikle asansörlerden havalandırmaya, iletişimden aydınlatmaya kadar hemen her şeyin elektriğe bağlı olduğu gökdelenler de bir anda çelik ve beton hücrelere dönüşüverdi. Long Beach ve Santa Monica gibi dünyaca ünlü sayfiye merkezleri ölü bölgelere dönüştü. Yine dünyanın "sibernetik merkezi" olarak bilinen Silikon Vadisi elektrik kesintileri nedeniyle durmanın eşiğine geldi. 
     Ocak ayından biri "geliyorum" diyen elektrik sıkıntısının patlama noktasına gelmesinin ardında, yerel yetlililerin deyişiyle, "yılların ihmali" yatıyor. Tıpkı Türkiye’deki gibi ABD’de de Enerji Bakanlığı yıllardır "yaklaşan enerji darboğazından" söz ediyor, ancak bunu çözme yolunda hiçbir adım atılmıyor. 
     Şimdilik günde 1 - 2 saatle sınırlı olmakla birlikte, özellikle elektriğe en fazla ihtiyaç duyulan yaz mevsimi boyunca kısıntının artan bir şekilde süreceğinde herkes hemfikir. 
     


 DÜNYA 











</TEXT>
</DOC>
