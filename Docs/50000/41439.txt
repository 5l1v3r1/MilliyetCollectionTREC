<DOC>
<DOCNO> 41439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/10/son/sonspo19.html </URL>
<DATE> 2001/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Mustafa Doğan "Alman takımlarına gitmeyi neden isteyeyim ki " 
</HEADLINE>
<TEXT>

     Fenerbahçeli futbolcu Mustafa Doğan, Alman spor dergisi Kicker'e verdiği demeçte, Avrupa Şampiyonlar Ligi'nde karşılaşacakları TSV Bayer 04 Leverkusen takımından çekinmediklerini söyledi. 
     Mustafa Doğan, Almanya Ligi'nden bir takıma dönmeyi isteyip istemediği biçimindeki bir soruya, ''Neden isteyeyim ki Kendimi İstanbul'da çok iyi hissediyorum'' diye karşılık verdi. 
     Fenerbahçe'de oynamaktan çok mutlu olduğunu vurgulayan Doğan, daha da başarılı olmak istediğini, TSV Bayer 04 Leverkusen takımına da saygı duyduklarını, ancak bu başarılı takımdan çekinmediklerini bildirdi. 
     Doğan, Fenerbahçe'de kişisel olarak çok iyi oynayan futbolcuların bulunduğunu, Revivo, Rapaiç, Lazetiç ve Oktay gibi futbolcuların tek başına maçların kaderini tayin edebilecek yetenekte futbolcular olduğunu, ancak herşeyden önce takım halinde başarılı olmak istediklerini kaydetti. 
     Doğan, teknik direktör Mustafa Denizli hakkında da, ''Bugüne kadar8 teknik direktörle birlikte çalıştım. Mustafa Denizli bunların sonuncusu ve en iyisi'' diye görüş söyledi. 
     Türkiye Ligi'ndeki takımların son yıllarda büyük gelişme kaydettiklerini ve Fenerbahçe'nin Avrupa takımlarına eş bir takım olduğunu ifade eden Doğan, ''Yine de futbolda herşey mümkün. Fenerbahçe'de sözleşmem 2003 yılı Haziran ayı sonuna dek sürüyor. Daha sonra başka takıma geçmeyi düşünürsem, bu ancak çok güçlü bir takım olmalı'' diye konuştu. 
     Yıldıray Baştürk'ten de övgüyle söz eden Doğan, ''Çok yetenekli genç bir futbolcu. Başarılı bir geleceğe sahip olabilir'' dedi. 






</TEXT>
</DOC>
