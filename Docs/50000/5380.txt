<DOC>
<DOCNO> 5380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/ekonomi/eko02.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomotiv, yeni yıla ihracat rekoruyla girdi 
</HEADLINE>
<TEXT>

Ocak ayında otomotiv ihracatı geçen yılın aynı ayına göre yüzde 32.9 artarak 266 milyon dolar oldu 
     Türkiye'nin geçen yıl gerçekleştirdiği 27 milyar dolarlık ihracatında önemli payı bulunan otomotiv sanayi, 2001 yılının ilk ayında da bu başarısını sürdürdü. Ocak ayında ihracat, yüzde 32.9 oranında arttı. 
     Uludağ İhracatçı Birlikleri UİB Genel Sekreterliği'nden yapılan açıklamaya göre, Ocak 2000'de 200 milyon 179 bin dolar olarak gerçekleşen otomotiv ve yan sanayii ihracatı, Ocak 2001'de 266 milyon 200 bin dolara yükseldi. 
     İhracatta yer alan kalemler arasında yan sanayi, 2000 yılı Ocak ayına göre yüzde 73.1 artış göstererek, 143 milyon 457 bin dolarla ile yine ilk sırada yer aldı. 
     Binek otomobil ihracatının, geçen yılın aynı dönemine göre yüzde 12.5 oranında gerilediği ocak ayında, en yüksek ihracat yüzde 343 oranındaki artışla eşya taşımaya mahsus motorlu araçlarda gerçekleşti. 
     
Yan sanayi ihracatı 143 milyon      Ocak ayında 58.4 milyon dolarlık binek otomobil, 14.6 milyon dolarlık otobüs, minibüs, midibüs, 12.6 milyon dolarlık da eşya taşımaya mahsus motorlu araç ihraç edildi. 
     Tank ve zırhlı savaş taşıtları ihracatı 19.1 milyon dolar, gemi ve suda yüzen taşıtlar ihracatı 10.8 milyon dolar, iş makineleri ihracatı da 2.8 milyon dolar oldu. Otomotiv yan sanayii ihracatı da 143 milyon 457 bin dolar olarak gerçekleşti. 
     


 EKONOMİ 

















</TEXT>
</DOC>
