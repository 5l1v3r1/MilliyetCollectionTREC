<DOC>
<DOCNO> 44416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/dunya/dun02.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İki yüzlü Milli Görüş’ 
</HEADLINE>
<TEXT>

Der Spiegel’in haberine göre, dışarıya ABD’deki saldırıdan duydukları "üzüntüyü" bildiren Milli Görüşçüler, cemaatine ise "memnuniyet duyduğunu" açıklıyorlar 
     Alman Der Spiegel dergisi, ülkede faaliyet gösteren radikal dinci örgütler hakkında geniş bilgi verirken, İslam Toplumu Milli Görüş’ün, saldırıdan "memnuniyet duyduğunu" belirtti. Derginin haberinde, Almanya’da 27 bin üyesi ve yaklaşık 100 bin yandaşı bulunan İslam Toplumu Milli Görüş’ün ITMG , dışarıya karşı ABD’deki saldırılardan "duyulan üzüntüyü", kendi cemaati içinde yayımladığı bildirilerdeyse memnuniyetini dile getirdiği kaydedildi. 
     
     Jet-Pa parası k r kaldı 
     Haberde, Federal Anayasayı Koruma Dairesi tarafından radikal bir örgüt olduğu gerekçesiyle izlenen ITMG’nin, Alman hükümetine birlikte bir "güvenlik paktı" kurmayı önerdiği, ancak bu örgütün, finansman kaynakları konusunda da saydam olmadığı ifade edildi. Jet - Pa şirketinin sermayesini yaklaşık 270 milyon mark artırmayı planladığı, bu amaçla Türk vatandaşlarına hisse sattığı hatırlatılan haberde, ITMG üyelerinin Jet - Pa adına para topladıkları, bu parayı Milli Görüş’ün hesaplarına aktardıkları, daha sonra şirketin iflas ettiğini açıkladıkları ifade edildi. Haberde, bu durumda hisselerin değersiz hale geldiğine ve paraların Milli Görüş’te kaldığına da dikkat çekildi. 
     Milli Görüş’ün, Alman hükümetiyle ilişkilerinde dürüst davranmadığı yönünde deliller de bulunduğu belirtilen haberde, radikal dinci örgütlerin bu tür şirketler sayesinde bugüne kadar milyonlarca mark gelir elde ettiği dile getirildi. 
     



 DÜNYA 

















</TEXT>
</DOC>
