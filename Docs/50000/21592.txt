<DOC>
<DOCNO> 21592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/son/sonspo05.html </URL>
<DATE> 2001/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor'dan kontraatak... 
</HEADLINE>
<TEXT>

     İkinci Futbol Ligi Yükselme Grubu'nda mücadele eden Diyarbakırspor, önceki hafta deplasman oynadığı Göztepe maçında çıkan olaylar nedeniyle İzmir Valisi ve Emniyet Müdürü hakkında suç duyurusunda bulunacak. 
     Genel Kaptan Abdurrahman Yakut yaptığı açıklamada, önceki hafta deplasmanda yaptıkları ve TRT'den canlı olarak yayınlanan Göztepe maçında vahim olayların yaşandığını iddia ederek, maçta atılan siyasi sloganların, ülkenin birlik ve beraberliğini, üniter devlet yapısını zedelediğini ileri sürdü. 
     Maçta ayırca Diyarbakırspor bayrağının yırtılarak yakılmak istendiğini, tribünlerden sahaya çeşitli yabancı maddelerin atıldığını kaydeden Yakut, şöyle dedi 
     ''Şeref Tribünü'nde oturarak görevini yapmayan İzmir Vailisi ile Emniyet Müdürü'nu, başta Cumhurbaşkanlığı, Başbakanlık ve İçişleri Bakanlığı olmak üzere gerekli birimlere şikayet etmeyi kararlaştırdık.'' 
     
     'Altay ile özel maç yaparız' 
     Abdurrahman Yakut, Altay Kulübü Başkanı Nafiz Zorlu'nun maçın tekrarlanması konusunda sürekli açıklamarda bulunduğunu bildirerek, ''Maçın tekrarı ile ilgili hiçbir sebep yoktur. Ancak, bizimle oynamak istiyorlarsa özel bir maç yapmaya hazırız. Fakat maçta sayın Nafiz Zorlu'nun gözlemci olması halinde kabul ederiz'' dedi. 






</TEXT>
</DOC>
