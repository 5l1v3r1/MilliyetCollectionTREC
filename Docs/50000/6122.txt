<DOC>
<DOCNO> 6122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/son/sonspo02.html </URL>
<DATE> 2001/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır'da final maçı sevinci 
</HEADLINE>
<TEXT>

     İkinci Futbol Ligi Yükselme Grubu'nda mücadele eden Diyarbakırspor'da, kulüp başkanı Adnan Öktüren, Fenerbahçe'nin Türkiye Kupası final maçını Diyarbakır'da oynanması önerisinin memnuniyet verici olduğunu söyledi. 
     Adnan Öktüren, yaptığı açıklamada, Fenerbahçe'nin Türkiye Kupası final maçının Diyarbakır'da oynanması için yaptığı önerinin, finale çıkacak diğer takım tarafından da aynı biçimde kabul edilmesini temeni ettiğini belirterek, final maçının Diyarbakır'da yapılmasının bölgedeki tüm vatandaşları memnun edeceğini bildirdi. 
     Geçen yıl Galatasaray ile Antalyaspor arasında yapılan Türkiye Kupası final maçının da Diyarbakır'da yapıldığını hatırlatan Öktüren, şöyle konuştu 
     ''Geçen yıl Futbol Federasyonu Başkanı Haluk Ulusoy'un jestiyle Diyarbakır'da yapılan final maçının ne kadar güzel bir organizasyonla gerçekleştirildiğini tüm Türkiye gördü. Bu yılki final maçının da Diyarbakır'da oynanması teklifinin kabul edilmesinden tüm Güneydoğu halkı onur duyacaktır." 




</TEXT>
</DOC>
