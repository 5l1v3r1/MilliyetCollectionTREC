<DOC>
<DOCNO> 43283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/astro/index.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bugün size ne getirecek 
</HEADLINE>
<TEXT>

Venüs bugün, Başak burcuna geçti. Uyum, barış ve zevkleri temsil eden bu gezegen Başak’ta daha soğuk, pratik, faydacı ve eleştirel bir tutum kazanacak. Bu konum özellikle başta Başak olmak üzere Boğa ve Oğlak’lar için akıcı enerjiler getirebilir. Ay ise Akrep burcunda ve yapacağı açılar yüzünden duygusal çatışmaların ortaya çıkabileceğini anlatıyor. Koç’lar duygusal ilişkiler alanında kendilerini yoğun hissedebilirler. Boğa’lar için de aynı şeyler söz konusu, ama yeni önerilere daha esnek yaklaşırlarsa kazançlı çıkabilirler. İkizler sağlığına özen göstermeli. Haftanın son gününde onları fazlasıyla meşgul edebilecek detaylı işler var. Yengeç’ler bugün zevklerinde aşırıya kaçabilirler. Bu arada kişilik çatışmaları yüzünden huzursuzluk da çekebilirler. Aslan’lar için yine yoğun bir gündeyiz. Duygusal konularda ve ev hayatında beklenmedik gelişmelere karşı duyarlı olmalılar. Başak’ların alacağı haberler onları sürekli hareket halinde tutuyor. Planlı hareket etmeleri çok şey kazandıracak. Bugün öğle saatlerine dikkat etmeli zira Ay - Mars - Uranüs açıları acele hareket, planların aniden değişimi ve duygusal çatışmalar yüzünden gerginlik yaratmakta. Terazi’ler ani harcamalardan uzak kalmalılar. Akrep’ler için sabırsızlık iyi sonuçlar getirmeyebilir. Duygusal konularda özgürlük talep edebilirler. Yay’ların kontrol edemedikleri çok faktör bir arada görülüyor. İyimserliklerini korumalılar. Oğlak için planlı olmak ve ileriye yönelik yeni planlar yapmak söz konusu. Sosyal konularda da sürprizlerle karşılaşabilirler. Kova’lara yaklaşmak pek kolay olmayabilir. Duygusal konularda huzursuzluk onları zora sokabilir. Balık’lar yabancı ortamlardan ya da yeni düşüncelerden ilham alabilirler. Çok şey öğrenebilecek bir gündeler. 

            Faks 287 74 37 
      







</TEXT>
</DOC>
