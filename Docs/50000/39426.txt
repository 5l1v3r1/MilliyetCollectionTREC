<DOC>
<DOCNO> 39426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/son/sontur11.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezaevinden afla çıkmış... 
</HEADLINE>
<TEXT>

     İşadamı Üzeyir Garih'in öldürülmesinden sonra kaybolan cep telefonuyla ilgili olarak adı geçen firari er Yener Y'nin daha önce ''Kasıt olmamak suretiyle adam öldürmek'' suçundan cezaevinde yattığı, şartla salıverilmeyi öngören yasadan yararlanarak tahliye edildiği ortaya çıktı. 
     26 yaşındaki Yener Y, oto teybi çalmak ve işyerinden hırsızlık yapmak suçlarından iki kez cezaevine girdi. 
     Kasıt olmamak suretiyle adam öldürmek suçundan 18 yıl 35 ay 47 gün hapis cezası alan Yener Y, 23 Aralık 2000 tarihinde şartla salıverilme ve cezaların ertelenmesine ilişkin yasadan yararlanarak Kayseri Kapalı Cezaevi'nden tahliye edildi. 
     Yener'in tahliye edildikten sonra askere gittiği öğrenildi. 
     Hırsızlık yapmak ve adam yaralamak suçlarından sabıkası olan Yener Y'nin önceki yıl da Zincidere Açık Cezaevi'nden firar ettiği, daha sonra yakalandığı ortaya çıktı. 
     
     







</TEXT>
</DOC>
