<DOC>
<DOCNO> 1805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/spor/spo01.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal’ın kanadı kırıldı 
</HEADLINE>
<TEXT>
Münch sakatlandı 
Sağ arka adalesinden sakatlandı, idmanı yarıda bıraktı. Alman futbolcunun bir buçuk ay oynamayacağı açıklandı 
     KARTAL YİĞİT 

     Nedeni aşırı zorlama 
     BEŞİKTAŞ, Antalya kampının ikinci gününde Markus Münch’ün sakatlanmasıyla sarsıldı. Halilagiç’le başlayan, Ayhan ve Karhan’la devam eden sakatlıklar zincirine dün de Alman futbolcu eklendi. İdmanı yarıda bırakan Münch’ün aşırı zorlama nedeniyle sağ arka adalesinden sakatlandığı ve en az bir buçuk ay oynamayacağı açıklandı. 
     
     Scala’nın planı bozuldu 
     GERÇEĞİ öğrenen Teknik Direktör Nevio Scala’nın da planları alt - üst oldu. İtalyan teknik adamın sol kanattaki boşluğu İbrahim ya da Bayram’la kapatmaya çalışacağı öğrenildi. Teknik Direktör Scala’dan izin isteyen Münch’ün tedavilerini ülkesinde sürdürmek istediği belirtildi. Alman oyuncunun bugün MR’ı çekilecek. 
     
     "Şaşkınım, dünyam karardı" 
     SAKATLIĞI nedeniyle bir hayli üzgün olduğu görülen Münch, "Tam formumu yakalamışken bu kötü haber geldi. Kampta eksikliklerimi giderecektim, şimdi yeniden başa döneceğim, ne yapacağımı bilemiyorum. Şaşkınım, dünyam karardı" diye konuştu. Münch’ün Scalaü’nın izin vermesi halinde bugün Almanya’ya gideceği ifade edildi. 
     
SCALA fırtına gibi      BEŞİKTAŞ Teknik Direktörü, Antalya kampında fırtına gibi esiyor. Futbolcularını bir an bile boş bırakmayan İtalyan hoca, kondisyon idmanlarına devam ediyor. Scala, dünkü çift antrenmanın ilkinde yardımcısı Stefano’nun uyguladığı hazırlık programıyla oyuncularının adeta pestilini çıkardı. Scala, hareketleri istediği gibi yapamayan futbolcuları da sık sık uyardı. 
     
Nouma’nın derdi medya      BEŞİKTAŞ ile Belçika’nın Charleroi takımlarının oyuncuları dünkü idmandan sonra bir araya geldi. Nouma, Charleroi’nin Fransız futbolcusu N’Gola’ya medyadan dert yandı, "Beni her yerde takip ediyorlar. Alışmaya çalışıyorum" dedi. Charleroi’nin hocası Schifo da Scala ile görüştü ve "Şampiyonlar Ligi’nde zor grupta iyi mücadele ettiniz. Benim de teknik adam olarak sizden öğreneceklerim var" diye konuştu. 
     
HAMOĞLU Sağlığım bozuldu      "Sorumluluk yıprattı" 
     BEŞİKTAŞ’taki Futbol Şube Sorumluluğu görevinden istifa eden Ahmet Hamoğlu, bunun gerekçesini "Sağlığım bozuldu" diye açıkladı. Hamoğlu, "Dokuz aydır yürütmekte olduğum sorumluluk beni yıprattı. Görevimi yaparken aşırı stres yaşadım. Bu sağlığıma zarar verecek noktaya geldi. Ama artık özgürüm. Bundan böyle asbaşkan olarak fikirlerimi daha rahat beyan edebileceğim" dedi. 
     
Yönetimden de ayrılabilir      BİLAL MEŞE 

     HAMOĞLU krizinin perde arkasında yatan gerçeğin ise "yetki tartışması" olduğu ileri sürüldü. Yönetimdeki üyelerin bir bölümüyle ters düşen Ahmet Hamoğlu’nun yönetim kurulundan da ayrılabileceği iddia edildi. Kulübe yakın çevreler Ahmet Hamoğlu’nun yerine Yıldırım Demirören’in getirileceğini belirttiler. Deplasman maçlarına ise yöneticilerin dönüşümlü olarak gideceği ifade edildi. 
     


 SPOR 

































</TEXT>
</DOC>
