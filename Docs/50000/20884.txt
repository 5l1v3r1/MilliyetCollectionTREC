<DOC>
<DOCNO> 20884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/son/sonspo07.html </URL>
<DATE> 2001/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Hidayet atıyor...Sacramento yeniliyor 
</HEADLINE>
<TEXT>

     ABD Profesyonel Basketbol Ligi NBA play-off çeyrek finalinde 7 maçlık seride, Batı Bölümü'nde Sacramento Kings, Los Angeles Lakers'a 3. maçta yenildi, Doğu Bölümü'nde ise Toronto Raptors, Philadelphia 76ers karşısında 2-1 öne geçti. 
     Sacramento'daki maçta Kings, Lakers'a 103-81 yenildi ve seride 3-0 yenik duruma düştü. 24 dakika forma giyen Hidayet Türkoğlu, 5'de 2 oranında 2, 4'de 1 oranında 3 sayılık isabet bulurken, 2 serbest atışında da başarılı oldu ve 9 sayı kaydetti. Türkoğlu ayrıca 4 ribaunt aldı, 2 asist yaptı ve 1 top çaldı. 
     Kings'de, en skorer oyuncu olan Chris Webber, 28 sayı ve 14 ribaunt gerçekleştirdi. 
     Lakers'da ise ilk 15 şuttan 12'sini kaçıran Kobe Bryant, 26'sı ikinci yarıda olmak üzere 36 sayı kaydetti. İlk 2 maçta üst üste 40'ın üzerinde sayı, 20'nin üzerinde ribaunt yaparak lig tarihinde bunu gerçekleştiren ilk oyuncu olan Shaquille O'Neal, bu kez 21 sayı, 18 ribauntta kaldı. 
     Doğu Bölümü'ndeki maçta ise Toronto Raptors, Philadelphia 76ers'i evinde 102-78 yenerek seride 2-1 üstünlük sağladı. Raptors'da Vince Carter, 50 sayı atarak gecenin yıldızı oldu. Kariyerinde şimdiye dek en fazla 51 sayıya ulaşan Carter, ilk yarıda 34 sayı üretti. Vince Carter, bu sezonda 50 sayıya ulaşan 16. oyuncu olurken, yıldız oyuncu ayrıca 7 asist, 6 ribaunt ve 4 blok gerçekleştirdi. 
     Takımda Antonio Davis, 20 sayı ve 14 ribaunt, Chris Childs da 16 sayı ve 10 asistle maçı tamamladı. 76ers'de ise 2. maçta 54 sayı üreten Allen Iverson, bu kez 23, Aaron McKie da 17 sayı kaydetti. 
     Ligde play-off çeyrek final mücadelesine, yarın Batı Bölümü'nde San Antonio Spurs ile Dallas Mavericks 3-0 arasındaki 4. maçla devam edilecek. Spurs, bu maçı da kazanması durumunda yarı finale yükselen ilk ekip olacak. 






</TEXT>
</DOC>
