<DOC>
<DOCNO> 6905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/son/sontur13.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Efe Özal ve Kanal 6 eski yöneticileri sahtecilikten yargılanıyor 
</HEADLINE>
<TEXT>

     Türkiye'nin 8. Cumhurbaşkanı Turgut Özal'ın oğlu Efe Özal'ın da aralarında bulunduğu Kanal 6 Radyo ve TV Yayıncılığı Ticaret A.Ş'nin eski yöneticilerinden 11 kişinin, ''Resmi evrak olan bonoda sahtecilik ve dolandırıcılık yaptıkları'' iddiasıyla yargılanmalarına devam edildi. 
     Beyoğlu 1. Ağır Ceza Mahkemesi'ndeki duruşmaya, tutuksuz sanıklar Efe Özal, Mehmet Uğur Terzioğlu, Silvisya Filipuçi, Hüseyin Metin Arcan, Ercan Ülkü, Ömer Reşit Atalık, Cahide Terzioğlu, Mehmet Doğanay, İlhan Pektaş, Mustafa Cemil Tual ve Nedime Günseli Çelikdemir katılmadı. Duruşmada ''Müşteki'' sıfatıyla dinlenen Kanal 6'nın eski Yönetim Kurulu Başkanı Hasan Basri Uğurlu, dava konusu olan senetleri, 1996 yılında Uğur Terzioğlu'nun, Türk Ticaret Bankası'na teminat seneti olarak verdiğini söyledi. 
     İhbarname gelince banka yetkilileri ile görüştüklerini ve senetlerin kendilerine ait olmadığının ortaya çıktığını belirten Uğurlu, bu senetlerin kendi imzası ile Kanal 6'nın kaşesinin taklit edilerek hazırlandığını kaydetti. 
     
     



</TEXT>
</DOC>
