<DOC>
<DOCNO> 25990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/guncel/gun01.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bizim uzaylı balon çıktı 
</HEADLINE>
<TEXT>

UFO araştırmacıları, Balonu güneşe tutarsanız Eşme'deki uzaylıyı karşınızda bulursunuz. Köylülerin gördüğü sadece bir balon ..’ diyor 
     İHSAN YILMAZ İstanbul 

     Türkiye UFO ve Paranormal Olaylar Araştırma Organizasyonu TUVPO , Uşak Eşme'de görülen ve büyük heyecan yaratan cismin uzaylı değil, "balon" olduğunu açıkladı. Eşme'de verilen tüm uzaylı tariflerini inceleyen TUVPO kurucusu Erol Erkmen, "Eşme'deki uzaylının görünüşü, dünyadaki hiçbir UFO raporunda yok" dedi. İnternet sitesinde temsili resimler hazırlayan TUVPO, görünen cismin balon olduğu iddiasını öne sürerek şu sonuçlara vardı 
     
     Balon sıcaktan yükselmiş’ 
     Beyaz şeffaf bir balon güneşin önüne doğru tutulduğunda, arkadan yansıyan ışık balonun kenarlarında kırmızı hat olarak görünür. Balon, durduğu konuma göre ortası sarı parlak renk alabilir. Ayrıca iki boğumlu altında ufak bir dört köşe karton olan balonları hepimiz biliriz. Balon muhtemelen bir yerden veya yakındaki yoldan sürüklenmiş ve sıcak hava sirkülasyonunda yukarı doğru hızla yükselmiştir. 
     Robot resmi çizilen uzaylının gerekli teknolojiyi üretip dünyamıza gelecek bedensel uzuvlardan yoksun görülmektedir. Kol ve el bulunmamaktadır. 
     Bahsi geçen bölgede bulunan izler muhtemelen bir başka şekilde olmuş. Bölge birçok kişi tarafından ziyaret edilmiş, gözlemin yapıldığı ilk anki koşullar bozulmuştur. 
     
Adıyaman'da UFO iddiası      Adıyaman'ın Tut ilçesi Dandırmaz köyü yakınlarında Jandarma ve korucu timleri, yerden aniden kalkan ve yuvarlık ışık saçan ev büyüklüğünde bir cisim gördüklerini iddia etti. Jandarma ve korucular, önceki gece nöbet sırasında gece görüş dürbünüyle gördükleri ve ışık saçan cisimin havalanmasından hemen sonra durumu telsizle üstlerine bildirdi. Koruculardan Fevzi Cebe, İbrahim Yılmaz, kırmızı - sarı ışık saçan cismin Tut ilçesi yakınlarındaki Ulubat Dağı istikametine gittiğini söyledi. 
     Tanıkların ifadesine başvuran Adıyaman Valiliği, ışıklı cismin görüldüğü yerde araştırma yapılacağını açıkladı. 
     



 GÜNCEL 













</TEXT>
</DOC>
