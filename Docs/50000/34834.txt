<DOC>
<DOCNO> 34834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/01/magazin/amag.html </URL>
<DATE> 2001/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ay ay ay.. Tarkan coştu 
</HEADLINE>
<TEXT>

Yeni albümü Karma’yı, Kanal D’den de canlı yayınlanan muhteşem bir konserle tanıtan Tarkan, yeni şarkılarıyla insanların kanını kaynattı. Ay ay’ isimli şarkı hit olmaya adaydı... 
     ALİ EYÜBOĞLU 

     POP müzik yıldızı Tarkan, yeni albümü Karma’yı Laila’da düzenlenen bir gala gecesiyle tanıttı. Muhteşem geceyi, Kanal D ekranları karşısındaki Türkiye de canlı olarak izledi. Tarkan, 4 yıl sonra çıkardığı albümünden sadece 3 şarkı söyleyerek, Laila’yı dolduran 5 bin 670 kişiyi küçük bir hayal kırıklığına uğrattı. Ancak ünlü sanatçı, gerek performansı, gerekse de yeni parçalarıyla sevenlerinden tam not aldı. 
     TARKAN, denize platform kurularak oluşturulan sahneye tekneyle geldi. Davetlilerin alkış ve tazahüratları eşliğinde sahne alan Tarkan, önce Kuzu Kuzu’ adlı parçasını söyledi. Ardından da yeni albümünden Hüp’, Verme’ ve Ay’ adlı 3 yeni şarkısını seslendirdi. Tarkan, Karma’nın söz ve müziği kendisine ait hit parçası Ay’ ile herkesi oynatarak, bu yaza da damgasını vuracağını gösterdi. 
     SAHNEYE çıkınca binlerce hayranıyla karşılaşan sanatçı, "Bu ne kalabalık. Gözlerime inanamıyorum. Kalbim acayip atıyor" dedi. Tarkan sözlerini, "Diğer şarkılarımı konserlerimde söyleyeceğim. Hepinizi bekliyorum. Albümüm, 2 yıllık bir çalışmanın ürünü. İçinde başka güzel şarkılar da var" diyerek noktaladı ve havai fişek gösterileri eşliğinde sahneden indi. 
     
     Bir konser böyle geçti 

</TEXT>
</DOC>
