<DOC>
<DOCNO> 43650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/23/yazar/civaoglu.html </URL>
<DATE> 2001/09/23/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Sessiz Ayakkabılar Yürüyüşü 
</HEADLINE>
<TEXT>

     Sinemalarda gösterilen "KOD ADI KILIÇBALIĞI" adlı film, Hollywood stüdyolarının Frankeştayn laboratuvarı gibi terör canavarı üretiminin son modeli... 
     Şiddete özendirmenin bütün katkı malzemeleri, cömertçe kullanılmış. 
     John Travolta Yakışıklı, şık spor arabalar kullanan, son derece lüks bir hayat süren, istediği herşeyi elde edebilen, etrafı güzel kızlarla dolu, güçlü, tek başına bir düzine silahlı adamı öldürebilen bir yarı ilah .. Yanında harikulade güzel bir melez... Dünyanın en birinci bilgisayar hacker'ı... Herşey ışıltılı... Herşey çekici... Hatta öldürmek bile. 
     Üstelik... Bu yaşama tarzına bir de onursal ödül kondurulmuş "Ulusal kahramanlık..." 
     Amerika'yı terör saldırılarından kurtarmak için gizli terör örgütü oluşturmak ve sözümona bu şerefli göreve kaynak sağlamak için soygun, kıyım, sabotaj, her türlü eylemi koymak... 
     
Nice Bin Ladenler      Belirtmeliyim ki... Sanat değeri ayrı bir tartışma konusu olsa da film baştan sona bir solukta izleniyor. 
     ABD'ye son saldırı bağlamında, güncelliği nedeniyle ayrı bir ilgi çekici boyutu var. 
     Bu film, İngiltere'de "ABD'ye saygı" gerekçesiyle geçen hafta yasaklandı. Yasaklarla bir yere varılıp varılmayacağı konusunda kuşkuluyum. 
     Ayrıca... Bu film yapılmasaydı da özendirici ve de terör örgütlerine esin kaynağı olacak öyle filmler çevirildi ki... Bu sonuncusunu günah keçisi haline getirmek anlamsız olur. 
     Ya karşı tavır 
     Yeterince etkin olmaktan çok uzak. 
     Örneğin... Geçtiğimiz Temmuz ayında Birleşmiş Milletler'in önüne "kan"ı simgeleyen kırmızı halılar serildi. 
     Üzerine 1100 çift ayakkabı bırakıldı. 
     Bu ayakkabılar her renkten, her dinden, her yaştan terör kurbanlarına aitti. 
     Simgesel eylemin amacı "Bireysel silahlanmanın yasaklanması ya da en azından çok sıkı denetimi"ydi. 
     Bir yandan TV, film ve yayın dünyasının beyinleri şiddete şartlandırışı, öte yandan kolayca elde edilen silahlar... 
     Terör örgütlerinin bireysel manyakları, böyle bir sosyal kültürde bırakılan yumurtalardan ürüyor. 
     Bu bataklık kurutulmalı. 
     
Maçka Parkı'na      28 Eylül sabahı 10.30'da, Umut Vakfı'nın öncülüğünde "Türkiye Bireysel Silahlanmaya Karşı" oluşumu, Maçka Parkı'nda bir gösteri düzenliyor. 
     Ünlü soprano Gülderen Erdoğmuş, "Sessiz Ayakabıların Yürüyüşü" adlı yapıtı seslendirecek. 
     Sonra... Artık sahibi olmayan binlerce sessiz ayakkabı, Maçka Parkı'na bırakılacak. O ayakkabıların da sahipleri, şidet nedeniyle artık yaşamıyor. 
     Bu bağlamda... İstanbul Barosu'yla birlikte bir de sempozyum düzenlenmiş bulunmakta. 
     
Ortak akıl      Keşke... Bu görüntüler televizyon ekranlarında, gazete sayfalarında, dergilerde, internet haber sitelerinde hiç değilse terör eylemleri kadar yer bulabilse... 
     "Sessiz Ayakkabıların Yürüyüşü"nü konu alan kısa metrajlı film yarışmasını kazanan yapıtlar, ekranlarımızda yayınlansa... Üzerinde tartışılsa. 
     Terörle mücadele için global ağ oluşturulurken, bütün ülkelerin toplumları da bu savaşıma aktif taraf olarak kazanılmalıdır. 
     BM önünden ya da Maçka Parkı'ndan görüntüler, binlerle onbinlerle çoğalarak dünyayı sarabilse. "Silahları, sadece yürek ve beyin olan Travoltalar" izleyebilsek. 
     
Ego'dan kaçış      Önceki gece İstanbul BİENALİ'nin açılışı yapıldı. Konusu "Ego'dan Kaçış..." Dünyanın her tarafından gelen yüzlerce sanatçı, yapıtlarını sergiliyor. 
     Onların bazılarıyla konuştum... İstanbul'a turizm rezervasyonlarında iptaller yaşanırken, "global barış için buradayız" diye meydan okuyorlardı. 
     "Dünyayı bu hale getirenler, egolarından kaçamayanlardır. Onların örgütleridir. Haydut devletlerdir." 
     Savaşım hedef "Ülkeler coğrafyası" değil, bu "kirlenmiş insanlar coğrafyası..." 
     21. yüzyıl insanlığının kod adı "kılıçbalığı" değil "zentin dalı" olmalı. 
     
     







Devenin sırrı 


İşler yolunda 


Savaşın değil, sanatın çağrısı 


Sessiz Ayakkabılar Yürüyüşü 


Feda kültürü 


Anadolu yollarında 


Bu kalp seni unutur mu 


Kıssadan hisse 


Doğu'da yerel yönetimler 


Hanım kızlar kıskacında delirmek 


"Anayasa değişikliği" mi, "Anayasada değişiklik" mi 


Balık demek para demek 


HSBC, BDDK'nın kiracısı 


</TEXT>
</DOC>
