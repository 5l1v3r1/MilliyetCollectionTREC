<DOC>
<DOCNO> 18349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/son/sondun03.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban ülkenin kuzeyini bombaladı 1 ölü,8 yaralı 
</HEADLINE>
<TEXT>

     Afganistan'da yönetimi elinde bulunduran Taliban'ın, ülkenin kuzeyinde muhalefetin elindeki Horam bölgesine yönelik bombardımanında 1 sivilin öldüğü, 8'inin yaralandığı bildirildi. 
     Muhalefet sözcüsü Muhammed Eşaraf Nedim, yaptığı açıklamada, Taliban uçaklarının, Samangan'daki Horam'a yönelik bombardımanında birkaç evin zarar gördüğünü ve hayvanların telef olduğunu söyledi. 
     Sözcü, bugünkü saldırının, Taliban'ın bölgede ve engebeli kuzeydoğuda muhalefetin denetimindeki yerleri temizleme planının başlangıcı olduğunu kaydetti. Taliban'ın bahar operasyonu çerçevesinde Samangan'ın etrafına çok sayıda birlik yığdığını belirten sözcü, Taliban'ın birkaç gün içinde saldırmasının beklendiğini bildirdi. Sözcü, Taliban'ın muhalefeti bu bölgeden çıkardıktan sonra Badakşan ve Pencşir'e yönelmeyi planladığını söyledi. Muhalefetin denetimindeki Horam civarındaki birçok köy ve stratejik öneme sahip Daraye Suf vadisi, Taliban'ın 1996'da başkent Kabil'in denetimi ele geçirmesinden bu yana ağır çatışmalara sahne oluyor. 







</TEXT>
</DOC>
