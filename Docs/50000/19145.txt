<DOC>
<DOCNO> 19145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/yazar/toker.html </URL>
<DATE> 2001/05/02/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
Güvercin'in değil, kuğunun şarkısı 
</HEADLINE>
<TEXT>

     Bülent Ecevit'in 2 Ekim 1957 Çarşamba günü, sabahın erken bir saatinde, Ankara'daki Rüzgarlı Sokak Ovehan'da bulunan AKİS dergisi bürosunun başyazar odasında Meclise açılmış siyasi hayatı şüphesiz çok ilginç bir gelişme göstermiştir. Bunu yakından izleme fırsatını buldum. 
     Onun 1985'te kurduğu - belki "onlar"ın kurduğu demek daha doğrudur - DSP'nin çizgisi ondan aşağı kalmaz, DSP'nin de her adımına tanık oldum. 12 Eylülden sonraki bütün seçimleri Ege'de takip ederken.. 
     DSP'in kaderi en çok Ege'de şekillendi iniş ve çıkışları orada yaşandı. Rahşan Ecevit 1986 ara seçiminde İzmir'den aday oldu, Erdal İnönü'ye yenildi DSP en büyük sıçramasını son 1999 genel seçiminde orada yaptı, denilebilir ki iktidar ipini orada göğüsledi. 
     Bu "inanılmaz performans"larından dolayı Ecevit'lere sadece şapka çıkarılır. Genel Başkanın Kurultayda dediği doğrudur Onun ne solun, ne de daha sonra Türkiye'nin 1. partisi olacağını anketçiler zamanında görüp söylemişlerdir. Yalnız anketçiler mi Aday Rahşan Hanımın Efes Otelinin bahçesinde yanında sadece vefalı Bayan Bilgehan'ın bulunduğu düşünceli yürüyüşlerini görmüşümdür. Kaldıkları İzmir Palas otelinin altında Deniz lokantısının kapı kenarındaki bir masasında tek başlarına yemek yediklerini ve oraya hiç kimsenin uğramadığını hatırlıyorum. Parti liderlerinin Karşıyaka sırtlarındaki gecekondu ziyaretlerinde o zamanlar Ecevit'lerin peşinde ancak çocuklar, çamurlu caddelerde koştururlardı. 
     Ama onlar hiç yılmadılar, umutlarını hiç kaybetmediler. 
     Ne var ki Ecevit'in söylediği doğrular burada bitiyor. Onun "şimdi de tek başına iktidar" hedefi, bırakınız Ege'yi, Kaf dağının arkasında bile değildir. 
     
Hayalden başarısızlığa      DSP'nin gelişmesini anketçiler bilememişlerdir ama seçimleri hele Ege'de izleyen gözlemciler bunu hem görmüşler, hem yazmışlardır. Anketçiler yanılmışlardır çünkü DSP'nin şansını "klasik parti rormları" ile ölçmüşlerdir. Halbuki DSP, parti değildir. DSP'nin örgütü yoktur. Hele, ideolojisi filan, hiç. DSP'ye kim üyedir, bilinmez. İzmir'e iki defa gitsem, pek az aralıkla dahi olsa, aynı il başkanını bulmam. Partide kütük defteri aramayınız. DSP kongreleri sadece "kanuni mecburiyet" dolayısıyla yapılır sonuçu da önem taşımaz. Bunu en iyi Ecevit'ler bilir. DSP onların tabanı değil, araçıdır. 
     DSP'nin onun için yolu bitmiştir Çünkü DSP'nin inişini de, çıkışını da "başkasının başarısı veya başarısızlığı" tayin etmiştir. DSP ne zaman "solun 1. partisi" olmuştur Eski 1. sol partinin Baykal'ın eline düştüğü 1994 seçimlerinde. Ne zaman "Türkiye'nin 1. partisi" olmuştur Ötekilerin tam "çuvalladığı" 1999 seçimlerinde ve "APO faktörü"nü kendine malederek.. Tıpkı MHP gibi. 
     Artık, ortada sadece kendi başarısızlıkları var. Bir de Kurultayda açığa vurmuş gerçek yüzü. Bu, onun kaçınılmaz iflasıdır. 
     Onu kimse kurtaramaz. 
     







Tarafsız yargı 


Gülistan 


Yılmaz ve asker 


Tuvalette sigara 


Kabuk değiştirmek için yeni parti mi .. 


Yılmaz'ın soruları 


Sınava Milliyet'le hazırlanan kazanıyor 


AB - IMF benzerliği 


Sema Pişmişaşasukatansüt iftira ediyor 


Hayret bir şey 


Abdullah Çatlı'nın son mektubu 


"Öfke"yle kurulan parti 


Berlin Filarmoni'yi Aya İrini'de dinlemek 


Toplantıyı beklemeyin 


Güvercin'in değil, kuğunun şarkısı 


Bankaları yapı’ sallıyor 


Çevik Bir’in Mason toplantısı 


</TEXT>
</DOC>
