<DOC>
<DOCNO> 48848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/26/ekonomi/eko04.html </URL>
<DATE> 2001/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Nakliyede büyük işbirliği 
</HEADLINE>
<TEXT>

Karadeniz çevresindeki 11 ülke, Birinci Uluslararası Ulaştırma Forumu’nda, Uluslararası Karadeniz Kara Taşımacılığı İşbirliği Projesi’ne imza attı 
     EKONOMİ SERVİSİ 

     Birinci Uluslararası Ulaştırma Forumu’nda, Türkiye de dahil 11 bölge ülkesinin ulaşım bütünlüğünü sağlamayı hedefleyen, Uluslararası Karadeniz Kara Taşımacılığı İşbirliği Projesi’ne BSE - C URTA imzalar atıldı. 
     Arnavutluk, Azerbaycan, Bulgaristan, Ermenistan, Gürcistan, Moldavya, Romanya, Rusya, Türkiye, Ukrayna ve Yunanistan temsilcileri ile Uluslararası Yol Birliği’nin IRU katıldığı panelde konuşan Ulaştırma Bakanı Oktay Vural, Karadeniz Ekonomik İşbirliği’nin KEİ komşu ülkelerin rekabet gücünün artırılması için iyi bir fırsat olduğunu söyledi. 
     
     Telekom tekeli kalkacak 
     Vural, oluşturulan birlikle Karadeniz ülkeleri arasındaki taşımacılıkta sorunların kolayca çözüleceğini söyledi. Bakan Vural, ayrıca Telekom’da tekelin 2003’de kalkacağını, bakanlığın da Telekom’un değerini koruma gayreti içinde olduğunu belirtti. 
     BSEC - URTA dönem başkanı seçilen UND Başkanı Çetin Nuhoğlu da uluslararası alanda lojistik işbirliğinin öneminin arttığını, uluslararası kara nakliyesinin gelecek 10 yılda yüzde 38 artacağını söyledi. 
     
     KOBİ’lere 18 milyon dolar 
     Karadeniz Kalkınma Bankası Başkanı Ersoy Volkan da KEİ ülkelerine yılda 200 milyon dolar kredi kullandırma hacmine sahip olan bankanın Eximbank’a KOBİ’lere verilmek üzere 18 milyon dolar kredi kullandırdığını söyledi. 
     Volkan, Bakan Vural’a, Yunanistan havayolu şirketi Olimpic ve THY’nin günde ikişer kez düzenledikleri Selanik seferlerinin iptalini gündeme getirerek, iki havayolu şirketinin ortak bir organizasyonla günde tek sefer düzenlemeleri isteğini iletti. 
     Bu arada, Uluslararası Lojistik Hizmet Üretenler Derneği’nin ev sahipliğinde 2001 Transeurasia 2. Uluslararası Nakliye ve Lojistik Kongresi de İstanbul’da toplandı. 
     



 EKONOMİ 






















</TEXT>
</DOC>
