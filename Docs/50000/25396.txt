<DOC>
<DOCNO> 25396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/son/sonspo08.html </URL>
<DATE> 2001/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş "Veit farklı taleplerde bulununca, görüşmeler donduruldu" 
</HEADLINE>
<TEXT>

     Beşiktaş Kulübü Yönetim Kurulu, dün İstanbul'a getirilen ve bu sabah Almanya'ya giden Sixten Veit'in, daha önce anlaşılan konulardan farklı taleplerde bulunduğu, bu nedenle de görüşmelerin dondurulduğunu açıkladı. 
     Beşiktaş Kulübü'nden yapılan yazılı açıklamada, Sixten Veit ile dün akşam görüşme yapıldığı hatırlatılarak, ''Veit, daha önce sözlü olarak uzlaşmaya varılan transfer konularından farklı olarak, kulübümüzün kabul edemeyeceği taleplerde bulunduğu için, görüşmeler dondurulmuştur'' denildi. 
     Açıklamada, Almanya'ya dönen Veit'in, Beşiktaş'ın kendisine sunduğu koşulları bir daha düşüneceğini ve 1 hafta sonra kesin yanıtını bildireceği belirtildi. 






</TEXT>
</DOC>
