<DOC>
<DOCNO> 4000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/spor/spo01.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal’ın derdi tüzük 
</HEADLINE>
<TEXT>

Muhalefet, taslaktaki yanlışları tek tek üyelere anlattı, yönetici Gocay "Yanlış varsa eleştiri normal" dedi 
     KARTAL YİĞİT 

     Toplantı düzenlendi 
     BEŞİKTAŞ’ta pazar günkü Tüzük Tadil Kongresi öncesi muhalefetin tepkileri sürüyor. 1903 Kara Kartallar Grubu, bir toplantı düzenledi ve tüzükteki yanlışları anlattı. İhsan Kalkavan, Metin Keçeli, Levent Çifter gibi isimlerin de katıldığı gecede Grup Başkan Aykut Oray, Beşiktaş için çalıştıklarını söyledi, sözcü Cengiz Sarıkaya, "Kaybolmak üzere olan Beşiktaş ruhunu canlandırmak istiyoruz" dedi. 
     
     Tavukçuluk kulübü’ 
     TOPLANTIYA yönetici Hasan Gocay da katıldı. Gocay, "Tüzükten tenkit alıyoruz. Yanlışlar varsa eleştiri normaldir" diye konuştu. Daha sonra Avukat Ahmet Akpınar, tüzük taslağı ile ilgili "Hepimizin aşkı olan Beşiktaş Jimnastik Kulübü ibaresinin hangi gerekçeyle olursa olsun değişmesi mümkün değildir. Sponsorluk olayı kabul edilirse, tavukçu firması Beşiktaş tavukçuluk kulübü yazdırabilir" dedi. 
     
     Ecevit giremezdi’ 
     AKPINAR ayrıca, taslağın 26 a maddesinde başkanın yanı sıra yönetim üyelerinin de art arda iki dönem için görevlendirileceğinin yazılmasının kişilerin haklarına saygısızlık olduğunu vurguladı. Akpınar, "Ayrıca Divan üyesi olmak için yüksek okul şartı konuluyor. O zaman Başbakan Bülent Ecevit Divan’a giremeyecekti. Bu karar yanlış" ifadelerini kullandı. 
     
     Yönetimden açıklama 
     BEŞİKTAŞ yönetimi, pazar günkü tüzük kongresi öncesi tartışmalarla ilgili yazılı açıklama yaptı. Yönetim şu görüşlere yer verdi "Divan Kurulu üyelerimizin ağırlıklı olarak temsil edildiği bir komisyonda, Divan’ın yetkilerini kısıtlayacak bir karar alınması mümkün değildir." 
     "YÖNETİMİMİZ mümkün olduğu kadar müdahele etmeden, tartışılıp karara bağlanacak taslak halinde bunu genel kurula taşımayı görev kabul etmiştir. Bu taslağın yönetimde, basında ve de açık toplantılarda tartışılması yerine, doğru çözümün genel kurulda kongre üyeleri tarafından tartışılması ve karara bağlanması gereği kanısındayız." 
     
Scala’nın çabası      Takımı motive etmeye çalışıyor 
     BEŞİKTAŞ Teknik Direktörü Nevio Scala, erteleme nedeniyle ortaya çıkan olumsuzluklardan futbolcuların etkilenmemesi için yoğun çaba harcıyor. İtalyan hoca, oyunculara "Kendinizi İstanbulspor maçına hazırlayıp, en iyi şekilde konsantre olun. Bu kupa maçı bizim için çok önemli" diye konuştu. Ayrıca 30 yaşına giren Rahim ile 23 yaşına basan Ahmet Dursun doğum gününü birlikte kutladılar. Bu arada görevi bırakan doktorlardan Bülent Bayraktar ve İlker Yücesır, dün Fulya’da futbolcular, personel ve medya ile vedalaştılar. 
     


 SPOR 



























</TEXT>
</DOC>
