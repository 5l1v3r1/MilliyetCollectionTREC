<DOC>
<DOCNO> 23396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/son/sonspo27.html </URL>
<DATE> 2001/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor-Fenerbahçe dakika dakika notlar 
</HEADLINE>
<TEXT>

     Birinci Futbol Ligi'nde Fenerbahçe deplasmanda Samsunspor'u 3-1 yenerek. 2000-2001 sezonunu şampiyon olarak noktaladı. 
     Samsunspor'un vuruşuyla başlayan karşılaşma, Fenerbahçe taraftarının sahaya konfeti atması nedeniyle yaklaşık 7 dakikalık bir duraklamadan sonra tekrar başladı. 
     17. dakikada Fenerbahçe defansının ceza alanı dışına gönderdiği topla buluşan Baidoo sert vurdu, top yandan dışarı çıktı. 
     20. dakikada Samsunspor'un kazandığı serbest atışı kullanan İlhan'ın vuruşunda top üstten dışarı çıktı. 
     24. dakikada Fenerbahçe'nin sağ taraftan kazandığı serbest vuruşta Rapaiç topu ceza alanına gönderdi. Topa iyi yükselen Johnson'un kafa şutunda top üstten dışarı gitti. 
     32. dakikada Revivo sağ taraftan ceza alanına ortaladı, uygun durumda bulunan Yusuf topu dışarı gönderdi. 
     33. dakikada ev sahibi ekip öne geçti. Bu dakikada ani gelişen Samsunspor atağında İlhan topu kafa ile Ali'nin önüne düşürdü. Ali 2 Fenerbahçeli oyuncudan sıyrıldıktan sonra topu ağlara gönderek takımını 1-0 öne geçirdi. 
     34. dakikada Samsunsporlu futbolcuların geri pasında Rapaiç kaleci Göksel'le karşı kaldığı pozisyonda aşırtmak istediği topa yetişen Baidoo tehlikeyi uzaklaştırdı. 
     45. dakikada konuk ekip beraberliği yakaladı. Rapaiç'in düşürülmesiyle kazanılan serbest vuruşu kullanan Revivo'un vuruşunda top ağlara gidince durum 1-1 oldu. 
     Karşılaşmanın kalan bölümlerinde tarafların çabalaları sonuç getirmeyince, ilk yarı 1-1 berabere sona erdi. 
     
     İkinci yarıya her iki takım da aynı kadroyla başladı. 52. dakikada hakemin kararına itiraz eden Samsunsporlu İlhan sarı kart gördü. 
     53. dakikada Revivo'nun ara pasıyla ceza alanı ön çizgisine kadar inen Rapaiç sert vurdu, top üsten dışarı gitti. 
     69. dakikada konuk ekip öne geçti. Bu dakikada ani gelişen Fenerbahçe atağında Rapaiç'in topu Badioo'nun bacaklarının arasından geçirdikten sonra sol taraftan ceza alanına gönderdiği pozisyonu iyi takip eden Yusuf, kafa ile meşin yuvarlığı Samsunspor ağlarına göndererek, takımını 2-1 öne geçirdi. 
     71. dakikada Rapaiç orta sahadan aldığı topla ceza alanı ön çizgisine kadar indikten sonra topu Yusuf'a aktardı. Bu futbolcu iki oyuncudan sıyrıldıktan sonra kaleci ile karşı karşıya kaldığı pozisyonda kötü bir vuruşla topu dışarı gönderdi. 
     72. dakikada Mehmet'e sert giren Fenerbahçeli Lazatiç sarı kart gördü. 
     73. dakikada Samsunspor'dan Baidoo çıktı, yerine Hakkı girdi. 
     74. dakikada hakemin kararına itiraz eden Revivo sarı kart gördü. 
     76. dakikada Samsunsporda Ertuğrul'un yerine Souza, 82. dakikada da Tümer'in yerine Furkan oyuna dahil oldular. 
     86. dakikada Fenerbahçe'de Rapaiç çıktı, Serhat girdi. 
     Uzatmanın 1. dakikasında Revivo topla ceza alanına girdikten sonra sert vurdu. Kaleciden dönen topu tekrar şutlayan Revivo'nun vuruşunda top ağlara gidince, karşılaşmanın skoru belli oldu 3-1 
     Bu sonuçla Fenerbahçe, 2000-2001 sezonu Birinci Futbol Ligi Şampiyonu oldu. 
     







</TEXT>
</DOC>
