<DOC>
<DOCNO> 15087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/yasam/yas05.html </URL>
<DATE> 2001/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bak Romanya bak.. İşte kuzu, işte köpek 
</HEADLINE>
<TEXT>

Romanya Hükümeti, Paskalya sofrasında’ köpek eti yenmesin diye sokakları özel afişlerle donattı 
     DIŞ HABERLER SERVİSİ 

     Romanya’nın başkenti Bükreş’in sokakları, şu sıralar ilginç panolarla dolu. 
     Panolarda ise, bir kuzu ile bir köpeği birbirinden ayıran anatomik yapılarını bütün detaylarıyla gösteren afiş ve açıklamalar bulunuyor. Nedenine gelince Bükreş Belediyesi’nin geçen ay sokak köpeklerine yönelik büyük çaplı imha kampanyası, yetkililerin köpek eti satılabileceği’ kaygılarını artırdı. 
     Bu imhanın bir de sadece kuzu eti yenen geleneksel Paskalya yemeği öncesine denk gelmesi, milletin bilmeden kızarmış köpek yeme ihtimalini güçlendirdi. 
     
     Kokuları bile farklı 
     İşte bu nedenle, özellikle pazar yerleri ve marketler, iki hayvanın iskeletleri, organları, kemikleri, diş ve kuyruk şekilleri, hatta etlerinin kokusu arasındaki farkları ayrıntılı şekilde anlatan afişlerle dolduruldu. 
     


 YAŞAM 



















</TEXT>
</DOC>
