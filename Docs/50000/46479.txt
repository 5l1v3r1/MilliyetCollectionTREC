<DOC>
<DOCNO> 46479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/yazar/sazak.html </URL>
<DATE> 2001/10/12/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Asker nereye gidecek 
</HEADLINE>
<TEXT>

     TBMM'den yurtdışına asker gönderme yetkisi alan hükümetin Afganistan dışında asıl "Irak'a yönelik operasyon"a kendini hazırladığı şeklindeki yorumlar ABD'nin "yarım kalmış" Körfez dosyasını kapatma niyetiyle örtüşüyor. 
     Bush yönetiminin, Taliban rejimini devirdikten sonra Ortadoğu'ya dönüp "Saddam'la hesaplaşacağı" ne ölçüde gerçekçi ABD böyle düşünüyor olsa bile Türkiye'nin "Özalvari" politikalara yelken açması doğru mudur 
     Ankara'da kapalı kapılar ardında ne düşünüldüğü tam bilinmese de hükümetin "stratejik ortak" Washington'un "çekim alanı"na hızla girmekte olduğu gözleniyor. 
     ABD, 1991 yılındaki Körfez Savaşı ertesinde Ortadoğu'da ve dünyada mutlak bir üstünlük sağlamıştı. Buna teknoloji atağıyla küresel güçlenme de eklenince ABD, 21'inci yüzyıla tek süper güç olarak girdi. 
     11 Eylül'de ikiz kulelerin vurulması, bu güçlenmenin aynı zamanda kendi düşmanını yarattığının trajik sonucuydu. 
     Brzezinski, "Kontrolden Çıkmış Dünya"da bu tehlikeyi yıllar öncesinden Huntington henüz Uygarlık Çatışması makalesini yayımlamadan, 1992'de şöyle tanımlıyor 
     "Amerikan liderliğinin alternatifinin küresel anarşi olduğu bilinmeli ve Amerikan liderliğine karşı bir tehdidin Amerika dışından değil, bu ülkenin içinden geleceği kavranmalıdır. Sonuç olarak, Amerika'nın asıl hassasiyetinin rakipleri tarafından somut olarak tehdit edilmesi değil ama giderek zayıflayan kendi kültürü, moralinin bozukluğu, bölünmeleri ve Amerika'nın yerel olaylardaki etkisizliğinin dış dünyayı çürütmesi, yabancılaştırması ve devrimcileştirmesinin sonucu yarattığı, kendi bünyesinden kaynaklanan soyut tehditlerdir." 
     Brzezinski, 10 yıl önce Körfez Savaşı'ndaki ABD üstünlüğünü değerlendirirken şu çekinceyi dile getiriyor 
     "Ortadoğu'daki bu üstünlük, Arap ülkeleri ile Amerika arasında paylaşılabilen değerler, ortak politik kültür, ya da din birliği olmadığı için çok kolay zedelenebilir türden bir üstünlüktür." 
     Savaş sonrası Saddam rejimi yıkılmadı çünkü Arap ülkeleri de Irak'ın parçalanması konusunda gönüllü olmadılar. Brzezinski'ye göre, Irak'ın bütünlüğünün bozulması, Arap coğrafyasında ABD destekli rejimlerde başka ayaklanmaları da gündeme getirebilirdi. En önemlisi de Filistin - İsrail meselesinde kalıcı barışı sağlayamayan ABD'nin Ortadoğu'yu kendince dizayn etmesi gerçekçi olamazdı. 
     Brzezinski'nin altını çizdiği küresel eşitsizlik, yoksulluk, siyasal İslamın yükselişi, eski Sovyet Avrasyası'ndaki jeopolitik boşluk bugün de geçerli Afganistan'a yönelik operasyon "Nerede kalmıştık " diye ikinci adımda Irak'a yönelirse savaşın boyutları tahmin edilemez. 
     Hükümet, sınırsız ve süresiz yetki alırken bunları gözetiyor olsa da "asker nereye gidecek " bunu kamuoyuna açıklamak zorundadır. 
     
     







Taliban ve İslam 


Körfez anıları 


Maaş zammını önleme formülü 


11 Eylül'ün Batı'ya verdiği ders ve Türkiye 


Sevgi krallığı yok 


Türkiye işte bu yüzden çöker 


Bilgi devrimine Nobel ödülü 


Nedenler önemli 


Romantizm bir strateji değildir 


Tanrı'nın dinleri, çocukları ve savaşı 


Biz yaşadık, Amerika öğrenecek... 


Asker nereye gidecek 


Terörle eriyen 312 milyar ’lık bütçe fazlası 


II. Pornografik Savaş 


İçtihat aramanıza gerek yok 


Az bilen kaybetmeye mahkum 


</TEXT>
</DOC>
