<DOC>
<DOCNO> 1593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/ekonomi/eko17.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Eczacıbaşı Rhone’da ortaklar ayrılıyor 
</HEADLINE>
<TEXT>

     EKONOMİ SERVİSİ 

     ERP EczacıbaşıRhone Poulenc İlaç’ta ortaklar ayrılıyor. Eczacıbaşı İlaç Yönetim Kurulu, yüzde 49.7’sine sahip oldukları şirketin kurulmasına dayanak olan joint venture ortak yatırım anlaşmasını fesh etme kararı aldı. İMKB’ye gönderilen açıklamaya göre, karar, şirketin yüzde 50 payına sahip Rhone Poulenc Rorer şirketiyle yapılan görüşmeler sonucunda alındı. 
     Joint venture anlaşmasının feshi karşılığında, Hoechst Mariin Roussel’le birleşerek Aventis adını alan yabancı ortaktan 1 milyon 469 bin 132 dolar alınacak. 
     
     Bir dolar karşılığı devredildi 
     Aventis’in ERP EczacıbaşıRhone Poulenc İlaç Pazarlama’da sahip olduğu 12 milyar lira nominal tutardaki yüzde 50’lik hissenin yüzde 45’lık kısmını Eczacıbaşı İlaç’ın 1 dolar karşılığı bedelle devralınması kararlaştırıldı. 
     Eczacıbaşı İlaç’ın, Aventis’in hisselerinin devri sonrası ERP Eczacıbaşı Rhone Poulenc İlaç Pazarlama A.Ş’deki hissesi yüzde 94.7’ye yükselecek. 
     Join venture anlaşmasının feshi nedeniyle, Eczacıbaşı İlaç’ın ilk aşamada 978.2 milyar lira gelir sağlayacağı kaydedildi. 
     


 EKONOMİ 

























</TEXT>
</DOC>
