<DOC>
<DOCNO> 18455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/28/guncel/agun.html </URL>
<DATE> 2001/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Turistleri paylaşalım’ 
</HEADLINE>
<TEXT>

Türk-Yunan İş Konseyi Eşbaşkanı Kuçikos, Türkiye’nin turizm pazarı haline geldiğini belirterek, "Ortak şirketler kuralım ve turistlerin her iki ülkeye gelmesini sağlayalım" dedi 
     Türk - Yunan İş Konseyi Eşbaşkanı Panayotis Kuçikos, Türkiye’deki devalüasyonun dolayısıyla fiyatların ucuzlamasının Yunan turizmi açısından olumsuz olduğunu söyledi. Türkiye’nin ilginç bir turizm pazarı durumuna geldiğini kaydeden Kuçikos, ortak turizm şirketleri kurarak, turistlerin her iki ülkeye de gelmesini sağlaya-cak paketler sunulmasını önerdi. 
     
Kriz değerlendirilmeli      İstanbul’da düzenlenen ve açılışını Başbakan Yardımcısı Mesut Yılmaz’ın yaptığı Türk - Yunan İş Konseyi toplantısında konuşan Kuçikos, Yunanistan’ın Türkiye gibi üç kriz yaşadığını da belirtti. Kuçikos, "Gerçek işadamları bu krizi, buradan çıkacak avantajları doğru olarak değerlendirmelidir" dedi. 
     "Anadolu Rumlarına soykırım yapıldığı"nı iddia eden kararnameyi imzalayan, sonra da Yunan Hükümeti’nin bu kararnameyi geri çekmesine yol açan Kültür Bakanı Evangelos Venizelos da toplantıda yaptığı konuşmada Türkiye’yi AB’de görmek istediklerini söyledi. Venizelos, "Tarihin ideolojik çıkarlar için kullanılmasını kınıyorum" derken, Türkiye’yi güçlü bir ülke olarak görmek istediklerini belirtti. 
     
İstanbul’da hedef 20 milyon turistNESLİHAN CUYAR 
     Uluslarası Lütfi Kırdar Kongre Sarayı’nda İstanbul’un Londra, Paris ve New York gibi dünya kentleri arasında yer alma-sını sağlamak amacıyla Turizm Ba-kanlığı’nca hazırlatılan "İstanbul Destinasyon Projesi" tanıtıldı. 
     Aralarında İstanbul Valisi Erol Çakır, Türkiye Seyahat Acenteleri Birliği Başkanı Başaran Ulusoy, Türkiye Turistik Otelciler Birliği Başkanı Sinan Babila ve Turizm Yatırımcıları Derneği Başkanı Tavit Köletavitoğlu’nun da bulunduğu sektör temsilcileri ile Beyoğlu ve Eminönü belediye başkanlarının da bulunduğu yetkililerle yapılan toplantı sonrasında Turizm Bakanı Erkan Mumcu konu ile ilgili bilgi verdi. Mumcu, İstanbul’u 10 yıl gibi bir sürede 20 milyon turisti ağırlayacak duruma getirmeyi hedeflediklerini söyledi. 
     



 GÜNCEL 
















</TEXT>
</DOC>
