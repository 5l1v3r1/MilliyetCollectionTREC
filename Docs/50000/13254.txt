<DOC>
<DOCNO> 13254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/27/yasam/yas04.html </URL>
<DATE> 2001/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Geleceğin katili SİGARA 
</HEADLINE>
<TEXT>

Her yemekten sonra tüttürdüğünüz sigaraların yirmi yıl içinde dünyanın EN ÖLDÜRÜCÜ KEYFİ’ olacağını biliyor muydunuz .. 
     DIŞ HABERLER SERVİSİ 

     Uzmanlara göre, çağımızın en ölümcül hastalıkları olarak bilinen AIDS ve kanserin pabucu başka bir illet tarafından dama atılacak. Gelecek yirmi yılda ölüme yol açacak etkenler arasında ilk sırayı sigara alacak. 
     Sussex’teki İngiliz Kalkınma Araştırmaları Enstitüsü’nün araştırmasına göre, halen sigarayla ilgili hastalıklar yüzünden yılda 3.5 milyon kişi hayatını kaybediyor. Ancak bu sayı 2020’de 8.5 milyona çıkacak ve sigara yüzünden ölenlerin yaklaşık 3 milyonu ise gelişmekte olan ülke vatandaşları olacak. 
     
     Bir milyar kişi ölüm kuyruğunda 
     Araştırmaya göre, halen, çoğu gelişmiş ülkelerde olmak üzere, bir milyar kişi sigara kullanıyor. Ancak küreselleşme sürecinin ticareti kamçılaması, gümrüklerin düşmesi ve büyük reklam kampanyaları, sigara tüketimini artırıyor. 
     Ayrıca gelişmekte olan ülke yönetimleri, yapılacak yatırım ve ülkeye girecek sermayenin cazibesi nedeniyle, sigara firmalarına itiraz edemiyorlar. Böylece bu yatırımların uzun vadede yol açacağı insan ölümleriyse göz ardı ediliyor. 
     Dünya Sağlık Örgütü WHO’nun sigaranın yaygınlaşmasını önlemek amacıyla da bir protokol taslağı hazırladığı bildiriliyor. 
     


 YAŞAM 





























</TEXT>
</DOC>
