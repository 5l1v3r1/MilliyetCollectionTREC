<DOC>
<DOCNO> 24666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/son/sondun14.html </URL>
<DATE> 2001/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Öfkeli İsraillliler camiden çıkanları taşladı 
</HEADLINE>
<TEXT>

     İsrail'in Tel Aviv kentinde dün gece bir diskotek yakınında patlayan intihar bombası halkta büyük öfke yarattı. 
     Çoğu Rusya'dan göçmen 15-20 yaşlarında 18 kişinin öldüğü, 100'den fazla kişinin yaralandığı korkunç patlama üzerine bazı İsrailliler, Tel Aviv'de bugün namazdan çıkan cemaate taş attı. 
     Filistin Ulusal Özerk Yönetimi, Ariel Şaron hükümetinin olası silahlı misillemesi ve hava bombardımanına karşı önlem olarak tüm resmi dairelerin boşaltılması için karar aldı. 
     İsrail hava kuvvetleri birçok kez Filistin güvenlik güçlerinin binalarını bombaladı ama sivil hedeflere dokunmadı. Eski akvaryum binasından tadilatla diskotek-gece kulübü yapılan, dün bir intihar komandosunun bedenine sardığı, çiviler ve kurşunlar dolu bombalarla yıkılan bina, lüks lokantaların mağazaların sıralandığı cadde üzerinde yer alıyor. Okulları tatil olan İsrailli gençler, güvenlik güçleri ve ilkyardım ekipleri, özel lateks eldivenlerle kan gölcükleri ve vücut parçalarıyla dolu facia alanını tararken, tatilin hiçbir manası kalmadığını, ağlayarak söylediler. 







</TEXT>
</DOC>
