<DOC>
<DOCNO> 34036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/27/ekonomi/eko06.html </URL>
<DATE> 2001/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
5 milyar dolarlık nefes 
</HEADLINE>
<TEXT>

Ekimde işlemeye başlayacak olan reel sektör rehabilitasyon fonu’, 5 milyar dolarlık kaynakla şirketlere destek verecek 
     ZÜLFİKAR DOĞAN Ankara 

     Reel sektöre destek amacıyla kurulacağı açıklanan, rehabilitasyon ve yeniden yapılandırma fonu’ ile ilgili ayrıntılar netleşmeye başladı. Fon tüzel kişilik olarak kurulacak. Kaynak büyüklüğü 5 milyar dolar olacak. 
     Güney Kore’de en başarılı uygulaması gerçekleştirilen rehabilitasyon fonunun büyük ortakları Hazine ve kamu bankaları olacak. Özel sektör bankaları da kredi alacaklarının belirli bir yüzdesi oranında fona katılacak. Dünya Bankası’nın da 500 milyon dolarlık bir destekle katılması sağlanacak. 
     
     Kredilere garanti 
     Ekim ayında işlemeye başlaması gereken fonun işlevi bankaların kredi alacaklarına ve borçlu şirketlere yeni kredi açılmasında garanti vermek olacak. Kredi borçlarına da iki veya üç yıl ödemesiz olmak üzere erteleme olanağı sağlanacak. 
     
Dalga boğabilir’      Türk Sanayicileri ve İşadamları Derneği Başkan Yardımcısı Aldo Kaslowski, "Dövizde dalgaların boyutlarını görmezsek boğuluruz" dedi. Genel Sekreter Haluk Tükel de, IMF Birinci Başkan Yardımcısı Fischer ile yapacakları görüşmede, Fischer’den ekonominin içinde bulunduğu dip noktasından nasıl çıkacağını soracaklarını söyledi. 
     



 EKONOMİ 

















</TEXT>
</DOC>
