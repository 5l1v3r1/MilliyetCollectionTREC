<DOC>
<DOCNO> 14658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/ekonomi/eko09.html </URL>
<DATE> 2001/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobilde kampanyalara son 
</HEADLINE>
<TEXT>

Otomotiv sektörü faiz ve kurdaki belirsizlik nedeniyle vadeli satışlara son verdi 
     EKONOMİ SERVİSİ 

     Otomotiv sektörü tarihinin en durgun dönemini yaşıyor. Ancak, firmalar döviz kuru ve banka faiz oranlarındaki belirsizlik nedeniyle kredi destekli kampanyalara son verdi. Bayiler ise sadece peşin alımlarda 350 milyon lira ile 5.8 milyar lira arasında değişen indirimler uyguluyor. 
     Tofaş tüketicilere, Koç Finans aracılığıyla otomobilin KDV dahil fatura fiyatının yarısı kadar kredi uygulamasına 3 Nisan tarihinden itibaren son verdi. 
     Koç Finans’ın, faiz oranları ve döviz kurundaki belirsizlik nedeniyle durdurduğu kredi faizi oranının yeniden tespit edeceği belirtilirken, Tofaş peşin alımlarda anahtar teslim fiyatına 584 milyon lira ile 3 milyar 350 milyon lira arasında indirim yapıyor. Renault ise uzun süredir uyguladığı 24 aya kadar vade imk nı sunan banka kredili satışlarını Tofaş örneğinde olduğu gibi 3 Nisan’dan geçerli olmak üzere sona erdirdi. 
     Opel ise 12 Mart’tan itibaren 36 aya varan vadelerde banka kredili satışlarını durdurdu. Sadece peşin alımlarda indirim yapan Opel, 685 milyon - 5 milyar lira arasında iskonto yapıyor. Toyota da, banka kredili satışlarına yaklaşık iki ay önce ara verdi. 
     


 EKONOMİ 






















</TEXT>
</DOC>
