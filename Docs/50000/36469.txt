<DOC>
<DOCNO> 36469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/ekonomi/eko07a.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Enerji Kurulu’na Uğur Doğan 
</HEADLINE>
<TEXT>

     Elektrik Piyasası Yasası’na göre 6 Haziran’da atamaları yapılması gereken ancak, bugüne kadar atamaları yapılmayan Enerji Piyasası Üst Kurulu’nun başına Enerji Bakanlığı eski Müsteşarlarından Uğur Doğan’ın getirilmesinin netleştiği belirtiliyor. 
     Enerji Bakanlığı yetkililerinden edinilen bilgilere göre, kurul başkanlığına Enerji Bakanlığı eski Müsteşarlarından Uğur Doğan’ın getirileceği öğrenildi. Doğan’ın bir ay önce görev yaptığı Işıklar Holding’den ayrılarak Başbakanlık Müşavirliği’ne getirildiği kaydediliyor. Doğan’ın yanı sıra ismi netleşen bir diğer isim ise Enerji İşleri Genel Müdürü Selahattin Çimen oldu. 
     Çimen, Enerji İşleri Genel Müdürlüğü görevinden önce DPT’de uzman olarak görev yapıyordu. Kurul için ismi netleşen Öner Gülyeşil ise halen TEAŞ Genel Müdür Yardımcılığı görevini sürdürüyor. 
     



 EKONOMİ 


























</TEXT>
</DOC>
