<DOC>
<DOCNO> 39919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/siyaset/siy03.html </URL>
<DATE> 2001/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüce menfaatli’ ABD gezisi başladı 
</HEADLINE>
<TEXT>

     ADANA DHA 

     Adana Büyükşehir Belediye Meclisi üyelerinin tartışma doğuran 65 bin dolarlık ABD gezisi başladı. Aralarında iki ilçe belediye başkanının da bulunduğu beş DSP, beş MHP, bir CHP ve iki bağımsız Meclis üyesi, 12 gün boyunca ABD’de gezip "görgülerini artıracak." Büyükşehir Belediye Başkanı ANAP’lı Aytaç Durak’ın "Anamı ağlattılar" dediği ve "beyinleri şarj etsin" diye ABD’ye gönderdiğini söylediği kafilenin başkanı MHP’li Mustafa Göçer, trilyonluk ihalelere onay veren üyelerin inceleme gezisine çıkmasının doğal olduğunu söyledi. Adana Şakirpaşa Havaalanı’nda açıklamalarda bulunan Göçer, "Biz Adanamız ve ülkemizin yüce menfaatleri doğrultusunda ABD’ye gidiyoruz." dedi. 
     Durak’ın "Görgülerini arttırsın diye gönderiyorum" sözlerini de yorumlayan Göçer, "Herkesin görgüsü kendinedir. Kimse ulema gibi ortaya çıkmasın. Son nefesimize kadar öğrenmek ve öğrendiklerimizi tatbik etmez durumundayız" diye konuştu. 



 SİYASET 














</TEXT>
</DOC>
