<DOC>
<DOCNO> 22113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/yazar/pulur.html </URL>
<DATE> 2001/05/19/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bir hastane bir karakol 
</HEADLINE>
<TEXT>

     GENÇLERİN ağızlarından düşürmedikleri bir deyim var iyi ya da kötü ne dinlerlerse, sonunda, hemen, hayret dolu bir ifadeyle "inanmıyorum "u yaptıştırıyorlar, ya da ekliyorlar 
     "Ciddi olamazsın " 
     Şimdi aşağıdaki mektubu okuduktan sonra siz de aynı tepkiyi gösterip "inanamıyorum " diyebilirsiniz, haksız da sayılmazsınız. 
     Bakın "Mefre Temel neler anlatıyor 
     "Ben 55 yaşında SSK emeklisi bir bayanım. Günümüzde yaşanan çirkin olaylar içinde güzel bir olay yaşadım bunu da sizin aracılığınızla paylaşmak istedim. 
     4 ay önce bağırsak dönmesi teşhisiyle Göztepe SSK'ya gönderildim. 1. Cerrahi nöbetinde bütün tetkiklerim geceden başlayarak tekrar tekrar yapıldı ve teşhisten emin olununca ameliyata alındım, sanki özel bir hastanede gibi muamele gördüm. Bu arada çekilen batın ultrasonunda, safrakesemde taş olduğu görülmüştü. Nisan - mayıs gelip aldırmam gerektiğini, ileride tatsız sonuçlar doğurabileceğini anlattılar. Nisanda 1. Cerrahi'ye müracaat ettim. Bana randevu verip eve telefon ederek ameliyata çağırdılar. 
     
     HER sabah asistan doktor hastaları ziyaret ediyor, durumlarını not ediyor, sonra uzmanlar eşliğinde asistan doktorlar vizit yapıyor en son şefleri ile dolaşıp durum değerlendirmesi yapıyorlardı. Hastaların her şeyi ile ilgileniyorlardı. 
     7 kişilik bir odada yatıyordum yardımlaşmayı gördüm. Taşradan gelen hastaların cehaletini gördüm. Benim öff dediğim şeylere doktorlarımızın nasıl sabırla davrandığını gördüm. Hemşirelerin hiçbir hasta ile meşgul olmak için verdikleri gayreti, hademelerin temizlik için gösterdiği çabayı gördüm. Bütün bunların yanında o doktorların her bir için CAN için, sarf ettikleri gayret çok güzel, takdire ve övülmeye değerdi. 
     Gönül bütün hastanelerin bütün polikliniklerin Göztepe SSK 1. Cerrahi Polikliniği gibi olması... Ben yaşadığım bu güzel olayı herkes bilsin istedim. 
     Türkiye iyi şeylere layık ve fırsat olunca yapılabiliniyor." 
     
     İNANILIR gibi değil 
     Bir memleket ki, herkes her şeyden şikayet ediyor, her şey kötü, her şey karanlık, kimsenin kimseye güveni kalmamış, böyle bir mektuba inanabilir misiniz 
     
     İNANIYORSUNUZ, seviniyorsunuz, hevesiniz kursağınızda kalıyor, bir telefon 
     "EVİME hırsız girdi, yakalandı, hakkında dava açıldı. 
     Geçen gün karakoldan eve bir kağıt bırakmışlar mahkemeye gidip ifade vermemi bildiriyor ve uyarıyorlardı. 
     İfade verdikten sonra, bu kağıdı mahkemenin kalemine veya mübaşirine imza ettirip, tekrar Göztepe Karakolu'na getiriniz. ÖNEMLİDİR. 
     Not İhzara gününde cevap vermeyenler için kanuni işlem yapılacaktır." 
     Buraya kadar tamam, polisin başı mahkeme celpleriyle dertte haklı olarak uyarıyor, mahkemeye gidin, ifade verin, gittiğinizi bana bildirin ki, işimizi eksiksiz yapalım, diye. 
     Haklı 
     Ya yazının sonundaki şu ifade 
     "Duruşmaya gelmediğiniz takdirde, ikinci bir ihzarda bir gün nezarete atılacaksınız." 
     Buyurun, buradan yakın 
     
     







Şehit... 


Ata'nın ruhuyla 


CASA kazaları 


Niyazi olma korkusu 


İşçi düşmanı IMF düzeni mi, KİT düzeni mi 


Anlaşılması zor 


Atatürk'ü Ecevit'in akrabası kurtardı 


Derviş gençlerle 


Kuşku, bilim, aşk 


Irak açmazı 


Borsada yeni pazar 


Bir hastane bir karakol 


19 Mayıs ruhu 


İşiniz zor 


Halkımız "parrra" bekliyor 


</TEXT>
</DOC>
