<DOC>
<DOCNO> 12065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/19/son/sondun03.html </URL>
<DATE> 2001/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Discovery, dün gece Uzay İstasyonu'ndan ayrıldı 
</HEADLINE>
<TEXT>

     Uluslararası Uzay İstasyonu'nda UUİ 5 ay süreyle kalacak 2. daimi mürettebatı getiren Discovery uzay mekiği, dün gece UUİ'den ayrıldı. 
     Amerikan Havacılık ve Uzay Dairesi'nden NASA yapılan açıklamada,UUİ'de 136 gün çalışan ilk daimi mürettebat Amerikalı William Shepherd ile Rus kozmonotlar Yuri Gidzenko ve Sergey Krikalov'u dünyaya getirecek uzay mekiği Discovery'nin dün gece 320 kilometre irtifada UUİ'den yavaşça ayrıldığı belirtildi. 
     Discovery, UUİ'de 5 ay süreyle görev yapacak Rus Yuri Usaçev ile Amerikalılar James Voss ve istasyonda görev yapacak ilk kadın astronot Susan Helms'i UUİ'ye getirmişti. 
     Montajı yapılan İtalyan Uzay Kurumu'nun ASI imal ettiği Amerikan Destiny laboratuvarına teçhizat ve bilimsel malzeme taşıyacak Leonardo lojistik modülü de sökülerek geri getiriliyor. Discovery, bu gelişinde UUİ'ye ilk deneyde kullanılmak üzere 5 ton teçhizat getirmişti. UUİ'de yapılacak bu ilk deneyde uzayda yaşamın insan vücudunu nasıl etkilediği incelenecek. Uzayda 13 gün süreyle kalan Discovery'nin yarın gece Cape Canaveral'daki Kennedy uzay üssüne inmesi bekleniyor. 




</TEXT>
</DOC>
