<DOC>
<DOCNO> 10002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/04/son/sontur06.html </URL>
<DATE> 2001/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Cüppeli Ahmet Hoca' yine gözaltında 
</HEADLINE>
<TEXT>

     Kamuoyunda ''Cüppeli Ahmet Hoca'' olarak tanınan Ahmet Ünlü, bir televizyon kanalında duyurulan vaaz kaseti nedeniyle, gözlem altına alındı. 
     Güvenlik Şube Müdürlüğü ekiplerince 26 Şubat 2001 tarihinde gözaltına alınıp serbest bırakılan Ünlü, bu sabah yeniden şubeye getirilerek yaklaşık 3 saat boyunca sorgulandı. 
     Ünlü, buradaki ifade ve işlemlerinin ardından İstanbul DGM'ye sevk edildi. Ahmet Ünlü, şubeden çıkartılırken basın mensuplarının sorularına karşılık, ''Gözlem altına alınmam yeni bir şey yapmış gibi anlaşılmasın'' dedi. 
     Ünlü'nün avukatı Kadir Kartal da, müvekkilinin daha önceden de aynı suçtan gözlem altına alındığını belirterek, ''Bir insan aynı suçtan 2 kez yargılanamaz'' şeklinde konuştu. Kartal, Ünlü'nün 1 Şubat 2000 tarihi ve öncesindeki kasetleri nedeniyle İstanbul DGM'de yargılandığını ve 2 yıl 7 ay 3 gün hapis cezası alarak Bayrampaşa Cezaevi'ne gönderildiğini, cezasını tamamlamasının ardından da buradan çıktığını kaydetti. Avukat Kartal, ''Müvekkilimle görüştüm. Bir daha böyle konuşmalar yapmıyor'' dedi. 




</TEXT>
</DOC>
