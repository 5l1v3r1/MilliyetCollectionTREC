<DOC>
<DOCNO> 11796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/17/yazar/akyol.html </URL>
<DATE> 2001/03/17/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Taşnak körlüğü 
</HEADLINE>
<TEXT>

     ERMENİSTAN Devlet Başkanı Koçaryan, Taşnak militanıdır. Karabağ faciasının baş aktörlerinden biridir. 
     Önce Batı'daki Ermeni lobilerini ateşledi. Soykırım tasarılarıyla belli bir aşamaya ulaştığını düşünmüş olmalı ki, şimdi de Türkiye - Ermenistan sınırının değişmesi için "gayri resmi" gösteriler yaptırıyor. 
     Koçaryan'a bağlı "Ermenistan Devlet Bakanlığı İnsan Hakları Komisyonu"nun Başkanı Paruir Hayrikyan Kars Andlaşması'nın iptalini ve Nahcivan, Kars ve Ardahan'ın Ermenistan'a verilmesini istiyor 
     Bu çılgınlığı, mitinglerle, yayınlarla bir toplumsal harekete dönüştürmeye çalışıyor. 
     13 Ekim 1921'de imzalanmış olan Kars Andlaşması, bugünkü Kafkas sınırımızı ve Nahcivan'ın Azerbaycan'a bağlı özerk statüsünü belirleyen siyasi ve hukuki bir belgedir. 
     
     KAZIM KARABEKİR, bugünkü Kafkas sınırımızı ve Nahcivan'ın statüsünü belirleyen komutandır. Batı Cephesi için İsmet Paşa neyse, Doğu Cephesi için Kazım Karabekir odur. 
     Karabekir'in zaferleriyle, 13 Ekim 1921'de Kars Andlaşması imzalanmış, ardından da bir Sovyet Ermeni heyeti esir mübadelesi ve ek belgelerin hazırlanması için Erzurum'a gelmiştir. 
     Heyetten Miralay Albay Arzumanov, Karabekir'e şunları söyler 
     "Bundan sonra Ermenilerin Türkler aleyhine, Ruslar harp bile açsa, bir daha harbe girişmemeleri için var kuvvetimle çalışacağım." 
     Çünkü, Taşnakçı fanatik milliyetçilerin peşine takılmanın nasıl karşılıklı facialara sebep olduğu görülmüştü... 
     Uzun konuşmasında Karabekir de şunları söyler 
     "Ermeniler Türk dostluğunu bırakmasalardı, bugün daha rahat, daha zengin ve daha kuvvetli olurlardı. Türklerle kaçıncı düşmanlıktır İstanbul sokaklarında bile Türk ve Ermeni kanı dökülmesine dışarının kışkırtmasıyla Taşnak Komiteleri sebep olmuştu..." Karabekir, İstiklal Harbimiz, cilt 5, sf. 2145 
     
     BUGÜN durum pek mi farklı Yine Taşnakçı Koçaryan, onun yine Taşnakçı kuklası Hayrikyan ve yine Taşnak çizgisindeki lobiler yine Türkiye ve Azerbaycan'a karşı düşmanlık kusuyor 
     ASALA teröründen sonra soykırım tasarıları, Kars Andlaşması'nın feshi talepleri... 
     Sınır değişikliğini elbette Ermenistan 'resmen' ağzına alamaz Zaten dün Ermenistan Dışişleri sözcüsü Ahacanyan, Hayrikyan'ın söz ve davranışlarıyla "Ermenistan devlet politikası arasında kesinlikle bir ilişki bulunmadığını" söylemiştir. 
     Fakat belli ki Taşnakçı Ermenistan devleti, şoven bir stratejinin "gayri resmi" uygulamalarını yaptırıyor 
     Soykırım tasarıları... Hukuki belgelerin 'tartışılır' hale getirilmesi girişimi... Toprak talepleri... 
     Böylece hem Karabağ'daki Ermeni barbarlığını unutturmayı, hem Türkiye'yi bunaltıp siyasi bir şeyler koparmayı hesaplıyor 
     Hep yanlış ve tehlikeli hayallere kapılıyorlar bu Taşnakçı kör fanatikler 
     
     





Taşnak körlüğü 


Zenciden beter 


Cem'in yemeği 


Bizimkiler dizisine anne torpili 


Ankara'dan Kemal Derviş'li notlar... 


Moral proteini 


Merhaba 


Bostancıoğlu işsizin halinden şimdi anlar 


Acı 


Önce iç destek... 


Fonlara SPK'dan yanıt 


Her yer karanlık... 


Mandacılık 


Bilateral krediye ABD ile siftah 


Tahtakale'de mal çok, alıcı yok 


</TEXT>
</DOC>
