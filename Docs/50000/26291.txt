<DOC>
<DOCNO> 26291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/son/sonspo19.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol Final serisinin istatistik şampiyonları için tıklayın 
</HEADLINE>
<TEXT>

     Erkekler Birinci Basketbol Ligi 2000-2001 sezonu Ülkerspor'un şampiyonluğu ile sona ererken, play-off final serisinin en skorer oyuncusu turuncu-yeşillilerin kaptanı Harun Erdenay oldu. 
     Harun, Efes Pilsen potasına 4 maçta toplam 97 sayı atarken, takımının şampiyonluğunda en büyük paya sahip oyuncuların başında yer aldı. 
     Serinin ilk maçında Efes Pilsen, Ülkerspor'u 96-77 yenerken Harun sadece 12 sayı üretebildi. Ülkerspor, bu yenilgiden sonra şampiyonluk için 3 maçı da kazanırken, Harun'un da performansı arttı. Kaptan Harun, Efes Pilsen karşısında ikinci maçta 36, üçüncü maçta 27, son karşılaşmada ise 22 sayı attı. 
     Play-off final serisinde Harun'un ardından, Efes Pilsen'de Damir Mula"meroviç attığı toplam 79 sayıyla 2. sırada yer alırken, Ülkerspor'dan Miljan Goljoviç de 60 sayıyla 3. oldu. 
     
     Ribaundlarda Lollis 
     Seri maçlarında ribauntlarda ise Ülkerspor'dan Quadre Lollis ilk sırada yer aldı. 
     Lollis, 4 maç sonunda aldığı toplam 39 ribauntla birinci olurken, Efes Pilsen'den Hüseyin Beşok 38, Predrag Drobnjak da 22 ribaunt almalarına rağmen, takımlarının şampiyon olmasını sağlayamadı. 
     
     Mula assistlerde lider... 
     Efes Pilsen'den Damir Mula"meroviç de final serisinde verdiği paslarla takımının sayı bulmasını sağladı. 
     Mula"meroviç, seri maçlarında toplam 15 asist yaparken, Ülkersporlu Harun Erdenay 12 asistle ikinci, Efes Pilsenli Kerem Tunçeri de 11 asistle 3. sırada yer aldı. 






</TEXT>
</DOC>
