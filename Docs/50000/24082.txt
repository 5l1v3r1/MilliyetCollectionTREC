<DOC>
<DOCNO> 24082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/son/sondun31.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
AIHM'deki Apo davasında avukatlara ek süre 
</HEADLINE>
<TEXT>

     Avrupa İnsan Hakları Mahkemesi AİHM , terör örgütü başı davasında, başvurunun kabul edilebilirliğine ilişkin ön karardan sonra, tarafların görüşlerini bildirmesi için tanıdığı süreyi uzattı. 
     Mahkeme kaynakları, taraflara görüş bildirmeleri için tanınan sürenin 31 Mayıs'tan 31 Ağustos'a uzatıldığını bildirdiler. 
     AİHM, 21 Kasım 2000 tarihinde yapılan duruşmada, terör örgütü başı ve Türk hükümetinin başvuruya ilişkin görüşlerini dinlemişti. 
     Mahkeme, 14 Aralık 2000 tarihinde açıkladığı kararda, Avrupa İnsan Hakları Sözleşmesi'nin 2, 3, 5, 6, 7, 8, 9, 10, 13, 14 ve 18. maddelerinin ihlaliyle ilgili yapılan başvurunun incelenmeye alınmasını kabul etmiş ve taraflardan bu ön kararla ilgili görüşlerini bildirmelerini istemişti. 
     AİHM, kabul edilebilirlik kararında esasa ilişkin görüşlerini açıklamayı, davanın karışık olması ve Türk hükümetinin iç hukuk yollarının henüz bitmediği yolundaki itirazi üzerine saklı tutma görüşünü benimsemişti. 
     Mahkeme, terör örgütü başının Türkiye'de yargılanmasından sonra aldığı ihtiyati tedbir kararında ise, Ankara'dan AİHM'ye yapılan başvuru sonuçlanıncaya kadar idam cezasını ertelenmesi istemişti. 







</TEXT>
</DOC>
