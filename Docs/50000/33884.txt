<DOC>
<DOCNO> 33884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/siyaset/siy02.html </URL>
<DATE> 2001/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
MGK’dan programa destek 
</HEADLINE>
<TEXT>

Kurulun Temmuz ayı toplantısında ekonomik krizin "sosyal yansımaları" masaya yatırıldı 
     UTKU ÇAKIRÖZER Ankara 

     Milli Güvenlik Kurulu'nun MGK temmuz ayı toplantısında, krizden çıkış için uygulanan ekonomik programın sosyal yansımaları masaya yatırıldı. MGK, krizden çıkış için ekonomik programın kararlılıkla uygulanması konusunda görüşbirliğine vardı. 
     Başbakan Bülent Ecevit'in, ekonomik programın uygulanmasıyla krizden hızla çıkılacağı ve sosyal dengesizliklerin ortadan kalkacağı yönündeki görüşü, diğer üyeler tarafından da benimsenince, MGK ekonomik programın kararlılıkla uygulanması yönünde mutabakat sağladı. 
     Dışişleri Bakanlığı Balkanlar Genel Müdür Yardımcısı Mehmet Taşer de, MGK'ya Makedonya brifingi verdi. Türkiye'nin bu bölgede varlığını ve etkinliğini artırması için çaba harcanması kararı alan kurul, ateşkes sağlandıktan sonra kurulacak NATO gücüne Türk birliklerinin katılması ve Makedonya'daki Türk azınlığa görüşmelerde söz hakkı verilmesi için diplomatik girişimlere devam edilmesi kararı aldı. 
     
     



 SİYASET 






















</TEXT>
</DOC>
