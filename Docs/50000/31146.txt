<DOC>
<DOCNO> 31146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/son/soneko14.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 1. seans böyle geçti.. 
</HEADLINE>
<TEXT>

     İMKB Ulusal-100 Endeksi, Cuma günkü kapanışa göre 214.60 puan artarak 1. seansı 10.383.41 puandan tamamladı. 
     Hisse senetleri, ortalama yüzde 2.11 oranında değer kazandı. Borsa Cuma günkü 10.168.80 puandan kapanışın ardından haftanın ilk seansına 10.268.64 puandan tepki alımlarıyla başladı. Liderler zirvesinden olumlu haber çıkacağı ve Telekom sorununun çözüleceği beklentisiyle maksimum 10.509.94 puana kadar çıkan Uusal 100 Endeksi, ilk bir saati 10.338.75 puandan geçti. 
     İkinci yarıda ise 10.300-10.450 puan aralığında yatay bir seyir izleyen endeks, ilk seansı 10.383.41 puandan tamamladı. Kapanışta mali endeks 294.25 puanlık artışla 14,620.72 puana, sanayi endeksi 214.10 puanlık artışla 8,419.79 puana, hizmetler endeksi de 69.67 puanlık artışla 5,962.57 puana yükseldi. Böylece, Cuma günkü kapanışa göre, mali grup hisseler ortalama yüzde 2.05, sanayi grubu hisseler yüzde 2.61, hizmet grubuna bağlı hisseler de yüzde 1.18 oranında değer kazandı. 1. seansta işlem gören toplam 283 hisse senedinden 232'si değer kazandı. 18 hisse senedi değer kaybederken, 33 hissenin fiyatında ise değişiklik olmadı. Seansta, 126 trilyon 816 milyar 324 milyon liralık işlem hacmi oluştu. 1. seansta, Yapı Kredi Bankası, Garanti Bankası, Vestel, Akbank ve Tüpraş en yoğun işlem gören hisseler oldular. 







</TEXT>
</DOC>
