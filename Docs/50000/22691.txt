<DOC>
<DOCNO> 22691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/guncel/gun08.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İmamlar grev yapabilir mi 
</HEADLINE>
<TEXT>

ÇAPRAZ ATEŞ 
     BELMA AKÇURA 

     TBMM Plan ve Bütçe Komisyonu, memurlara grevsiz, toplu sözleşmesiz sendika hakkı öngören tasarının görüşmeleri sırasında, din adamlarının durumunu da masaya yatırdı. Din adamlarının ayrı bir hizmet kolu olarak örgütlenip örgütlenemeyeceği tartışmaya açıldı. Ancak, din adamlarının ayrı bir işkolunda örgütlenmesine ilişkin önerge reddedildi. Ayrı işkolu tartışması, imamların grev yapıp yapamayacakları tartışmasına yol açtı. 
     
     Cevat Ayhan FP Sakarya Milletvekili 
Namazın boykotu olmaz      İmamların özlük ve sosyal hakları için organize olmalarında hiçbir mahsur yok. Ancak bu, grev manasına gelmez. Zaten imamın grevi olmaz. Bir insana beş vakit namaz şart. Namazın boykotu olmaz. İmamları grevde görmek mümkün değil. Ama onların meselelerini derleyip, kamu işveren sendikasının önüne koyacak olan bir temsilciye ihtiyacı var. Öğretmenleri, imamları grev noktasına itmemek lazım. İmamlar da yapmaz zaten. Yaparsa da toplumsal bir kırgınlığa yol açar. 
     
     Gaffar Yakın DSP Afyon Milletvekili 
İmamların grevi kaostur      İmamlara grev hakkı verseniz de zaten bunu yapmazlar. Din herkesi kucaklar. İmamlar namazda ve cenazede lazım. Din hizmetlerinde grev ve işi yavaşlatma meselesi olamaz. İmamların grev yapması bir kaos yaratır. Sendikaların varlığı zaten siyasal bir rekabet getiriyor. Siyaset nasıl ki camiye ve kışlaya sokulmuyorsa, din de özünde siyasal bir hareket olan sendikaların içine grev kararlarıyla girmemeli. 
     
     Doğu Perinçek İP Genel Başkanı 
Sendika imamlara da l zım      Memurların grevli, sözleşmeli sendika hakkını savunuyoruz. İmamlar da memur olduğuna göre, onların da hakkını savunuyoruz. Bu hakkı elde ettikten sonra, kullanıp kullanmamak onların kararına bağlı. Hak başka, kullanmak başka. Nasıl ki Haber - Sen, Yargı - Sen gibi memur sendikaları, greve gidip gitmeyeceklerine kendileri karar veriyorsa, İmam - Sen de kendisi karar verecektir. "Farzdır biz grev yapmayız" derlerse yapmazlar. Ayrıca, bunun önce yasal zeminini hazırlamak lazım. 
     
     İsmail Hakkı Ortaköy Sendika Yöneticisi 
İmamlar da grev yapar      Biz ilke olarak herkesin sendikalı olmasını savunuyoruz. Sendika denince de akla toplu sözleşme ve grev hakkı geliyor. "Namaz farzdır, grev yapamazlar" demek doğru değildir. Sağlık teşekkülünde de insan canı söz konusu. Ama orada grev yapılıyor. Mücadele içinde bunun formülü bulunur. Örneğin, nöbetleşe yapılır. "İmamlar grev yapamaz" diyerek, örgütlenmeye engel çıkaran böyle bir gerekçe kabul edilemez. Grev diğer kamu görevlilerinin olduğu kadar, imamların da hakkı olmalıdır. 
     



 GÜNCEL 

















</TEXT>
</DOC>
