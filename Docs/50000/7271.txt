<DOC>
<DOCNO> 7271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/dunya/dun01.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail’in intikam yemini 
</HEADLINE>
<TEXT>

Bir Filistinlinin otobüsle 8 İsrailli’yi öldürmesinin ardından İsrail, Filistin’in canını fena acıtacak’ intikam sloganları atmaya başladı 
     DIŞ HABERLER SERVİSİ 

     İsrail’le Filistin Yönetimi arasında yaşanan gerginlik, önceki gün bir Filistinli tarafından gerçekleştirilen "otobüslü saldırıyla" zirveye çıkarken, İsrail tarafında da "intikam" sesleri yükselmeye başladı. 
     Önceki gün Türkiye’ye yaptığı ani ziyaret sırasında, bir sivil ile yedi İsrail askerinin öldüğü saldırıyı "trafik kazası" olarak nitelendiren Filistin Yönetimi lideri Yaser Arafat’a, İsrail’in görevi bırakmaya hazırlanan başbakanı Ehud Barak’ın güvenlik danışmanı Danny Yatom’dan sert yanıt geldi. 
     Arafat’ın altyapısının pek yakında bir saldırıyla karşı karşıya kalabileceği yönünde intikam göndermesinde bulunan Yatom, "Filistin Yönetimi kendine çekidüzen vermezse onları feci şekilde incitecek önlemler almamız gerekecek" dedi. 
     İsrail Genelkurmay Başkanı Şaul Mofaz ise, Batı Şeria ve Gazze kentlerine yönelik abluka kararı aldıklarını duyurdu. 
     
Cem’den uyarı      İki taraf arasındaki gerginliğe ilişkin bir açıklama yapan Dışişleri Bakanı İsmail Cem de, saldırıyı "kabul edilemez" diye nitelendirerek, İsrail’e, olaya aşırı sert yanıt vermekten kaçınması yönünde çağrıda bulundu. 
     Bu arada, "otobüslü saldırıyı" düzenleyen Alaa Halil Ebu Olba adlı Filistinli şoförün, İsrail iç güvenlik servisi Şin Beth tarafından yapılan sorgusunda, eylemi önceden planladığını söylediği bildirildi. 
     


 DÜNYA 












</TEXT>
</DOC>
