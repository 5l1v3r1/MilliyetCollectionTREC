<DOC>
<DOCNO> 43661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/24/astro/index.html </URL>
<DATE> 2001/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Öncü adımlar 
</HEADLINE>
<TEXT>

Bugün öncü burçlarda dikkat çeken bir hareketlilik var. Ay sabah 9.49 Oğlak burcuna geçiyor ve ardından öğle saatlerinde Terazi’deki Güneş’le kare açı yapıyor. Hızlı gelişmeler görebiliriz. Haftanın ilk gününde Ay’ın Oğlak burcunda olması çalışkan bir haftaya başladığımızı gösteriyor. Kuşkusuz Koç’lar da bundan fazlasıyla etkilenmekteler. İşle ilgili konularda sabırlı olmaları ve planlı hareket etmeleri gerekiyor. Boğa’ları daha rahat görüyoruz. Onlar böyle telaşlı zamanlarda yine de sakin kalmayı başarabiliyorlar. Gün içinde yabancı ortamlara girebilirler. İkizler duygularından emin değil ve bu yüzden de daha alaycı ve huzursuz olabilir. İlişkilerinde kırıcı olmaması gerekir. Yengeç’ler kendilerini baskı altında hissedebilirler. Bu birkaç gün içinde tek başına hareket edememekten dolayı sıkıntı çekebilirler. Aslan’lar da haftanın ilk gününde işle ilgili gerginliklerle karşılaşabilir. Eğer gayretli davranırsa pek çok şeyi yoluna koyabilecek. Başak’lar kendilerini daha iyi anlatabilirler ama kişisel konularda çatışmalar ve iddialaşmalar söz konusu olabilir. Akşam ise 18.09 hepimizin yararlanabileceği, bize daha fazla anlayış ve huzur getirebilecek Ay - Venüs açısı yer almakta. Bu enerjiyi ilişkilerimizde olumlu yönde kullanabilir, gerginliklerin üstüne çıkabiliriz. Terazi’ler için kritik bir gündeyiz. Çok şey yapabilecekleri bugün, aynı zamanda ev ve iş arasındaki dengeleri iyi kurmaları gerek. Akrep’ler için verdikleri sözler büyük önem taşımakta. Gün içinde hareket ve dikkat gerektiren konular ön plana gelebilir. Yay’ların parasal konularda hızlı kararlar vermesi gerekmekte. Dikkatsiz davranırlarsa bazı kayıplara uğrayabilirler. Oğlak’lar bugün çok dikkat çekiyorlar ama duygusal konularda çatışmaya da açıklar. Kova’lar bugün fedak rlık göstermek ve biraz da kendilerini olayların akışına bırakmak zorundalar. Balık’lar bugün rahat edecekler ve günlük yaşamlarında istedikleri değişiklikleri yapabilecekler. 

            Faks 287 74 37 
      







</TEXT>
</DOC>
