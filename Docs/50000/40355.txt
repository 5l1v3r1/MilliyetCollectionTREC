<DOC>
<DOCNO> 40355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/guncel/gunz1.html </URL>
<DATE> 2001/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
18 günde 3 bin 700 kilometre 
</HEADLINE>
<TEXT>

Milliyet’in "Size geliyoruz" sloganıyla başlattığı kampanya, 18’inci gününü doldurdu. 10 kişilik Milliyet ekibi gece gündüz demeden il il dolaştı 
     MUSTAFA BAKACAK 

     Milliyet’in "Size geliyoruz" sloganıyla başlattığı kampanya, 18’inci gününü doldurdu. 10 kişilik ekibiyle gece gündüz demeden il il dolaşan Milliyet TIR’ı yazarlarımızı, halkla buluşturmaya devam ediyor. 
     Marmara bölgesindeki izi h l silinemeyen 17 ağustos depreminin yıldönümünde Gölcük’te başlayan "Size geliyoruz" kampanyası, Adapazarı, Düzce, Zonguldak, Samsun, Ordu, Gümüşhane, Trabzon, Rize, Erzurum, Ağrı, Van, Siirt, Mardin, Diyarbakır, Şanlıurfa ve Gaziantep’le devam etti. Milliyet TIR’ı 18 günde 3 bin 680 kilometre yolu ve 17 ili geride bırakarak, Adana’ya ulaştı. 
     Milliyet TIR’ının 10 kişilik ekibi, durmak, yorulmak bilmeden yoluna devam ediyor. Yazarlarımızla etkinliğin yapıldığı ildeki vatandaşların buluşması sürüyor. 
     Gölcük, Adapazarı ve Düzce de depremin üzerinden iki yıl geçmesine rağmen, yaraları sarılamayan depremzedelerin, feryatları ve şik yetlerini yazarlarımız aracılığıyla yetkililere duyurulmasını sağlayan Milliyet TIR’ı, Zonguldak’ta işsizlikten eğitime kadar birçok konuda tartışmaya sahne oldu. 
     Tarımdaki sıkıntı, sahil sorunu ve gençliğin şik yetleriyle Samsunlular, fındık taban fiyatına tepki gösteren Ordulular, yatırım bekleyen Gümüşhaneliler yine Milliyet TIR’ında içlerini döktüler. 
     Trabzon’da spordan sanayiye kadar pek çok konu dile getirilirken, Erzurum’da tıka basa dolan Milliyet TIR’ında hararetli tartışmalar yaşandı. 
     "Sadece bir üniversite ve acemi birliği istiyoruz" diyen Ağrılılar seslerini yine Milliyet TIR’ı aracılığıyla duyurdu. Van ve Siirt’te krizin ağırlıklı olarak konuşulduğu Milliyet TIR’ı, Habur Sınır Kapısı’nın iyileştirilmesi ve içme suyu isteyen Mardin halkının da sesi oldu. Barış isteyen Diyarbakır, sorunlar içinde kıvranan Mardin ve GAP’ın başkenti Şanlıurfa, hızla büyüyen Gaziantep Milliyet TIR’ının uğradığı iller arasındaydı. 
     Erzurum’dan itibaren kadrosu on kişiye ulaşan Milliyet konvoyu, yazarlarımızı halkla buluşturmaya devam ediyor. Kampanyanın 18 gününü geride bırakan ekibimiz, yeni illere doğru yol alıyor. 
     



 GÜNCEL 


















</TEXT>
</DOC>
