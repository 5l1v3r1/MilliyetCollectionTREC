<DOC>
<DOCNO> 15990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/guncel/gun01.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis, Ankara eylemcisinin ADINI KOYDU 
</HEADLINE>
<TEXT>
Aşure tipi’ 
BBP'li Ökkeş Şendiller ile alana gelen grubun olayları kışkırttığı saptandı 
     ANKARA Milliyet 

     Tandoğan'daki olaylı esnaf mitinginin ardından çalışmalarına başlayan Ankara polisi, bazı provokatörleri saptamaya başladı. Olaylar sırasında BBP yöneticilerinden eski milletvekili Ökkeş Şendiller'in de alanda bulunduğu belirlendi. 
     Provokatörlerin eşk l ve kimliğini saptamaya çalışan polis, Tandoğan'daki çatışmada tekbir getiren grupta özellikle, başta İBDA - C gibi sağcı grupların olup olmadığını belirlemek için görüntüleri mercek altına aldı. Ankara Cumhuriyet Savcılığı da, zanlılar için polise üç günlük ek gözaltı süresi verdi. 
     Gözaltındaki 130 kişiden 58'nin esnaf, 42'sinin işçi, üçünün memur, 13'nün de öğrenci olduğu öğrenildi. Gözaltındaki zanlılar arasındaki bir kişinin DSP'li, bir kişinin de DSİP'li Devrimci Sosyalist İşçi Partisi olduğu belirtildi. 
     Ayrıca, sağcı Müslüman Gençlik örgütünden bir kişiyle Mısır'daki El Ezher Üniversitesi’ni bitiren bir eylemci de gözaltına alındı. 
     Görüntü analizleri sırasında, BBP'li üst düzey yönetici Ökkeş Şendiller ile gelen tahrikçilerin, polisle jandarma arasına girerek ana grubu kışkırttığı saptandı. Gözaltındakiler arasında TKP ML ve TKİP'in yanı sıra iki PKK'lının da olduğu ifade edildi. 
     BBP Genel Başkanı Muhsin Yazıcıoğlu, Şendiller'in olayları yatıştırmak için olay yerine gittiğini öne sürdü. 
     Ankara Emniyet Müdürü Kemal İskender ise, eylemci grup için "aşure gibi" nitelemesini yaptı. 
     
Büyük miting yarın İstanbul’da      Emek Platformu İstanbul Bileşenleri'nin düzenlediği "Yolsuzluğa ve Yoksulluğa Hayır" mitinginin yarın Şişli Abide-i Hürriyet Meydanı'nda gerçekleştirileceği bildirildi. Dün sadece Amasya Esnaf ve Sanatkarları Odaları Birliği’nin mitingi gerçekleştirildi. 
     
Eylem zararını devletten alın      Danıştay, pek çok ilde gerçekleştirilen esnaf eylemlerinde işyeri ve araçları zarar gören binlerce kişinin bu zararlarını, devlete dava açarak, tazminat yoluyla alabilecekleri yönünde bir dizi emsal karar verdi. Zarar görenlerin bu zararını asliye hukuk mahkemelerine tespit ettirmeleri gerektiğine dikkat çekildi. 
     


 GÜNCEL 

















</TEXT>
</DOC>
