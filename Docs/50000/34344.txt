<DOC>
<DOCNO> 34344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/ekonomi/eko01.html </URL>
<DATE> 2001/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İşler iyi de piyasalar niçin newline ikna olmuyor 
</HEADLINE>
<TEXT>

Fischer, ekonomi yazarları ile yaptığı toplantıda, ekonomideki olumlu gelişmelere karşın, neden güven duyulmadığının cevabını aradı 
     EKONOMİ SERVİSİ 

     IMF Birinci Başkan Yardımcısı Fischer, İstanbul temaslarının ilkinde bir araya geldiği ekonomi yazarlarına, Ben de çözemedim’ dediği bir soruyla başladı. Fischer, bu kadar önemli gelişmelere karşın, piyasaların niye hala güvensizlik gösterdiğine cevapları olup olmadığını sorarak başladı. 
     Fischer, yazarlar ile görüşmesinde, programı değerlendirdi. Dalgalı kur uygulaması, iç borcun çevrilmesi, döviz tahvilleri ve dövize endeksli borçlanmalar ve kendi deyimi ile programda gördüğü paradoks’a değindi. 
     
     Liderlerden etkilendim 
     Fischer, dalgalı kurun devam edeceğini vurguladı ve bunun da kurun piyasada belirlenmesine dayanan bir sistem’ olduğunu söyledi. Türkiye’ye güven vermek için geldiğini belirten Fischer, Ankara temaslarından bahsederken de liderlerin kararlılığından etkilendiğini belirtti ve "Bundan sonra hükümet arasında uyumsuzluk varmış gibi görünen tartışmaların yaşanmayacağı izlenimini edindim" dedi. 
     
     Yazarlardan çok not tuttu 
     Yazarlar sorularını sorarken, Fischer uzun uzun not aldı. Fischer revizyon olacağı yönünde sinyal vermedi. Özellikle iç borcun çevrilebilmesi üzerinde durdu. Bunun için de faizlerin düşmesinin önemini vurguladı. Son günlerde yaşanan dövize dayalı borçlanmaların dolarizasyonu hızlandırıp hızlandırmayacağının sorulması üzerine de karşılık vermek yerine, aynı soruyu yazarlara yöneltti. Fischer’in mesajlarını yorumlayan yazarlar, Fischer’in üçüncü bir kriz beklemediğini belirttiler. 
     
     Meksika gibi yapın’ 
     Fischer, sendikasyonlarını yenileyemeyen bazı bankaların sıkıntıda olduklarının belirtilmesi ve bu konuda desteği olup olmayacağı sorulması üzerine şöyle dedi "Bu konuda hükümet daha farklı bir tedbir almalı. Meksuka’nın yaptığını yapabilirsiniz. Onlar, programdaki gelişmeleri anlatabilmek ve finans piyasalarının güvenini kazanabilmek için, finans merkezlerinde görevli kadro bulundurdular. Siz de böyle yapın." 
     
     Hoca-öğrenci karşı karşıya 
     Fischer’in yazarlarla toplantısı, Hoca Fischer’le öğrencisi Ercen kumcu’yu da karşı karşıya getirdi. Daha da ilglinç olanı Fischer’e en muhalif sorular öğrencisinden geldi. Amerika’daki öğrenimi sırasında Fischer’in öğrenciliğini yapan Kumcu, toplantı sırasındaki tanışma faslında, "Tanıştığımıza memnun oldum" diyen Fischer’e, "Biz aslında tanışıyoruz hocam. Sizin öğrencinizim" deyince, gülüşmeler oldu. 
     
Çıpayı ve dalgayı tartıştılar      Niye güven duyulmuyor ’ 
     Fischer Türkiye’nin programı ile ilgili bir paradoks var. Ben de çözemiyorum. Birçok şey yapıldı. Ancak piyasalar bunu yeterince algılayamadı. Hala hükümetin isteksiz olduğu kanaati var. Bunun nedeni nedir 
     
     Ulagay Türkiye’de döviz kuruna hakim olamayan bir hükümete güven zorluğu oluyor. Ayrıca iş alemi de intibak sorunu yaşıyor. 
     
     Cansen İşlerin daha da kötüye gitmesi halinde kambiyo rejiminden vazgeçilmesi gündeme gelebilir mi 
     
     Fischer Bana iki zehirden hangisi tercih edeceğimi soruyorsunuz. Her ikisini de tercih etmem. 
     
     ’Çıpada Türkiye çok ısrarlı oldu’ 
     Berksoy Önceki program niye çöktü 
     
     Fischer Eski program da doğruydu. IMF İcra Kurulu’nda başından beri kur çıpası’na karşı olanlar vardı. Fakat enflasyon çok yüksek olduğu için çıpa zorunlu görünüyordu. Bu nedenle programa koyduk. Ancak bu tür programların riski ülke parasının aşırı değerlenmesidir. Türkiye’de de böyle oldu. Bu tehlike ortaya çıktığında sıkı maliye politikalarına geçerek ve bankacılıktaki zaafiyetleri çözerek karşı konuyabilirdi. Bu uyarıyı kamuoyu önünde değil, özel olarak yapmak gekekirdi. Biz de öyle yaptık. Ancak hükümet beklediğimiz duyarlılığı göstermedi. 
     
     Enflasyon hedeflemesi 
     Kumcu Enflasyon rakamlarına güvenilebilir mi 
     
     Fischer Görünür bir gelecekte faizler de düşünce enflasyon hedeflemesine geçilebilir. O zaman sistemin çıpası iç parasal büyüklükler olacak. 
     
     Ulagay Geleceğe dönük piyasalar gerekmiyor mu 
     
     Fischer Mali piyasalar kendi dinamikleri ile yeni enstrümanlar yaratabilir. 
     
     Kumcu Faiz ile kur ilişkisini nasıl değerlendiriyorsunuz 
     
     Fischer Yüksek faiz sadece kur rejiminden değil risk algısından da kaynaklanıyor. Ayrıca dalgalı kur dışındaki bütün seçenekleri denediniz. 
     



 EKONOMİ 















</TEXT>
</DOC>
