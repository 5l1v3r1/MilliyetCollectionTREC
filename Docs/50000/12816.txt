<DOC>
<DOCNO> 12816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/24/siyaset/siy10.html </URL>
<DATE> 2001/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Le Point'ten TSK'ya övgü 
</HEADLINE>
<TEXT>
"Türkiye'yi ordu korudu" 
     MİNE G. KIRIKKANAT Paris 

     Fransa'nın ünlü Le Point dergisinin dünkü sayısında Türk ordusuna övgüler yağdı. "Türkiye Yeniçerilerin Gölgesi" başlığını ve Eric Biegala imzasını taşıyan dört sayfalık röportajda, Türk Silahlı Kuvvetleri'nin TSK dünyanın en güçlü ve halk desteğini arkasına alan bir ordu olduğu belirtildi. 
     Ancak en yürekli övgü ise, Pierre Beylau imzasıyla yayımlanan yorumda yapıldı. Beylau, "Avrupa'nın ikiyüzlülüğü" başlığını taşıyan yorumunda, AB'nin Türkiye'ye dikte ettirdiği kriterlerde yer alan ordunun siyasete karışmaması şartının Türkiye açısından haksızlık olduğu ve gerek ordunun geçmişine, gerekse Türkiye'nin coğrafi konumuna bakıldığında TSK'nin bu ülkede istikrar ve laiklik açısından en büyük güvence olduğu kaydedildi. Beylau yorumunda şu görüşleri dile getirdi 
     "Atatürk'ün manevi mirasının bekçileri olan askerler, laik ve modern Türkiye'nin en sağlam güvencesidir. Yakın zamana kadar birçok kez ülkenin terazisine kılıçlarını atarak dengeyi sağlamış, Türkiye'yi kaos ve köktendincilik tehlikesinden korumuşlardır. Eğer ordu olmasaydı, Türkiye çoktan laiklikten ayrılmış, şeriatçıların kucağına düşmüş, Avrupa'dan koparılmış ve eski Osmanlı'nın yıkıcı hayallerine yeniden kapılmış olacaktı. Batı Avrupa, Türkiye'den kendi ölçütlerine uyarak AB'ye katılımını beklerken iyi düşünmeli. Ordu, Türkiye'nin Avrupa'ya bağlılığını yıkmak isteyenlere karşı en sağlam baraj. Avrupa'ya, içte ve dışta güçlü bir Türkiye gerek. İslamcılıktan bölücülüğe pek çok tehlikeyle karşı karşıya olan Türkiye'yi en sağlam güvencesinden ayırarak dünden bugüne Hollanda'nın demokrasi ölçütlerine vurmak, ne denli mantıklıdır " 
     


 SİYASET 

















</TEXT>
</DOC>
