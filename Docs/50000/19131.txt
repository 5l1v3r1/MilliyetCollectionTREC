<DOC>
<DOCNO> 19131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/yazar/akyol.html </URL>
<DATE> 2001/05/02/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Tarafsız yargı 
</HEADLINE>
<TEXT>

     HUKUK geleneğinde iddianameler siyasi bildiri gibi yazılmaz, siyasi kampanya başlatır gibi basın toplantılarıyla dava açılmaz... Ama 28 Şubat sürecinde siyasi bildiri gibi yazılmış iddianameler, siyasi kampanya gibi düzenlenmiş tantanalı basın toplantılarıyla açıklandı 
     Yargının siyasileştirilmesinin örneklerini 27 Mayıs'ta "Yüksek Adalet Divanı" denilen siyasi yargı uygulamalarında görmüştük 12 Mart'ta İsmet İnönü'yü siyasi olarak suçlayan ve Türkiye'nin kurtuluş yolunun "milliyetçi toplumculuk" olduğunu savunan askeri savcı bildirilerinde görmüştük 12 Eylül'de "doğanın aristokratik yasaları" suçlamasını yapan iddianameler de görmüştük 
     28 Şubat'ta hukukun siyasileşmesi yeniden ateşlendi. 
     
     MESUT Yılmaz bir süredir bu mesele üzerinde duruyor. Savcıların basın toplantısı ile açıkladığı "Beyaz Enerji" iddianamesi hakkında Yılmaz "muhbirlerin bilirkişi yapıldığını", Ersümer aleyhine hiçbir delil bulunmadığını, lehindeki delillere iddianamede yer verilmediğini, siyasilere ulaşmak için "hukuk kurallarının, usul ve teamüllerin zorlandığını" öne sürüyor, "ülkenin bir polis cumhuriyetine dönüşmesi" tehlikesinden bahsediyor 
     "Türkiye'de yolsuzluklar, hırsızlıklar kadar, diğer gayri meşru işler kadar büyük tehlike, yargının siyasallaşmasıdır... İhtilal dönemlerinde kullanılabilecek metodları sivil yönetim döneminde kullanarak bir siyasi kadroyu tasfiye etmeye çalışırsanız, bunun ne kabul edilebilir, ne de anlaşılabilir hiçbir tarafı yoktur." 
     Elbette son sözü, her şeyin iddia ve savunma tarafından irdelendiği açık duruşmada hakimler söyleyecektir. 
     Ama hukukun ve yargının siyasi tasfiyeler için kullanılmış olduğu bir ülkede, siyasilerin bu tür kuşkulara kapılması kaçınılmazdır. 
     
     YILMAZ'IN sözleri, Beyaz Enerji operasyonundan duyduğu rahatsızlığa bağlanabilir. Ama Yılmaz Kopenhag kriterlerine uyumu savunurken de benzer şeyler söylüyor. Kaldı ki, bu tür eleştiriler yaygındır. Siyasetle ilgisi olmayan Prof. Uğur Alacakaptan'ın sözleri mesela 
     "Jandarma komutanları gidip sanıklardan birini hapishanede bir odaya çekip 'sen falancayı suçlarsan biz seni kurtarırız' diyemez. Bir İçişleri Bakanı da jandarmaya 'ben talimat verdim' diyemez..." Radikal, 30 Nisan 2001 
     Yargı başkanlarının da eleştirileri vardır. 
     Bizde tarihi bir miras olarak "kuvvetler birliği" tevhidi kuva düşüncesi güçlü olduğu için, "kuvvetler ayrılığı"nın gereği olan yargısal bağımsızlık ve tarafsızlık konusunda sorunlar yaşanmaktadır. 
     Halbuki modern toplumlarda hem düzenin, hem toplumsal barışın temelinde hukuka, bağımsız ve tarafsız yargıya, "yargı etiğine", duyulan güven vardır. Yargının siyasi işlevi olamaz, yargı linç duygusuyla da, himaye duygusuyla da hareket edemez. 
     Türk yargısı da bu konularda daha duyarlı davranarak güvenilirliğini artıracaktır. 
     
     







Tarafsız yargı 


Gülistan 


Yılmaz ve asker 


Tuvalette sigara 


Kabuk değiştirmek için yeni parti mi .. 


Yılmaz'ın soruları 


Sınava Milliyet'le hazırlanan kazanıyor 


AB - IMF benzerliği 


Sema Pişmişaşasukatansüt iftira ediyor 


Hayret bir şey 


Abdullah Çatlı'nın son mektubu 


"Öfke"yle kurulan parti 


Berlin Filarmoni'yi Aya İrini'de dinlemek 


Toplantıyı beklemeyin 


Güvercin'in değil, kuğunun şarkısı 


Bankaları yapı’ sallıyor 


Çevik Bir’in Mason toplantısı 


</TEXT>
</DOC>
