<DOC>
<DOCNO> 49290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/son/sonspo09.html </URL>
<DATE> 2001/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de Ogün 1 ay yok... 
</HEADLINE>
<TEXT>

     Fenerbahçe'nin Malatyaspor ile yaptığı maçta sakatlanan Ogün, yaklaşık 1 ay sahalardan uzak kalacak. 
     Malatyaspor maçının 85. dakikasında sakatlanarak oyundan çıkan ve tekerlekli sandalyeyle İstanbul'a dönen Ogün'ün, bugün özel Acıbadem Hastanesi'nde MR'ı çekildi. 
     Kulüp doktoru İsmail Başöz, Ogün'ün sol arka adalesinde çok ciddi bir zorlanma olduğunu belirterek, "Bu bölgede yırtık belirlendi. Ogün, yaklaşık 1 ay oynayamaz" dedi. 
     Avrupa Şampiyonlar Ligi'nde iddiasını yitiren Fenerbahçe'de, ligde zorlu maçlar öncesinde Ogün'ün ciddi bir biçimde sakatlanması teknik heyeti üzdü. 
     Ogün'ün, 15. haftada Trabzonspor ile deplasmanda yapılacak maça yetiştirilmeye çalışılacağı bildirildi. 
     






</TEXT>
</DOC>
