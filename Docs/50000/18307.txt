<DOC>
<DOCNO> 18307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/spor/spo03.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
G.Saray, UEFA’ya çalışıyor 
</HEADLINE>
<TEXT>

Sarı-Kırmızılılar, Avrupa Kupaları’nda 28 kez cezaya çarptırıldı, kasasından yüklü miktarda para çıktı. En ağır darbeyi ise Arsenal ile oynadığı finalde aldı 
     GALATASARAY, son dört yılda UEFA’ya toplam 648 bin 500 İsviçre frangı yaklaşık 465 milyar lira ceza ödedi. Bu paraların dışında Arsenal ile yapılan final maçındaki karaborsa olayı yüzünden de Galatasaray’ın iki milyon dolarına el konulurken, extra olarak 350 bin İsviçre frangı ceza kesildi. 
     UEFA’DAKİ sicili bir hayli kabarık olan Sarı-Kırmızılı takım dört yıl boyunca 28 kez cezaya çarptırıldı. Galatasaray en ağır darbeyi PSG maçında aldı. Fransa’da oynanan karşılaşma sırasında tribünde çıkan olaylar nedeniyle Sarı-Kırmızılı kulüp 200.000 bin İsviçre frangı ödemek zorunda kaldı. Kulübe geçen sezonki televizyon gelirlerini az gösterdiği için ayrıca ceza gelecek. 
     
Ceza listesi 13.8.1997 Sion-G.Saray 7500 27.8.1997 G.Saray-Sion 15.000 22.10.1997 Sparta Prag-G.Saray 8000 5.11.1997 G.Saray-Sparta Prag 8000 27.11.1997 Dortmund-G.Saray 25.000 26.8.1998 Grasshopper-G.Saray 8000 30.9.1998 G.Saray-A.Bilbao 5000 4.11.1998 G.Saray-Rosenborg 5000 2.12.1998 G.Saray-Juventus 6000 21.9.1999 Milan-G.Saray 4000 28.9.1999 Chelsea-G.Saray 5000 15.9.1999 G.Saray-H.Berlin 20.000 20.10.1999 G.Saray-Chelsea 10. 000 3.11.1999 G.Saray-Milan 25.000 2.3.2000 G.Saray-Dortmund 10.000 9.3.2000 Dortmund-G.Saray 10.000 23.3.2000 G.Saray-Mallorca 7.000 17.5.2000 G.Saray-Arsenal 11.000 9.8.2000 St.Gallen-G.Saray 3000 20.9.2000 Strum Graz-G.Saray 9000 20.9.2000 Yönetici Aziz Üstel’e 5000 27.9.2000 G.Saray-G.Rangers 50.000 7.11.2000 G.Saray-Strum Graz 3000 12.9.2000 G.Saray-Monaco 60.000 20.2.2001 Deportivo-G.Saray 11.000 7.3.2001 G.Saray-Milan 8000 13.3.2001 PSG-G.Saray 200.000 3.4.2001 G.Saray-Real Madrid 120.000      
     Not Cezalar İsviçre frangı üzerindendir. 
     
LUCESCU Dön artık 
JARDEL Şimdi olmazGalatasaray'ın hocasının isteğini geri çeviren Brezilyalı golcü, henüz düzelmediğini, önümüzdeki hafta gelebileceğini söyledi 
     MEHMET ÇİFTÇİ 

     GALATASARAY'DA tedavi olmak için Portekiz'e giden Jardel'in cumartesi günü İstanbul'a dönmesi istendi. Brezilyalı oyuncu Teknik Direktör Lucescu'nun bu çağrısını dikkate almadı ve henüz düzelmediğini ileri sürerek ancak önümüzdeki hafta Türkiye'ye gelebileceğini bildirdi. Yönetim de Jardel'e doktor raporlarını da yanında getirmesini iletti. 
     BREZİLYALI golcü bu arada İspanya'daki transfer görüşmelerini de tüm hızıyla sürdürüyor. Menajeri Josep Maria Minguella aracılığıyla Valencia ve Real Zaragoza takımları ile masaya oturan Jardel, bu iki kulüpten de önümüzdeki sezon için olumlu yanıt aldı. Porto'nun da Brezilyalı golcüyü tekrar renklerine katmak için girişim başlattığı belirtildi. 
     
Lucescu ile devam      NECMİ KEPÇETUTAN 

     GALATASARAY Kulübü Başkanı Faruk Süren, UEFA'nın Ali Sami Yen Stadı için verdiği ceza ve maç oynatmama kararının çok haklı olduğunu söyledi. Ankara'da Bilkentli Aslanlar Kulübü'nün düzenlediği toplantıya Mehmet Cansun ve Sinan Kalpakçıoğlu ile birlikte katılan Süren, "Yeni sezonda Lucescu ile devam edeceğiz. Okan ile Emre de bize göre gitti. Yerlerini en az onlar kadar iyi oyuncularla dolduracağız. Galatasaray batmaz. Bizim amacımız da kulübü küçültmek değil, büyütmek" diye konuştu. 
     
Hagi'ye özel ilgi      GALATASARAY, Adanaspor maçının hazırlıklarını dün akşam yaptığı antrenmanla sürdürdü. Teknik Direktör Lucescu, altı maçlık cezadan sonra bu hafta takımdaki yerini alabilecek olan Hagi ile özel olarak ilgilendi. Antrenmanda mini bir turnuva yapıldı. Ümit takım, A takımın gençlerini 5-2, yaşlılarını ise 5-4 yenerek birinci oldu. 
     
     
     



 SPOR 

























</TEXT>
</DOC>
