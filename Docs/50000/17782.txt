<DOC>
<DOCNO> 17782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/24/yasam/yas03.html </URL>
<DATE> 2001/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir Türk ile evlenebilirim’ 
</HEADLINE>
<TEXT>

Muayenehanesinde çektirdiği dekolte’ fotoğraflarla Yunanistan’ı karıştıran diş doktoru Hristina içini Milliyet’e döktü... 
     YORGO KIRBAKİ Atina 

     Seksi pozlarıyla Yunanistan’da skandal yaratan, Atina Diş Hekimleri Odası tarafından da 2 ay görevden men cezasına çarptırılan diş doktoru Hristina İakovidu, görüşlerini Milliyet’e açıkladı. 29 yaşındaki doktorla Atina’nın sosyetik semti Kolonaki’de, muayenehanesinde buluştuk, Atina’da kopan gürültüyü, diş bakımını, Türkiye’yi ve Türk erkeklerini konuştuk... 
     
Diş Hekimleri Odası size neden bu kadar tepki gösterdi 
     - Güya muayenehanemde çektirdiğim, gazete ve dergilerde yayınlanan fotoğraflarım yüzünden rekabet kurallarını bozuyormuşum. Güya bu pozlarla müşterilerim artıyormuş. Burada poz vermemi yasakladılar. 
     
Biri güzelliğiniz, diğeri mesleğiniz.. İki tabiatı nasıl birleştirdiniz 
     - Kadın her yaşta beğenilmek ister. Sadece çalışan, kendine bakmayan kadın başarısızdır. Kariyer peşinde koşan bir kadının illa da şişman ve çirkin olması gerekmez. 
     
Duvarlar ünlülerle çektirdiğiniz fotoğraflarla dolu. Bu nasıl oluyor 
     - Her yıl Oscar Ödülleri törenine giderim. Bu ödül sırasında düzenlenen özel partilere katılırım. 
     
     Amaç dişçi korkusunu yenmek 
Neden bu kadar farklı bir muayanehane açtınız 
     - İnsanlar diş doktorlarından korkuyor. Bu korkuyu yenmelerini istiyorum. 
     
Türkiye sizin için ne anlam taşıyor 
     - Ben Selanikliyim. Teyzemin evi de Atatürk’ün doğduğu evin hemen karşısında. 9 yıl önce ailemle İstanbul’a gittim. Bu şehri çok sevdim. 
     
Ya Türk erkekleri hakkındaki görüşünüz 
     - Lions, Rotary gibi derneklerin üyesiyim. Bunlara üye Türklerle tanıştım. Erkut adlı bir Türk arkadaşım var. 
     
Bir Türk ile evlenir miydiniz 
     - Seversem ve kriterlerime uygunsa neden olmasın Kendine güvenen, giyimime kızmayan, aksine bundan mutlu olan bir erkek arıyorum. Seksi bir kadınla evlenip, sonra ona balıkçı yaka kazak giydiren erkeklerden nefret ediyorum. 
     



 YAŞAM 






















</TEXT>
</DOC>
