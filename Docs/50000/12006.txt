<DOC>
<DOCNO> 12006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/19/guncel/gun06.html </URL>
<DATE> 2001/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Meslektaşlarına kızıyorlar 
</HEADLINE>
<TEXT>
Sivil polisi, halktan daha beter döveriz ’ 
Eskişehir’de Çevik Kuvvet polisleri amirin sorusuna bu ilginç yanıtla karşılık verdi 
     ANKARA ANKA 

     Çevik Kuvvet’te görevli polis memurlarının, kendilerinin "emniyetin arka bahçesi ve sürgün yeri" olarak görülmekten, diğer meslektaşları tarafından "küçümsenmekten" yakındıkları ve bu nedenle toplumsal olaylara müdahale ederken, sivil meslektaşlarını da coplayabilecekleri ortaya çıktı. 
     Eskişehir Çevik Kuvvet Şube Müdürlüğü’nde görevli Komiser Yardımcısı İbrahim Özer, Polis Dergisi’nin son sayısında kaleme aldığı makalede, şubede görevli polis memurlarına yönelttiği, "Bir toplumsal olay esnasında bildiğiniz sivil kıyafetli meslektaşlarınıza da, topluluğa uyguladığınız kaba kuvveti uygular mısınız, onları da coplar mısınız " sorusuna, "Evet, hatta daha fazlasını da yaparız" yanıtını aldığını bildirdi. 
     Özer’e göre diğer polislerin daha rahat çalışmaları, Çevik Kuvvet polislerine, kendilerine çifte standart uygulandığı hissini veriyor. Özer, sivil polislerin Çevik Kuvvet’e amir edasıyla yaklaşmaları ve eleştiride bulunmalarından da yakınıldığını belirtiyor. 
     


 GÜNCEL 
















</TEXT>
</DOC>
