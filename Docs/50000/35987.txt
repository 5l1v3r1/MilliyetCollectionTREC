<DOC>
<DOCNO> 35987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/spor/spo01.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel Haber 
</HEADLINE>
<TEXT>
Baya skandalı 
Beşiktaş 200 bin markı ödemeyince, Freiburg transfer sertifikasını göndermedi. Lisansı çıkarılamayan Tunuslu futbolcunun Trabzon karşılaşmasında oynaması tehlikeye girdi 
     CEMAL ERSEN 

     BEŞİKTAŞ’taki krizler halkasına bu kez de Baya olayı eklendi. Freiburg’dan transfer edilen ve 1.5 aydır Siyah - Beyazlı ekipte yer alan Tunuslu Baya’nın henüz lisansının çıkmadığı belirtildi. Baya’nın uluslararası transfer sertifikasının düne kadar kendilerine ulaşmadığını belirten Futbol Federasyonu yetkilileri, söz konusu belge gelmeden Tunuslu oyuncuya lisans vermelerinin mümkün olmadığını ifade ettiler. 
     
     120 milyar için 
     KRİZİN 200 bin mark 120 milyar lira için patladığı ortaya çıktı. Siyah - Beyazlı kulüp, parayı göndermeyince Frieburg da sertifikayı yollamadı. Menajer Sinan Engin, Baya’nın Trabzonspor maçında oynayabileceğini ileri sürerken, federasyon yetkilileri ise bunun imkansız olduğunu vurguladılar. Baya’nın oynayabilmesi için Freiburg’un sertifikayı cuma akşamı mesai bitimine kadar göndermesi gerekiyor. 
     
İlhan ve Tümer çıkmazı      FUTBOL Federasyonu tarafından transfer sertifikaları Belçika’ya gönderilen ve Lommel takımının malı sayılan İlhan ve Tümer’in işi daha da karıştı. Finansal hakları Samsunspor kulübünde bulunan iki oyuncunun Beşiktaş’da forma giyebilmeleri için önce iki kulübün anlaşmasının şart olduğunu belirten yetkililer, sonra da Lommel’den onay alınması gerektiğini kaydettiler. Beşiktaş ile Samsun önceki gece de pazarlık masasına oturmuşlardı. Samsun 2 trilyonu reddedince anlaşma yine gerçekleşmemişti. 
     
Komik teklifYönetim Kurulu "29. haftaya kadar prim yok" deyince Teknik Direktör Daum dondu, kaldı 
     BEŞİKTAŞ yönetimi, Teknik Direktör Daum’la bir araya gelerek, yeni sezonda uygulanacak prim sistemini görüştü. Bu sırada yöneticilerin "Anlaşacağımız bu sistem 29. haftadan sonra uygulanacak. O haftaya kadar prim yok" diye konuşmaları, Daum’u da şaşırttı. Daum, "Böyle sistem Dünya’nın hiç bir yerinde yok" dedi. 
     PRİM sistemi toplantısındaki konuşmaları öğrenen futbolcuların da şaşırdığı, geçmiş dönemdeki alacakların da ödenmemesi yüzünden isyan noktasına getirdiği ifade edildi. Bu arada yedi aydır para sıkıntısı yaşayan Siyah-Beyazlı futbolculara şu ana kadar dağıtılan paranın toplam 250 bin dolar olduğu belirtildi. 
     
Daum resti çektiAlman Teknik Direktör, Siyah-Beyazlı yöneticileri para konusunda bir kez daha uyardı, futbolcuların birikmiş alacaklarının hemen ödenmesini istedi 
     BİLAL MEŞE 

     BEŞİKTAŞ Yönetim Kurulu’nun transferde sözleşme imzalanan futbolculara yapılması gereken ödemeleri h l gerçekleştirememesi sıkıntı yarattı. Teknik Direktör Christoph Daum’un futbolcuların sezona zihinsel açıdan rahat başlamaları için ödemelerin hemen yapılmasını istediği öğrenildi. Daum, "Trabzonspor maçına kadar bütün paraların ödenmesini istiyorum" diye konuştu. 
     
     2.5 trilyon 
     DAUM’un bir buçuk aydır yöneticilere baskı yaptığı, ödemeler bir türlü gerçekleşmeyince de resti çektiği ifade edildi. Yönetimin futbolculara hem sözleşme yenilemeden, hem de geçen sezondan olmak üzere toplam 2.5 trilyon lira borcu bulunduğu bildirildi. Paranın Trabzonspor maçı öncesinde ödememesi halinde Daum’un nasıl bir tavır alacağı da merak konusu oldu. 
     



 SPOR 























</TEXT>
</DOC>
