<DOC>
<DOCNO> 25220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/son/sontur04.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş, İsrail mucizesinin mimarı ile buluştu, konuşuyor... 
</HEADLINE>
<TEXT>

     Devlet Bakanı Kemal Derviş, İsrail Merkez Bankası eski Başkanı Jacob Frenkel ve enflasyon hedeflemesi konusunda dünyaca tanınan akademisyenlerle İstanbul'da bu sabah biraraya geldi. 
     Çırağan Oteli'nde basına kapalı gerçekleştirilen görüşmeye, İsrail Merkez Bankası eski Başkanı Jacob Frenkel, Prof. Ben Sharar ile Prof. Elhanan Helpman'ın yanı sıra Hazine Müsteşarı Faik Öztrak, Merkez Bankası Başkanı Süreyya Serdengeçti ile Hazine Müsteşarlığı ve Merkez Bankası'ndan üst düzey temsilciler katıldı. 
     Görüşme sırasında, enflasyonla mücadele, yapısal reformlar ve ekonomik istikrar konularında İsrail'in ve diğer başarılı ülkelerin deneyimleri üzerinde görüş alışverişinin yanı sıra, serbest kur ve enflasyon hedeflemesi konularının ele alınacağı öğrenildi. 
     Ayrıca, Jacob Frenkel ve ekibi, öğleden sonra da Türkiye Bankalar Birliği Yönetim Kurulu Üye ve Denetçileri'ne bir sunum gerçekleştirecek. 
     







</TEXT>
</DOC>
