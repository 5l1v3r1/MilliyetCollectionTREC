<DOC>
<DOCNO> 3822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/spor/spo05.html </URL>
<DATE> 2001/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
HAZİRANDA BİR DAHA 
</HEADLINE>
<TEXT>

Fiorentina ile Terim, 31 Ocak’taki opsiyonu kaldırdı 
     Ortak karar alındı 
     FİORENTİNA, Fatih Terim’in 31 Ocak’ta sona erecek opsiyonunu karşılıklı feshetme kararı aldı. Toplantıya, yöneticilerden Sconcerti, Antognoni, Sandrelli ve Santercole ile Terim’in İtalyan menajeri Moreno Roggi katıldı. Kulüpte yapılan açıklamada, "Bundan böyle hazirana dek sözleşme yenileme sözü kullanılmayacak. Sconcerti ve Terim, sezon sonunda görüşme yapacak. Terim’in başka bir kulüple anlaşmamış olduğunu açıklaması, güven ortamını yeniden yaratırken, opsiyon da bu biçimde silindi" dedi. 
     
     Fatih Terim’e destek 
     FİORENTİNA Taraftarlar Derneği bir zirve düzenleyerek Terim - Gori olayında yeniden Fatih Terim’den yana olduklarını açıkladı. Dernek sözcüsü şunları söyledi "Bu kulüpte aldatıcı sözler sadakatımızı tüketiyor. Fiesole fanatiklerin bulunduğu tribün ve Ferrovia Fiesole’nin karşısındaki diğer kale arkası tribün takımın ve teknik direktörün yanında yer alıyor, Cecchi Gori’ye güvenmiyor." Sconcerti’nin, taraftarların kulübe olan güvensizliğini ortadan kaldırmak için çalıştığı belirtiliyor. 
     
Rui Costa’dan çağrı      Terim’i istiyoruz’ 
     FİORENTİNA Kaptanı Rui Costa, Milan ve kendi kulübüne çağrıda bulundu, "Biz, Terim’i istiyoruz, Milanlı’lar da Zacheroni’yi. Böyle bırakalım" dedi. Portekizli yıldız, kupayı kazanmanın şampiyonluktan daha kolay olduğunu dile getirerek, "Maldini ve arkadaşlarının Zaccheroni’ye bağlandığı gibi, biz de Terim’e bağlıyız ve İmparator’u kalmaya ikna etmek istiyoruz" diye konuştu. 
     RUİ Costa, taraftarların kendisine, Terim’in geleceğini sorduklarını söyledi, "Ama, ben görüşmelere katılmadım. Sadece futbolcuyum" ifadesini kullandı. Kaptan, ligde dördüncü sırada, kupada yarı finalde olduklarını hatırlatarak, "Bunlar somut olaylar. Bundan dolayı, insanlarda ve düzende değişiklik olacak diye pes edemeyiz. Kalemize gol atmış oluruz" yorumunu yaptı. 
     
Milan’la ilk tango      MİLAN - Fiorentina, bugün TSİ 22.00’de İtalya Kupası yarı final ilk maçında karşı karşıya gelecek. İki takım en son 25 yıl önce, 1975’te İtalya Kupası’nda mücadele etmiş ve Roma’daki final maçını 3 - 2 kazanan Fiorentina, kupayı kazanmıştı. Ayrıca, kupa tarihindeki 10 maçta Fiorentina’nın 4 - 3 galibiyet üstünlüğü bulunuyor. Karşılaşma TRT1’den naklen yayınlanacak. 
     


 SPOR 


































</TEXT>
</DOC>
