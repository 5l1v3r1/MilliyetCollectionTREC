<DOC>
<DOCNO> 34978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/02/ekonomi/eko04.html </URL>
<DATE> 2001/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Stan, Motorola’da 
</HEADLINE>
<TEXT>

IMF Başkan Yardımcısı Stanley Fischer, Telsim’in alacaklısı ABD’li telekomünikasyon devi Motorola’nın başına geçiyor 
     EKONOMİ SERVİSİ 

     Geçtiğimiz hafta Türkiye’de yaptığı görüşmelerle "dalgalı kuru" tartışan Uluslararası Para Fonu Başkan Yardımcısı Stanley Fischer, sürpriz bir şekilde ABD’li telekom devi Motorola’da çalışma kararı aldı. 
     Dünya gazetesinin haberine göre Fischer’in IMF’den sonraki çalışma adresi Telsim’in alacaklısı Motorola şirketi olacak. 
     Eylül ayında görevinden ayrılacak olan Stanley Fisher’in meslek yaşantısına akademik kulvarda devam edeceği beklenmesine rağmen, bu tarihten sonra Motorola için çalışmaya başlayacağı öğrenildi. Telsim’den toplam 1.9 milyar dolarlık alacağı nedeniyle gündeme gelen Motorola’nın, alacağın takibinde, uluslararası kanalları devreye sokacağı belirtiliyordu. Motorola bu transferiyle gerek uluslararası kamuoyunda gerek alacağının tahsilinde büyük güç kazanacak. 
     Stanley Fischer’in Motorola’ya katılmasından sonra, Telsim’e karşı, ABD hükümetinin devreye girmesi yönünde önemli bir adım atılmış olacak. 
     Türkiye’deki özel sektörün h l yurtdışı borçlanmaya başlayamaması, bunun da istikrar programının bir ayağının yere basmaması olarak görülmesi nedeniyle, bundan sonra Fisher tarafından takip edilecek olan Motorola alacağı, Fischer’in gelişiyle Türkiye’nin başını ağrıtacak. 
     
     Kredi almıştı 
     Telsim’in GSM lisansı alarak işletmeciliğe başlaması ile birlikte 1994’ten itibaren Motorola ve Nokia ile birlikte ortak olarak çalışan Uzan Grubu bu şirketlerden söz konusu şebekenin kurulması ve geliştirilmesine yönelik olarak satıcı kredileri ve çeşitli teçhizat aldı. 
     Ancak geçtiğimiz yıldan itibaren ortaklık ilişkileri Uzan Grubu’nun borçlarını ödemekte güçlük çekmesi üzerine açmaza girdi. 
     



 EKONOMİ 





















</TEXT>
</DOC>
