<DOC>
<DOCNO> 36191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/09/yasam/ayas.html </URL>
<DATE> 2001/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Korku dolu 3 saat 
</HEADLINE>
<TEXT>

Kalkışta lastik kaplaması atan uçağa kuleden geri dön’ emri geldi. Uçak yakıtı bitirmek için Akdeniz üzerinde tur atmaya, yolcular da duaya başladı 
     SALİH UÇAR, AHMET İSTEK Antalya DHA 

     Merkezi Antalya’da bulunan Sky Hava Yolları’na ait Boeing 737- 400’ tipi Güneş’ adlı uçak, dün sabah Stutgart seferini yapmak üzere 6 mürettebat ve 1’i bebek 141 yolcusuyla havalandı. 
     Ancak pistte uçuş sırası bekleyen Pegasus Hava Yolları’na ait uçağın pilotları, havalanan uçağın lastik kaplamasının attığını fark edince durumu derhal kuleye bildirdiler. 
     Bunun üzerine Sky Hava Yolları uçağına geri dönmesi için telsiz uyarısı yapıldı. Kulenin üzerinden iki kez alçak geçiş yapan uçağın lastikleri dürbünle incelendi ve durumun kesinleşmesi üzerine uçağın zorunlu iniş yapmasına karar verildi. 
     
     Lütfen sakin olun’ 
     Güneş’in zorunlu inişi için itfaiye pist çevresinde güvenlik önlemi alırken, 6 ambulans da hazır bekletildi. Yakıt atma sistemi bulunmayan uçak, yakıtı tüketebilmek için Akdeniz üzerinde ve Antalya semalarında tur atmaya başladı. Uçaktaki görevliler de, heyecanlanan yolcuları önemli bir durum olmadığını, yakıtı harcayıp ineceklerini söyleyerek sakinleştirdiler. 
     
     Ve, nefesler tutuldu... 
     Üç saat havada kalarak yakıtını bitiren uçak saat 08.45’te iniş için piste yönelirken hem yolcular hem de alan görevlileri nefeslerini tutmuştu. Ve Güneş’, başırılı biçimde piste indiğinde hem uçak içinden hem de havalimanındaki görevlilerden alkış tufanı koptu. 
     
Pilotlar her ihtimali düşündü      Yakıt atma sistemi bulunmayan Boeing 737-400 tipi uçakları aslında tam yakıtla iniş yapabiliyorlar. Bu yüzden de yakıt atma sistemine Dump gerek bulunmuyor. 
     Yine de pilot, lastik kaplaması attığı için lastiğin de hasarlanmış olabileceğini düşünerek uçağı daha hafif olarak indirmek için havada yakıt harcamayı tercih etti. Böylece lastikte bir hasar olması durumunda daha hafif bir ağırlıkla piste vurulmasının daha güvenli olacağına karar verdi. Bu şartlarda uçağın yoluna devam edebileceği, ancak iniş takımlarının içeri alınması sırasında bir sorun çıkabileceğini de düşünen pilot, en yakın havalimanı olarak kalktığı havalimanına inişi planlayarak doğru bir kuralı uyguladı. 
     İstendiğinde iniş takımları açık olarak da uçak yoluna devam ediyor ancak sürtünmenin artması nedeniyle sürat azalıyor ve fazla yakıt harcanıyor. 
     



 YAŞAM 














</TEXT>
</DOC>
