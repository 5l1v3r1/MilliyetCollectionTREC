<DOC>
<DOCNO> 22874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/magazin/mag01.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Vizontele bizi çivi gibi çaktı’ 
</HEADLINE>
<TEXT>

Kendi filmi Komser Şekpir’in Vizontele’yi geçeceğini iddia eden Sinan Çetin pes etti... 
     BİRSEN ALTUNTAŞ 

     YAPIMCILIĞINI ve yönetmenliğini üstlendiği Komser Şekspir’, vizyona girdiği günden bu yana Vizontele’yi geçeceğini iddia eden Sinan Çetin, sonunda yenilgiyi kabul etti. Ayşe Arman’la yaptığı röportajda Kadir İnanır’ı kötülemediğini, böyle birşey yapması için deli olması gerektiğini anlatan Sinan Çetin, dün akşam ünlü aktörle yemek yedi ve sözlerinin yanlış anlaşıldığını anlattı. Çetin, "İnanır, benimle film çevirdiği için çok mutluyum" dedi. 
     
     Cem Yılmaz faktörü 
     İNANIR ile 20 yıldır dost olduklarını belirten Çetin, şöyle konuştu "Kabul etmek lazım. Vizontele 1.5 milyon fark attı, bizi çivi gibi çaktı. Biz ikinci olduk. Ancak Vizontele’deki Cem Yılmaz vakasına dikkat çekmek istedim. İnanır’la bu yaz bir film daha çekeceğiz. Onlar da Vizontele’nin devamını çekip, çıksınlar karşımıza" 
     İnanır da, "Bir filmin birinci olması en iyi film olması anlamına gelmez" diyerek Komser Şekspir’in Vizontele’den daha iyi olduğunu savundu. 
     
     



 MAGAZİN 











</TEXT>
</DOC>
