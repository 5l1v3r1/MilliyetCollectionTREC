<DOC>
<DOCNO> 8981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/yasam/yas03.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Alemin keyfi yerinde .. 
</HEADLINE>
<TEXT>

Kimi sokaklarda yarı çıplak dans ederek, kimi ise puro içip sabaha kadar içki tüketerek eğleniyor. Sonuçta dünya, rengarenk karnavallardan geçilmiyor 
     DIŞ HABERLER SERVİSİ 

     Türk insanı geçim sıkıntısıyla boğuşa dursun, dünyanın dört bir yanında insanlar o festival senin, bu eğlence benim dolaşıyor... Pek çok dünya ülkesi karnavallarla coşuyor... 
     
     Dans ve puro... 
     Malum, dünyanın en ünlü, en çılgın, en seksi, en çok katılımlı ve en fazla ölümlü eğlencesi Rio Karnavalı’ başladı ve tüm hızıyla sürüyor... Brezilya’daki karnavalda kimi rengarenk kıyafetler içinde, kimi yarı çıplak binlerce kişi samba ritmiyle caddelerde dans ederek eğleniyor. 
     Küba’da ise devlet tütün şirketi Habanos’un her yıl düzenlediği Geleneksel Puro Festivali’ hüküm sürüyor. Puro tutkunlarının buluştuğu festivalde Castro’nun imzaladığı özel purolar açık artırmayla satılıyor. 
     
     İçelim, güzelleşelim 
     Yunanistan’ın Patras kentindeki karnaval ise içkinin su gibi akıtıldığı, çılgın partilere ve maskeli balolara sahne oluyor. 
     Latin Amerika ülkelerinden Bolivya’da ise ilk kez bir dans festivali düzenlendi birbirinden iddialı 40 bin dansçı birincilik için yarıştı. 
     
Dayak kaçınılmazsa dans et Tokat gibi şarkıRio Karnavalı, Yanağa Tokat’ adlı şarkı eşliğinde yapılan dansla sarsılıyor 
     DIŞ HABERLER SERVİSİ 

     Brezilya sokaklarında bu yıl ilginç bir şarkı kulakları çınlatıyor... Şarkının sözlerinde bir kadın, erkeğini kendine tokat atmaya çağırıyor’ bunu dinleyen çiftler ise parçaya tokatlı figürlerle eşlik ediyor 
     Brezilyalı samba grubu Pagod’art’ın 19 yaşındaki erkek solisti Alex Xela’nın seslendirdiği "Tapinha Cara-Yanağa Tokat" adlı şarkı kadınlar tarafından protesto edildi. 
     
     Liste başı oldu bile 
     Salvador Belediye Başkanı Antonio Imbassahy, şiddeti özendirdiği gerekçesiyle şarkının radyolarda çalınmasının yasaklanmasını talep etti. Ancak bunlar, şarkı ve dansın karnavalın bir numarası olmasını engelleyemedi. Erkeğin kadının suratına tokat atıyormuş gibi figüre sahip dansıyla da tepkileri üzerine çeken şarkıya ilişkin açıklama yapan belediye başkanlığı, "tokatlar yumruğa dönüşürse durum çirkinleşir" diyor. 
     


 YAŞAM 

















</TEXT>
</DOC>
