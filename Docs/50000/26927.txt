<DOC>
<DOCNO> 26927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/ekonomi/eko06.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Credit Suisse Takasta oynamayın işbirliği yapın 
</HEADLINE>
<TEXT>

Credit Suisse First Boston Yönetim Kurulu Üyesi Healy Dünyanın gözü bugün oluşacak döviz kurlarında’ dedi 
     EKONOMİ SERVİSİ 

     Bugün gerçekleştirilecek takas ihalesi öncesi Mali Piyasalar toplantısında konuşan, Credit Suisse First Boston Yönetim Kurulu Üyesi ve Gelişmekte Olan Piyasalar Başkanı James P. Healy, "Bütün iç ve dış güçler yarınki bugün döviz kurlarına bakacak. Umarım sizin takasınız çok başarılı olur’’ dedi. 
     Bir kere yapılmış makro ekonomik politika aracı olan takaslarda, bir tarafın başarısının ya da başarısızlığının öbür tarafın başarı ya da başarısızlığını etkilediğini belirten Healy, "Burada bir oyun var. En iyi sonuç işbirliği yapılmasıdır" dedi. Arjantin’de devlet, banka ve sigorta şirketlerinin işbirliğiyle gerçekleştirilen takasın başarılı olduğunu kaydeden Healy, Türkiye’nin farklı konumda olduğuna dikkat çekerek, şöyle dedi "Arjantin’deki büyüme çok zayıf, cari işlem açığı, borcu daha yüksek. Türkiye’de cari işlem açığı daha az, ekonomi daha dinamik. Türkiye’deki bankacılık sektörü daha zayıf." 
     
     2 milyar dolar daha lazım 
     Healy, Türkiye’nin bu sene bile büyümede artıya geçme olanağı olduğunu da belirtti. 
     Ödemesi gereken borç miktarına karşılık Türkiye’nin dışarıdan aldığı paranın yanı sıra 2 milyar doların finansmanının ulusal olarak finanse edilmesi gerektiğini ifade eden Healy, "Bu yapılabilir. Yüzde 75 - 80 devir var. Türkiye programı muhafaza ederse iç piyasadan, bankalardan kredi elde etme imkanı var" diye konuştu. 
     Her şey yolunda gidip reel faizin yüzde 20’de kalması halinde ekonomideki tablonun kötüye gideceğini kaydeden Healy, "Bir başka mali kriz kimseyi kazançlı çıkarmayacaktır" dedi. 
     



 EKONOMİ 





















</TEXT>
</DOC>
