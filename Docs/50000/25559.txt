<DOC>
<DOCNO> 25559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/son/sondun17.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Makedon milliyetçiler Türklerin de evlerine saldırıyor 
</HEADLINE>
<TEXT>

     Manastır'da Makedon milliyetçiler, Arnavutların öldürdüğü askerlerin intikamını almak için Türklerin de evlerine saldırıyor. 
     Manastır'da, Gayre'de hayatını kaybeden 3 güvenlik mensubunun cenaze töreninin ardından Makedon milliyetçileri, aralarında Türklerin de bulunduğu Müslümanların evlerine saldırıya geçti. 
     Türk Demokratik Partisi Manastır Şubesi Başkan Yardımcısı İsa İbiş, Makedon milliyetçilerinin, Türklerin evlerine de saldırıya geçtiklerini bildirdi. Makedon milliyetçiler Resne'de, cami yanında bulunan 5 dükkandan 3'ünü aleve verirken, 2 dükkana da molotofkokteyli atarak, caminin de hasar görmesine neden oldu. Resne Müftülüğü Danışmanı Hafız Süleyman Mürtezan, haberi doğrularken, Makedonya Radyosu vasıtasıyla hükümetten can güvenliğinin sağlanması çağrısında bulundu. 






</TEXT>
</DOC>
