<DOC>
<DOCNO> 31499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/son/sondun14.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Uganda'da cadı avı...Ölü ele geçen büyücü sayısı 843... 
</HEADLINE>
<TEXT>

     Demokratik Kongo Cumhuriyeti'nde DKC büyücülük yaptığı gerekçesiyle öldürülen kişi sayısının 843'e yükseldiği bildirildi. 
     Uganda ordusu istihbarat servisinde görevli Alfred Opio adlı yetkili, ölü sayısının 843'e yükseldiğini söyleyerek, bu rakamı önceki gün bulunduğu DKC'nin Aru kenti valisinden aldığını söyledi. 
     Opio, DKC polisi ve Uganda Halk Savunma Güçleri tarafından yapılan ortak operasyonda cinayete karıştığından şüphelenilen 150 kişinin tutuklanarak, Aru'daki cezaevine konulduğunu belirtti. 
     Tutuklu kişilerin cinayetler için şeflerinden emir aldığını söylediklerini belirten Opio, Aru'nun kuzeybatısındaki Zaki köyünde 175 kişinin öldürüldüğünü ve düzinelerce cesedin çukurlara atıldığını kaydetti. 
     Opio, öldürülenler arasında 6 kadın bulunmasına rağmen çoğunun yaşlı erkeklerden oluştuğunu, cinayetleri işleyenlerin çoğunun 11 ila 19 yaşlarında kişiler olduğunu söyledi. Alfred Opio, ''cinayetler bölgenin büyücülerden temizlenmesi amacıyla başlamış gibi gözükse de kurbanların bazılarının varlıklı ve toprak sahibi olduğunu'' kaydetti. 
     Uganda ordusu, isyancılarla savaşan DKC hükümetine destek vermek için 1998'den beri bu ülkede bulunuyor. 
     
     
     







</TEXT>
</DOC>
