<DOC>
<DOCNO> 41882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/spor/aspo.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Son kurban spor 
</HEADLINE>
<TEXT>

ABD’de yaşanan terörist saldırılar, spor dünyasını da vurdu, birçok organizasyon durdu 
     MURAT AĞCA 

Şampiyonlar Ligi ile UEFA Kupası karşılaşmaları ileri bir tarihe erteledi 

Salt Lake City’de yapılacak Kış Olimpiyatları için güvenlik tartışması başladı 

NewYork’ta iki hafta sonra başlayacak Dünya Güreş Şampiyonası da tehlikeye girdi 

     ABD’de meydana gelen terörist saldırılar spor dünyasını da derinden sarsarken, birçok organizasyon ve karşılaşma iptal edildi. UEFA, Şampiyonlar Ligi ile UEFA Kupası’nda dün ve bugün oynanması gereken toplam 51 maçı ileri bir tarihe erteledi. UEFA Başkanı Aigner, hayatını kaybedenlere saygı çerçevesinde maçların oynanmayacağını belirterek, bir başsağlığı mesajı yayınladı. Bazı kulüpler ise geç kalındığı gerekçesiyle kararı eleştirdiler. 
     
Acil önlemler      ULUSLARARASI Olimpiyat Komitesi Başkanı Jacques Rogge da 2002 Kış Olimpiyatı’nın ev sahibi, ABD’nin Salt Lake City kenti için güvenlik araştırması yapılacağını açıkladı. İsviçre’de dün oynanması gereken lig maçı ertelendi. Avrupa liglerinin durumu belirsizliğini koruyor. FIFA acil önlemleri görüşürken, ABD’de tüm spor karşılaşmaları durdu. Düşen uçaklardan birinde LA Kings hokey takımının iki teknik elemanının öldüğü açıklandı. 
     
Tunus’a tepki      NEW York’ta iki hafta sonra yapılacak Dünya Güreş Şampiyonası da tehlikeye girdi. Türkiye, muhtemel bir değişiklikte ev sahipliği için FILA’ya başvurdu. Saldırıların meydana geldiği gün dünyanın dört bir yanındaki birçok spor karşılaşmasında, hayatını kaybedenler anısına saygı duruşu gerçekleştirildi. Akdeniz Oyunları’nda ise Tunus organizasyon komitesinin, bazı Avrupa ülkelerinin önerisine rağmen saygı duruşu yaptırmaması eleştiri konusu oldu. 
     



 SPOR 




























</TEXT>
</DOC>
