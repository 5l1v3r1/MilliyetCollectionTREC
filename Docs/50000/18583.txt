<DOC>
<DOCNO> 18583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/29/ekonomi/eko01.html </URL>
<DATE> 2001/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Sıra Avrupa’da 
</HEADLINE>
<TEXT>

ABD Hazine Bakanı Paul O’Neill global ekonomideki durgunluğu önlemek için Avrupa ve Japonya’yı da harekete geçmeye çağırdı 
     ABD Hazine Bakanı Paul O’Neill, global ekonomideki durgunlukla birlikte oluacak risklerin giderilmesi için Avrupa ve Japonya’nın da üzerine düşeni yapması gerektiğini söyledi. 
     O’Neill, "FED’in faiz oranlarını sürekli aşağı çekerek ve ABD Başkanı George W. Bush yönetiminin de, vergi indirimleri konusunda yasama organı Kongre’nin onayını almaya çabalayarak, global ekonomide durgunluğu önlemek için üzerine düşeni yaptığını" savundu. Amerikan, Avrupa ve Japon ekonomilerinin karşılıklı bağımlılığına dikkat çeken O’Neill, "Bu çerçevede, güçlü ve dengeli büyümeye büyük önem atfediyorum, sağlıklı bir global ekonomi, hepimizin tam potansiyelimizi icra etmemizi gerektiriyor" diye konuştu. 
     Avrupa Merkez Bankası’nın ECB faiz oranını bu hafta başlarında değiştirmemesini eleştiren IMF de "ECB’nin faiz oranını bir an önce düşürmesi gerektiği’’ görüşünde. 
     
Bu sefer ABD de kurtaramaz      Bu arada IMF’nin "Dünya Ekonomisinin Görünümü" raporunda da, küresel ekonominin, 1997 - 1998’de dünya çapında yaşanan mali krizden bu yanaki en kötü tehlikelerle karşı karşıya bulunduğuna dikkat çekildi. Rapoda, Avrupa’nın küresel ekonomide yavaşlamayla mücadele için pek az şey yaptığı belirtildi. 
     Raporda, geçen yıl yüzde 4.8 olan dünya ekonomisinin bu yılki büyüme hızı tahmini 1.6 puan düşürülüp yüzde 3.2’ye çekildi. Bu orandan daha düşük hızda büyüme yüzde 2.8 ile 1998’de kaydedilmişti. Amerikan ekonomisinde beklenen toparlanmanın gerçekleşmemesi halinde, küresel durgunluk ihtimaline dikkat çekilen rapora göre, global ekonominin görünümü hayli belirsiz, daha derin ve uzun süreli yavaşlama olasılığı var. 
     
AB yüzde 2.4 büyüyecek      Amerikan ekonomisindeki canlılık, aşırı ısınma sayesinde, 1997 - 1998 krizinde dünya ekonomisi durgunluğa sürüklenmekten kurtuldu, ancak, bu, kez, zayıflık, ABD’den kaynaklanıyor. IMF’ye göre, Amerikan ekonomisi bu yıl sadece yüzde 1.5 büyüyecek ki, bu oran daha önce durgunluk yaşandığı 1991’den bu yanaki en düşük düzeyinde. 
     IMF, Japon ekonomisinin büyüme hızı tahminini binde 6’ya, AB ortalamasını yüzde 2.4’e düşürdü. IMF’nin baş ekonomisti Michael Mussa’nın deyişiyle, Avrupa’nın faizleri indirmemesi endişe yaratıyor. 
     



 EKONOMİ 

















</TEXT>
</DOC>
