<DOC>
<DOCNO> 13024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/25/son/soneko01.html </URL>
<DATE> 2001/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemal Derviş Washington'da 
</HEADLINE>
<TEXT>

     Devlet Bakanı Kemal Derviş,temaslarda bulunmak üzere Washington'a geldi. 
     Devlet Bakanı Derviş, bugün TSİ geceyarısına doğru, Türkiye'nin Washington Büyükelçiliği'nde, Türk-Amerikan Konseyi toplantılarına katılmak üzere Washington'da bulunan ekonomi yetkilileriyle, Türk ekonomisindeki son duruma ilişkin değerlendirme toplantısı gerçekleştirecek. Derviş, daha sonra Türk-Amerikan Konseyi'nin Washington'daki yıllık konferansının açılış resepsiyonuna katılacak. 
     Konferansın Pazartesi günü yapılacak açılışında, Türk ekonomisinde varılan son duruma ilişkin konuşma yapacak olan Derviş aynı gün, IMF Başkanı Horst Köhler, Dünya Bankası Başkanı James Wolfensohn ve ABD Hazine Bakanı Paul O'Neill ile biraraya gelecek. ABD'deki programı çerçevesinde 27 Mart Salı günü Türk-Amerikan Konseyi'nin kahvaltısına katılacak olan Derviş'in, yabancı basınla biraraya geldikten sonra, 28 Mart Çarşamba günü Washington'dan ayrılması öngörülüyor. 




</TEXT>
</DOC>
