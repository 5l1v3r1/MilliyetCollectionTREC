<DOC>
<DOCNO> 15193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/08/siyaset/siy05.html </URL>
<DATE> 2001/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Baba tetikçi’ affetmiş 
</HEADLINE>
<TEXT>

Felçli olduğu için affedilen 26 yıl hapse mahk m Fikret Bayram Hizbullah militanı çıktı 
     ÖZGÜR CEBE Diyarbakır 

     Diyarbakır Ağır Ceza Mahkemesi’nde yargılanıp 26 yıl hapse mahkum olan ve 1997’de, dönemin Cumhurbaşkanı Süleyman Demirel tarafından affedilen Fikret Bayram’ın Hizbullah tetikçisi olduğu ortaya çıktı. 
     Diyarbakır’ın Silvan ilçesinde 3 Nisan 1992’de, PKK’lı olarak bilinen Menaf Şimşek’i öldüren, kardeşi İzzettin Şimşek’i de ağır yaralayan Bayram, öldürdüğü kişinin babası Memduh Şimşek tarafından vuruldu. 
     
Kurşunla felç oldu      Omuriliğine isabet eden kurşunla felç olan ve duruşmalarda Hizbullahçı olduğunu gizleyen Bayram’ın davası, DGM’den alınıp Ağır Ceza Mahkemesi’nde görüldü. 
     26 yıl hapis cezasına çarptırılan Bayram, özürlü olduğu gerekesiyle, 1997’de Demirel tarafından affedildi. 
     Ancak, geçen yıl 17 Ocak’ta İstanbul Beykoz’da örgüt lideri Hüseyin Velioğlu’nun öldürüldüğü evde ele geçen disket ve dökümanlar, Bayram’ın foyasını ortaya çıkardı. Bunun üzerine tekrar yakalanan ve halen Diyarbakır 3 Nolu DGM’de yargılanan Bayram hakkında bu kez, örgüt adına silahlı eylemlere katılmak suçundan idam cezası istemiyle dava açıldı. 
     Elazığ Cezaevi’nde tutuklu bulunan Bayram’ın özürlü olduğu için cumhurbaşkanından yeniden af talebinde bulunacağı da dile getirildi. 
     


 SİYASET 














</TEXT>
</DOC>
