<DOC>
<DOCNO> 3071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/yasam/yas01.html </URL>
<DATE> 2001/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Internette sohbet’ İsrail’de kanlı, Türkiye’de kansız oldu 
</HEADLINE>
<TEXT>
Chat aşkını ararken Azrail’le buluştu 
İsrailli Ofir, internet sohbetinde tanıştığı genç kıza, Filistin’e gidecek kadar aşık oldu.. Ve daha 16 yaşında, vahşice öldürüldü... 
     DIŞ HABERLER SERVİSİ 

     Ofir Rahum, ailesi ve arkadaşlarının tanımlamasıyla "zeki ve neşeli bilgisayar meraklısı"ydı... Ve henüz 16 yaşındaydı. Ancak o çok meraklı olduğu bilgisayar ve chat aracılığıyla yaşadığı aşk, onun ölümüne neden oldu. İsrailli Ofir, chat’te tanıştığı kıza aşık oldu ve onunla tanışmaya karar verdi. Yanına yüklü miktarda para da alarak Batı Şeria’ya giden delikanlıdan bir süre haber alınamadı. 16 yaşındaki genç, günler sonra, Ramallah yakınlarında ölü bulundu. 
     
     Alçak cinayet’ 
     Olay, İsrail ve Filistin yönetimleri tarafından kınandı. İsrail Başbakanı Ehud Barak, delikanlının öldürülmesini, "alçakça ve soğukkanlı bir cinayet" olarak nitelendirip, bu gibi ölümlerin barış sürecini daha da zora soktuğunu söyledi. İsrail ordu radyosu ise ilginç bir iddia ortaya attı "Delikanlı kasten Ramallah’a çekilmişti" Bazı kaynaklar da gencin, maskeli saldırganlarca öldürülmeden önce Filistinli bir kadınla görüldüğünü belirttiler. Ramallah yakınlarında cesedi bulunan gence birçok kez ateş edildiği, İsrail askerlerinin ilk anda onu Filistinli sanıp cesedini Filistinliler’e verdikleri de belirtiliyor. 
     
     Genç kız çete’den mi 
     Filistinli görgü tanıklarının AFP haber ajansına anlattıkları ölüm hik yesi ise şöyle "Rahum, Filistinli bir kız ile otomobilde görüldü. Kudüs’ten Ramallah’a giden ikinci karayoluna gelindiğinde ise 3 Filistinli, genci pusuya düşürdü. Saldırganlar, İsrailli genci vurarak öldürdükten sonra cesedini, kendi araçlarının bagajına koydular. Genç kız da Ramallah’a doğru giden Filistinli gençleri otomobiliyle izledi..." 
     İşte bu hik ye ışığında olayı inceleyen yetkililer, genç kızın da cinayetin suç ortağı olabileceği görüşündeler. 
     


 YAŞAM 






















</TEXT>
</DOC>
