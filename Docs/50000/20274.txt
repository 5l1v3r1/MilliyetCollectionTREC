<DOC>
<DOCNO> 20274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/siyaset/siy06.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Papazlar Diyanet’e bağlansın 
</HEADLINE>
<TEXT>

Turizm Bakanı Erkan Mumcu, papazların Diyanet İşleri Başkanlığı’na bağlanması uygundur dedi 
     ÖMER ERBİL İstanbul 

     Turizm Bakanı Erkan Mumcu, kilise açılması fikrine sıcak baktığını ve papazların Diyanet İşleri Başkanlığı’na bağlanmasının uygun olacağını söyledi. Avrupa’da yaşayan Müslümanların cami yapabildiklerine dikkat çeken Mumcu, Türkiye’deki pek çok kilisenin harabe durumunda bulunduğunu belirterek, "Bunları onarıp içinde ibadet edebilmeliler. Turizm açısından bakmak inanca saygısızlıktır. Konuya temel insan hak ve özgürlükleri açısından bakılmalıdır" dedi. Mumcu, şöyle devam etti "Zaman zaman kiliselere papalık tarafından papaz tayin edilmesi gündeme getiriliyor. Bu bir egemenlik sorunudur, kiliseyi onaralım sonra da yönetelim. Bu olmaz. Kiliseler, Papalığa bağlıdır’ anlayışı farklı hukuksal bir görüş ortaya çıkarır. T. C. hükümeti, kiliselerin papazlarını tayin eder. Diyanet İşleri Başkanlığı da bu iş için gayet uygundur." 
     



 SİYASET 
















</TEXT>
</DOC>
