<DOC>
<DOCNO> 27978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/siyaset/siy03.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz’dan Tantan’a İnsan hakları nerede 
</HEADLINE>
<TEXT>

Yılmaz, AP’de yaptığı konuşmada, Tantan’ın istifası için Yolsuzlukla mücadelenin yanı sıra, insan haklarına da saygılı olmak gerekir’ dedi 
     GÜVEN ÖZALP Brüksel 

     Avrupa Parlamentosu AP Dışişleri Komisyonu’nda bir konuşma yapan Başbakan Yardımcısı Mesut Yılmaz, soru yağmuruna tutuldu. Parlamenterler özellikle Kıbrıs konusunda Yılmaz’ı köşeye sıkıştırmaya çalışırken, İçişleri eski Bakanı Sadettin Tantan’ın görevden alınması da sorular arasında yer aldı. Tantan’la ilgili soruya ilginç bir yanıt veren Yılmaz, eski bakanın insan haklarına saygı göstermediği için görevinden olduğunu ima etti. 
     Sosyalist Grup üyesi Türk asıllı Alman parlamenter Ozan Ceyhun’un Türkiye’deki yolsuzluklara dikkat çektiği ve "Eski İçişleri Bakanı yolsuzluklar konusunda çok iş yaptı. Neden görevden alındı " şeklindeki sorusunu yanıtlayan Yılmaz, içişleri bakanının tek görevinin yolsuzlukla mücadele etmek olmadığını, kendisinden başka şeyler de beklendiğini ifade etti. Yılmaz, "Biz bir içişleri bakanından sadece yolsuzlukla mücadele etmesini beklemiyoruz. Ondan aynı zamanda insan haklarına saygı göstermesini de bekliyoruz. Bu nedenle görevinden alındı" dedi. 
     Anayasa değişiklikleri konusundaki önceliklerinin "idam cezası" ve "ifade özgürlüğü" olduğunu vurgulayan Yılmaz, idam konusunda yapılması öngörülen değişiklikle ilgili parlamenterlerin "Şarta bağlı reform, reform mu sayılır " eleştirilerini de yanıtladı. Bu konuda topu koalisyon ortaklarına atan Yılmaz, "İdam cezasına ben de karşıyım. Ancak biz koalisyon hükümetiyiz. Ortaklarımız idam cezasının savaş hali ve terörist eylemler için muhafaza edilmesini istiyor. İki konu var, savaş hali ve terörist eylem. Bunu kabul etmeliyiz. İstediğimiz, bu cezanın tamamen kaldırılması" diye konuştu. 
     
     Kıbrıs’ta baskı işe yaramaz 
     Kıbrıs konusunda baskının "işe yaramayacağını" ifade eden Yılmaz şöyle konuştu 
     "Kıbrıs sorunu hiç bir şekilde Türkiye’nin AB’ye tam üyeliğinin bedeli olamaz. Bunu hiç bir şekilde kabul edemeyiz." 
     
     1000 delegeyle görüştü 
Kayalar dan dip taraması’      ANKARA Anka 

     ANAP’ın ağustos ayındaki büyük kongresinde genel başkanlığa aday olduğunu açıklayan Yozgat Milletvekili Lütfullah Kayalar, kongre delegelerini çok yakın takibe aldı. Kayalar’ın bin 100 delegenin tamamına yakınıyla yüz yüze görüştüğü öğrenildi. Delegeler üzerinde yaptığı çalışmasını, "dip taraması" olarak değerlendirilen Kayalar’ın çalışma arkadaşları, "Kongre delegeleriyle ilgili birebir bilgi topluyoruz. Tavuklarının sayısını bile biliyoruz" dediler. Kayalar, hükümet ve parti üzerine düşünceleriyle, neden aday olduğunu anlatan konuşmalarını bir kitapçıkta topluyor. 



 SİYASET 
















</TEXT>
</DOC>
