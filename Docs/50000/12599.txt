<DOC>
<DOCNO> 12599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/dunya/tur.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Taliban’dan vandalizm’ şov 
     Geçtiğimiz hafta Afganistan’ın sahip olduğu dev iki Buda heykelini dinamitleyerek yok eden Taliban örgütü, başkent Kabil’deki Ulusal Müze’de bulunan 40 değerli heykeli de daha parçalayıp yok ettiğini açıkladı. Yetkililer bunu kanıtlamak için dün söz konusu müzenin kapılarını halka açtılar. 
     
     Paris’e bomba tehdidi 
     Fransız polisi, dünParis’in merkezinde yaptığı operasyonlar sonunda, bol miktarda patlayıcı ile bomba yapmaya yarar çeşitli avadanlıklarla dolu bir otomobili ele geçirdi. Polis, aracın "Armata Corsa - Korsika Ordusu" adlı militan örgüte ait olduğunu sanıyor. 
     
     Tacizci bakan suçlu bulundu 
     İSRAİL’de, bir süredir "cinsel taciz" iddiası ile yargılanan eski Savunma Bakanı İzak Mordehay, suçlu bulundu. Bakanla ilgili cezanın niteliği 18 Nisan’da açıklanacak. Cezanın 7 yıl hapis olması bekleniyor. 
     
     9 trilyonluk vazo 
     "FANGLEİ" adı verilen Bronz Çin vazosu, New York’taki Christie’s müzayede salonunda yapılan açık artırmada, 9.2 milyon dolara yaklaşık 9 trilyon TL satıldı. Tarihi vazo, artırmaya telefonla katılan ve kimliği açıklanmayan bir alıcıya gitti. 
     


 DÜNYA 










</TEXT>
</DOC>
