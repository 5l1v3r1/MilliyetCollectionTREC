<DOC>
<DOCNO> 11938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/18/yazar/mujde.html </URL>
<DATE> 2001/03/18/ </DATE>
<TIME>  </TIME>
<AUTHOR> Gani MÜJDE  </AUTHOR>
<HEADLINE>
Taliban, Mona Lisa’yı ele geçirdi 
</HEADLINE>
<TEXT>

     Ben bu Fransa’yı içten yıkmanın yolunu buldum arkadaş. Öncelikle 1500 yıllık Buda heykellerini dinamitle parçalayarak yıkan "güzel insanlar" topluluğu Taliban’la kapışmamız lazım bizim. 
     Örneğin Taliban, Türkiye’den toprak moprak istesin, hatta Türkler bize zamanında soykırım yaptılar filan, desin... Biz de onları bölücü ve yıkıcı bir düşman ilan edelim. 
     Bizim düşmanlarımıza kucak açmaya pek meraklı olan Fransa böyle bir durumda Taliban’a da ülkesinin kapılarını açar. Taliban, Paris’e yerleşir. 
     İşte o zaman görün siz dünya kültür mirasının başına neler gelir neler 
     
     Eyfel Kulesi 
     Taliban, Eyfel Kulesi’nin demirlerini söker, bir kısmı ile zırhlı araç yapar, kulenin kalan kısmını da uçaksavar kulesi olarak kullanır. 
     Kulenin sivri kısmı ise Paris St. Germain’li "aslan parçalarına" hediye edilir. 
     
     Louvre Müzesi 
     Müze, içi boşaltıldıktan sonra kışla olarak kullanılır. Empresyonistlerin eserlerinin sergilendiği salon ise karate ve kung-fu salonu haline getirilir. 
     
     Mona Lisa 
     Louvre Müzesi’nin en nadide parçası olan Mona Lisa’nın kafası ise Taliban lideri Cevat el Cavcavi’nin kafası ile değiştirilir. Tablodan çıkarılan parça ise liflerine ayrılarak üstüpü olarak kullanılır. 
     
     Notre Dame 
     Taliban önce Notre Dame’ın kamburunu bir güzel düzeltir. Papazlara, ölmeden önce hak yolunu buldurur. Kiliseden ise Talip bin Melik Camii yapılır... 
     
     Opera binası 
     Opera binasının her bir tarafına yerleştirilmiş binlerce minik heykel sökülerek taş kırma makinaları ve dozerler aracılığı ile inşaat kumu haline getirilir, müteahhit Veli Göçer’e Çınarcık’ta yazlık yapması için ucuz fiyata satılır. 
     
     Maya tapınakları 
     Talibanlar hazır Fransa’ya yerleşmişken dünya kültür hazinesinin diğer unsurlarına el atmaktan geri kalmazlar. Mayalar’ın tapınakları da merdivenleri sökülerek bombalanır ve Maya tapınaklarının merdivenlerinden Kabil Belediye Başkanlığı’nın merdivenleri yapılır. 
     
     Mısır piramitleri 
     Mısır piramitleri ise içindeki mumyalar çıkarılıp parçalarına ayrıldıktan sonra dörtgenleştirilir ve piramit özelliklerini yitirirler. Turizme dayalı Mısır ekonomisi çöker. 
     
     Pisa Kulesi 
     Yamuk olan Pisa kulesi, hepsinin gözleri astigmat olan Taliban gerillaları tarafından farkedilmez ve kule kendi paçasını kurtarır. 
     
     Özgürlük Anıtı 
     Taliban tarafından yıkılarak yere yatırılan, New York’taki Özgürlük Anıtı üzerinde militanların bazıları gençlik arzularını söndürürler. Daha sonra heykelin elindeki kitap heykelden kopartılarak yakılır, meşalesi sökülerek Taliban karargahına gece lambası yapılır, heykel ise taş ocaklarına sürgüne gönderilir. 
     
     Goya’nın "Çıplak Maya"sı 
     Hıristiyan engizisyon mahkemeleri tarafından da yargılanan "Çıplak Maya" adlı tablo önce tesettüre uygun olarak giydirilir, sonra da Concorde Meydanı’nda taşa tutulur. 
     
Web Cam      Bu resmi bana gönderen sevgili dostum Oral İnaler’e teşekkürü bir borç bilirim. 
     Uzun süredir böyle zekice yapılmış esprilere hasret kalmıştım. 
     Bu arada, resme fazla bakmayın kardeşim. 
     Gazetemizin daha bakılacak bir sürü sayfası var. Eee hadi ama... 
     
Fatih Viprek zor durumda      Semranım’ın VIP salonlarından geçirmeye doyamadığı kadim dostu Fatih Viprek kokain soruşturması nedeni ile zor anlar yaşıyor. 
     Ben zamanında, devleti yönetenlerin dostlukları konusunda hassas olmaları gerektiğini az yazmadım. Bir devlet adamının ve eşinin, sanatçı ile şarkıcıyı ayıramadığı ortamda bunların olması kaçınılmazdı doğrusu. 
     Bu arada Fatih Viprek’e kelepçe takan zihniyete de pes doğrusu... 
     Adamı gözaltına almışsınız, yani henüz suçu sabit değil... 
     Belki de bütün bu soruşturmalardan suçsuz olarak çıkacak peki kelepçe niye 
     Fatih Viprek azılı bir terörist veya kaçma ihtimali olan bir cani mi 
     İfadesini alıp bırakacağın bir insanı eğer suçsuzsa kamuoyu önünde mahkum etmek doğru mu Girersin koluna, yaparsın soruşturmanı, mahkeme suçlu görürse, hapis kararı verirse takılır o kelepçe... 
     O zaman biz de "İyi olmuş. Viptirsin gitsin" deriz... 
     
     





Küçük ilanlar 


Herkese de banka olmaz 


Emel, evindeki o erkek kim 


Son şans Yeni reçeteyle Ulusal Program... 


Siyasetin ortası Sinema 


Nankör kediler partisi 


Süngümüz düştü... 


Su ve telefon 


Taliban, Mona Lisa’yı ele geçirdi 


İktisatçılar 


CHP'nin solu 


Çetin ceviz 


Hayat devam ediyor 


</TEXT>
</DOC>
