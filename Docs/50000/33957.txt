<DOC>
<DOCNO> 33957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/son/sondun09.html </URL>
<DATE> 2001/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Prens William'ın sigara içip içmediğini bile Saray açıklıyor 
</HEADLINE>
<TEXT>

     İngiltere'de bir bulvar gazetesinin Prens William'ın sigaraya başladığına dair haberi, Prens Charles'ın resmi konutu St. James's Sarayı'ndan yapılan resmi açıklamayla yalanlandı. 
     Prens William'ın Belize ve Güney Afrika'da katıldığı gençlik kamplarında kamp ateşi etrafında otururken sadece çevresine uyum ve sosyalleşme adına bir-iki kez sigara içtiğini, ancak bunun bir ''alışkanlık'' düzeyine hiçbir zaman ulaşmadığını belirten saray sözcüsü, 19 yaşındaki Prens'in ''bu iddialardan etkilendiğini'' de bildirdi. 
     Daha önceki açıklamasında ''Bu kişisel bir mesele'' diyen sözcünün, bir anda fikir değiştirip resmi bir açıklamayla yazılanları yalanlaması, ''taktik değişikliği'' olarak yorumlandı. 
     Saraya yakın çevreler, kraliyet ailesinin kötü alışkanlıklar konusunda topluma örnek olmamaya özen gösterdiğini hatırlatıyor. 






</TEXT>
</DOC>
