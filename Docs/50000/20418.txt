<DOC>
<DOCNO> 20418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/ekonomi/eko05.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Hortumcudan parayı newline almak zorundayız 
</HEADLINE>
<TEXT>

Devlet Bakanı Kemal Derviş, hortumculardan paraların geri alınması için iç ve dış kamuoyundan yoğun bir baskı geldiğini söyledi 
     ANKARA Milliyet 

     Ekonomiden sorumlu Devlet Bakanı Kemal Derviş, Bankalar Yasa Tasarısı’nın TBMM Plan ve Bütçe Komisyonu’nda görüşülmesi sırasında tasarıya yöneltilen eleştirileri yanıtladı. Derviş, "hortumcuların" üzerine hızla gidilebilmesi konusunda hem iç kamuoyunda hem de Türkiye’ye kaynak verecek dış çevrelerde yoğun bir baskı olduğunu söyledi. 
     Hazine’nin haziran ve temmuzda çok yüklü geri ödemeleri bulunduğunu belirten Derviş, "Bu kaynağı bu ödemelerden önce elde etmemiz lazım. Tasarıda, herkesin istediğinin olması mümkün değil. Hiç değilse asgari müşterekleri bir araya getirirsek, sorumlu davranmış oluruz ve bu kaynağı Türkiye’ye getirmiş oluruz" dedi. 
     Derviş, bankaların içini boşaltanlar ile olumsuz ekonomik koşullar yüzünden bankaları batanların bir tutulmaması konusunda da şöyle konuştu 
     "Bir taraftan hortumcunun üzerine hızla gitme isteği var. Bir yandan da Anayasa’ya aykırı bir iş yapmama kaygısı. Bir de kendi cebine indirmemiş ama BDDK’nın uyarılarına uymayanlar var. Bunlar farklı şeyler ama bu ayrımı şu an yapmak çok zor." 
     
     Güvence azaltılmalı’ 
     Mevduata verilen devlet güvencesinin de iki - üç yıl içinde daha makul bir boyuta indirilmesi gerektiğini bildiren Derviş, bankacılık sektörünün sınırsız garanti yüzünden bir bakıma devletleştirilmiş olduğunu kaydetti. Derviş, "Bilançonun bir tarafı devlete ait bulunuyor. Şu anda bunu kaldırmak mümkün değil. Bunu çok da vakit geçirmeden makul bir boyuta indirmemiz lazım" dedi. 
     



 EKONOMİ 



















</TEXT>
</DOC>
