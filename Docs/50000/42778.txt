<DOC>
<DOCNO> 42778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/yazar/yilmaz.html </URL>
<DATE> 2001/09/18/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Kartallar yüksekten uçar 
</HEADLINE>
<TEXT>

     Kod Adı Asil Kartal. ABD’nin, Suudi terörist Usame bin Ladin’in Afganistan’daki kamplarına düzenleyeceği operasyona bulduğu isim yakışıklı olmuş. 
     Hem asil, hem kartal acısını dimdik taşıyacak, düşmanı uçuracak... 
     Şifre çözücüler "Asil Kartal’ı" nasıl okuyacaklar 
     Afganistan çoğrafyası engebeli, kıraç dağlar... Yüksekten uçup, avı kapacaklar. Bunları yapan ABD’nin façası hiç bozulmayacak. Yani 3 yıl süren ve 35 binin üzerinde Amerikan askerinin ölümüne neden olan Viyetnam’a benzemeyecek, Afganistan’a dalmak.. 
     
     İkinci bölümde ne olacak 
     ABD kaynaklı haberler akıyor. Başkan George W. Bush asıyor, kesiyor... Müttefikler destek çağrıları yapıyor, Hatta Usame bin Ladin "Ben yapmadım" açıklamaları ile Afganistan’ı saldırının dışında tutmaya çalışıyor. 
     Bir tek 11 Eylül gününü tezgahlayanların sesi çıkmıyor. Bu adamlar binlerce insanı ölüme götüren faciayı hazırlarken, ABD’nin karşı saldırısını hiç hesaba katmamış olabilirler mi 
     Dünya kamuoyunda inanılmaz bir güce erişen ABD’nin operasyonları karşısında teröristlerin ikinci bir planı devreye girecek mi 
     Ben şimdi senaryonun ikinci bölümünü merak ediyorum. ABD cephesini nmağdurları kimler olacak 
     Teröristler şimdi neyi hedef alacaklar 
     Nerede prova yapıyorlar 
     Milyonlarca Afganlı adına korkuyorum, Türkiye’nin üçüncü kez ABD askeri olmasının doğuracağı sonuçlardan korkuyorum... 
     Oysa terör savaşarak değil, anlaşarak bitebiliyor. 
     Türkiye 10 yıl savaştığı PKK Lideri Abdullah Öcalan’ı dağlardan, uluslararası desteği kesilince indirebildi. Dağlarda cayır cayır savaş sürerken, Beka Vadisi’nde yan gelip yattı yıllarca... 
     Ladin’i de ABD’ye, ona yıllarca yataklık edenler verecek. Masumlara ödetmesinler ... 
     
Deutsche Bank’a bedava müdür      Savaşın tozu kalkmaya yüz tutunca, kayıplar hesaplanmaya başlıyor. Örneğin yerle bir olan Manhattan’daki Dünya Ticaret Merkezi’nde faaliyet gösteren şirketlerin, üst düzey yönetici açığı nasıl doldurulacak 
     Müşterilerinin önemli bir bölümü ikiz kulelerde çalışan dünyanın ilk beyin avcısı şirketi Heidrick Struggles 1953 Deutsche Bank gibi uluslararası finans devinin de içinde olduğu şirketlerin, insan kaynakları kayıplarını ücretsiz gidermeye karar verdi. Beyin avcısı şirket, eleman yerleştirmeye başladı bile... 
     650 milyon dolarlık ciro ile dünyada alanında birinci sırada olan Amerikan danışmanlık şirketi, özellikle finans ve teknoloji alanında çalışan şirketlerin başkanlarını, tepe yönetimini seçiyor. 
     
     Devler toparlanacak 
     Müşterilerinden Dell, Compaq, IBM, JP Morgan, Down Jones, Visa, 3 M, Burger King, British Telecom, Doeche Telecom, Price Water House Coopers, Microsoft, Sony gibi şirketlerin tepe yöneticilerinin yıllık gelirlerinin yüzde 33’ünü hizmeti karşlığında alıyordu. Bu da yaklaşık her pozisyon için 300 - 400 bin dolar ediyor. 
     Türkiye veya Avrupa’daki profesyonellere burada yeni bir pazar doğar mı Türkiye’de son bir yıldır faaliyet gösteren bu şirketin başkanı Ayşegül Aydın "Önceleri de çok denemiştik, mümkün değil" diyor. 
     Bu savaşla yeni bir dünya kuruluyor işte, şirketlerinden elemanlarına kadar... Acı ama gerçek 
     
     







İran ve Afganistan 


Geldi o şuhlar 


Savaş reklamları 


Siyasette güven krizi ve Başbakan sorunu 


Atari, terör ve insanlık 


Meyhanede iktisat dersi 


Öğrenci cenneti 


Türkiye’nin önündeki fırsat 


Başta destek, şimdi nasihat... 


Değişen terörist tipi 


Paranın fiyatı... 


Otobüsteki avukat tesadüf mü .. 


Çocukların cezası ana, babaya kesilmez 


Sezer'den Huntington uyarısı 


Saç ekimi serbest 


Liman işletilmeli 


Kartallar yüksekten uçar 


</TEXT>
</DOC>
