<DOC>
<DOCNO> 23628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/28/yasam/yas04.html </URL>
<DATE> 2001/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençler için erotik İncil’ 
</HEADLINE>
<TEXT>

Muhafazak r Hırıstiyanların gazabını göze alan modern zaman misyonerleri’, Markus Schenkenberg ve Claudia Schiffer’in çıplak fotoğraflarıyla erotik bir İncil hazırlıyor 
     DIŞ HABERLER SERVİSİ 

     Zaman sana uymazsa sen zamana uy’ demişler. Bu deyiş, yakında İncil için de geçerli olacak. İngiliz pop’ işadamı, Virgin İmparatorluğu’nun sahibi Richard Branson, top modellerin seksi pozlarıyla görselleştirilmiş bir İncil yayınlamaya hazırlanıyor. Amacı, dini gençler için daha cazip hale getirmek olan bu zamane İncil’inde, Havva’yı Claudia Schiffer, Adem’i ise Markus Schenkenberg canlandıracak. İsa ise, henüz belirlenmedi. 
     
     Adem ile Havva öpüşücek 
     Projenin dört mimarından biri de İsveçli Wilhelm Hellstedt. "İncil’deki o eski çizimleri artık unutun" diyen Hellstedt, "Cennet bahçesindeki Adem ile Havva’nın sıkıcı görüntüleri yerine, New York sokaklarını arşınlayan, öpüşen bir çiftimiz olacak. İncil’i tozlu arka raflardan alıp, kahve masalarının üzerine koymak istiyoruz..." diyor. 
     Yıl sonuna yetiştirilmesi planlanan İncil’in, Kral James’ versiyonuna sadık kalacağı açıklandı. Erotik İncil’i süsleyecek fotoğrafları da ünlü reklam sanatçıları çekecek. Bunlar arasında daha önce Claudia Schiffer ve Madonna’yı da görüntüleyen Paolo Roversi yer alıyor. 
     
     Kilise öfkeli... 
     Öte yandan "erotik İncil" projesi bazı kesimlerde yoğun tepkiyle karşılandı. İngiltere Kilise Derneği Genel Sekreteri David Phillips, "Asıl problem, İncil’in öğrettiklerinin bilinmesini sağlamaktır, onu daha çekici kılmak değil" diye konuştu. 
     



 YAŞAM 



















</TEXT>
</DOC>
