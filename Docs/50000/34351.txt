<DOC>
<DOCNO> 34351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/ekonomi/eko12.html </URL>
<DATE> 2001/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Endeks haftaya sıkıntılı başlayabilir 
</HEADLINE>
<TEXT>

Uzun vadeli göstergelerin yavaş yavaş alım sinyalleri üretmeye başladığı görülüyor 
     Zeynep Candan AKTAŞ 

     Hafta içinde 10,254 puana ulaşan endeks k r realizasyonlarının yoğunlaşmasıyla 9,269 puana geriledi. Haftanın son iki gününü sıkıntılı geçiren endeks 9,765 puandan kapanarak henüz yön tayini yapamadı. Endeksin kısa vadeli göstergelerinden Stochastic ve Ultımate satış baskısını teyid ederek yönlerini aşağı çevirirken, diğer kısa vadeliler çıkış eğilimini sürdürüyor. 
     Uzun vadeli göstergelerden CCI, RSI ve Stochastic aşırı satım bölgelerinden alım sinyalleri üretmeye başladılar. MACD ve Ultımate ise düşüş eğilimini sürdürüyor. Ancak her iki göstergenin de bulunduğu bölge aşırı satım bölgeleri. Endeksin bu görünümünü teknik olarak şöyle yorumlamak mümkün. Haftanın ilk yarısında sıkıntılı ve yatay bir hareket olasılığı güç kazanıyor. Bu dönemde satış baskısında görünen kısa vadeli göstergeler aşırı satım bölgelerine gerileyerek yeniden alım fırsatı verebilir. Bu arada uzun vadeli göstergeler de piyasa halen önceki dibin üstünde tutunduğu için toparlanma çabasına girebilir. 
     
     Yukarı hareket güçlü 
     Haftanın ikinci yarısından itibaren biraz daha güçlü ve yukarıya doğru bir piyasa olasılığı bu teknik görüntülere göre güçlü bir olasılık. Ancak bu varsayım dış faktörlerin etkisinin sıfır’ olduğu bir ortam için geçerli. 
     Diğer faktörlerdeki gelişmeler ve dalgalanmalar tabi ki hisse senedi piyasalarını da etkileyecektir. Son günlerde bütün tartışmalar dalgalı kur sistemi üzerine. Bu arada Türk Lirası’nın değerlenmesi için alınmaya çalışılan önlemlerin vadeli mevduatların stopaj oranlarının vadelerine göre farklılaştırılması ne derece başarılı olup olamayacağını hep birlikte izleyeceğiz. Çünkü bu konuda da ciddi tartışmalar var. Hisse senetleri piyasasını olumlu etkileyecek tek karar, reel sektörün desteklenmesine yönelik oluşturulacak fon. Ancak henüz hangi sektörlere, şirketlere ve ne kadar destek yapılacağı belli değil. Bu fonun projelenip uygulamaya konulması Türkiye şartlarında zaman alabilir. 
     
     Destek 9,200 - 8,700’de 
     Uzmanların üzerinde birleştiği tek konu fonun adil ve siyasi kararların dışında tarafsız bir değerlendirmeyle seçilecek şirketlere hızla kullandırılması yönünde. Önümüzdeki hafta için endeksin destekleri 9,200 ve 8,700’de iken, dirençler 10,000 ve 10,500 seviyesinde bulunuyor. 
     Bol kazançlı haftalar dileğiyle. 
     



 EKONOMİ 















</TEXT>
</DOC>
