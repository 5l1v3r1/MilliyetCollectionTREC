<DOC>
<DOCNO> 46595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/ekonomi/eko10.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine’den, vergi avantajlı bono ve tahvile davet 
</HEADLINE>
<TEXT>

Hazine, getirilen vergi muafiyetini hatırlatarak, bir yıl vadeli döviz cinsinden iskontolu devlet tahvili ve altı ay vadeli bono ihalesi açacağını duyurdu 
     ANKARA Milliyet 

     Hazine, 16 Ekim Salı günü 364 gün bir yıl vadeli döviz cinsinden iskontolu devlet tahvili ihalesi yapacak. 17 Ekim’de de halka arz yolu ile 82 gün altı ay vadeli Hazine bonosu satılacak. 
     Hazine’nin açıklamasına göre, 16 Ekim’de satılacak 364 gün vadeli döviz cinsinden iskontolu devlet tahvillerinin valör tarihi 17 Ekim 2001, itfa tarihi de 16 Ekim 2002. Katılımcılar tarafından 10 bin ABD Doları nominal değerli tahvil için fiyat teklifinde bulunulacak ve ihalede "tek fiyat ihale yöntemi" uygulanacak. 17 Ekim’de de halka arz yoluyla satılacak 182 gün vadeli bonoların valör tarihi 17 Ekim 2001, itfa tarihi ise 17 Nisan 2002 olacak. Senetlerin dönem faizi yüzde 37, yıllık basit faizi yüzde 74 ve yıllık bileşik faizi ise yüzde 87.69 olarak açıklandı. Satış fiyatı her 100 bin nominal değerli senetler için 72 bin 993 lira olacak. Senetler en düşük 50 milyon lira ve katları şeklinde ihraç edilecek. 
     Tahvil ve bonoların vergilendirilmesi ile ilgili yasanın önceki gün TBMM’de kabul edildiği de hatırlatılarak, şöyle denildi 
     
     Vergi muafiyeti var 
     "Söz konusu mevzuat değişikliği ile 26 Temmuz 2001 - 31 Aralık 2002 arasında ihraç edilen ve edilecek olan devlet tahvilleri ve bonolarından elde edilen enflasyondan arındırılmış faiz kazançlarının 2001 için 50 milyara kadar olan tutarının, 2002 ve izleyen yıllarda bu tutarın yeniden değerleme oranında artırılması ile bulunacak tutarın, gelir vergisinden muaf tutulması ve beyannameye tabi olmaması öngörülmektedir." 
     



 EKONOMİ 






















</TEXT>
</DOC>
