<DOC>
<DOCNO> 41179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/ekonomi/eko04.html </URL>
<DATE> 2001/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
9 aylıklarla parlayacak hisseler 
</HEADLINE>
<TEXT>

Son beş yılda net satış, net k r ve ihracatında artış trendi yakalayan hisseler öne çıkmaya aday görünüyor. 
     Songül HATISARU 

     Beklentilerin satın alındığı ve gerçekleştiğinde satıldığı borsada, ilk yarı yılın ardından beklentiler üçüncü çeyreğe yani 9 aylık bilançolara çevrilmiş durumda. Ekonomide yaşanan olumsuz konjonktürü de gözönüne aldığımızda bilanço performansında dikkat çekici bir iyileşme gerçekleştirebilecek şirketlerin borsa fiyatının da hızla primlenmesini beklemek çok da yanlış olmaz. 
     Çoğu hissenin dolar bazında fiyatlarla "ölü" sayılabilecek seviyelerde olması böylesi bir artışın gerçekleşmesini kolaylaştırıcı bir unsur. Peki ama açıklanacak bilançolar öncesinde şirketlerin fiyatlarını etkileyebilecek beklentiler nelerdir ve hangi şirketlerin bilançolarında böyle bir iyileşme beklenmektedir 
     
     Çalışma nasıl yapıldı 
     Şirketlerin fiyatlarını etkileyen en önemli gelişmeler net k r ve net satış rakamlarındaki değişimlerdir. Küçük bir yatırımcı olarak net k rını ve cirosunu artıracak bir şirketi bulabiliyorsanız, uzman analistlerin sofistike araştırmaları sonucunda elde ettikleri şirketleri siz de yakalayabiliyorsunuz demektir. Biz ise yaşanan devalüasyon neticesinde bu iki kritere ihracat artışını da ekleyerek önümüzdeki dönemde İMKB’de hangi şirketlerin olumlu performans sergileyebileceğini bulmaya çalıştık. 
     Tablo hazırlanırken İMKB'de hisse senetleri işlem gören sanayii şirketlerinin son beş yıllık bilanço ve gelir tablosu performansları baz alındı. Bu periyodta şirketlerin altı aylık bilançolarıyla dokuz aylık bilançolarında, bu üç kalemde yaşanan yüzde artışları hesaplandı ve son beş yıllık artışın ortalaması alındı. Ancak ortalamaları bozmamak için son beş yıl içinde her üç kalemde de en az üç yıl verisi bulunan şirketler tabloya dahil edildi. 
     Aranılan bir şirketin tabloda bulunmamasının sebeplerinden en önemlisi, bir şirketin bir kalemde 3'ten az verisinin bulunmasıdır. Özellikle ihracatı bulunmayan şirketler veya ihracata yeni yönelen, veri sayısı az olan şirketler tabloda yer almıyorlar. Sonuç olarak net k rını, satışlarını ve ihracatını altı aylık bilançosundan dokuz aylık bilançosuna en hızlı artıran şirketler ve sektörler bu yöntemle tespit edildi. Tablodaki sıralama ise sırasıyla net k r, net satışlar ve ihracat artışının ağırlıklandırılması sonucunda oluşturuldu. 
     Çalışma ağırlıklı olarak mevsimsellik özelliğini ortaya çıkardığı için ortaya çıkan sıralamayı incelerken bu şirketlerin finansal durumlarının ayrıca incelenmesi yani seçici davranılması gerekmektedir. Bu şirketlerin "en çok kazandıracaklar" listesi gibi algılanmaması sadece önümüzdeki dönemde yapılacak hisse senedi yatırımlarında göz önünde bulundurulması gereken önemli bilgileri içerdiğini unutmayın. Tabii geçmiş yıllarda meydana gelen performansın aynen tekrar etmeyeceği fakat bulunan ortalamalardan da bazı istisnalar dışında çok aşırı sapmaların olmayacağı da gözönüne alınmalıdır. 
     
     Öne çıkan şirketler 
     Dokuz aylık bilanço performansı en yüksek şirketlerden olan Marmaris Martı geçtiğimiz beş yıl içinde k rını ortalama yüzde 616, cirosunu ise yüzde 213 artırdı. Bu yıl iyi geçen bir turizm sezonu sonrası, dokuz aylık bilançolar öncesinde turizm sektörü şirketlerinden Marmaris Martı ve Altınyunus Çeşme'nin beklentisi kuvvetli görünüyor. Altınyunus Çeşme'nin son beş yıllık net k r artış ortalaması yüzde 107, ciro artış ortalaması ise yüzde 192 olarak gerçekleşti. 
     Biracılık sektöründe, Efes Grubu şirketlerinin birleşmesi nedeniyle geçmiş yıl ihracat rakamlarında eksiklik bulunmaktadır. Sıralamada bulunan Tuborg'un net k r ve satış artış ortalamaları yüzde 136 ve yüzde 93 olarak gerçekleşirken listeye girmeyen Anadolu Efes'in aynı oranları yüzde 2482 ve yüzde 93 olarak gerçekleşti. 
     Turizm sektörüne paralel faaliyet gösteren ulaştırma sektöründeki Usaş ve Çelebi hem mevsimsellik beklentisi hem de kuvvetli finansal yapısıyla dikkatleri üzerine çekiyor. Çelebi'nin dokuz aylık bilançosunda k r artış ortalaması yüzde 379, Usaş'ın yüzde 123', ciro artış ortalamaları ise sırasıyla yüzde 100 ve yüzde 99'dur. 
     Gıda sektöründe ise özellikle dondurulmuş gıda üreticisi olan şirketlerin öne çıktığı görülüyor. Konfrut, Merko ve Penguen Gıda'nın dokuz aylık performans beklentileri olumlu olmakla birlikte bu şirketlerin finansal durumlarının gözden geçirilmesinde fayda var. Konfrut'un k r artış ortalaması yüzde 344, ciro artış ortalaması yüzde 180, ihracat artışı ise yüzde 112 olarak gerçekleşti. 
     



 EKONOMİ 



















</TEXT>
</DOC>
