<DOC>
<DOCNO> 40339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/ekonomi/eko06.html </URL>
<DATE> 2001/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Doların ateşi yine yükseldi 
</HEADLINE>
<TEXT>

Dolar dün 26 bin lira artarak 1 milyon 398 bin liraya çıkarken, borsa yüzde 2.66 düştü 
     Piyasalarda son iki haftadır gözlenen olumlu hava, yeniden belirsizliğe dönüştü. Bayındırlık Bakanlığı’ndaki yolsuzluk haberleri ve büyüme rakamlarıyla ilgili açıklanan son rakamlar piyasaların moralini bozdu. Enflasyon rakamlarından özellikle çekirdek enflasyonunun yüksek çıkması, doları yeniden hareketlendirdi Döviz piyasasının geçen haftadan bu yana yaşadığı düşüş dün yerini yükselişe bıraktı. Cumartesi günü 1 milyon 372 bin lira düzeyinde olan dolar, toptan eşya ve çekirdek enflasyonun yüksek çıkmasının ardından alışta 1 milyon 390 bin, satışta 1 milyon 397 bin liraya yükseldi. Dolar dün serbest piyasada 26 bin liralık artışla 1 milyon 398 bin liraya çıktı. 
     Bono piyasasında da yıllık bileşik faizler üç puan kadar arttı. Piyasanın en aktif k ğıdı olan 6 Mart 2002 vadeli bononun yıllık bileşik faizi gün içinde yüzde 84’ün üzerine çıkarken, hisse senetleri de yüzde 2.66 değer kaybetti ve endeks 262 puanlık düşüşle 9.616’dan kapandı. 
     



 EKONOMİ 


















</TEXT>
</DOC>
