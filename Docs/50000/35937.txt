<DOC>
<DOCNO> 35937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/astro/index.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bugün size ne getirecek 
</HEADLINE>
<TEXT>

Bugün Koç’un sabırsızlığına kapılmayalım. Ay 10.04 , bu burca geçiyor ve güne büyük bir enerji getiriyor. Güneş’in de Aslan’da olduğunu hatırlarsak ateş elementinin sıcak doğası belirgin hale gelmekte. Ayrıca günün renkli geçeceğini anlatan başka gösterge daha var. Venüs - Uranüs arasındaki gergin açı 16.37 bize ilişkilerde enerjiler getirmekte. Kuşkusuz Koç’lar bugün dikkat çekiciler. Yeni projelere girişebilirler. Boğa’lar ise frene basıp biraz dinlenmek, düşünmek durumundalar. Günün hızlı temposu İkizler için uygun atmosfer yaratıyor, onları arkadaşlarıyla beraber olmaya yöneltiyor. Gökyüzünde ateş elementinin bu kadar çok ön plana gelmesi, su elementinden Yengeç için uğraşı, yorgunluk, mesleki konularda kritik birkaç gün demek. Aslan’lar kendilerini yenileyebilir, cesur adımlar atabilirler. Akşam Ay huzursuz açılar yapıyor, bu açılar bizi fazlasıyla hareket halinde kılabilir. Oturup, dinlenmek, tembellik etmek yok. Ay - Merkür açısı 18.16 sözlerimize dikkat etmek gereğine işaret etmekte. Ay - Jüpiter açısı ise 21.26 aşırıya kaçabilecek tepkiler katmakta. Bu enerjiden yararlanmalıyız. Başak’ların parasal konularda hesaplı olmaları gerekebilir. Terazi’ler ise ortaklıklar, evlilikten yana gelişmelerle karşı karşıya. Akrep’lere iş ortamındaki dikkatsizlik ya da boş vermeler pahalıya mal olabilir. Ateş elementinden Yay gün içinde pozitif enerjilerle. Oğlak’ları bir koşturma içinde görebiliriz. Planlı olmalılar. Muzip ve çılgın Kova’lar Koç burcundaki Ay’ın getirdiği enerjiden fazlasıyla yararlanabilecekler. Onları bugün çok daha sık yolculuk yaparken ya da konuşurken görebiliriz. Balık’lar harcama yaparken aşırıya kaçmamalı. 

            Faks 287 74 37 
      







</TEXT>
</DOC>
