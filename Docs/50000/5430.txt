<DOC>
<DOCNO> 5430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/spor/spo04.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümer şaşırttı 
</HEADLINE>
<TEXT>

Galatasaray yenilgisi sonrası futbolculara moral verdi 
     TRABZONSPOR’DA üst üste gelen borç ve haciz şoklarıyla boğuşan Başkan Özkan Sümer, Galatasaray mağlubiyetinden sonra futbolcuları şaşkına çevirdi. Başkanlarının kendilerine kızacağını düşünen oyuncular, "Kendinizi küçümsemeyin. Üzgünüz. Ama bir gün sizler bu Galatasaray’ı geçeceksiniz" sözleri karşısında duygulandılar. 
     BAŞKAN Sümer’in, "Sevinci de, tasayı da paylaşacağız. Bize büyük mutluluklar tattıracağınıza inanıyoruz" dediği ifade edildi. Futbolcular bu konuşmayı, "M.Ali Yılmaz döneminde olsaydı, böyle bir yenilgi sonrası, ağır eleştiriler alırdık. Ama bu kez tek bir yönetici bile bizi toplumun önüne atmadı, suçlamadı" diye yorumladılar. 
     
     İwan’a hayır 
     TRABZON’UN denemeye alacağı Kamerunlu Claude Rigan, uçak bulamadığı için gelişini yarına erteledi. Bu futbolcunun beğenilmesi halinde gelecek sezondan itibaren geçerli olmak üzere sözleşme imzalanacağı bildirildi. Hollanda’da Rossendaal kulübüyle masaya oturan İwan’ın önerdiği 200 bin dolar bonservis bedeli reddedildi. 
     
     Brugge tamam 
     TRABZONSPOR, izinsiz olarak kulüpten ayrılan Lange için Belçika’nın Brugge ekibiyle anlaşmaya vardı. Lange, Brugge’ye ilk altı ay kiralanacak, daha sonra Belçika kulübü ile bonservisi için yeniden masaya oturulacak. Buna rağmen Norveçli futbolcunun menajeri Houge’nin, FIFA’ya gitme konusunda ısrar ettiği öğrenildi. 
     
     


 SPOR 

























</TEXT>
</DOC>
