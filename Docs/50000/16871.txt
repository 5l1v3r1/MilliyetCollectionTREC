<DOC>
<DOCNO> 16871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/son/soneko08.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom devi Erıcsson, binlerce personelini çıkartmaya hazırlanıyor 
</HEADLINE>
<TEXT>

     İsveç sermayeli telekom devi LM Ericsson, karlılığını artırmak, masrafları kısmak amacıyla binlerce personelinin daha işine son vermeyi düşünüyor. 
     Telekom uzmanı Lars Soederfjell'in Handelsbanken Gazetesi'ne yaptığı açıklamaya göre, Ericsson şirketinin birinci çeyreğe ilişkin karlılık sonuçlarının açıklanması öncesinde, işletme giderlerinden 20 milyar kron 2 milyar dolar tasarruf etmek için binlerce, belki 10 binden fazla personelin işine son verilmesi bekleniyor. 
     Ericsson, üç hafta önceki açıklamasında, zayıflayan ekonomik şartlar nedeniyle, imalat bölümünde 3 bin 300 personelin işten çıkarılacağını duyurmuştu. Şirketin Amerikan rakibi Motorola da, personel sayısını önemli ölçüde azalttı. 
     Stockholm, Londra ve diğer büyük şehirlerin basınında son zamanlarda yer alan haberlere göre, cep telefonu şebekesi ekipmanı ve cep telefonu yapımcılarının, şimdilerde, global personel sayısı yaklaşık üçe bir, 30 bin kişi azaltmayı planlıyor. 
     Ericsson, cep telefonu cihazları satışlarındaki yavaşlama ve sistem satışlarındaki yetersiz büyüme nedeniyle, bu yılın ilk çeyreğinde 5 milyar kron 490 milyon dolar işletme zararı verebileceğini daha önce bildirmişti. 
     
     




</TEXT>
</DOC>
