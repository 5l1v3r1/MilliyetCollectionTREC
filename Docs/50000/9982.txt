<DOC>
<DOCNO> 9982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/04/son/sondun14.html </URL>
<DATE> 2001/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan Ekonomi Bakanı "Türkiye'ye krizden çıkması için yardım etmeliyiz" 
</HEADLINE>
<TEXT>

     Yunanistan Ekonomi Bakanı Yannos Papandoniu, Türkiye'nin içinde bulunduğu ekonomik krizden çıkmasına Yunanistan'ın yardımcı olması gerektiğini söyledi. 
     Papandoniu, Atina'da yayınlanan Elefterotipia gazetesindeki demecinde, Yunanistan'ın, Türkiye'nin içinde bulunduğu ekonomik krizden yararlanmak yerine, yardım etmesi gerektiğini belirterek, ''Türkiye'nin ihtiyacı olduğu şu anda, aramızdaki ekonomik işbirliğini geliştirerek, komşuya yardım etmemiz gerekir'' dedi. Başbakan Kostas Simitis ve Dışişleri Bakanı Yorgo Papandreu ile bu yönde çalışmalarda bulunduklarını belirten Papandoniu, ''Bu bir fırsattır. Bugün Yunanistan'ın, Türkiye'ye dostluk elini uzatması gerektiğine dair sarsılmaz inancım vardır'' diye konuştu. 




</TEXT>
</DOC>
