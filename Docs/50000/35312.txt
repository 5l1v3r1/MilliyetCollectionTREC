<DOC>
<DOCNO> 35312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/son/sontur02.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan'dan Melih Gökçek'e cevap "Sabırlı ol" 
</HEADLINE>
<TEXT>

     Recep Tayyip Erdoğan, Ankara Büyükşehir Belediye Başkanı Melih Gökçek'in yeni oluşuma davet edilmemesinin söz konusu olmadığını söyledi. 
     Erdoğan, İkbal Termal Otel'de gazetecilere yaptığı açıklamada, Gökçek'in yeni oluşumlarına davet edilmediği iddialarının gerçeği yansıtmadığını ifade ederek, çalışmaların sürdüğünü bildirdi. 
     Gökçek'in dünkü basın toplantısında yenilikçilere yönelik eleştirilerini onaylayıp onaylamadığı sorusuna da Erdoğan, şu karşılığı verdi 
     ''Bunlar Melih Bey'in şahsi kanaatleri. Saygı duyuyorum. Ama herşey olup bittikten sonra, zannediyorum, tabloyu daha iyi göreceğiz. Kaldı ki, Türkiye'de kucaklaşma denilen olay, bir hareketi yürütenler değil, o hareketin tavrıdır, zihniyetidir, anlayışıdır, ülkeyi kucaklamasıdır. Ülkeyi kucaklamadaki geniş anlayıştır. Merkezdeki anlayış budur. Ve o vitrinde senaryonun aktörleri olarak o insanlar, bunu nasıl başaracak, nasıl uygulamaya koyacaklar ve ülkedeki insanlara nasıl yaklaşım gösterecekler Bunu uygulamada görmekten daha ideal bir şey olamaz. Söylenen bence çok erken. Aceleci olmamakta fayda var, sabırla bekleyelim.'' 







</TEXT>
</DOC>
