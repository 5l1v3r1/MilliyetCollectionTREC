<DOC>
<DOCNO> 19598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/04/son/sontur19.html </URL>
<DATE> 2001/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Baba sevgisi böyle olur...Böbreğinin birini kızına verdi 
</HEADLINE>
<TEXT>

     Uludağ Üniversitesi Tıp Fakültesi Hastanesi'nde gerçekleştirilen başarılı bir operasyonla, Süleyman Sancu 57 adlı kişinin bir böbreği, kızı Nermin Türk'e 31 nakledildi. 
     Üroloji Kliniği'nde yatan baba Sancu, evli ve bir çocuk annesi olan kızının 12 yaşında bir böbreğini kaybettiğini belirterek, Nermin Türk'ün böbrek hastası olduğunu ikinci hamileliğinde öğrendiklerini söyledi. 
     Süleyman Sancu, kızının bu yüzden 7 aylık hamileyken bebeğini kaybettiğini ve 1.5 yıldır diyalize girdiğini anlattı. Sancu, kızına böbreğini vermek istediğini, bu amaçla yapılan doku testlerinin uyum sağlaması üzerine ameliyata karar verildiğini belirterek, ''Kızımın hayatını kurtardığım için çok mutluyum'' dedi. 
     Operasyonun ardından Hemodiyaliz Ünitesi'nde takibe alınan Nermin Türk'ün sağlık durumunun iyi olduğu bildirildi. 
     







</TEXT>
</DOC>
