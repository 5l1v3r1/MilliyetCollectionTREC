<DOC>
<DOCNO> 49566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/yazar/theper.html </URL>
<DATE> 2001/10/30/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Para icrada olabilir 
</HEADLINE>
<TEXT>

     Kiradaki evimin kirasının artırılması için bir meslektaşınıza vekalet verdim, mahkeme kiranın artırılmasına karar verdi, ancak meslektaşınızı her hafta aramama rağmen bir bilgi ve kira bedellerini de bugüne kadar alamadım. Hangi yolla bilgi alabilirim, yasal haklarım nelerdir, baroya şikayet sonuç doğrur mu 
     E. H. - Bodrum 
     Avukat aldığı işi sonuna kadar takip etmelidir. Şayet ücret alamama veya benzeri nedenlerle davayı takip etmeyecekse istifa eder ve durumu müvekkile bildirir. Yaptığı hukuki işlemler hakkında da müvekkile istediği bilgiyi verir. 
     Siz kira tespitine ilişkin kararın uygulanmadığını, kira bedellerinizi almadığınızı söylüyorsunuz. Avukatınıza telefonla ulaşamıyorsanız bir ihtarname ile kendisinden bilgi isteyiniz. 
     Bir avukatın görevini yapmamasından dolayı ilgili baroya şikayet mümkündür ama bunu ilk çare olarak düşünmeyin, son çare olarak düşünün. Mektubunuzda bu konuda bilgi yok, ancak aklıma gelen bir husus şu, avukatınızla telefonla irtibat sağlamayı deniyorsunuz, bağlı bulunduğu baroya başvurup bir adres veya telefon değişikliği bulunup bulunmadığını öğrenseniz. Zira kiracınız karardan bugüne kadar kira ödemedi ise bunda bir terslik var, terslik şu. Mahkemeye verilmiş, aleyhine karar alınmış bir kiracı kira bedelini ödemekten kaçınmaz da avukatınızın yaptığı icra takibi nedeni ile icra dosyasına ödeme yapmış olabilir. Belki de paranız icra dosyasında bekliyordur. 
     Önce bu yolla meselenize bir bakın şikayet vs'yi sonra düşünün. Unutmayın ki, avukat da insandır ve hastalık, kaza gibi haller onun için de söz konusu olabilir. 
     
     







Biri sağcı, öteki solcu 


Nerede neşesi 


Başka ne zaman Meclis'e gidilir ki 


Araplar, Türkler, Atatürk ve bazı sorular... 


Gündem "terör" 


Manyak bilim adamı .. 


Cumhuriyet nasıl bir ortamda kuruldu 


Terör biter, yeter ki... 


Arap Kaymakam, Sakallı Eşref, Cumhuriyet 


Kemalizm, Cumhuriyet ve geleceğimiz 


Bebelere düşen bombalar 


Allah'ın hakkı dokuzdur 


Para icrada olabilir 


Sofra içeceği 


UND kendi içindeki kapıyı da açmalı 


</TEXT>
</DOC>
