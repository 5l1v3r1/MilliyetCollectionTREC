<DOC>
<DOCNO> 29470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/son/sondun08.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslanlar hayvanat bahçesi görevlisini öldürdü 
</HEADLINE>
<TEXT>

     İspanya'da dört aslanın saldırısına uğrayan bir hayvanat bahçesi görevlisi öldü. 
     İspanya haber ajansı EFE'ye göre, Walvo Hayvanat Bahçesi'ndeki Roberto Izquierdo Martin adlı görevlinin, 100 kiloluk Afrika aslanlarını gece kaldıkları kafesten ziyaretçilerin göreceği yere getirmek için yaptığı hazırlık sırasında hayvanların saldırısına uğradığını duyurdu. Ajansa göre, saldırı, Madrid'in yaklaşık 120 kilometre kuzeydoğusundaki hayvanat bahçesinde yarıya yakını çocuk olan 180 civarında ziyaretçi ortalığı gezerken oldu. Diğer görevlilerin, olayın ardından hayvanat bahçesindeki ziyaretçileri tahliye ettiği ve Martin'in cesedini almak için aslanları sakinleştirdiği belirtildi. Hayvanat bahçesini işleten şirketin yetkilisi Amparo Fernandez'e göre, aslanlar Martin'in aralık bıraktığı kafesin kapısından kaçtıktan sonra görevliye saldırdı. 







</TEXT>
</DOC>
