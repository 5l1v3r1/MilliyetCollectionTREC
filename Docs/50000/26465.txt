<DOC>
<DOCNO> 26465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/son/soneko29.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
ATO Başkanı Aygün "Bu istifadan herkes ders çıkarmalı" 
</HEADLINE>
<TEXT>

     Ankara Ticaret Odası ATO Başkanı Sinan Aygün, TOBB Başkanı Fuat Miras'ın istifasını değerlendirirken,''Bu istifadan herkesin, özellikle de devletimizi yönetenlerin bir ders çıkarması gerekir'' dedi. 
     ATO Başkanı Aygün, istifanın tek taraflı bir tasarruf olduğunu ve bu karara herkesin saygı göstermesi gerektiğini belirterek, ''Bunun üzerine söz söylemenin ya da yorum yapmanın bir anlamı yoktur'' dedi. 
     Kendilerine ''hayırlı, uğurlu olsun'' demek kaldığını belirten Aygün, şöyle dedi 
     ''Miras camiamıza yıllardır hizmet vermiş çok değerli bir büyüğümüzdür. Üzülmemek elde değil. Bu istifadan herkesin, özellikle de devletimizi yönetenlerin bir ders çıkarması gerekir. Demek ki istifa müessesesinin işlediği kurumlar da varmış. TOBB büyük bir camiadır. Şu an sıkıntılı bir dönemden geçilmektedir. Ancak kısa sürede bu sıkıntı aşılacak ve taşlar yerine oturacaktır. Miras'a bundan sonraki yaşamında başarılar dilerim.'' 
     

</TEXT>
</DOC>
