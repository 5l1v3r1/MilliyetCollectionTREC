<DOC>
<DOCNO> 49306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/son/sontur15.html </URL>
<DATE> 2001/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Düğünde havaya ateş açtı...Evde uyuyan çocuğu öldürdü 
</HEADLINE>
<TEXT>

     Van'da bir düğünde açılan ateş, evinde uyuyan çocuğun ölümüne neden oldu. 
     Alınan bilgiye göre, Cevdet Paşa Mahallesi'nde Elif Toker ile Mithat Şeker'in düğününde, kimliği belirsiz bir kişinin havaya ateş açması sonucu, evinde uyuyan 2 yaşındaki Emrullah Dolger'in gözüne bir kurşun isabet etti. 
     Yakınları tarafından Yüzüncü Yıl Üniversitesi Tıp Fakültesi Araştırma Hastanesi'ne kaldırılan Emrullah Dolger 2 , yapılan müdahaleye rağmen kurtarılamadı. 
     Yetkililer, olayla ilgili soruşturmanın çok yönlü sürdürüldüğünü ve şüpheli 4 kişinin gözaltına alındığını belirttiler. 
     Emrullah Dolger'in amcası Kaya Dolger, silah sesi üzerine eve gittiğini ve yeğenini kanlar içinde bulduğunu söyledi. 
     






</TEXT>
</DOC>
