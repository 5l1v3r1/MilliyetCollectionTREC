<DOC>
<DOCNO> 9574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/son/sontur08.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
"Tavuk kesmek dinen caiz değil" 
</HEADLINE>
<TEXT>

     Diyanet İşleri Başkan vekili Rıdvan Çakır, tavuk ve devekuşu gibi hayvanların kurban olarak kesilmesinin dinen caiz olmadığını bildirdi. 
     Rıdvan Çakır,tavuk ve devekuşu gibi hayvanların kurban olarak kesilemeyeceğini belirterek, ''Tavuk ve devekuşu gibi hayvanlardan kurban olur demek, bu işi hafife almak demektir'' dedi. 
     İslam'da kurban edilecek hayvanların belli olduğunu kaydeden Çakır, ''Tavuk ve devekuşu gibi hayvanların kurban olarak kesilmesi dinen caiz değildir. İslam'da ibadet ciddi bir iştir, kurban da bir ibadettir'' diye konuştu. Rıdvan Çakır, durumu iyi olmayanların kurban kesmelerinin şart olmadığını belirterek, kurban kesmek yerine bir fakire yapılan yardımın ise kurban kesmek olarak değerlendirilemeyeceğini de söyledi. 




</TEXT>
</DOC>
