<DOC>
<DOCNO> 43840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/26/guncel/gun02.html </URL>
<DATE> 2001/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk hedef Bagram 
</HEADLINE>
<TEXT>

Taliban’ın kuş uçurtmadığı Bagram Havaalanı ABD’nin ilk hedefi. Her hava koşulunda kullanılan havaalanının operasyon merkezi olması planlanıyor... 
     DIŞ HABERLER SERVİSİ 

     ABD’nin düzenleyeceği operasyonun ilk hedefi konusundaki bilgiler netleşmeye başlıyor. Jane’s World’s Armies dergisinin editörü Charles Heyman, ABD’nin ilk aşamada K bil’in kuzeyindeki Bagram Havaalanı’nı ele geçireceğini yazdı. Heyman, ABD’nin tepelerdeki top ve uçaksavar bataryalarını vuracağını ve Taliban güçlerinin de havaalanını bombalayabilecek menzilden uzaklaştırılacağını ileri sürdü. 
     
     Stratejik önemi büyük 
     Amerikan ve İngiliz özel kuvvetleri havaalanıyla çevredeki dağ ve tepeleri ele geçirecek. Bagram harek tının çok önemli olacağını belirten Heyman, "Bu havaalanı ülkenin her hava koşulunda kullanılabilen tek üssü. Burası ele geçirilince, operasyonun merkezi bu üs olur" dedi. Özel kuvvetlerin, muhtemelen Yeşil Bereliler’in de Taliban’ı vurmak veya Usame bin Ladin’i yakalamak üzere yapacakları harek tlarda helikopterler ve uçaklar bu üssü kullanacak. 
     
     Müslüman, kadın gazeteci giremez 
     İslamabad Büyükelçiliği’nde işlemlerini tamamlayan yabancı gazetecilerin başvurularını K bil’e gönderen Taliban yönetimi, müslüman ve kadın gazetecilerin ülkeye girmesini zorlaştırıyor. Vize yetkilileri, Müslüman kadın gazetecilere ancak bir erkek akrabaları yanlarında olursa Afganistan’a giriş izni verileceğini söylüyor. Müslüman olmayan yabancı kadın gazeteciler için ise böyle bir koşul aranmıyor. 
     
Evleri basıp asker topluyorlar      Asker bulmakta güçlük çeken Taliban yönetimi, gece yarısı göçmen kamplarına, yerleşim birimlerine yaptıkları baskınlarla asker topluyor. Guardian gazetesinin haberine göre K bil yakınlarındaki apartmanlara pazar gecesi baskın düzenleyen Taliban kuvvetleri 18 - 30 yaşındaki erkekleri topladı. 50 pikapla baskına gelen silahlı Taliban güçleri direnenlere ateş açtı. 
     



 GÜNCEL 






















</TEXT>
</DOC>
