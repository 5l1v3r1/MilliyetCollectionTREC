<DOC>
<DOCNO> 46819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/14/son/sondun07.html </URL>
<DATE> 2001/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
New York Times'tan okurlarına şarbon güvencesi.. 
</HEADLINE>
<TEXT>

     New York Times gazetesi, okurlarına, kent içinde satılan nüshalarının, şarbon tehlikesi bulunan Manhattan'daki matbaasında basılmadığına dair güvence verdi. 
     Gazetenin ilk sayfasında yer alan bir açıklamada, ''New York Times'in hiçbir nüshası, içinde ne olduğu anlaşılamayan bir madde bulunan bir mektubun geldiği Manhattan'daki merkezimizde basılmamıştır. Söz konusu madde, incelenmek üzere sağlık makamlarına teslim edilmiştir'' denildi. 
     Açıklamada, ''New York bölgesinde dağıtılan tüm nüshaların ve hafta sonu ilavelerinin Manhattan dışındaki fabrikalardan temin edildiği'' de vurgulandı. 
     New York Times gazetesinin Manhattan'daki merkezine, dün içinde şüpheli bir madde bulunan bir mektup ulaşmış, bunun üzerine bina kısmen boşaltılmış ve resmi makamlar durumdan haberdar edilmişti. 
     






</TEXT>
</DOC>
