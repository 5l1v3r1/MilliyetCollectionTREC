<DOC>
<DOCNO> 16102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/son/sonspo03.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray ile Antalyaspor 22. randevuda karşı karşıya gelecek 
</HEADLINE>
<TEXT>

     Galatasaray ile Antalyaspor, yarın yapacakları maçla birlikte, Birinci Futbol Ligi'nde 22. kez karşı karşıya gelecek. 
     2 takım arasında ligdeki rekabet 1982-83 sezonunda başlarken, Galatasaray rakibini iç sahada 2-0, deplasmanda da 1-0 yenmişti. Tarafların ligde şimdiye dek yaptığı 21 lig maçının 16'sını Galatasaray, 3'ünü ise Antalyaspor kazanırken, 2 karşılaşmada da taraflar birbirlerine üstünlük kuramadı. Sarı-kırmızılıların, genel toplamda attıkları 45 gole karşılık,kırmızı-beyazlılar 16 gol kaydetti. Sezonun ilk yarasında Antalya'da yapılan maçı, Galatasaray 1-0 kazanmıştı. 
     2 takımın İstanbul'da yaptığı 10 maçta, Galatasaray'ın rakibine galibiyet sayısında 7-3 üstünlüğü bulunuyor. ''Cim Bom'', Antalya'da hiç yenilmediği Antalyaspor'a kendi sahasında ise 1984-85 sezonunda 2-1, 1994-95 sezonunda 3-0, 1995-96 sezonunda ise 2-1'lik skorlarla yenildi. İstanbul'da 2 takım bugüne dek hiç berabere kalmazken, Galatasaray'ın 20 golüne, Antalya ekibi 11 golle karşılık verdi. 
     




</TEXT>
</DOC>
