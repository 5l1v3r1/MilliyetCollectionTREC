<DOC>
<DOCNO> 37869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/19/spor/spo02.html </URL>
<DATE> 2001/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
RÜŞTÜ'YE BASKI 
</HEADLINE>
<TEXT>

Fenerbahçe Teknik Direktörü Mustafa Denizli, omuzundan sakat olan milli kaleci ile yaptığı görüşmede, "İstanbulspor maçında sana çok ihtiyacımız var. Mutlaka oynamalısın" dedi 
     YUSUF KOBAL 

     Fedak rlık yapacak 
     SARI - Lacivertli takımın tecrübeli file bekçisi Rüştü’nün bugünkü İstanbulspor maçında oynama şansı belirdi. Önceki günkü idmanda omuzunun üstüne düşerek sakatlanan milli kaleci ile bir görüşme yapan Teknik Direktör Mustafa Denizli, "Sana hem bu maçta, hem de Glasgow Rangers sınavında ihtiyacımız var. Şimdi fedak rlık zamanı. Mutlaka oynamalısın" dedi. 
     
     Büyük risk alıyor 
     DOKTORLAR Rüştü’nün forma giyme şansını yüzde 50 olarak açıklamasına rağmen Denizli’nin ikna ettiği yıldız futbolcu büyük risk taşımasına karşın İstanbulspor maçında kaleye geçeceğini söyledi. Mustafa Denizli’nin, Şampiyonlar Ligi’nin yanı sıra Türkiye Ligi’ne de büyük önem verdiği, bu yüzden alternatifi bulunmayan Rüştü’yü göreve çağırdığı belirtildi. 
     
     Rangers berabere 
     FENERBAHÇE’NİN rakibi Glasgow Rangers, dün oynadığı lig maçında Hibernian ile 2 - 2 berabere kaldı. Glasgow’daki karşılaşmada 19. dakikada McManus’un golüne 26. dakikada Hughes ve 49. dakikada Flo ile cevap veren Rangers, 59. dakikada Orman’ın golüne engel olamadı. Teknik Direktör Advocaat bugünkü İstanbulspor maçını izleyecek. Fenerbahçe yönetimi, hafta içinde Kuruçeşme Adası’nda Galatasaray yönetimini ziyaret edecek. 
     
     Oktay - Hakan’a "hazır ol" emri 
     FENERBAHÇE Teknik Direktörü Mustafa Denizli, İstanbulspor karşılaşmasında iki yeni transfer Oktay ve Hakan’a görev vermeyi planlıyor. Denizli antrenmanlarda özel program uyguladığı iki futbolcudan bugünkü maça kendilerini hazırlamalarını istedi, "Artık oynayabilecek duruma geldiniz" dedi. 
     TAKIM arkadaşlarına oranla fizik güçleri zayıf olan bu futbolcuların eksiklerini maç oynayarak daha rahat kapatabileceklerine inanan Denizli, özellikle Oktay’ı ilk on birde sahaya sürmeyi düşünüyor. Fenerbahçe, hazırlıklarını dün tamamlarken, Mustafa, Abdullah ve Rapajiç’in tedavilerine devam edildi. 
     



 SPOR 























</TEXT>
</DOC>
