<DOC>
<DOCNO> 17435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/ekonomi/eko03a.html </URL>
<DATE> 2001/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fonlarda risksiz kazanç dönemi 
</HEADLINE>
<TEXT>

Yatırım fonları arasında A Tipi Değişken Fon sıralamasında Dışbank ilk sırada yer aldı. B Tipi değişken fonlarda ise İş Bankası birinci oldu 
     EBRU SUNGUR 

     Yatırım fonları dünyada olduğu gibi Türkiye’de de bundan böyle sadece getirisiyle değil, Uluslararası piyasalarda oldukça sıkça kullanılan Sharpe’ olarak adlandırılan getiri risk rasyosuna göre değerlendirilecek. Yatırım fonları arasında yapılan değerlendirmede, yılbaşından bu yana riskten arındırılmış en iyi getiriyi A Tipi Değişken fonlar arasında Dışbank A tipi Değişken Fon sağladı. 
     
Getirisi yüksek fon      Bu fonun yılbaşından bu yana getiri yüzde 49.28 olurken, sharpe oranı da 0.116 ile ilk sırada yer aldı. Yine Dışbank A Tipi Karma Fonu yüzde 42.78 ve yüzde 0.087’lik sharpe oranıyla da birinci oldu. 
     A Tipi hisse fonda yüzde 51.67 ve yüzde 0.105 sharpe oranıyla İktisat A Tipi hisse fon A Tipi fonlar arasında birinci oldu. 
     
B Tipi fonlar      Türkiye’de yaşanan son iki finansal kriz nedeniyle B Tipi fonlardaki standard sapmalar yüksek çıkması nedeniyle sharpe oranlarında da sapmalar oldu. B Tipi Değişken fonlarda en iyi getiri ve en iyi sharpe oranı sıralamasında İş B Tipi Değişken Fon ilk sırayı alırken, B Tipi Likt fonlarda Emlakbank B Tipi ve B Tipi Tahvil Bono fonları kategorisinde de TEB’in fonu birinci oldu. 
     
Alp Keler Dış Yatırım Portföy Yönetimi Direktörü Fonlarda riske göre alım yapılmalı      Yatırım Fonları’nı sadece dönemlik veya yıllık getirilerine bakarak değerlendirmek performanslarını sadece tek boyuttan incelemektir. İkinci boyut olarak risk faktörü mutlaka gözönüne alınmalı ve dünyada oldukça sık kullanılan, sharpe rasyosu olarakta adlandırılan getiri risk rasyosuna göre yatırım fonlarının performansları ölçülmelidir. Sharpe oranının yüksek olması yatırımın performansının riske dayalı getiri esasına göre iyi olduğunu, düşük oran ise başarısız bir performansa sahip olduğunu gösterir. 
     Dışbank yatırım fonlarımızın bu yıl oldukça başarılı bir performans göstermesinin nedeni tamamen riske duyarlı yatırım yapmamızdan kaynaklanmaktadır. 
     


 EKONOMİ 



















</TEXT>
</DOC>
