<DOC>
<DOCNO> 26086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/son/soneko03.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İran Ticaret Bakanı yarın Türkiye'de 
</HEADLINE>
<TEXT>

     ARİran Ticaret Bakanı Mohammed Shariatmadari başkanlığındaki İran Heyeti, yarın Ankara'ya geliyor. 
     Dış Ticaret Müsteşarlığı'ndan DTM alınan bilgiye göre, Devlet Bakanı Tunca Toskay'ın daveti üzerine gerçekleşen ziyaret kapsamında, iki ülke arasındaki ticari ilişkiler tüm boyutları ile ele alınacak ve mevcut ticari ilişkilerin daha da geliştirilmesi konusunda alınabilecek önlemler hakkında görüş alışverişinde bulunulacak. 
     Shariatmadari, Türkiye'de bulunduğu süre içerisinde Devlet Bakanı Tunca Toskay'ın yanı sıra, Ulaştırma Bakanı Enis Öksüz, Sanayi ve Ticaret Bakanı Ahmet Kenan Tanrıkulu ve Enerji ve Tabii Kaynaklar Bakanı Zeki Çakan ile görüşecek. 
     İran Heyeti, 13 Haziran'da Konya'ya geçecek ve bazı sanayi tesislerinde incelemelerde bulunacak. 14 Haziran'da İstanbul'a hareket edecek ve 15 Haziran'da İstanbul Atatürk Havalimanı Serbest Bölgesi'ni ziyaret edecek. 
     Öte yandan, İran Ticaret Bakanı'na eşlik eden işadamları heyeti de, İhracatçı Birlikleri Genel Sekreterlikleri tarafından kendileri için düzenlenen bir program çerçevesinde, İstanbul ve Bursa'da bazı sanayi tesislerinde incelemelerde bulunacaklar. İranlı işadamları, 14 Haziran perşembe günü Türk işadamları ile ikili görüşmeler de gerçekleştirecek. 
     İran Heyeti, 15 Haziran Cuma günü Türkiye'den ayrılacak. 






</TEXT>
</DOC>
