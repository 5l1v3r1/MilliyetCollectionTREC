<DOC>
<DOCNO> 28939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/son/sonspo10.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Cafer resmen Trabzonsporlu... 
</HEADLINE>
<TEXT>

     Ankaragücü'nün golcü futbolcusu Cafer Aydın, Trabzonspor ile anlaştı. 
     Bordo-mavili takım ile uzun süredir görüşen ve başkan Özkan Sümer'in ısrarla transferini istediği Cafer, bugün kendisini 2 yıllığına Trabzonsporlu yapan sözleşmeye imzasını attı. 
     Adore Altınel Otel'de düzenlenen imza törenine, bordo-mavili kulübün asbaşkanı Ömer Gürsoy, genel sekreter Mahmut Ören ve kulübün Ankara temsilcisi Şükrü Kulein de katıldı. Trabzonspor gibi büyük bir kulübe transferinin gurur verici olduğunu ifade eden Cafer, ''Ankaragücü camiasında bu transfer için yardımcı olan herkese minnettarım. Önemli olan Trabzonspor'a birşeyler verebilmek. Tek hedefim başarılı olmak'' diye konuştu. Bordo-mavili yöneticiler, Cafer'in transferinin ne kadara mal olduğunu açıklamazken, Ankaragücü'nün bonservis bedeli olarak 530 milyar lira alacağı öğrenildi. Karadeniz ekibi, Cafer'e de 200 milyarı peşin olmak üzere iki yıllığına toplam 600 milyar lira ödeyecek. 
     Beştepe Gökçe Tesisleri'nde dün toplanarak yeni sezon hazırlıklarına başlayan Ankaragücü'nde, futbolcular sağlık kontrolünden geçiyor. Umut Tıp Merkezi'nde kontrole tabi tutulan sarı-lacivertliler, 30 Haziran'da kendi tesislerinde kampa girecekler. Kamp çalışmalarını 20 Temmuz'a kadar Ankara'da sürdürecek başkent ekibi, bu tarihte yurtdışı kamp çalışmaları için Hollanda'nın Eindhoven kentine gidecek. 







</TEXT>
</DOC>
