<DOC>
<DOCNO> 48892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/26/spor/spo03.html </URL>
<DATE> 2001/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Cim-Bom'da alarm 
</HEADLINE>
<TEXT>

Şampiyonlar Ligi’nde gözünü PSV maçına çeviren Galatasaray’da olağanüstü h l ilan edildi. Trabzon karşılaşmasının ardından Florya’da kapılar kapanacak, Lucescu beyin yıkayacak 
     HALİL ÖZER 

     Futbolcular üzgün 
     SARI-KIRMIZILI takım, Lazio karşılaşmasında maçın bitimine 14 dakika kala kaçırdığı bir puana yanıyor. Futbolcular yenilgiyi hak etmediklerini vurgularken, teknik heyet ve yönetim de, Şampiyonlar Ligi’ndeki kaderleri için büyük önem taşıyan salı günü oynanacak PSV karşılaşması için şimdiden alarma geçti. Yönetim bilet fiyatlarını düşük tutup, rakibin üzerinde taraftar baskısı kurmak istiyor. Ayrıca taraftarlar da tribünleri doldurmak için çalışmalara başladı. 
     
     Prim 100 bin dolar 
     TRABZONSPOR maçının ardından Galatasaray, kampa girecek ve kapılarını dış dünyaya kapatacak. Florya’ya giriş çıkışlar yasaklanacak, Teknik Direktör Lucescu rakiplerinin kasetlerini ezberletip, oyuncularının beynini yıkayacak. Sakatların düzelmesi için doktorlar seferber edilecek, oyunun kaderini belirleyeceği düşünülen Hasan Şaş ve Sergen özel olarak çalıştırılacak. Yönetim de ikinci tur için vereceğini açıkladığı 75 bin dolarlık primi 100 bin dolara çıkardı. 
     
Lucescu’dan yardım çağrısı      SARI-KIRMIZILI ekibin teknik patronu Lucescu, Trabzonspor maçının mutlaka ertelenmesi gerektiğini söyledi. Rumen hoca, federasyondan yardım istedi ve "Sakatlarımız var. Bize kolaylık sağlanmalı" dedi. Öte yandan Lazio yenilgisinin faturasını orta sahaya kesen tecrübeli çalıştırıcının özellikle Suat’a kızdığı, bu bölgede operasyon yapabileceği bildirildi. Vedat’la da sert şekilde tartışan Lucescu’nun, bu futbolcu hakkında vereceği karar merakla bekleniyor. 
     
Savunmada kriz var      Trabzonspor maçında Lucescu’nun elinde savunmada oynatacak adam kalmadı. Bülent, Hakan Ünsal ve Capone’den sonra Vedat’ın da sakatlanması şok yarattı. MR’ı çekilen Vedat’ın derbide oynamaması kesinleşirken, dizlerinde ödem bulunan Perez ve Ümit Karan’ın durumlarının maç günü belli olacağı bildirildi. Sergen’in de bugün MR’ı çekilecek. 
     
Federasyon ertelemeye soğuk      GALATASARAY yönetimi, yarınki Trabzonspor maçının ertelenmesi için Futbol Federasyonu’na başvurmayı düşünüyor. Takımdaki sakatlar ve kritik PSV Eindhoven karşılaşması nedeniyle Teknik Direktör Lucescu, Başkan Mehmet Cansun’la görüşüp, karşılaşmanın ertelenmesini istedi. Başkan Cansun, federasyonla temasa geçip, bu taleplerini iletecek. Ancak federasyon yetkililerinin, ertelemeye sıcak bakmadığı, başvuru halinde reddeceği öğrenildi. 
     
Vedat Kolay adam satıyorlar      LAZİO karşılaşmasında sakatlanması üzerine Lucescu’nun oyun planını değiştirmek zorunda kaldığı Vedat sert çıktı. Rumen hocanın, "Isınmadan oynamış olabilir" demesine sinirlenen Vedat, "Neredeyse beni vatan haini ilan ettiler. Hocamın açıklaması beni şaşırttı. Ben daha soyunma odasında ısınmaya başladım. Herkes kendini kurtarmaya çalışıyor. Beni hedefteki adam yapıyorlar. Sakat sakat oynasaydım, koçum’ diyeceklerdi. Bu adam satmaktan başka bir şey değil" dedi. 
     

</TEXT>
</DOC>
