<DOC>
<DOCNO> 36183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/09/spor/spo05a.html </URL>
<DATE> 2001/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Haydi Gaziantepspor 
</HEADLINE>
<TEXT>

UEFA’daki temsilcimiz, 2. eleme turu ilk sınavında Zimbru ile oynayacak 
     ERCAN GÜVEN 

     GAZİANTEPSPOR, UEFA Kupası ikinci eleme turu ilk maçında bugün deplasmanda Moldova’nın Zimbru Chisinau takımı ile karşılaşacak, rövanş için avantajlı skor yakalamaya çalışacak. Kişinev Stadı’nda saat 20.30’da başlayacak maçı TRT 1 naklen yayınlayacak. Geçen sezon tarihinde ilk kez UEFA Kupası’nda mücadele veren Kırmızı - Siyahlılar, finale kalan İspanyol Alaves’e ilk turda elenmişti. 
     BAŞKAN Celal Doğan, "İlk maçta iyi sonuç alırsak, rövanşta turu geçeriz" derken, skor tahmini yapan Teknik Direktör Tevfik Lav ise, "3 - 1 kazanırız" diye konuştu. Moldova ekibinin bütçesinin 2 milyon dolar olduğu bildirilirken, Kırmızı - Siyahlılar’ın maça şu on birle çıkması bekleniyor Ömer - Ramazan, Mert, Mehmet Polat - Bülent, Batista, Krivov, Kemal, Volkan - Fatih, Hasan Özer. 
     
Batista ısrarı      MİLAN Teknik Direktörü Fatih Terim, Gaziantepspor Başkanı Celal Doğan’dan Batista’yı Zimbru’ya karşı oynatmamalarını istedi. Terim’in, "Batista’yı transfer etmek istiyorum. Eğer oynarsa, Avrupa’daki maçlarımızda yer alamaz" dediği öğrenildi. Doğan, Brezilyalı oyuncunun değerinin 5 milyon dolar olduğunu bildirdi. 
     



 SPOR 

























</TEXT>
</DOC>
