<DOC>
<DOCNO> 34966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/01/son/sontur23.html </URL>
<DATE> 2001/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Alkollü bodyguardlar polisleri dövüp hastanelik etti 
</HEADLINE>
<TEXT>

     Tekirdağ'ın Şarköy İlçesi'nde bir barda çıkan tartışmayı ayırmaya çalışan 3 polis, alkollü oldukları belirtilen 4 bodyguard tarafından ağır şekilde yaralandı. 
     Şarköy'de Alternatif Bar güzergahında göreve giden polis memuru Birol Artut 24 , bar önünde kavga olduğunu görünce olaya müdahale etti. Barda bodyguardlık yapan İbrahim Çelik 25 , Mehmet Emin Karahan 24 , Mehmet Fidan 25 ve Murat Topkapı 22 , polis memuru Birol Artut'un uyarılarına uymayarak, ağır şekilde yaralanmasına neden oldu. Bölgede devriye gezen polis memurlarından Zafer İpek 27 ile Muharrem Tekçe 29 de olay yerine gelerek müdahale ettiklerinde, aynı bar görevlilerinin saldırısına uğradılar. 
     Bodyguardlar, daha sonra başka bir ekip tarafından yakalanarak gözaltına alındı. İbrahim Çelik götürüldüğü karakol nöbetçi odasının camını eli ile kırarak yaraladı ve bütün görevlileri tehdit etti. Yakalanarak nezarethaneye konan diğer sanık Mehmet Fidan ile birlikte nezarethane kapısına kafalarını ve vücutlarını vurarak kendilerini yaraladıkları sırada, karakola davet edilen ilçe Cumhuriyet Başsavcısı Murat Yapıcı, olaya el koydu. Olay sonrası yapılan muayenede 4 sanığın da 200 promil alkollü olduğu ortaya çıktı. 
     Şarköy Devlet Hastanesi'ne götürülen ağır yaralı Polis memuru Birol Artut'un, hayati tehlikesi nedeniyle Tekirdağ Devlet Hastanesi'ne kaldırıldığı, diğer iki polis memurlarının da aynı hastanede tedavi gördüğü bildirildi. 
     
     






</TEXT>
</DOC>
