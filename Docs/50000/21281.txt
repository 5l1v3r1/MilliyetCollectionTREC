<DOC>
<DOCNO> 21281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/siyaset/siy05.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
DYP’de jet-ski komedisi 
</HEADLINE>
<TEXT>

Çiller’in çiftliğine yapılan jandarma baskınını değerlendiren DYP’li Hasan Ekinci’nin jet - ski’ vurgusu, partilileri güldürdü 
     ANKARA Milliyet 

     DYP Genel Başkan Yardımcısı Hasan Ekinci, jandarmanın Tansu Çiller’in Kuşadası’ndaki çiftliğinde jet - ski aramadığını savunarak, mahkeme kararı çerçevesinde kuyu keşfi yapıldığını söyledi. Ekinci, çiftliğe jandarma baskını haberlerini senaryo olarak nitelendirerek, "Çiller’in yerinde bir keşif yapılıyor. Bu kuyu keşfine yargıç tarafından iki ay önce karar verilmiş. Yani bir baskın yok. Üstelik Özer Çiller de Türkiye’de, Amerika’da değil" dedi. 
     Haydar Mengi’nin de çiftliğe götürülmediğini söyleyen Ekinci, senaryonun DYP’nin yükselişini engellemek için uydurulduğunu ifade etti. 
     
Dili fena sürçtü      Ekinci açıklamasında üç defa jet - ski sözcüğünü kullandı. Ekinci’nin jet - ski’yi söyleme biçimi salondaki bazı DYP’li milletvekillerinin gülüşmelerine neden oldu. Hasan Ekinci, "Ondan sonra efendim, jet - ski için gitmişler. Hayır. Ne eşya, ne jet - ski için. Kuyu keşfini yapmak için gidilmiş. 100 jandarma değil, h kimin talep ettiği kadar jandarma gitmiş. Jet - ski için değil, kuyu için" diye konuştu. 
     



 SİYASET 
















</TEXT>
</DOC>
