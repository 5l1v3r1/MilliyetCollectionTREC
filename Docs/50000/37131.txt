<DOC>
<DOCNO> 37131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/son/sontur24.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Topkapı Sarayı'nda hasar yok... 
</HEADLINE>
<TEXT>

     Topkapı Sarayı Müzesi Müdürü Filiz Çağman, müzeye dün yıldırım düşmesine ilişkin, ''Paratonerlerimiz işlevini görüyor'' dedi. 
     Çağman,Topkapı Sarayı'nda bulunan 5 paratonerin ''sağlıklı çalışmadığı'' iddiasının gerçeği yansıtmadığını belirterek, ''Çalışmasaydı başka şeyler olurdu. Yıldırımı 4 paratoner bölmüş ve topraklamış'' diye konuştu. 
     Elektrik Mühendisleri Odası İstanbul Şubesi'nce, 1999 yılında saraydaki paratonerlerde ölçüm yapıldığını hatırlatan Çağman, şunları kaydetti 
     ''O ölçüme göre de durumları iyiydi. Ama burada istenilen değerler elde edilemiyor. Yapısal olarak sarayın altının toprağı çok temiz olmadığı için, ideal ölçüye bazı yerler gelemiyor. Mesele bu. Ama paratonerlerimiz işlevini görüyor. 
     Dünkü olay sonucu herhangi bir hasar yok, ama büyük bir elektrik yükü... Ondan da elektronik sistemleriniz etkileniyor. Haberleşme sistemleriniz gidiyor. Biz kendimiz kestik tüm enerjimizi. Yaklaşık 40 dakika sonra açtık enerjiyi. Tedbir olarak yaptık. Şu an sistemlerde herhangi bir sorun yok. Her şey normal. Bunun olmasını da paratonere borçluyuz.'' 
     Çağman, yıldırım düşmesi sonucu paratonerlerin hasar görüp görmediğine ilişkin ölçüm yaptıracağını sözlerine ekledi. Bu arada, paratonerlerin 2 yıl önceki ölçümlerini yapan Elektrik Mühendisleri Odası İstanbul Şubesi teknik personeli olan mühendis Hasan Ece, ölçümlerde sarayın paratonerlerinin direnç değerlerinin yüksek çıktığını söyledi. ''Paratonerlerin yıldırımı yakalaması yeterli değil. Önemli olan enerjiyi toprağa akıtması. Sarayın paratonerlerinin montajı da uygun değil. Gelen yıldırım darbesi en yakın noktadan toprağa bağlanmalı. Sarayın kurulu bulunduğu toprak yapısı, topraklama sistemine elverişli değil'' diyen Ece, ancak bunun çözüm yöntemlerinin bulunduğunu 







</TEXT>
</DOC>
