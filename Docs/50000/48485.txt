<DOC>
<DOCNO> 48485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/guncel/gun02.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Görüş Holding 
</HEADLINE>
<TEXT>

Hasan Aksay’ın ilişkileri Afganistan’dan Almanya’ya, Kombassan’dan İslamcı gazetelere kadar uzanıyor 
     MEHMET DEMİRKAYA İstanbul 

     Refahyol döneminde Afganistanlı Ahmad Shah Ahmad Zai ile 1997’de "Cihad Dış Ticaret" adıyla şirket kuran 30 yıllık "milli görüşçü" Hasan Aksay’ın ilişkileri Afganistan’dan Almanya’ya, Kombassan’dan İslamcı gazetelere kadar uzanıyor. 
     Suudi sermayeli Rabıta’nın toplantılarına da katılan Aksay, ilişkilerin odağında yer alıyor. Aksay ile Akit başyazarı Abdurrahman Dilipak’ın kurucuları arasında yer aldığı Te - Ha’ya Telif Hakları Ajansı ve Yayıncılık Anonim Şirketi yolsuzluk iddialarına adı karışan Tufan Mengi’nin kardeşi Hasip Mengi, Tayyip Erdoğan’ın mali danışmanı Mehmet Fatih Saraç, Dilipak, Yeni Şafak yazarı Resul Tosun da ortak. Aksay, Dilipak ile 80’li yıllarda ORBAY Ortadoğu Basın Yayın Turizm A.Ş. ve ORPA Ortadoğu Dış Ticaret Pazarlama A.Ş.’yi kurdu. 
     Aksay’ın 1996’da kurduğu Adım Holding A.Ş.’nin ise ortakları şunlar "Silm Holding A.Ş. adına Yusuf Süngü ve Şeref Aygün, Europa Finance adına Ruşen Ahmet Albayrak, Kombassan adına Mustafa Yılmaz." Adım Holding’in bünyesinde Adım İnşaat, Beyza İnşaat, Avrupa Turizm, Ortaasya Turizm, Avrupa Pazarlama yer alıyor. Şirketlerin başında bulunan oğlu Mehmet Emin Aksay, Rozi Kağıt A.Ş’de, eski MÜSİAD Başkanı Erol M. Yarar ile ortak. 
     



 GÜNCEL 
















</TEXT>
</DOC>
