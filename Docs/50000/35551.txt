<DOC>
<DOCNO> 35551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/05/yasam/yas08.html </URL>
<DATE> 2001/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Çapkın müdür kalpten gitti 
</HEADLINE>
<TEXT>

DSİ'nin bölge müdürü Ali Ekiz, Adana'da lüks bir otel odasında kalp krizinden can verdi. Yanındaki kadın ise, sır oldu... 
     Aykut ÜNLÜPINAR Adana DHA 

     Kahramanmaraş Devlet Su İşleri DSİ 201. Şube Müdürü Ali Ekiz 49 , önceki gece, yanında kimliği belirlenemeyen bir kadınla Seyhan Oteli'ne geldi. 
     5 yıldızlı lüks otelin 10'uncu katında çift kişilik odaya yerleşen Ekiz ve beraberindeki kadın, hemen odaya çıktı. Ancak kısa süre sonra resepsiyonu arayan esrarengiz kadın acil olarak ambulans çağrılmasını istedi. 
     Otele gelen sağlık ekipleri Ekiz'e acil müdahalede bulunup, kendisini özel bir hastaneye götürdü. Ekiz'in yanındaki iyi giyimli orta yaştaki kadın ise, sessizce otelden ayrıldı. 
     
     İşadamıyım’ diyordu 
     Doktorların tüm çabalarına rağmen kurtarılamayan Ekiz'in ölümünün şüpheli bulunması üzerine, polise haber verildi. 
     Otele giden polis, girişçıkışları yasakladıktan sonra odada araştırma yaptı. Sır olan kadının teşhis edilebilmesi için bazı hayat kadınları ve sabıkalıların fotoğrafları da otelin güvenlik görevlisine gösterildi. Ancak, sonuç alınamadı. Bu sırada otopsi yapılan Ekiz için de, 'kalp krizi sonucu normal ölüm' raporu verildi. Otel yetkilileri, sürekli müşterileri Ekiz'i 'işadamı' olarak tanıdıklarını, sır kadını ise ilk kez gördüklerini söyledi. 
     
     
     



 YAŞAM 




















</TEXT>
</DOC>
