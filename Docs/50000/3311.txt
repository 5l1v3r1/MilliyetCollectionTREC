<DOC>
<DOCNO> 3311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/siyaset/siy11.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Mumcu sınırsız yetki istiyor 
</HEADLINE>
<TEXT>

     BARKIN ŞIK Ankara 

     ANAP’lı Turizm Bakanı Erkan Mumcu, bir yıl öncesine kadar "Turizm Bakanlığı’nın kaldırılması"nı savunurken, şimdi de Bakanlığı "sınırsız yetkilerle" donatan bir yasa tasarısı hazırladı. Turizmi Teşvik Kanunu’nda değişiklik öngören bir yasa tasarısı hazırlayarak Bakanlar Kurulu’na sunan Mumcu, "turizm bölgeleri, alanları ve merkezleri" için hazırlanacak imar planlarında bakanlığının tek yetkili olmasını istedi. Mumcu, daha önceki yasa metnine göre Turizm Bakanlığı "İmar İskan Bakanlığı’nın nazım planlarına uygun" projelere onay verirken, hazırlanan tasarıda Bakanlığın "her ölçekte imar planını yapmaya, yaptırmaya onaylamaya ve tadil etmeye yetkili" kılınmasını önerdi. 
     Mumcu’nun bu tasarısının kabul edilmesi durumunda nazım imar planlarını "hiçe" sayan uygulamaların önü açılabilecek. 
     


 SİYASET 




















</TEXT>
</DOC>
