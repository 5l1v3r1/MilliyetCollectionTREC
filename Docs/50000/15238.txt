<DOC>
<DOCNO> 15238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/08/yazar/tamer.html </URL>
<DATE> 2001/04/08/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Üniversiteler de TL'ye dönmeli 
</HEADLINE>
<TEXT>

     Yeditepe Üniversitesi öğrencileri günlerdir eylem yapıyor, bu arada bizleri de arayarak şu haklı soruyu soruyorlar 
     "Öğretim üyelerinin aylıkları muhtemelen TL ile ödeniyordur. Kimya ya da ilaç sektörünün aksine üniversitelerin faaliyetlerini sürdürmeleri ithalata bağımlı da değil. Bu durumda okul ücretlerinde neden dolardan TL'ye dönmesinler ki " 
     Eğitim ücretini dolarla belirleyen diğer vakıf üniversiteleri için de aynı sorular geçerli. 
     
     Brisa'da çalışan okurumuz Nurcan Sarıca, Bilgi Üniversitesi'nin doları 718 bin liradan sabitlediğini duyunca sevindiğini, ancak bu uygulamanın sadece gelecek öğretim yılına dönük aidatları erken yatıranlar için geçerli olduğunu, bu yılın son taksidini ise o günkü dolar kurundan ödemeleri gerektiğini öğrenince büyük düş kırıklığına uğradığını yazıyor. 
     Ülkemiz çok zor günlerden geçerken ve son 2 ekonomik krizin yoksullaştırdığı bir kısım aileler, çocuklarının okul taksidini bile ödeyemez duruma gelmişken, üniversitelerin dolarda ısrarı neden Çoğu öğretim üyesine ders ücretleri zaten TL olarak ödenmiyor mu Dolar olarak ücret alan azınlığın da ülkenin bu zor koşullarında TL'ye dönmeye fazla itirazları olmaz herhalde. 
     Umarız Milli Eğitim Bakanlığı'nın devreye girmesine gerek kalmadan vakıf üniversiteleri kendi aralarında anlaşıp bu soruna çözüm getirirler. 
     
Sözleşmeler TL'ye, ama küçük tasarruf dövizde      Hani dolar hafta içinde alıp başını 1 milyon 300 bin liraya kadar fırladı ya... 
     Uzmanlar önce, dolara talebin yerli bankaların mart sonu bilanço makyajından kaynaklandığı yorumunu yaptılar. 31 Mart geride kaldığı halde dolar yükselmeye devam edince de, bu kez talebi yabancı bankaların Türkiye riskini küçültme kararıyla açıkladılar. Bu arada "Allah'tan halk sağduyulu. Vatandaş sakin duruyor. Tahtakale'ye koşmuyor. Yoksa işler iyice çığrından çıkardı" değerlendirmeleri de bol bol yapıldı. 
     Ümraniye'de oturup Yenibosna'daki bir tekstil fabrikasında çalışan 42 yaşındaki Keramet Hanım'ın anlattıkları, halkımızın neden sakin durduğunu çok iyi özetliyor 
     "180 milyon lira aylık alıyorum. 1994 krizinden beri müsait olduğum ay maaşımdan tasarruf yaparak bir kenara mark koyuyordum. Bugüne kadar 3500 mark biriktirdim. TL'ye dönsem daha mı isabet ederim " Keramet Hanım'ın üniversite öğrencisi kızı da aklını karıştırmış. "Ülke zor durumda. Anne sen de bizim Markların bir kısmını bozdurup bankaya vadeli yatır" falan demiş. 
     Her başarısız IMF reçetesinin, ayrıca bizim siyasilerin yarattığı her krizin altında ezilmiş 180 milyon lira aylıklı Keramet Hanım'a "Sen kızını dinleme. Markların kalsın" tavsiyesinde bulundum. Çünkü yıllardır pazar günleri evimi temizlemeye gelen Elmasçığımın da eline 3 kuruş geçse Mark'a çevirdiğini biliyorum. 
     İşte zaten son krizde dövize hücum etmeyen halkımızın sağduyusunun püf noktası da burada. Dar gelirli vatandaşlardan hala çalışacak işi olan şanslıları, 1994 krizinden beri minicik tasarrufunu zaten dövizde ve yastık altında tutuyor. İşi olmayanlar ise zaten aç. Dolayısıyla Tahtakale'ye hücum edecek mecali yok. 
     Cebinde parası olan ise son krizden zararlı çıkmadı. Krize TL'de yakalanan, pazarlık ederek yükselttiği faizlerle, dövizde yakalanan ise kurdaki tırmanış sayesinde birikimini aynen korudu. 
     Eğer bugünlerde birilerinin fedakarlık yaparak döviz tasarrufunu TL'ye çevirmesi isteniyorsa, herhalde o birileri 180 milyon lira aylıklı Keramet Hanım olamaz. Kızı da onu bu fedakarlığa zorlayamaz. Çünkü o zaten bugüne kadar hep fedakarlık yaptı, hep ezildi. 
     Tasarrufu yüzbin ya da milyon dolarlarla ifade edilenler ise zaten TL'ye dönmeyi akıllarının ucundan bile geçirmezler maalesef. 
     
TV'de dolar saymak niye      Televizyoncu meslektaşlarımdan okurlarımız adına küçük bir ricam var. Dolar sayan parmakların yer aldığı aynı görüntüyü her gün defalarca gözümüze sokmaktan vazgeçsinler lütfen artık. 
     Günlerdir aynı görüntü Aynı para sayma makinesi. Aynı parmaklar 
     O parmakları bir yerde görecek olsam, şıp diye tanırım. 
     Ekranlarda dolar sayılmasını görmekten fevkalade bıktık. Sayacaklarsa TL saysınlar bari 
     
     





Hesapta yoktu 


Esnafın üç isteği 


CHP bilmecesi 


Ankara'da kritik haftanın kararları... 


Gemi ve kapı 


Az alkollü tarih 


Amerika nasıl bakıyor 


Çifte standart 


Sadece yazarkasa değil atılan... 


Dinlerken dili tutuldu 


Dervişname 


Üniversiteler de TL'ye dönmeli 


Bodrum'da eğlence kadar tarih de var 


</TEXT>
</DOC>
