<DOC>
<DOCNO> 3053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/siyaset/siy13.html </URL>
<DATE> 2001/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
SATIRBAŞI 
</HEADLINE>
<TEXT>

     İTO Başkanı Yıldırım’a dava 
     İstanbul Ticaret Odası Başkanı Mehmet Yıldırım hakkında, "MGK’nın şeref, şöhret ve haysiyetine taarruz ettiği" iddiasıyla 1.5 yıl hapis istemiyle dava açıldı. İddianamede, Yıldırım’ın, "...Türkiye’de MGK var. Artık böyle eften püften şeylerle uğraşacağına, Türkiye gidiyor, ekonomisi gidiyor. Bununla uğraşsın yani her şeye burnunu sokmasın..." dediği kaydedildi. 
     
     Baykal Kent’i dövenler yandı 
     Tiyatrocu Baykal Kent ile eşi Sema Kent’i döverek hastanelik eden Murat Karamercan, Serkan Karamercan ve Murat Kayan hakkında, "yaralama", "memura mukavemet" ve "saldırgan sarhoşluk" suçlarından, 2 yıl 4 aydan 12.5 yıla kadar hapis cezası istemiyle dava açıldı. Sanıkların yargılanmasına önümüzdeki günlerde İstanbul Asliye Ceza Mahkemesi’nde başlanacak. 
     
     Erbakan, Fransız avukatını değiştirsin 
     Sözde Ermeni soykırımı tasarısını parlamentosundan geçiren Fransa’ya başta ekonomik ambargo olmak üzere sert tepki verilmesini isteyen FP’de, Erbakan’ın Fransız avukatı da espri konusu oldu. Erbakan’ın avukatı Laurent Hincker’i değiştirilmesini isteyen bir FP’li şunları söyledi "Bu olaylardan sonra herhalde Hoca avukatını değiştirir. Böyle bir ortamda Erbakan’ın Türkiye’yi Fransız yargıçlara da şik yet eder konumda olması pek iyi değil." 
     


 SİYASET 














</TEXT>
</DOC>
