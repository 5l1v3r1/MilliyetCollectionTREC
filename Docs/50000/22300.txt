<DOC>
<DOCNO> 22300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/21/ekonomi/eko01.html </URL>
<DATE> 2001/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş sadece Ecevit’le dost olduğu için gelmedi 
</HEADLINE>
<TEXT>

Rahmi Koç, Amerika’nın Derviş’in arkasında olduğunu ve ondan önemli bir misyon beklediğini söyledi. Koç, IMF dedi ki Bunlar bunlar çıkacaktır.’ Kemal Derviş diye bir arkadaşı yolladılar ve çatır çatır çıkıyor’ diye konuştu 
     MURAT SABUNCU 

     Koç Holding Yönetim Kurulu Başkanı Rahmi Koç, Ramstore açılışı için geldiği Sofya’da bir grup gazeteciye Türkiye’nin siyasi ve ekonomik konuları hakkında önemli açıklamalar yaptı. Koç’un özellikle Kemal Derviş hakkında söyledikleri oldukça çarpıcıydı. Koç’a ilk olarak öncelikli 15 yasanın çıkmasında IMF’nin rolü soruldu. Koç şu yanıtı verdi 
     Türk Telekom’u da yapmayacaklardı, THY’yi de yapmayacaklardı, Bankalar Kanunu da çıkarmayacaklardı. Ama IMF dedi ki, Bunlar bunlar çıkacaktır’. Kemal Derviş diye bir arkadaşı gönderdiler buraya ve çatır çatır çıkıyor, isteseler de istemeseler de, çünkü arkasında para var. O para olmadan da hiçbir şey olmuyor.’’ 
     Koç’u izleyen gazeteciler bu çarpıcı açıklamada herhangi bir yanlış anlama olmaması için konunun altını çizdiler. 
     ’Kemal Derviş diye bir arkadaşı gönderdiler, ifadenizi açarmısınız " 
     Rahmi Koç ise şu yanıtı verdi 
     
     Mühim misyon bekliyorlar 
     "Kemal Derviş’in Türkiye’ye gelmesi yalnız Sayın Ecevit’le dostluğundan ileri geldiğini ben zannetmiyorum. Muhakkak ki Kemal Derviş’in pozisyonu, Dünya Bankası Başkan Yardımcısı olması ve Türk olması burada çok mühim. Onlar dediler ki Birisi gidip bunları izah edip, Türkiye’ye bu şartları ve bizim şartlarımızı, kanunlarda gerekli düzeltmeleri yapar, ancak ondan sonra biz parayı veririz’. Onun için Kemal Derviş Bey bu işe memur kılındı diyorum ben. Fakat Ecevit’le dostluğu, gel burada çalış benim müşavirim ol demesi de mühim." 
     Koç bu konudaki sözlerini de önemli bir tespitle bağladı 
     "Muhakkak ki Amerika Kemal Derviş Bey’in arkasındadır. Muhakkak onlar mühim bir misyon bekliyorlar. O da elinden geldiği kadar uğraşıyor.’’ 
     
     Onların vergisini harcıyoruz’ 
     Rahmi Koç’un dikkat çektiği bir diğer konu ise ABD’nin Türkiye’ye bakışıydı "Amerikan Maliye Bakanı dedi ki Böyle devamlı para veriyoruz, siz parayı çarçur ediyorsunuz. o bakımdan ben Amerikan vatandaşının ödediği vergiden artık size mali kaynak aktarmam. O bakımdan bu defa daha da ciddi. Kaldı ki artık Türkiye’nin sırtı duvara geldi. Politikacıların geri gidecek, oynayacak yeri kalmadı.’’ 
     
     Niye avuç açalım ona, buna ’ 
     Rahmi Koç, tüm bu tespitleri yaparken IMF’yi eleştirmekten geri de durmuyor. IMF’nin herkese aynı kazağı, aynı ceketi giydirmeye başladığını, iç işlerine karıştıklarını, yardımı zamanında vermedikleri için daha fazla vermek zorunda kaldıklarını belirterek, "O bakımdan IMF de zemzemle yıkanmış değil’’ diye konuşuyor. 
     Komşu ülkelerle zenginlik bakımından aramızın açılmasına üzüldüğünü de ifade eden Koç, "Son 20 senede bizim devletin ekonomisini rahat idare etseydik, bugün 8-10 bin dolar milli gelirimiz olurdu. Söz sahibi olurduk. Biliyorsunuz, züğürt ne adamın, ne şirketin, ne de ülkenin lafı geçmez. Niye gidelim de Amerikalılara IMF’ye, şuraya buraya avuç açalım. Tamamen idaresizlikten bu hale geldik" diye konuştu. 
     
Fazla tenkit edilirse şapkasını alır gider’      Rahmi Koç, Kemal Derviş’in üzerine fazla gidilirse çekip gidebileceği uyarısında da bulundu 
     "Bu memleketin düze çıkması için bir program lazım. O program ortaya konuldu. Adını Kemal Bey’in, Ahmet, Mehmet deyin, kim derseniz deyin. Bu memleketin selaha çıkması için bu programın geçmesi şart. Gerekli revizyonların, yasaların çıkması şart. Bu şartı biz daha evvelden bin defa söyledik hükümete. Fakat dert anlatamadık. Ne zaman ki para bitti, IMF’ye avuç açtık. O şartı dikte etti, şimdi yapıyorlar. 
     Fakat başbakan ve yardımcıları imza koydular. Biz bunun arkasında olacağız dediler. İmza koyduktan sonra, programın şurasını, burasını köşelerini keserek gitmek mümkün değil. Bu bakımdan Kemal Bey de bu programı hasbelkader tatbik etmek için Türkiye’de bulunuyor. İstemeyerek çağırmadık adamı, severek çağırdık. İşini gücünü bırakıp geldi. Şimdi fazla da ısrar edilirse, tenkit edilirse, söz verilenler yapılmazsa, bu adam şapkasını alır gider. Dünyanın finans kapıları bize kapanmış olur. Dolayısıyla Kemal Derviş’in başarılı olması, yani programın başarılı olması şarttır. Buna herkesin destek vermesi lazımdır.’’ 
     
Program başarısız olursa 3. dünya ülkesi oluruz      Rahmi Koç, Türkiye’nin düze çıkması için yeni programdan başka alternatifi bulunmadığını belirtti. "Bu program, Türkiye’nin son şansı. Aksi takdirde 3. dünya ülkesi haline geleceğiz’’ diye bir uyarıda da bulundu. 
     Soruların ağırlıklı bölümünü oluşturan yeni programa ilişkin, Bu sefer hakikaten son şans’ ifadesini kullanan Koç, bu kez işin daha ciddi tutulduğuna dikkat çekti. Rahmi Koç, seçim ve partiler yasasının değişmesi gerektiğini de, vurgulayarak, şunları söyledi 
     "Bizdeki büyük boşluklardan, yahut aksaklıklardan bir tanesi de seçilen milletvekilinin seçmene karşı mesul olmayıp, kendisini o listeye sırasına göre koyan parti başkanına sorumlu olması. Bence en büyük sakatlık burada. Parti başkanı ne derse, adam onu yapmak durumunda kalıyor." 
     
Bankalar satılırken iyi araştırma yapılmıyor      Rahmi Koç’un, ’Fon’daki bankalara talip misiniz ’’sorusuna yanıtı netti "Arkadaşlar incelediler, kibarcası bize uygun görmediler." Koç, şöyle devam etti "Banka alacak adama sormuyorlar Sen kimsin, bu parayı nereden buldun, ne vergi ödedin " Bu tip operasyonlarda Zekeriya Temizel’in de imzası olduğunu hatırlatan Koç, "Bu bankalar verilirken Maliye Bakanı’ydı. Ondan sonra bankaların başına geçti. Hiç sormadan bir adama nasıl verirsiniz, anlamıyorum ki’’ dedi. 
     Koç, Mavi Akım projesiyle ilgili bir soruyu yanıtlarken de, "Lehinde olanlar da var, aleyhinde olanlar da var. Ama konuştuğum yabancı petrolcüler, Karadeniz’in altından boru hattı geçirmenin teknik olarak kolay bir şey olmadığını söylüyorlar’’ dedi. 
     



 EKONOMİ 
















</TEXT>
</DOC>
