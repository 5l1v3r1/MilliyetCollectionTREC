<DOC>
<DOCNO> 22866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/guncel/gun04.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis müdürüne 10 ay ceza 
</HEADLINE>
<TEXT>

İstanbul Organize Suçlar Şube Müdürü Adil Serdar Saçan, 10 aya mahk m olduğu duruşmaya katılmadı ama seminerde konuştu "İşkence yapmayan tek polisim" 
     NİHAT ALTINTAŞ İstanbul 

     İstanbul DGM’ce aranan Osman Sancaktar hakkında gerekli işlemi yapmayarak, görevlerini kötüye kullandıkları iddiasıyla yargılanan İstanbul Organize Suçlar Şube Müdürü Adil Serdar Saçan ve olay tarihinde yardımcısı olan Ahmet Erdoğan’a 10’ar ay hapis, 1’er yıl memuriyetten men ve 60’ar milyon lira para cezası verildi. Saçan, "işkence yapmadığı için" ceza alan tek emniyet görevlisi olduğunu savundu. 
     Fatih 1. Asliye Ceza Mahkemesi’ndeki duruşmada mahkeme heyeti Saçan ve Erdoğan’ın hapis cezasını paraya çevirerek, memuriyetten men cezasıyla birlikte erteledi. 
     
Karardan sonra seminer      Saçan, dünkü duruşmaya katılmazken, kararın açıklanmasından kısa bir süre sonra Emniyet Müdürlüğü’nün "2000’li Yıllarda Güçlü Bir Polis Teşkilatı İçin El Ele" seminerine konuşmacı olarak katıldı. Türkiye’de işkence yapmadığı için hüküm giyen tek emniyet mensubu olduğunu iddia eden Saçan, şöyle konuştu 
     "Adamı dövmedim diye ceza aldım. Ben adamı almışım, 16 saat bizde kalmış. Tek cümle ifade verdi diye Cumhuriyet Savcısı, Neden daha fazla ifade almadın ’ tepkisiyle hakkımda dava açtı." 
     
4422, okullarda ders olsun’      Saçan seminerdeki meslektaşlarına organize suç örgütleri ve mücadele yöntemlerini anlattı. Suç örgütleriyle mücadelede TCK’nın 313. maddesinin çok yaygın uygulanmadığı için yapısal sorunlar taşıdığını bildiren Saçan, bu kanunun yetersiz kalması nedeniyle 4422 sayılı Çıkar Amaçlı Suç Örgütleriyle Mücadele Kanunu’nun çıkarıldığını anımsattı. Saçan, söz konusu yasanın polis okullarında ders olarak okutulması gerektiğini ifade etti. 
     
Hükümet düşüren mafya’      Konuşmasında, "mafyanın olmazsa olmaz unsurunun kamu görevlileri, işadamları ve basından oluştuğunu" öne süren Saçan, sözlerini şöyle sürdürdü "Biz bir gruba müdahale ettiğimizde karşımıza politikacı, işadamı, kamu görevlileri, bazen de meslektaşlarımız çıkıyor. Bir gruba operasyon yapıyoruz, ertesi gün Meclis’te soru önergesi çıkıyor. Amaç işin üzerine gidilmesini engellemek. Türkiye’de hükümet düşüren mafya mensupları oldu. Bunların arkasındakilere ulaşmak ve yukarıdakilerle irtibatını kesmek isteyenlerin başına neler geldiği görülüyor." 
     



 GÜNCEL 


















</TEXT>
</DOC>
