<DOC>
<DOCNO> 15191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/08/siyaset/siy01.html </URL>
<DATE> 2001/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
DYP’liler Demirel’e güvenmiyor 
</HEADLINE>
<TEXT>
Çiller’i sevindiren anket 
DYP anketinde güvenilir lider sıralamasında Sezer birinci, Çiller ikinci oldu. Kemal Derviş ile Süleyman Demirel sonuncu oldular 
     AYDIN HASAN Ankara 

     DYP’nin yaptırdığı bir anketin liderlerle ilgili bölümünde, DYP Genel Başkanı Tansu Çiller’in "popülaritesinden çekindiği" isimlerin son sıralarda yer alması dikkat çekti. 9. Cumhurbaşkanı Süleyman Demirel, eski partisi DYP’nin anketinde, güvenilir liderler sıralamasında sonuncu olurken, Devlet Bakanı Kemal Derviş, hemen Demirel’den önce geldi. 
     DYP yönetimi martta, dört temel konuda halkın siyasi eğilimlerini saptamak için bir anket yaptırdı. DYP’nin birinci parti çıktığı anket, "yanlı" ve "DYP lehine sonuçların abartıldığı" izlenimi yarattı. Ankette, "Şu anda seçim olsa hangi partiye oy verirdiniz " sorusuna, katılımcıların yüzde 18.2’si "DYP" yanıtını verdi. 
     
Kararsızlar birinci oldu      Ankette FP yüzde 11.6 ile DYP’nin ardında yer alırken, yüzde 34.9 ile kararsızlar birinci oldu. Ankette DSP yüzde 10.4, MHP yüzde 10.1, CHP ve ANAP yüzde 6.2 oy aldı. 
     Ankette, mevcut liderlerin değişmesinin mümkün olmadığı varsayılarak, dokuz liderin güvenilirlik puanı da çıkarıldı. Sıralamada yüzde 19.8 ile Cumhurbaşkanı Ahmet Necdet Sezer birinci oldu. Sezer’i yüzde 18 ile Çiller izledi. 
     
Sezer birinci      Ankete katılanların yüzde 15.7’si liderleri tercih etmede kararsız kalırken, sıralama şöyle devam etti Bülent Ecevit Yüzde 9.7, Recai Kutan Yüzde 9.7, Deniz Baykal Yüzde 6.6, Devlet Bahçeli Yüzde 9.8, Mesut Yılmaz Yüzde 4.2, Kemal Derviş Yüzde 3.6, Süleyman Demirel Yüzde 2.9. 
     


 SİYASET 














</TEXT>
</DOC>
