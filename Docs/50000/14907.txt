<DOC>
<DOCNO> 14907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/spor/yguv.html </URL>
<DATE> 2001/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Cim - Bom masalı 
</HEADLINE>
<TEXT>

     Ters Köşe Ercan GÜVEN 

     Yeşilçam senaryoları bile bu kadar cüretk r değildi yani... 
     Hani, yoksul bir mahallede borç harç yaşayan ailenin güzel ve yetenekli kızı, bilemediniz assolist olurdu Bebek Belediye Gazinosu’na... 
     Ama, hiçbir senaristin hayal gücü, ona Royal Albert Hall’da konser verdirememişti.. 
     Galatasaray’ınki senelerdir süren bir peri masalı sanki... 
     Bir bakıyorsunuz, bizim ligimizde, bizim sorunlarımız ve formatımızla yaşıyor, çarpışıyor, tartışıyor... Bir bakıyorsunuz AB pasaportunu cebine koymuş Dünya’nın en büyük takımını ikinci kez, hem de 2 - 0 mağlup durumdayken yeniyor. 
     Yahu, hani bu adamlar Beşiktaş derbisini oynarlarsa Real Madrid için yeteri kadar hazırlanamazlardı .. 
     Size bir şey söyleyeyim mi, bu Galatasaray Futbol Takımı’nı, Fatih Terim dışında ne yöneticiler, ne Lucescu, ne medya, ne de rakipleri, hiç kimse anlayamıyor. 
     Devre arasında, 1’e 5 verseniz tek kişi bulamazdınız Galatasaray’ın yeneceğini "iddia" eden. Ama oluyor... 
     Müthiş bir şey bu. İstediği kadar oynayabilmek. Karar verince, karşısında hangi takım olursa olsun yenebilmek. Bir futbol maçına satrancın zihinselliği ile, Herkül’ün tükenmezliğini taşıyabilmek. 
     Maç ne kadar büyükse, o kadar devleşmek... 
     Şimdi soru şu. İspanya’daki rövanşta ne olacak 
     Ben onu bilmiyorum ama, Lucescu da dahil kimsenin bilmediğini biliyorum. 
     Hoca’nın teşbihi ile "Atı suya götürebilirsiniz, ama su içmeye zorlayamazsınız." 
     İsterlerse yapamayacakları şey yok. 
     
Beşiktaşlı’ya sorular      Serdar Bilgili ve yönetimi "ekonomik kriz" gibi... 
     Belki de onların sayesinde, "alt satırlarını okumadığımız" kavram başlıklarından, kurtuluş reçeteleri çıkarma alışkanlığımızı sorgulama zamanı geldi. 
     Kimbilir... 
     Bu vesile ile, politik hayatımızda ciklete dönen "genç" ümidini, Türk seçmeninin neden israrla reddettiğini de anlayabiliriz belki... 
     "Kurtar bizi baba" sloganının asıl mucitleri, gerekli donanıma sahip olmadan iki numara büyük işlere soyunan gençler değil mi 
     Bu bir fırsat... 
     Populizmden uzak, sağduyu ile sormalıyız 
     "Sadece genç olmak yeterli mi .." 
     "Gençöten beklentimiz ilerleyen yıllarla yitip gidecek malum meziyetlerle mi 
     Yoksa aranan, "genç ve yetenekli, genç ve bilgili, genç ve deneyimli" mi .. 
     Tuttuğunu koparan, ama tutacağı yeri bilen, bilmese de soran... Sorup anlayan, araştırıp öğrenen... Önce bilgi, sonra fikir sahibi olan, güveni cehaletten kaynaklanmayan... 
     Serdar Bilgili ve yönetiminin genç olduğu kesin. 
     Müthiş bir avantaj olan bu biyolojik konumun, içi doldurulmadığı zaman nelere m l olduğunu maalesef önce Beşiktaşlılar hissetti. 
     Ardından, banka reklamlarından şirket yöneticilerine kadar her şeyin başına bol keseden "genç" etiketi yapıştırmayı, modernlik ve globalleşme ile özdeş sananlar... 
     Tek tek isimleri, olayları bir yana koyun, Beşiktaş’ın bilançosuna bakın. 
     Yazık değil mi Beşiktaş seyircisine... 
     Kupada yok, Lig’de yok, Nihat dışında Milli Takım’da bile yok... 
     Avrupa kupaları hayal... 
     Daha sezon sonuna iki ay kala, şimdi de takımda "tensikat" var... 
     Benim de tüm Beşiktaşlılar’a iki sorum var 
     Birincisi, bundan daha kötü ne olabilir .. 
     İkincisi, bu durumun sorumlusu kimdir .. 
     
Müttefikler’      Galatasaray’a cephe alan "müttefikler" arasında galiba Hükümet de var. 
     Takım Reali yendi, daha maç biterken akaryakıta yüzde 20 zam geldi. 
     Dün sabah yolda kulak kabarttım şehir hatları vapurunda tek konu dolar ve zamlardı. 
     Bir de espri vardı 
     "15 gün sonra yandık. Galatasaray İspanya’da tur atlarsa siz o zaman görün zamları"... 
     
Lucescu konuştu      Neyzen Tevfik’e "eyvallah"... Afyon da yutardı, iğneli sözler de ederdi, ama eşsiz bir sanatçı ve bizdendi... 
     Peki, nedir bu yabancı hocalardan çektiğimiz yahu .. 
     Neyzen Tevfik’i geçtiler valla... 
     Sonunda Lucescu da "konuşan Türkiye"ye bir katkıda bulundu ve Federasyon, Beşiktaş derbisini ertelemeyince, "Atlar, köpekler istediği zaman ölmez" dedi, bizi bir haftadır kilitledi... 
     Lucescu’nun üfürdüğü Rumen atasözü kendi açısından işe yaradı. Muhataplar sinir krizi geçirdi, Cimbom dörtnala kalktı. H l unutamayanlara benzetme incitici gelse de, "teşbihde hata olmaz" paranteziyle değerlendirmekte yarar var. 
     Aksi halde Federasyon’a da çok kötü söz hakkı doğar, Beşiktaş’a da... Cümle Galatasaraylı olmayanlara da... 
     Ali Tanrıyar’ın "Galatasaray’ı sevmeyen ölsün" sözünden sonra, futbol tarihine geçecek ikinci "büyük pot" olur bu atasözü ki, ne "ata"sı kalır Lucescu’nun ne de kendisi... 
     İyisi mi, efendilik sizde kalsın. 
     
Nouma’nın kredisiÖnce gazeteci dövdü... 
İngiltere’de yumruk, İstanbul’da tükürük, Fulya’da parmak ile devam etti... 
Kafa, şişe, telefon attı... 
Zaten duvara da işemişti. 
Nauma şimdi ufak ufak bavullarını hazırlıyor. 
Çantada dolarlar, kafasında çok önemli bir tecrübe var. 
Türkiye’de sevgi ile nefret birbirine çok yakındır... 
Ve Türkiye’de krediler har vurup harman savurmak için açılır... 

Yula’nın tespiti      Selçuk Yula, ekranda dert yanıyor... 
     Tribün olaylarına yönetici ve teknik adamların boşboğazlıklarının neden olduğunu belirtip "Bizler bile tepki ile karşılanıyoruz Anadolu’ya maç için gittiğimizde..." diyor. 
     Yula kendi adına kesinlikle haklı... Kimse taraftarları düşünmüyor. 
     
Sıvaslı TRT      İkinci Lig’deki kritik maçlar yerine sürekli Sıvasspor maçlarını yayınlayan TRT’nin bu davranışı altında "çapanoğlu" arayanlar boşuna uğraşmasınlar. Öyle büyük bir planın parçası falan değil bu iş... 
     TRT Genel Müdürü Yücel Yener Sıvaslı o kadar. 
     


 SPOR 





























</TEXT>
</DOC>
