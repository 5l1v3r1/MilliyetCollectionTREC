<DOC>
<DOCNO> 10682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/10/siyaset/siy02.html </URL>
<DATE> 2001/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP’de Türkçe’ yanılgısı 
</HEADLINE>
<TEXT>

     SİBEL KAHRAMAN ŞEN İstanbul 

     Bazı MHP milletvekillerinin bir süre önce gündeme getirdiği, "yabancı dille eğitim yapılan okullarda Türkçe’nin öğrenilemediği, anadilin geri kaldığı" iddiasının doğru olmadığı ortaya çıktı. ÖSYM’nin hazırladığı rapora göre, son sekiz yılda üniversite sınavında Türkçe puan ortalaması, yabancı dille eğitim yapan Anadolu liselerinde 41.35, yabancı dille öğrenim yapan özel liselerde 40.06 olurken, Türkçe eğitim yapan genel liselerin başarısı 29.53’de kaldı. 2000 üniversite sınav sonuçlarına göre de Türkçe dersi başarı ortalaması Anadolu liselerinde 33.91, liseler grubunda 22.90, yabancı dille öğrenim yapan özel liselerde ise 32.17 oldu. Özel Okullar Derneği Başkanı Rüstem Eyüboğlu bu sonuçları, "Yabancı dilde eğitim yapan öğrencilerin anadillerini unutma gibi bir sorunları yok" şeklinde değerlendirdi. 
     
     


 SİYASET 










</TEXT>
</DOC>
