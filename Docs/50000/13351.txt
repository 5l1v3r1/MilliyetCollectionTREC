<DOC>
<DOCNO> 13351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/ekonomi/eko07.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayrak ve Arzu uğruna... 
</HEADLINE>
<TEXT>

     Bakan Derviş, TÜSİAD toplantısını renkli anektodlarla süsledi. Çocukluğundan beri çok yurtsever olduğunu anlatan Derviş, "Hiç unutmam. İlk okulda her haftanın en çalışkan öğrencisi hafta sonunda Türk Bayrağı’nı taşırdı. Ben de bayrağı taşıyabilmek için hırslanır çok çalışırdım" dedi. 
     Derviş, bu sözlerinden sonra, "Ama tabi sınıfta bir de adını şimdi bile hatırladığım Arzu diye çok güzel ve çalışkan bir kız vardı. En büyük amacım hep Arzu’nun yanında bayrak taşımakta. Tabii bu da benim için ekstra bir teşvikti" diyerek salondaki kahkalara boğdu. 
     Derviş, Amerikalar’a, hergün Hazine, DPT ve Merkez Bankası üst bürokratlarıyla sabah saat 07. 15’de toplandıklarını, plan yaptıklarını anlatınca, kendisini dinleyen Amerikalılar "Washington’daki devlet memurluğu düzeni Ankara’ya da yansımış" diye espiri yaptı. 
     


 EKONOMİ 
















</TEXT>
</DOC>
