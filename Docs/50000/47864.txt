<DOC>
<DOCNO> 47864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/yazar/zbirand.html </URL>
<DATE> 2001/10/20/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Türkiye, AB’yi şaşırttı... 
</HEADLINE>
<TEXT>

     BRÜKSEL 
     Burada kiminle konuşursanız konuşun, hemen herkesten tabii size doğruları söylemek istiyorlarsa aynı yanıtı alıyorsunuz Türkiye hepimizi şaşırttı 
     Nedeni de Anayasa değişiklikleri. 
     Bu insanlar, Türkiye’nin söz verip sonradan vazgeçmesine o kadar alışmışlar ki, bu defa da aynı durumla karşı karşıya kalacaklarını sanmışlar. Anayasa değişikliklerinin yapılabileceğine hiç inanmamışlar. 
     Hele 11 Eylül olayı yaşanınca, Türkiye’nin hemen vazgeçmesini beklemişler. 
     Şeklen de mantıklı geliyor. 
     Yıllardır terörle mücadele konusunda Avrupa’ya ters düşen Türkiye ne diyordu 
     "Terörle mücadele, geniş bir demokrasi ortamında gerçekleştirilemez. Bazı kısıtlamalar olmalıdır" yaklaşımı ile ortaya çıkıyor ve AB ile ters düşüyordu. 
     11 Eylül Türkiye’yi ayrıntılar da olmasa 
     bile, genel yaklaşım açısından bir 
     oranda haklı çıkardı. 
     Avrupa Komisyonu ve Avrupa Parlamentosu’nda Türkiye’yi yakından izleyenler, demokratikleşme, daha doğrusu AB’ye tam üyelik için Kopenhag Kriterleri’ne uyma konusunda verdiği sözü Anayasal değişiklikleri paketini askıya almasını beklemişler. Şimdiye kadar söz verip yerine getirilmemesini sık sık gördükleri için, Ankara’nın zaten zorlanacağı bu değişikliği, 11 Eylül’ü fırsat bilip erteleyeceği kanısına varmışlar. 
     Her şeye rağmen Anayasa değişikliklerinin geçmesi açıkça şaşkınlık yaratmış. Kiminle konuştumsa bana bu güzel sürprizden söz etti. 
     Türkiye’nin AB’ye yaklaşma konusunda ciddi olduğu izlenimi doğmuş. 
     "Bugün Türkiye, AB tam 
     üyeliğine daha yakınlaştı" diyen, 
     AB Komsiyonu ve parlamento üyeleri, memnuniyetlerini gizlemiyorlar. 
     
     Ancak, uygulamaya bakacağız 
     Tabii hemen ardından da ekliyorlar 
     "Şimdi, bu değişikliklerin uygulamaya yansımasını bekliyoruz. Anayasa’yı değiştirmek iyi, ancak buna göre yasalar da değişecek mi Yoksa şekilde mi kalacak Önümüzdeki dönemde, fikir özgürlüğü, işkence gibi konularda şikayetler yok olacak mı Kürtçe konusunda eski katı tutum sürdürülecek mi İşte bu soruların yanıtları beklenecek" diyen AB Komsiyonu yetkilileri önümüzdeki haftalarda açıklanacak olan "Türkiye’nin 
     AB üyeliğine ilerlemesi" ile ilgili 
     raporun, Anayasa değişikliklerinden 
     sonra değiştirildiğini söylediler. 
     Bu değişikliğe kadar önemli oranda "olumsuz gelişmeleri" kapsayan rapor, şimdi daha farklı çıkacağa benziyor. 
     Yine olumsuz gelişmelere yer verilmiş, 
     ancak tonu değişmiş. 
     "Bizi en çok etkileyen, anayasal değişiklik paketinin parlamentodan böylesine büyük bir çoğunlukla onay görmesidir. Muhalefetin de olumlu oy vermesi Türkiye’nin demokratikleşme isteğini çok açıkça ortaya koydu" 
     diyen aynı yetkililer, "Daha geçilecek yol var, her şey bitmedi, ancak önemli mesafe alındı" diyorlar. 
     
     Türkiye bir model oluşturuyor 
     11 Eylül sonrasında taşlar henüz yerine oturmuş değil. Uzunca bir süre de oturacak 
     gibi görünmüyor. Ancak yine de, Türkiye’nin konumu, belirli bir azınlık arasında 
     tartışılmaya başlanmış. 
     En yeni yaklaşımı, Türkiye’nin AB açısından eskiye oranla daha ilginç bir konuma geldiği yolundaki görüşler. 
     Türkiye’yi yakından izleyen bir komisyon yetkilisi, Türkiye modelinin giderek ön plana çıktığına dikkat çekti. 
     "Avrupa Birliği kendi topraklarında yaşayan Müslüman vatandaşlarıyla ilişkilerinde, Türkiye deneyimini bir koz gibi kullanabilir. Müslüman olup, demokrasi ve laikliği bir arada götürebilen tek ülke olan Türkiye, 
     eskiye oranla cazipleşebilir" derken, 
     bu fikrin Türkiye tarafından da 
     kullanılması gerektiğinin altını çizdi. 
     11 Eylül olayı daha yeni yeni değerlendiriliyor. Bir yandan da Afganistan’daki gelişmeler izleniyor. 
     Türkiye’nin konumu, 11 Eylül öncesine oranla daha da değerleniyor. Tabii, 
     her zaman olduğu gibi eğer Türkiye 
     elindeki kozları doğru dürüst kullanabilirse... 
     
Türkiye-Avrupa Vakfı’na başarılar      Avrupa Birliği ile sadece resmi çerçevede ilişki kurulamaz. Parlamento, özel sektör ve sivil toplum örgütleri de tam olarak devreye sokulabilirse yakınlaşma hızlanır. 
     Türkiye’nin, resmi, parlamenter 
     ve özel sektör ilişkileri vardı. Ancak, 
     Türk-AB ilişkilerinde lokomotif 
     rolü oynayacak bir sivil 
     toplum örgütü yoktu. 
     Geçen perşembe günü Brüksel’de temelleri atılan 
     Türkiye-Avrupa Vakfı işte 
     bu büyük boşluğu dolduracak. 
     Avrupa’nın önde gelen tanınmış isimleriyle, Türkiye’nin Avrupa konusunda uzmanlaşmış 
     insanlarının buluşacakları, 
     taraflar arasında diyaloğun attırılmasını sağlayacak bir forum oluşturuldu. 
     Bu bir "ilk" oldu. 
     Brüksel’deki toplantı da herkesin gurur duyacağı bir ortamda yapıldı. Avrupa Komsiyonu’nun önde gelen tüm eski ve yeni isimleri, eski ve yeni bakanlar, yıllarını bu işe adamış uzmanlar... Herkes ama herkes oradaydı. 
     
     Nihat Akyol amacına ulaştı 
     Türkiye’nin AB nezdindeki daimi delegesi, Büyükelçi Nihat Akyol amacına ulaştı. Diplomatik kariyerini AB’ye adamış bir insan için, az bir başarı da değil. İsmail Cem’in, Akyol’un Brüksel’deki görev süresini neden uzattığı şimdi daha iyi anlaşılıyor. Akyol, Türkiye-AB ilişkilerine muazzam bir katkıda bulunmuş oldu. 
     Tabii asıl önemlisi bundan 
     sonrasını getirmek. 
     Vakfın başarılı olması isteniyorsa, para akışının iyi düzenlenmesi, profesyonel ve etkili bir ekip oluşturulması şarttır. 
     Vakıf devletten para almamalı. Mutlaka özel sektör tarafından yaşatılmalıdır. Eğer devlet gölgesi düşerse, fonksiyonu ve etkisi yok olur. 
     Nihat Akyol’a tebrikler, vakfa da başarılar... 
     
İlerleme Raporu 13 Kasım günü çıkıyor      Avrupa Birliği Komisyonu her yıl, tam üyeliğe aday ülkelerin Kopenhag Kriterleri’ne uyum durumunu inceleyen 
     bir rapor yayınlar. Adı da 
     "İlerleme Raporu’dur". 
     Bu rapor yıllardır, Türkiye’nin kara yüzünü gösterirdi. İşkence, kötü muamele, hapse 
     atılan gazeteciler, görüşlerini 
     açıkladıklarından dolayı cezalandırılan insanlar... 
     Raporu okudukça insanı fenalıklar 
     basardı, üzüntü kaplardı. Adeta Midnight Express filmi seyreder gibi olurduk. 
     Bu yıl ilk defa durum farklı. 
     AB Komisyonu’nda havaya bakılacak olursa, yine uygulamaladaki olumsuzluklara rağmen, 
     bu raporda olumlu bölümler de var. Türkiye’nin Kopenhag Kriterleri’ne yaklaştığı belirtilecek. 
     Raporun ekonomi ile ilgili bölümleri ise, geçmiş yılların aksine olumsuz. Ekonomik 
     krizin izleri yanı sıra, AB mevzuatına 
     yakınlaşma konusunda henüz epey 
     gidilecek yol olduğunun altı çiziliyor. 
     Züğürt tesellisi dahi sayılsa, yine de raporun olumlu yönleri bir çoğumuzu memnun edecek. 
     
     







Taliban ve İslamcılar 


Şarbona dur 


İzgi'nin önerisi 


AB yolunda 'sahici' sorun Kıbrıs patlarsa 


Ara istasyon 


Araftakiler 


YÖK'ün inadını kim kıracak 


Görevimiz tehlike 


Türkiye’yi Dobu istilasından kurtaralım 


Bir teminat öyküsü 


Oradan, buradan, şuradan... 


Resmi Gazete krizi 


Vekil maaşı anayasaya girmiş ülke var mı 


Hata uygulayıcılarda 2 


Usame bin Ladin ve bizim meslek 


Şarbon 


</TEXT>
</DOC>
