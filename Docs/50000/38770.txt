<DOC>
<DOCNO> 38770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/24/son/sondun09.html </URL>
<DATE> 2001/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransızlar trafikte yaşlı sürücü görmek istemiyor.. 
</HEADLINE>
<TEXT>

     Fransa'da yapılan bir kamuoyu araştırması, halkın çoğunluğunun trafikte yaşlı sürücü görmek istemediğini ortaya koydu. 
     Araştırmaya katılanların yüzde 63'ü, 74 yaş ve üzerindeki kişilerin trafiğe çıkmamasını isterken, yüzde 26'sı 80 yaşına kadar trafiğe çıkılabileceği yönünde görüş belirtti. 
     Deneklerin yüzde 88'i de, 59 yaşından itibaren isteyenlere sürücü belgesi verilmemesini istiyor. 
     Trafik uzmanları, fiziksel yetenekleri gerilese bile, daha dikkatli oldukları için yaşlıların gençlere oranla daha az tehlikeli olduğu görüşünü taşıyor. 
     Fransa'da geçen yıl, 65 yaş üzerinde olup trafikte hayatını kaybedenlerin sayısının 800 civarında olduğu, 15-25 yaş grubundaki gençler arasında hayatını kaybedenlerin sayısının ise 2 bin civarında olduğu bildirildi. 
     Ülke genelinde 37 milyon sürücü içinde 60 yaşın üzerindekilerin sayısının 12 milyon olduğu, bu rakamın 2030 yılında 20 milyona çıkmasının beklendiği belirtildi. 
     
     







</TEXT>
</DOC>
