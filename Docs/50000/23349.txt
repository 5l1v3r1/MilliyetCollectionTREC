<DOC>
<DOCNO> 23349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/son/sondun08.html </URL>
<DATE> 2001/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan’da şimdi de ’Ayı Adam’ 
</HEADLINE>
<TEXT>

     Hindistan’da ’’Maymun Adam’’ söylentisinden sonra şimdi de ’’Ayı Adam’’ söylentisi korku salıyor. 
     Ülkenin kuzeydoğusundaki Assam eyaletinde bazı köylerde geceleri ortaya çıkan ’’Ayı Adam’’, söylentilere göre en az 20 kişiyi pençeleriyle yaraladı. 
     Görgü tanıkları, ’’ayıya benzeyen bu tuhaf yaratığın’’, evlere bile girerek insanlara saldırdığını söylüyor. 
     Assam eyaleti Sağlık Bakanı Bhumidhar Barman, söylenenleri ciddiye aldıklarını belirtti. 
     ’’Ayı adam’’ın görüldüğü iddia edilen bölgelerde köylüler, kendilerini savunmak için özel gruplar oluşturdu. 
     Başkent Yeni Delhi’de de 12 Mayıs’ta ’’Maymun Adam’’ söylentisi yayılmıştı. Başkentin bazı sokaklarında panik çıkmasına yol açan canavar ’’Maymun Adam’’ın birkaç kişiyi öldürdüğü, en az 50 kişiyi yaraladığı söyleniyor. 
     







</TEXT>
</DOC>
