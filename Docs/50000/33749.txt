<DOC>
<DOCNO> 33749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/25/yasam/yas03.html </URL>
<DATE> 2001/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüyayla Tanrı’dan mesaj gelmez 
</HEADLINE>
<TEXT>

Erbakan’ın kızı rüyasında gördüğü erkekle evlendiğini açıklıyor, bir baba "Rüyamda Allah’tan emir geldi" diyerek, 4 çocuğu ile eşini öldürüyor. Oysa ilahiyatçılar, "Tanrı rüyayla mesaj vermez" diyor.... 
     Rüyanın Sırları Semra Kardeşoğlu 

     Geçtiğimiz ay Gaziosmanpaşa’da korkunç bir cinayet işlendi olay gazetelerde geniş yer buldu... Yılmaz Yavuz, 4 çocuğu ile 11 yıllık eşini keserek öldürmüştü... Yavuz ifadesinde, "Gece rüyamda Allah katına yükseldim. Bana emir geldi. Onları kurban ettim" diyordu... Peki "Tanrı’nın rüya yoluyla insanlara mesaj göndermesi mümkün mü " Marmara Üniversitesi İlahiyat Fakültesi Öğretim Üyesi Doç. Dr. İlyas Çelebi, "Peygamberler dışında hiçbir insan Tanrı’dan mesaj alamaz. Buna inanmak kişiyi dinin dışına götürür" diyor. Çelebi, İslam dininin rüyalara nasıl yaklaştığını ise şöyle anlatıyor... 
     
     Sadece Peygamberler... 
İslam dini rüyalara nasıl yaklaşır 
     Bilim adamlarının kabul ettiği bilinçaltının ortaya çıktığı rüyalar dışında kendi hayatları ile ilgili olmayan rüyalar da görülebiliyor. İslam dini, rüyanın peygamberlere gönderilen vahilerin bir vasıtası olduğunu kabul ediyor. Hz. Muhammed, Hz. İbrahim ve Hz. Yusuf’a vahilerin bir bölümü bu yolla gelmiş. 
     Bunları insanların gördükleri rüyalardan ayırmak lazım. Madem ki peygamberimize rüya yoluyla vahi aldı, benim gördüğüm rüya da peygamberin ki gibi doğrudur’ diyemeyiz. 
     
Bunu vahi olarak algılayan insanlar var mı 
     İbrahim peygamber rüyasında gördüğü bir emirle oğlunu kurban etmek istedi. Ama sonra Allah onu sınamak istediğini söyleyip bu emri geri aldı. Böyle bir rüya görüp çocuklarını kurban eden insanlar oldu. Bunun İslam dininde asla yeri olamaz. Peygamberler dışındaki insanlar hiçbir zaman Tanrı’dan doğrudan mesaj alamazlar. Böyle bir anlayış kişiyi din dışına götürür. 
     
     Rüyaları iyiye yorun’ 
Bilinçaltı ve peygamber rüyaları dışında kalan rüyalar neler 
     Olumlu mesajlar ileten, kişiyi olumlu istikamete sevkeden rahmani rüyalar’ var. İyiye sevkettiği için Tanrı’yla kurulan bir bağ olarak görülüyor. İkincisi şeytani rüyalar’. Negatif, çirkin, kötü, kabus türü, günlük hayatta kişiyi kötülüğe sürükleyen rüyalar. Bunlar, şeytanın insanı aldatması olarak kabul edilir. 
     
Bu yoruma göre değişmez mi peki 
     Zaten rüya tabiri denilen şey, kişiye bağlıdır. Sezilerinize, tecrübelerinize göre bir yorum getiriyorsunuz. Yoksa yorumu yapan, uzaklardan mesaj alıp bunu söylemiyor. Peygamberimiz "Rüyaları iyiye yorun. Yorumunuz kişiyi hayata bağlayacak, pozitif eylemler yaptıracak tarzda olsun. Ama içinizden olumlu şeyler geçmiyorsa hiç yorumlamayın" diyor. Tabir kitaplarını insanların tecrübeleri ile biriken sembollerden oluşmuş bir halk kültürü ürünü olarak görmek gerekiyor. 
     
     Ak sakallı dede efsanesi... 
Necmettin Erbakan’ın kızı Elif de rüyasında gördüğü kişi ile evlendi Rüyalar bilgi kaynağı olabilir mi 
     Peygamberlerin gördüğü rüyalar dışında kalanlar bilgi kaynağı oluşturamaz. İş ya da evlilik yapacaksanız, İslam dini aklınızı kullanarak karar vermenizi söylüyor. Rüyanıza uyarak iş yapamazsınız. 
     
Birçok kişi rüyasında yol gösterici, ak sakallı, nur yüzlü bir dede’ görür... Kimdir bu Nur yüzlü dede’ 
     Bu bir sembol. Bizde Hızır kültürü var. Geçmişte Musa peygamberle yolculuk yapan ona bir takım konularda rehberlik eden Hızır isimli bir kişi var. Hızır o günlerden bu yana efsaneleştirilerek kıyamete kadar yaşayan bir kişi haline getirilmiş. Bu hik yelerle büyüyen bir kişi elbette darda kaldığı zaman rüyasında Hızır’ı, simge olarak nur yüzlü dedeyi görüyor. Hıristiyanlar’da da Noel Baba vardır. Onlar da rüyalarında Noel Baba’yı görür. 
     
     Hazine Avcıları’nı seyredip yatarsan... 
     Bionerji Derneği’nin de Başkanı olan Psikolog Dr. Davut İbrahimoğlu rüyaları bilimsel ve mistik olmak üzere ikiye ayırıyor. Kendisinin de sık sık gördüğü mistik rüyaların gelecekten haber vereceğini iddia ediyor. İddiasını "Bir anlayış 5 bin yıl ayakta ise gerçeklik payı vardır" sözüyle destekliyor... İbrahimoğlu, sorularımızı şöyle yanıtladı... 
     
Sizce rüyanın türleri var mı 
     Evet bilinçaltı rüyaların dışında mistik düşünceye giren vizyon denilen ve haber veren rüyalar da var. 
     
Bir rüyanın vizyon olduğunu nasıl anlarız 
     Yanılma olasılığı var. Örneğin kadın televizyonda Hazine Avcıları’ filmini izliyor. Ah keşke ben de bir hazine bulsam’ diyor. O gece rüyasında hazine bulduğunu görüyor ve kuyuya giriyor. Geçenlerde böyle bir olay oldu. Bu tamamen arzunun ortaya çıkışı. Böyle bir rüya haberci olamaz. 
     
     Öksüz olayını gördüm’ 
Haber veren rüyaları daha çok kimler görebilir 
     Sakin, pozitif insanlar. Zihni sakinleştiren meditasyon faydalıdır. Zihni bir havuza benzetiyorum. Havuza taş attıkça dibini görmeniz zorlaşır. Taşları alırsanız havuzun derinini görebilirsiniz. Meditasyon bu taşların alınmasını sağlıyor. 
     
Siz de vizyon görüyor musunuz 
     Mesela son olarak Enis Öksüz olayını gördüm. Çünkü ben 17 yıldır meditasyonla ilgileniyorum. Doların 1.5 milyona çıkacağını da görmüştüm. Babamın vefatından kısa bir süre sonra onu ve birkaç yıl önce ölen kızkardeşimi gördüm. Kardeşim çimden yapılmış bir evden çıktı. Babamı sordum, kapıdan babam göründü. Anladım ki buluşmuşlar ikisi. 
     
     Doktora başvurun’ 
Size başvuran kişilerin rüyalarını analiz ediyor musunuz 
     Evet psikolojik sorunların çözümünde bizim için bir anahtar. Bir hanım gelmişti. Sık sık rüyasında peşinden birilerinin kovaladığını görüyor ve korku içinde uyanıyordu. Hipnoz yaptık, kadının geçmişte tacize uğradığı ortaya çıktı. Bundan sonra kadın artık o rüyayı görmemeye başladı. Çünkü bilinçaltında bu olayı unutmaya çalışmış. 
     
Siyasetçiler pek çok kişinin rüyasına girer. Özel bir nedeni var mı 
     Genelde onlara yakın olmak bir güç simgesidir. Sevseler de sevmeseler de gücü temsil ediyorlar. Böyle bir özlem var. Bu özlemin rüyada ortaya çıkması çok normal. 
     
Sık sık uykusundan ağlayarak uyanan çocuk sorunlu mudur 
     Kötü rüya gördüğünü gösterir. Bu tür rüyalar bir bozukluğun habercisi olabilir. Mutlaka bir uzmana göstermek gerekir. 
     
     Halk arasında rüya sembolleri 
     Açık renk Yeni iş 
     Akraba İletişim 
     Araba Mektup 
     Asker Uzaktan gelen haber 
     Aşık olmak Ümit 
     Ayna Sıkıntı 
     Battaniye Büyük sıkıntı 
     Bal Ailede yenilik 
     Bebek Haber, seyahat 
     Boğulma Koruma, himaye 
     Borç Para 
     Böcek Şans 
     Cam Ağrı 
     Cinsel ilişki Beraberlik 
     Cinsel organ Sağlık 
     Cerrah Hastalık 
     Çarşaf Yenilik 
     Çiçek Izdırap 
     Dağ Engeller 
     Dışkı Para 
     Dikiş Paylaşılmaz mutluluk 
     Dil Dedikodu 
     Dilsizlik Büyük sıkıntı 
     Din görevlisi Kötü şans 
     Diş Para 
     Dörtyol ağzı Güçlükler 
     El Yeni bir meslek 
     Ev Şans 
     Fotoğraf Hatıralar 
     Gazete Yenilik 
     Gözyaşı Sevinç 
     Hayvan Haber 
     İğne Ağrı 
     İhanet Sıkıntı 
     İktidarsızlık Yeni bir aşk 
     İyi hava Yeni haberler 
     Kadın Mistik koruma 
     Kaza Tehlike 
     Kapı Telefon haberi 
     Kan Sağlık 
     Kaçmak Kıskançlık 
     Kilise, mabed Yenilik 
     Kilit Kara büyü 
     Kolye Izdırap 
     Koşmak Beraberlik 
     Koridor Tehlike 
     Koyu renk Yeni görüşmeler 
     Kristal Ağrı 
     Kucaklaşma Koruma 
     Makas Matem 
     Mektup Koruma himaye 
     Mobilya Mutsuzluk 
     Mutfak Yenilik 
     Mücevher Ağrılar 
     Otomobil Beraberlik 
     Öfke Sukunet 
     Ölüm Değişiklik 
     Saç Mutsuzluk 
     Seyahat Değişiklik 
     Su Tehlike 
     Süt Beraberlik 
     Şarap Sevinç kıvanç 
     Temas Sizi düşünen var 
     Tırnak Borç 
     Toprak Para 
     Vücut Kötü büyü 
     Yastık Yeni bir aşk 
     Yangın Güçlükler 
     Yatak Kesin karar, ayrılık 
     Yılan Şifa 
     Yol Güçlükler 
     Yürümek Sıkıntı 
     
     YARIN 

</TEXT>
</DOC>
