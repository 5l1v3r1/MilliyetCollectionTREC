<DOC>
<DOCNO> 40534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/guncel/gun16.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bizi medya teröristi’ susturamaz 
</HEADLINE>
<TEXT>

     KENDİNE yayıncı süsü veren bir medya teröristi günlerdir Milliyet Gazetesi'ne akla hayale sığmayacak yalanlarla saldırıyor. Sözde 'belge'ler yayımlayarak okuyucusunu kandırıyor. 
     YAYIMLADIĞI sözde belgenin tek bir satırında bile Aydın Doğan'ın ismi geçmediği halde gazetemizin sahibini hayali suçlara ortak ilan ediyor. Yaptığının Türk hukukundaki karşılığı 'evrakta sahtecilik'tir. 
     MİLLİYET’E ve Aydın Doğan'a yönelik bu saldırının amacı belli Bütün ticari faaliyetini başkalarını dolandırmak, buna karşı çıkanları tehdit ve şantajla sindirmek üzerine kuran bu çete, Milliyet'in haberlerinden rahatsız oluyor. Milliyet'i kendi kanunsuz faaliyetlerine engel görüyor, susturmaya çalışıyor. 
     BURADAN herkese ilan ediyoruz ki, Milliyet bu şantaja boyun eğmeyecek. Bundan böyle de doğruluğundan emin olduğu tüm haberleri kullanmaya devam edecek. Türkiye bu vesileyle namusluların namussuzlardan daha cesur olabileceklerini görecek... 
     



 GÜNCEL 



















</TEXT>
</DOC>
