<DOC>
<DOCNO> 32271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/yasam/yas03.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Duygusuz Duygu 
</HEADLINE>
<TEXT>

Manken Duygu Ulaş, neden olduğu trafik kazasında hastanelik ettiği Halkla İlişkiler uzmanı Bengü Bilik'e 'geçmiş olsun' demeden çekip gitti 
     SERDAR BENLİ 

     Podyumların ünlü mankenlerinden Duygu Ulaş, kendi kullandığı otomobille Maçka'da zincirleme kazaya neden oldu. Geçtiğimiz Çarşamba günü saat 15 00 sıralarında meydana gelen kazada bir taksiye binmek üzere olan B Z Halkla İlişkiler Şirketi'nin sahibi Bengü Bilik'in sol dizi parçalandı. 
     

     Kaldırıldığı hastanede leğen kemiğinden alınan parça ile dizine yama yapılan Bilik, manken Ulaş'ın kaza sonrasında kendisi yerde yatarken yanına bile gelmediğini belirterek şunları söyledi "Duygu Ulaş’ın arabası bineceğim taksinin arkasındaki taksiye çarptı. O da gelip benim bineceğim taksiye vurunca yere yuvarlandım. Taksinin lastiği dizimin üzerinden geçti. Görenler yardıma koşarken, otomobilin sürücüsü Duygu Ulaş yanıma bile gelmedi. O sırada cep telefonuyla konuşuyordu. Hakkında tazminat davası açacağım. Tedavi masraflarım 8 milyar lira tutuyor ve doktorlar 3 ay sonra yürüyebileceğim söylüyor." 
     



 YAŞAM 





















</TEXT>
</DOC>
