<DOC>
<DOCNO> 35304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/son/sonspo09.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan Bayraktar ilk kez takımla idmana katıldı 
</HEADLINE>
<TEXT>

     Fenerbahçe, 8 Ağustos Çarşamba günü İskoçya'nın Glasgow Rangers takımıyla deplasmanda yapacağı Avrupa Şampiyonlar Ligi 3. ön öleme turu ilk maçının hazırlıklarını yaptığı idmanla sürdürdü. 
     Hazırlık maçında dün akşam İzmir'de, Birinci Süper Lig'in yeni ekiplerinden Göztepe ile 1-1 berabere kalan sarı-lacivertliler, bu sabah Samandıra Tesisleri'nde yaklaşık 1 saat süren idman yaptı. Teknik Direktör Mustafa Denizli yönetimindeki sarı-lacivertlilerde, dün attığı imzayla resmen Fenerbahçeli olan Hakan Bayraktar da ilk kez takımla idmana katıldı. Göztepe maçında kasığından sakatlanan Revivo'nun yer almadığı idmanda sarı-lmacivertli futbolcular, tek top çalışmasının ardından, kondisyona yönelik bir idman yaptı. İsrailli futbolcunun sakatlığının ciddi olmadığı öğrenildi. Öte yandan, Fenerbahçe'nin bu akşamdan itibaren, Glasgow'a hereket edene kadar İstanbul'da yapacağı idmanlar basına kapatıldı. 







</TEXT>
</DOC>
