<DOC>
<DOCNO> 47197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/son/sonspo08.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Şenol Güneş Avrupa turunda 
</HEADLINE>
<TEXT>

     Milli Takımlar Teknik Direktörü Şenol Güneş, A Milli Futbol Takımı'nın 2002 Dünya Kupası Finalleri'ne gidebilmek için Kasım ayında yapacağı baraj maçları öncesi milli fubolcuları yakın takibe alıyor. 
     Güneş'in, Türkiye için büyük önem taşıyan baraj maçlarına yaklaşık 1 aylık süre kala, futbol yaşamlarını yurtdışında sürdüren milli 
     futbolcuların son form durumlarını yerinde izleyeceği bildirdildi. 
     Futbol Federasyonu'ndan yapılan açıklamaya göre, Şenol Güneş ile A Milli Takım İdari Sorumlusu Can Çobanoğlu, Avrupa Şampiyonlar Ligi'nde Fenerbahçe'nin yarın deplasmanda yapacağı Olympique Lyon maçını izlemek için yarın Lyon'a hareket edecek. 18 Ekim Perşembe günü Birmingham'a geçecek olan Güneş ve Çobanoğlu, burada Alpay Özalan ve Aston Villa FC'nin menajeri ile görüşecek. 
     20 Ekim Cumartesi günü İngiltere Premier Ligi'nde yapılacak 
     Arsenal FC-Blackburn Rovers FC maçı için Londra'da bulunacak olan Güneş ve Çobanoğlu'nun, bu maçta Tugay Kerimoğlu'nu izledikten sonra, 21 Ekim Pazar günü Milano'yla geçip İtalya Ligi Serie A'da FC Inter-AC 
     Milan maçını seyredecekleri açıklandı. 
     






</TEXT>
</DOC>
