<DOC>
<DOCNO> 27589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/guncel/agun.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu tablo hiç yabancı değil 
</HEADLINE>
<TEXT>

Sadece Milliyet muhabirinin görüntülediği düğünde Kohl gibi yakasına çiçek takan Erbakan, kızını da koluna takarak salona getirdi. "Hoca Hıristiyan geleneği uyguladı" diye yorumlandı 
     EMİNE TÜRKER İstanbul 

     Siyasi yaşamı boyunca rakiplerini "Batı taklitçisi" olmakla suçlayan yasaklı Necmettin Erbakan, kızının düğününde Hıristiyan geleneklerini uyguladı. Koluna taktığı kızı Elif'i alkışlar arasında nik h masasına kadar getirerek, damada teslim etti. Sadece Milliyet'in görüntülediği bu fotoğraf, politik rakipleri kadar İslamcı kesim arasında da tartışma yarattı. 
     
Mürüvvet Teyze anlatıyor      Erbakanlar'ın aylardır sır gibi saklanan Çırağan Sarayı'ndaki düğünlerine sadece Milliyet girmeyi başardı. Siyah pantolon - ceket ve türbanlı olduğumuz için davetiye bile sorulmadı. Bize burada en büyük destek Erbakanlar'ın yakın dostu olduğunu ve Ankara'dan geldiğini söyleyen Mürüvvet Teyze'den geldi. Mürüvvet Teyze, herhangi bir konuk sandığı Milliyet muhabirine gelenleri tek tek tanıttı. Elif'i büyüten Hanife Teyze, Nermin Erbakan'ın şoförü ve eşinin de orada olduğunu söyledi. 
     
Muhabirimiz ön masada      FP'li milletvekilleri ve eşleri görülmeye değerdi. Hepsi şıklıkta birbirleriyle yarıştı. Davetli kadınlar arasında modern, dekolte giysili olanlar da vardı. Kokteylin ardından nik hın yapılacağı ve saatlerdir kırmızı güllerle donatılan bahçeye geçildi. Biz de Ankaralı Mürüvvet Teyze ile birlikte 1 numaralı masaya oturduk. Ortalık sakindi. 
     
Baba-kıza alkışlar      Alkolsüz içecekler yudumlanırken, babası Erbakan'ın kolunda gelin göründü. Baba - kız Erbakanlar, Hıristiyan nik h törenlerinde olduğu gibi ağır adımlarla damadın beklediği nik h masasına yürüdü. Salondakiler baba - kızı alkışlıyorlardı. 
     
Nazar boncuklu masa      Elif'in türbansız gelinliğinin duvak kısmı taşlarla bezenerek saçı kapatılmıştı. Kırık beyaz renkteki gelinlik, boncuklarla süslüydü. Nik h masasının önünde kocaman nazar boncuğu vardı. 
     
Havai fişek gösterisi      Elif Erbakan ile Mehmet Altınöz, İstanbul Büyükşehir Belediye Başkanı Ali Müfit Gürtuna'nın sorularını yanıtlarken, tıpkı "Batı"da olduğu gibi havai fişek gösterisi başladı. Havai fişekler birbiri ardına patlıyor, konuklar alkışlıyordu. Aynı anda yüzlerce balon uçuruldu. 
     
Çiçekler yakada...      Damat, Elif'i belinden kavrayıp nikah masasına oturmasına yardımcı olurken Erbakan'ın mutluluğu gözlerinden okunuyordu. Hoca'nın yakasındaki gül ise, bir ay önce yine Çırağan'da yapılan düğünde yakasına çiçek takan Almanya eski Başbakanı Helmut Kohl'ü hatırlattı. 
     
Amerikan tarzı düğün      Kapatılan RP'nin lideri Necmettin Erbakan kızı Elif'i aynı Amerikan filmlerindeki düğün sahnelerinde gördüğümüz gibi kolunda nikah masasına kadar getirdi ve müstakbel damadın ellerine teslim etti. Damat Mehmet Altınöz de önce saygıyla kayınpederinin elini sıktı. 
     
Arkadaşımız düğüne böyle girdi      Düğün, muhabirimiz Emine Türker için farklı bitti. Siyah pantolon, ceket giyen ve türban takan muhabirimizi, Erbakan'ın özel kalem görevlilerinden Yahya Kar ve koruması Vahap Kanıtoğlu tartakladı. Zorla çantasını almaya kalktı. Bu durumda da olay karakolda noktalandı. 
     
     
VIP’i kullandılarDüğün gecesini Çırağan Sarayı'nda geçiren yeni evliler balayı için VIP’ten Londra'ya uçtu      SİNAN TOROS İstanbul agun3.jpg 

     Necmettin Erbakan'ın önceki gece Çırağan Sarayı'nda görkemli bir törenle evlenen kızı Elif ile damadı Mehmet Altınöz, dün büyük bir gizlilik içinde balayı gezisi için İstanbul'dan uçakla Londra'ya gitti. Düğün gecesini Çırağan Sarayı'nda geçiren yeni evli çift, dün özel bir araçla Londra'ya gitmek üzere Atatürk Havalimanı VIP Very Importent Passenger - çok önemli yolcu salonuna geldi. 
     
VIP kullanma hakları yok      Havaş'a ait bir VIP aracıyla İngiliz Havayolları uçağına götürülen Elif - Mehmet Altınöz çiftinin VIP salonunu kullanma hakları olmadığı sadece Necmettin Erbakan'ın seyahatleri sırasında "maiyet" olarak bu salondan giriş - çıkış yapabilecekleri bildirildi. 
     
Mutlu çift Londra’da      Nevsal Elevli - Londra 

     Elif ve Mehmet Altınöz çifti, balayılarını geçirmek üzere dün Londra'ya geldi. Damat Altınöz'ün blucin pantalon ve beyaz gömlek, eşi Elif'in ise tesettür modasına uygun şık bir takım giydiği görüldü. Bir hafta Londra'da kalacaklarını belirten çift, "Balayında arkadaşları-mızla olacağız" dediler. 
     



 GÜNCEL 



















</TEXT>
</DOC>
