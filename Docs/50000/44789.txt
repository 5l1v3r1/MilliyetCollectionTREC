<DOC>
<DOCNO> 44789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/magazin/amag.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş romanı yazacağım’ 
</HEADLINE>
<TEXT>

Mehmet Ali Erbil’in güzel ve gizemli kayınvalidesi İffet Erguvan "Bu evliliği onaylamıyorum. Sedef’in eli önce ekmek tutmalıydı" diyor 
     AHMET TULGAR 

     Mehmet Ali Erbil'in 46 , Sedef Altıntaş 22 adında bir üniversite öğrencisiyle yıldırım evliliği yapması zaten başlı başına bir skandaldı. Ama Sedef Hanım'ım annesi İffet Erguvan 42 , düğün gecesi ayyuka çıktığında, kızının güzelliğini, gençliğini, hepsini gölgede bıraktı. Bu kadar güzel bir anne en büyük skandaldı 
     Ve işte, ülkenin iki haftadır en çok arzu edilen kadını, "skandal kayınvalide", medyadan en çok talep alan, ama hepsini geri çeviren röportaj objem, İffet Hanım, masanın ucunda, biraz misafir gibi, biraz diken üstünde gibi oturuyor. Güzel, çok güzel evet, ama güzelliğinden çok kırılganlığı, ürkekliği ve şaşkınlığı beni etkiliyor. 
     K h mezesiyle oynayarak, k h rakısından bir yudum alıp gözlerini masadan kaldırıyor, bir kızına bir damadına şaşkınlıklar içinde bakıyor. 
     
     Baskıcı biri değilim’ 
Kızınızın düğününde bütün projektörlerin size çevrileceğini tahmin edebilir miydiniz 
     Hiç aklıma bile gelmedi. İlginin neden bana odaklandığını h l anlayamadım. 
     
Bu düğün sürecinde bir anne olarak yaralandınız mı Güzel kadınlar güzelliklerinden ötürü yaralanırlar mı 
     Yaralayamazlar. Her kadın güzel olmak ister, gurur duyar ama ben burada anne misyonunu taşıyorum, onun için yanlış. Kınıyorum. 
     
Sedef Hanım'a çok düşkün müsünüzdür 
     Tek çocuğum o ve benim her şeyim. Elimden geleni yaptım eğitimi için. İnşallah okulunu bitirir. Okulunu bırakırsa yazık olur. İlkokuldan itibaren Sedef’in çok üstüne düştüm. 
     
Güzel olmasaydınız kamuoyu, medya sizinle ilgilenmeyecekti. Kendinizi salt bir yüze ve bedene indirgenmiş hissediyor musunuz 
     Güzel olmak bir kere bir neden olamaz medya ilgisi için. Güzel olmak Allah'ın verdiği bir lütuftur. Hiç kimse elinde olarak güzel veya çirkin olmaz. Beni güzelliğimle değil bir anne olarak değerlendirselerdi daha çok sevinirdim. 
     
İyi bir anne misinizdir 
     İddialı olacak ama çok iyi bir anneydim. 
     
Disiplinli bir anne 
     Sırasında otoriter, sırasında yumuşak. Hiçbir zaman baskı yapmadım. Baskının iyi olmadığını düşünüyordum ama... 
     
Sedef Hanım zor bir çocuk muydu 
     Sedef de beni hiç üzmedi, çok aklı başında, çevresinde böyle tanınan bir kızdı. 
     
Babası yanında olmadan bir çocuk büyütmek zor mudur 
     Çok zordur ama biz ikimiz güzel yaşadık. Sanki birlikte büyüdük. Birlikte bir mücadele verdik. Hayatta en çok istediğim şey iyi bir eğitim almasıydı. Onu da başarıyordum ama... İki sene kalmıştı, inşallah bitirir. 
     
     Ne teklifler geldi de...’ 
İyi bir evlilik istemez miydiniz kızınız için 
     Yani, yani... 
     
Tasvip etmiyor musunuz Mehmet Ali Bey'le evliliğini 
     Ben evliliğin vakti gelmediğini düşünüyordum. Çok erken buldum. İnşallah mutlu olur. Ama kendi kararıdır. 
     
Demokrat bir annesiniz o halde. 
     Kızımın okulunu bitirmeden evlenmesini, hatta hatta eli ekmek tutmadan evlenmesini onaylamıyorum. Ayaklarının üstüne basmasını isterdim. Şimdi Bilgi Üniversitesi'ne aldırdı kaydını. Okuyacağına inanıyorum ben, inanmak istiyorum. Okumazsa üzülürüm. 
     
Eğitime fena takmışsınız. 
     Eğitim önemli gerçekten. 
     
Şimdi artık Sedef Hanım ünlüler dünyasına katıldı. Belki hoşuna gidiyordur bu, değil mi 
     Hayır, hiç öyle bir şeye meyletmedi, ünlü olmaya falan. Mankenlik teklifleri falan alıyordu. Yani biz kızımla alışveriş merkezlerine gittiğimiz zaman bile bazı ajanslardan insanlar geliyordu, "Manken olmak isterseniz arayın" diyorlardı. 
     
Bizatihi size mankenlik, oyunculuk yapmanız yönünde teklif geliyor muydu 
     Bana da her zaman teklifler geldi. Doğru, doğru. Ama hiç böyle bir şey düşünmedim. 
     
Bir kadın için güzelliğinin farkında olmak ve güzelliğinin fark edilmesi ne anlam taşır 
     Kadın güzel olmak zorunda olmaktır. Kadın olmak güzel olmayı gerektirir. Abes bir şey değil ki. 
     
Nikahı duyunca ne oldu 
     Şok geçirdim. Günlerce müsekkin aldım. Hakikaten buna inanmayanlar oluyordur ama "Okula gidiyorum" diye gitti, evlilik cüzdanı ile geldi, dört saat içinde oldu bütün bunlar. Ama evladım, düğününe gitmek zorudaydım. Zaten düğüne kadar beni kimse görmedi, biliyorsunuz. Düğünden sonra da olaylar bu hale geldi. İnşallah artık kesilmesini ümit ediyorum. 
     
Babası niye kızının düğününe gelmedi 
     O konuda benim hiç... Bana sormayın. Bu konuda ben devre dışıyım. Babasıyla ikisinin ilişkisinde ben devre dışıyım, çünkü Sedef 18 yaşını aşmış bir kız. Bir birey. Artık ne ben bir anneyim ne o bir baba. 
     
     Anneler uyumayın ’ 
Sunucu ya da gazeteci olacak mısınız 
     Yapsaydım bu işleri gençlikte yapardım. 
     
O zamanlar gazetecilik, sunuculuk teklifleri alıyor muydunuz 
     Gençliğimde bu tür işler çok teklif ediliyordu. Şimdi bu teklifler komik. 
     
Benim ve bir çok gazetecinin röportaj tekliflerine iyi direndiniz. Sert bir insan mısınızdır 
     Ben şefkatli bir insanım. Hiç kimseyi kırmadım hayatımda. 
     
Peki şimdi ne yapacaksınız 
     Ben savaş filmlerini, romanlarını çok severim. Savaş romanları yazacağım. 
     
Kamuoyunun en çok tanımak istediği insan oldunuz bir anda. Ya da en azından biz kamuoyunun böyle bir şey istediğini düşündük. Onlara bir mesaj vermek ister misiniz 
     Vallahi, ben kamuoyuna bir şey söyleme misyonunda kendimi görmüyorum. Ben sıradan bir ev kadınıyım. Bir anneyim. Çocuk yetiştirdim. Çocuğum Mehmet Ali Bey'le evlenmesiydi, hiç kimse bana böyle bir şey sormayacaktı. Ama annelere mesaj verebilirim Kızlarını daha sıkı tutsunlar, sıkı yetiştirsinler. Uyumasınlar anneler, çünkü kızları uyumuyor. 
     
Bir de benim annemi görün’ Güzelliğinizi nasıl muhafaza ediyorsunuz 
     Annemi görmelerini tavsiye ederim. O zaman benim güzelliğimi anlarlar. Benim annem, gerçekten annem diye söylemiyorum, beni gölgede bırakacak kadar güzeldir. 
     
Anneniz kaç yaşında 
     Annem, 70 küsur yaşında. 
     
Şimdi medya onun peşine düşecek. 
     Aman, aman. Aman, aman, lütfen. 
     
Güzel olmak sizi yordu mu 
     Güzel olmanın çok zararlarını da gördüm. 
     
Ne gibi 
     İşte, insanların çekememezliği oluyor. Kızım evlendi ama ben bir suç işlemişim gibi yargılandım. Ama alnım ak. 
     
Nereden çıkıyor peki bu yolsuzluk, bankamatik memurluğu iddiaları 
     TEK'de, Özelleştirme Daire Başkanlığı'ndaydım. Anadolu yakası özelleştiriliyordu. O sırada görevde olduğum için yolsuzluk yaptığım ortaya atılmış. Neye dayanarak atıldı, bilmiyorum. Dava açmaya kesin kararlıyım. 
     
Çok mülkünüz olduğu söyleniyor... 
     Gülüyor Mülk sahibi miymişim Ben çok mütevazı bir hayat sürdürüyorum her zaman. 
     
İncindiniz mi bu iddialardan 
     Tamamen yumuşak bir kadınım. Hayatımda çaycı veya odacıyı çağırıp da "Çay getir" demiş bir insan değilim bulunduğum mevkide. Herkese iyi davrandım, incitmedim. Herkesin de böyle olmasını istiyorum. 
     



 MAGAZİN 
















</TEXT>
</DOC>
