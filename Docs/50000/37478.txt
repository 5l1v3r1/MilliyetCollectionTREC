<DOC>
<DOCNO> 37478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/son/sontur15.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Marmara'da iki aktif fay hattı bulunuyor 
</HEADLINE>
<TEXT>

     Tübitak Marmara Araştırma Merkezi MAM Başkanı Prof. Dr. Naci Görür, Marmara Denizi'nde 2 atif fay hattının bulunduğunu ve depremlerin her zaman yaşanabileceğini söyledi. 
     Prof. Dr. Görür, Sakarya Valiliği'nin Marmara Depremi'nin 2. yıldönümü dolayısıyla düzenlediği panelde yaptığı konuşmada, Marmara Denizi'nde uzun süredir yapılan sismik araştırmalar sonucunda sismik haritanın çıkarıldığını belirterek, ''Marmara'da aktif fay hatları bulunuyor'' dedi. 
     Fay hatlarıyla ilgili açıklama yapan bilimadamlarının, mevcut bulguları incelemeleri gerektiğini belirten Prof. Dr. Görür, şunları kaydetti 
     ''Bugüne kadar yapılanlar sadece tahmindi. Bilimin dışına çıkan toplumlar, sürekli çağın gerisinde kalır. Her çalışmada bilim ve teknoloji ön planda olmalıdır. Marmara Denizi'nin tabanını detaylı bir şekilde inceledik. Elde ettiğmiz sonuçlara göre, Marmara'da 2 aktif fay hattı bulunmaktadır. Bunların tek parçada kırılması mümkün değil. Eğer bu faylar kırılırsa şiddeti 7'nin altında olmayacaktır. Marmara bir deprem denizidir, deprem olasılığı her zaman gözönünde bulundurulmalıdır. Bu nedenle, deprem gerçeğini gözönünde bulundurup, hazırlık olmalıyız. Sağlıklı ve emniyetli bir şekilde yaşamak istiyorsak bunları yapmak zorundayız.'' 
     Prof. Dr. Naci Görür, İstanbul merkezine yakın Adalar, Büyükçekmece, Bakırköy bölgelerinde aktif fay hattı bulunmadığını, bu nedenle İstanbul'da yıkıcı bir deprem beklenmediğini sözlerine ekledi. 
     
     
     






</TEXT>
</DOC>
