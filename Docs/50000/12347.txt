<DOC>
<DOCNO> 12347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/yazar/bila.html </URL>
<DATE> 2001/03/21/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Patronların desteği Ecevit'i sevindirdi... 
</HEADLINE>
<TEXT>

İşadamlarının krizle mücadeleyi 'Kurtuluş Savaşı' ruhuyla bağdaştırmasını sevindirici bulan Başbakan Ecevit, "Çözemeyeceğimiz hiçbir sorun yok" dedi 
     Başbakan Bülent Ecevit, iş dünyasının, Odalar Birliği'nin, özellikle İzmir Ticaret Odası'nın verdiği ilanlarla ekonomik krizle mücadeleyi "Ulusal Kurtuluş Savaşı" ruhuyla bağdaştırmalarının yerinde bir yaklaşım olduğunu vurguluyor. İş dünyasının çağrısına katıldığını belirten Ecevit, şöyle devam ediyor 
     Karşılaştığımız sorunlara bir ulusal dayanışma içinde yaklaşmaya gereksinmemiz var. Bu havayla mücadele etmek gerekli. Karşılaştığımız sorun aslında bir yol kazası niteliğindedir. Türkiye'nin çözemeyeceği bir sorun değildir. Kriz hallerinde bile Türk ekonomisinin dinamik yapısı kısa sürede sorunların aşılmasını sağlayacak niteliktedir. 
     
Durumu abartmayalım’      Başbakan Ecevit, krizin abartılmadan değerlendirilmesi gerektiğine dikkat çekerek bugünkü durumu şöyle değerlendiriyor 
     Döviz kurunun dalgalanmaya bırakılması ilerisi için olumlu sonuçlar doğuracaktır. Örneğin Arjantin, gerektiği halde dövizi sabit tutmakta ısrar etmiş ve bugün çok önemli bir tıkanmayla karşılaşmıştır. Benim, kendi temaslarım ve Devlet Bakanı Sayın Derviş'in temasları sonucunda ortaya çıkan durum olumlu ve umut vericidir. 
     
Yaklaşımlar çok olumlu      - Programın dış ve iç desteği konusunda bugün ulaşılan noktayı nasıl görüyorsunuz 
     Dış destek konusunda önemli mesafe alındığını düşünüyorum. ABD'nin, IMF'nin, Dünya Bankası'nın ve G - 7'lerin yaklaşımı olumlu olmuştur. Programı destekleyecekleri anlaşılıyor. Hem ekonomik program hem de Avrupa Birliği Ulusal Programı'na gelen tepkiler olumlu yönde. AB ülkelerinin Ankara büyükelçileriyle, Sayın Dışişleri Bakanımız İsmail Cem'in yaptığı toplantılar da gayet olumlu geçmiş bulunuyor. Ayrıca, dış destekten çok, önemli iç kaynak yaratacağımızı söyleyebilirim. Kısa sürede iç kaynak paketi de açıklanacak. Çalışmalar sürüyor. 
     
Sendika desteği şart      - İç kaynak yaratılmasında yeni vergilerin getirilmesi veya mevcut vergilerin artırılması söz konusu mu 
     Hayır. Halka ek vergi yükü getirilmeyecek. Vergisiz bir çalışma yürütülüyor. Daha önce kamuoyuna yansıyan kamu arazilerinden kaynak yaratılması ve benzeri yöntemler kullanılacak. Yaratılacak iç kaynak programın uygulanmasında önemli bir destek sağlayacak. 
     - Toplumsal destek, özellikle sendikalar ve diğer sivil toplum kuruluşlarının desteği nasıl sağlanacak 
     Çok önem verdiğimiz bir çalışma da toplumsal uzlaşmayla ilgili olacak. Başta sendikalar olmak üzere bütün toplum kesimlerinin desteğini ve onayını alacağız. Program, bu toplumsal uzlaşma ve dayanışma içinde uygulanacak. Ben de, Sayın Derviş de bu yöndeki temaslarımızı sürdüreceğiz. 
     
Kriz yaza hafifler      Ecevit, ekonomik programla ilgili olarak Devlet Bakanı Kemal Derviş'in hem gerçekçi, hem de ihtiyatlı bir yaklaşım ve çalışma içinde olduğunu belirterek, koalisyon uyumunun da çalışmaları kolaylaştırdığını vurguluyor. Üç partili bir koalisyonda hem ekonomik programın, hem de Avrupa Birliği Ulusal Programı'nın ortaya çıkarılmasının bu uyumun bir sonucu olduğunu belirtiyor. 
     Başbakan, ekonomide ibrenin yaz aylarında yeniden yukarı döneceği umudunu taşıyor. 
     
'Emekliliği özendirme çözüm yolu olabilir'      - Kamudaki yükün azaltılması için resen emeklilik uygulamasına geçilebileceği söylendi. Bu konuda bir çalışmanız var mı 
     Bazı kamu kurumlarında, özellikle KİT'lerde personel yığılması olduğu biliniyor. Tabii bu arada deneyimli, kalifiye elemanların da korunması lazım. Örneğin maden işçileri gibi. Emeklilik hakkını kazanmış olanlar için belki bir emeklilik özendirmesi düşünülebilir. Henüz somut bir çalışma bana iletilmedi. Ayrıca kamudaki ücret dengesizliklerini gidermeye dönük çalışmalar da sürüyor. Hepsi bir bütün olarak değerlendirilecektir. 
     
     





AB ve milliyetçilik 


Vera'dan anı... 


Patronların desteği Ecevit'i sevindirdi... 


Çankaya’ya bence önemli bir uyarı 


İş aleminde hükümetli, Derviş'li sorular... 


Kredi tazelemek 


Ecevit'e güvenen... 


Aynı dert... 


Uuuuuuulusal program açıklandı 


Piyasa "Derviş"e selam verdi... 


Cavit Çağlar Murat Demirel beni tehdit etti 


Devlet bu hale neden düştü 


Bizim Ulusal Programı kamyonla taşımak gerek 


"İlahi Komedi" 


Yüz çeşit döviz fiyatı, bin çeşit faiz oranı 


Genel kurulu yaptınız sıra 640 trilyonda 


</TEXT>
</DOC>
