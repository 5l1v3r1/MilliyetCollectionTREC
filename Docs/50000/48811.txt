<DOC>
<DOCNO> 48811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/son/sonspo13.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Hedefler küçüldü..Trabzonspor "Ligi ilk 3'te bitirmek istiyoruz'' 
</HEADLINE>
<TEXT>

     Trabzonspor Kulübü Yönetim Kurulu Üyesi Mehmet Öksüzoğlu, Galatasaray ile hafta sonunda yapacakları maçtan puansız ayrılmamayı hedeflediklerini söyledi. 
     Mehmet Öksüzoğlu Galatasaray ve Trabzonspor'un ligin 2 büyük kulübü olduğunu kaydederek, ''Galatasaray maçının kaybedilmesi için bir neden görmüyorum. Ligde beklemediğimiz puan kayıpları yaşadık ve artık kredimiz kalmadı. 
     Rakibimizi yenersek, takımın da hem kendine olan güveni yerine gelecek hem de büyük moral kazanacağız'' dedi. 
     Bordo-mavili takımın kadrosunu daha da zenginleştirmek istediklerini belirten Öksüzoğlu, sözlerini şöyle sürdürdü 
     ''Yeniden yapılanan bir takımız. Her gün sorunlarla uğraşıyoruz. 
     Maddi kaynak arayışlarımız var. Brezilyalı oyuncuların bonservis bedellerini ödemeye çalışıyoruz. Onursal başkanımız Mehmet Ali Yımaz ile de kulübe koydurduğu temlikler konusunda görüşmelerimiz var. 
     Sanıyorum 2 hafta içinde bu konu çözülür. Kadromuza 1-2 oyuncu katarak, ligde ilk 3 takım arasında yer almayı hedefliyoruz'' Öksüzoğlu, kulübün maddi olarak sıkıntılar çektiğini yineleyerek, ''Bunun için ya kiralık ya da takas yoluyla transfer yapabiliriz. 
     Bursasporlu Murat'ın transferi için de takas yolunu deneyeceğiz. Bu futbolcuya karşılık Salazar'ı verebeliriz. Murat'ı alırsak, savunma ve orta alana da takviye yapmaya çalışacağız'' diye konuştu. 
     Yönetim kurulu üyesi Mehmet Ongan ise Trabzonspor Kulübü'nün dün gece İstanbul Çırağan Palace Kempinski Oteli'nde verdiği geceden yaklaşık 150 milyar liralık bir hasılat elde ettiğini bildirdi. 
     






</TEXT>
</DOC>
