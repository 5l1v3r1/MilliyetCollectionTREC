<DOC>
<DOCNO> 13106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/26/yasam/yas05.html </URL>
<DATE> 2001/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Parayı korurken insanı unuttular 
</HEADLINE>
<TEXT>

Çalıştığı firmanın kasa dairesinde kilitli kalan kadın yangın alarmına bastı. Ancak sistem içeri karbondioksit verince talihsiz kadın oracıkta can verdi 
     Dünyanın finans merkezi Wall Street’teki bir kuruluşta ortaya çıkan kadın cesedi, korkunç bir ölüm hikayesini de beraberinde getirdi... New York’ta başlatılan soruşturma ürkütücü gerçekleri günyüzüne çıkardı. 
     Her şey geçen temmuz ayında, Depository Trust Company’ adlı kuruluşta çalışan Esther Penn adlı kadının kasa dairesine girmesiyle başladı. Kadın içerde çalışırken kapı bilinmeyen bir nedenden üzerine kapandı. 
     
     İtfaiye umursamadı 
     Penn saatlerce uğraştı ama sesini kimseye duyuramayınca yangın alarmına bastı. Ve böylece idam fermanını imzalamış oldu Çünkü binanın yangın söndürme düzeni, alarm ziline basıldığında, kasa dairesinin içine olası bir yangını havasız bırakarak söndürmek amacıyla karbondioksit gazı pompalayacak şekilde ayarlanmıştı 
     Alarm üzerine itfaiye olay yerine geldi ama kasa dairesine girmekte ağır davrandı. İçerisi karanlık olduğundan güvenlik kameraları da talihsiz kadını tespit edemedi. Bir süre sonra kapı açıldı ama genç kadın baygındı ve hastanede yaşamını yitirdi. 
     
     Tazminat istiyorlar 
     Olayın ortaya çıkmasının ardından Esther Penn’in yakınları bina yönetimi aleyhine tazminat davası açtı. Açılan davada, "alarm ziline basan bir kimsenin, bu yüzden boğularak öleceğini düşünmesinin olanaksız olduğu" görüşü dile getirildi. 
     
     
     


 YAŞAM 





















</TEXT>
</DOC>
