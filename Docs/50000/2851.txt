<DOC>
<DOCNO> 2851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/ekonomi/eko01.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Tehlikeli garanti 
</HEADLINE>
<TEXT>

Üst Kurul, Fon'a devredilen ve devredilebilecek bankaların tüm pasif ve bilanço dışı yükümlülüklerini garanti kapsamına aldı. Tutar 32 milyar dolar 
     EKONOMİ SERVİSİ 

     Bankacılık Düzenleme ve Denetleme Kurulu Üst Kurul , Fon'a devredilen ve devredilecek bankaların tüm yükümlülüklerinin Tasarruf Mevduatı Sigorta Fonu'nun TMSF garantisi altına alındığını açıkladı. 
     TSMF kararla yaklaşık 32 milyar dolarlık 21.3 katrilyon lira bir yükün altına elini sokarken dünyada benzeri olmayan bu uygulama bankacılar tarafından tehlikeli bulundu. 
     Üst Kurul’un dünkü açıklamasında, garantinin halen Fon'daki 11 banka ile bundan sonra Fon'a devredilebilecek bankaları kapsayacağı bildirildi. Açıklamada, gerekçe olarak geçen yılın son iki ayında mali sistemde yaşanan dalgalanmalar gösterildi. Açıklamada, hükümetin 6 Aralık’ta tasarruf sahiplerinin ve diğer kreditörlerin Türkiye'deki mevduat bankalarından olan alacaklarına ’geçici’ tam bir garanti duyurusunda bulunduğu hatırlatıldı. 
     
     Kaynak hükümetten 
     Garantinin, ancak bankanın Fon'a devredilmesiyle işlerlik kazanacağı ifade edilen açıklamada, banka sahiplerinin muvazaalı danışıklı işlerinin bu kapsam dahilinde değerlendirilmediği bildirildi. 
     Açıklamada, Fon'un garantiyi idare edebilmesi için gerekli kaynağın, hükümet tarafından sağlanacağı dile getirildi. Garantinin, gerek duyulduğu sürece devam edeceği ve önceden haber verilerek kaldırılacağı bildirildi. 
     Bankalar Birliği'nin Eylül 2000 verilerine göre, Fon’daki 11 bankanın toplam pasif yükümlülüğü 7.6 katrilyon, bilanço dışı yükümlülüğü ise 13.7 katrilyon lira düzeyinde. Yükümlülüğü en fazla olan banka ise 8.8 katrilyonla Demirbank olarak görünüyor. 
     
Kimse banka almak istemez      Bankacılar, piyasalara güven mesajı vermek için yapılmasına karşın garantinin çok pahalıya mal olabileceğini iddia ediyorlar. Bunun bankaları satın almak isteyenleri de caydırabileceğini belirten bankacılar, "Alıcı, 'TMSF vadesi gelince yükümlülüğü karşılasın biz sonra satın alırız' diyebilir. Alıcı böylece ağır bir yükümlükten kurtulur" yorumunu yapıyorlar. 
     Bankacılar, garantiyle ilgili olarak Üst Kurul’un yaptığı basın açıklamasının hiçbir geçerliliği olmadığını, bunun Bakanlar Kurulu kararıyla sağlanması gerektiğini dile getiriyorlar. 
     
Maliyet 40 milyar olur’      Standard and Poor's'un Ortadoğu Rating Direktörü Ali el Yusuf, devredilen 11 bankaya yönelik kurtarma operasyonun 35 - 40 milyar dolara mal olacağını belirtti. 
     Bridge Haber Ajansı'na konuşan Ali el Yusuf, 11 bankaya yönelik kurtarma operasyonun ve üç kamu bankasını yeniden yapılandırmanın, Türkiye’de uygulanmakta olan istikrar programının en zor ayağı olduğunu kaydetti. 
     
Tüm yükümlülükler güvencede      - Tasarruf ve ticari mevduat gibi pasif yükümlülükler yanında bankaların nazım hesaplarında bulunan aktreditif ve teminat mektupları gibi yükümlülükler de garanti kapsamına alındı. 
     - Garanti, TMSF'deki bankalar ile Fona devredilebilecek bankaları ve bunların yurtdışı şubelerin yükümlülklerini kapsayacak. 
     - Garanti, bankanın devrine neden olan banka sahiplerinin ve ilgili tarafların mevduatı ve bankaların bunlara olan diğer yükümlülükleri, muvazaalı ve suça konu olduğu tespit edilen faaliyetlerle ilgili tüm mevduat ve yükümlülükler hariç olmak üzere, işlemiş faizler de dahil tüm yükümlülükleri kapsamayacak. 
     - Hissedarların iştirak payları ve sermaye benzeri krediler de garanti kapsamına dahil olmayacak. 
     


 EKONOMİ 














</TEXT>
</DOC>
