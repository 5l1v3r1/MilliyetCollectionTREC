<DOC>
<DOCNO> 33098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/son/sontur02.html </URL>
<DATE> 2001/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabotaj mı değil mi ...Karşıyaka'da 1 hektar çam kül oldu 
</HEADLINE>
<TEXT>

     İzmir'in Karşıyaka ilçesinde çıkan orman yangını güçlükle söndürüldü. 
     Orman Bölge Müdürlüğü ve İzmir Emniyet Müdürlüğü yetkililerinden alınan bilgiye göre, saat 22.30 sıralarında, Doğançay Mezarlığı yakınlarındaki İZSU Şişeleme Fabrikası karşısındaki ormanda yangın çıktı. 
     Şiddetli rüzgarın etkisiyle alevler büyürken, Orman Bölge Müdürlüğü söndürme ekipleri ile İzmir Büyükşehir Belediye İtfaiyesi kısa sürede bölgeye gelerek, yangına müdahalede bulundular. 
     İzmir Emniyet Müdürü Halil Tataş da, telsizle söndürme çalışmalarını yönlendirirken, öncelikle, alevlerin yakındaki Nafiz Gürman Mahallesi'ndeki evleri ve ''Şehit Asker Kahraman Mehmetçik Ağaçlandırma Sahası''nı da tehdidi önlendi. 
     Yaklaşık 1 saatlik çalışma sonucu yangın söndürülürken, ilk belirlemelere göre, bölgedeki çam ve okaliptüs ağaçlarının da bulunduğu yaklaşık 1 hektarlık alanın yandığı bildirildi. 
     Bölge sakinleri, kısa süre önce, aynı yerde yangın çıktığını ve olayda kasıt bulunduğunu iddia ettiler. 
     İzmir Emniyet Müdürü Tataş'ın talimatıyla Karşıyaka İlçe Emniyet Müdürülüğü ekipleri, iddianın araştırılması amacıyla soruşturma başlattılar. 






</TEXT>
</DOC>
