<DOC>
<DOCNO> 32641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/18/yasam/yas11.html </URL>
<DATE> 2001/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Erman Hoca’ taksici dövdü 
</HEADLINE>
<TEXT>

Eski futbolcu Erman Toroğlu, Marmaris’te yol yüzünden tartıştığı taksi şoförü Muammer Kızık’ı yumrukladı Kızık, 2 gün iş göremez’ raporu aldı 
     Kaan KAYA Marmaris DHA 

     Televizyon yorumcusu, eski futbolcu ve hakem Erman Toroğlu, tatile gittiği Marmaris’te, otomobilini sollayan taksi şoförü Muammer Kızık’ı yumrukladı. 
     Toroğlu önceki gece saat 21.00 sıralarında, Kemal Seyfettin Elgin Bulvarı’nda giderken, arkasından gelen 48 M 3548 plakalı taksi şoförü Muammer Kızık 33 selektör yapıp, yol istedi. Ancak Toroğlu, yol vermedi. 150 - 200 metre gidildikten sonra taksi şoförü Toroğlu’nun aracını solladı. Bunun üzerine Toroğlu taksinin peşine düştü. 
     
Zor kurtardılar      Emre Otel önünde taksiyi durduran Toroğlu, şoförü de yumrukladı. Kızık, kaçarak kurtulmaya çalışırken Toroğlu arkasından bir yumruk daha vurdu. Gömleği yırtılan, yüzü kanayan Kızık’ı, Toroğlu’nun elinden çevreden yetişenler kurtardı. Hastaneye giden Kızık’a 2 günlük iş göremez’ raporu verildi. Kızık’ın, Toroğlu’ndan şik yetçi olmak için karakola gideceği sırada, araya İçmeler Belediye Başkanı Zeki Eren girdi. Bunun üzerine şik yetinden vazgeçen Kızık, "Eğer şik yetçi olursam, belediye benimle uğraşır, polis beni nerede görse ceza yazardı" dedi. 
     



 YAŞAM 




















</TEXT>
</DOC>
