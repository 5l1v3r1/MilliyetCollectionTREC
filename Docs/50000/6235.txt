<DOC>
<DOCNO> 6235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/09/yasam/yas01.html </URL>
<DATE> 2001/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayşen’in kolu 119 milyar TL 
</HEADLINE>
<TEXT>

SSK’da yapılan yanlış iğne sonucu kolu kesilen küçük Ayşen’in 6 yıldır süren tazminat davası, 79’uncu duruşmada karara bağlandı... 
     GURBET GÖKÇE - CENNET NAR 

     Soğuk algınlığı nedeniyle götürüldüğü Lüleburgaz SSK Hastanesi’nde yapılan yanlış iğne sonucu sol kolu kesilen Ayşen Başaran’ın altı yıldır süren hukuk mücadelesi, 79’uncu duruşmada son buldu. 
     Ayşen’in ailesi, 1995’de , yıllarca sürecek hukuk mücadelesini başlattı. Hastane görevlileri hakkında ceza, SSK aleyhine de tazminat davası açan ailenin hukuk mücadelesi, Lüleburgaz Asliye Hukuk Mahkemesi’nde dün karara bağlandı. 
     SSK aleyhine açılan tazminat davasının duruşmasında, ailenin avukatı Cengiz Hortoğlu, tüm delillerin toplandığını ve mahkemenin karar vermesini istedi. 
     
     Örnek bir karar’ 
     Mahkeme, Ayşen’in çalışma gücünün kaybına karşılık 28 milyar 882 milyon ödenmesine karar verdi. 
     Karara göre, Ayşen’e protez bedeli olarak da 616 milyon 980 bin lira ödenecek. Diğer şahsi tazminat bedelleri ile SSK’dan alınacak toplam bedel, bir kol ve yarım hayata’ karşılık 119 milyar Türk Lirası olacak. 
     SSK’nın avukatı Sema Yağdıran, kararı temyiz edeceklerini söylerken, Ayşen’ın avukatı Hortoğlu, mahkemenin kararının Türkiye’ye örnek olacağını belirtti. 
     
     Ayşen Hep iyiler kazansın istiyorum 
     Kazandığı tazminat davası sonucu alaacğı paranın kolunu geri getirmeyeceğini bilen ama ne işe yarayacağını pek kestiremeyen küçük Ayşen ise, yıllardır gidip geldiği mahkeme koridorlarında yine çocuk’tu. Koridorlarda koşup oynayan Ayşen, sadece "Ben hep iyilerin kazanmasını istiyorum" dedi. Babası Hüseyin Başaran da, son sözünü şöyle söyledi "Biz kızımıza karşı görevimizi yaptık. Büyüdüğünde bizden kolunun hesabını sormayacak. Mücadelemiz insanlara örnek olsun. Biz yılmadık, sonunda adalet yerini buldu." 
     


 YAŞAM 


















</TEXT>
</DOC>
