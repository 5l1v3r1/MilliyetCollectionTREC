<DOC>
<DOCNO> 15496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/spor/spo06.html </URL>
<DATE> 2001/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
PEKİN’E DARBE 
</HEADLINE>
<TEXT>

İstanbul'un olimpiyat adaylığındaki en büyük rakibi Pekin, casus uçak krizi nedeniyle yine Amerika'nın gözünden düştü 
     MURAT AĞCA 

     2008 Olimpiyatı'na adaylık yarışında İstanbul'un en büyük rakibi olan favori Pekin, Çin ile ABD arasındaki casus uçak krizi nedeniyle ikinci kez darbe yedi. Amerika İnsan Hakları Komisyonu'nun, Çin'deki ihlalleri öne sürerek, Pekin'e olimpiyat verilmemesi konusunda başta Amerikan hükümeti olmak üzere tüm Dünya'ya yaptığı çağrının şokunu atlatamadan casus uçak krizi ortaya çıkmıştı. 
     ÇİN'in, Amerikan casus uçağı mürettebatını rehin tutması ve ABD'nin özür dilemesini şart koşmasıyla tırmanan gerginlik, Pekin'e puan kaybettirdi. ABD'nin Pekin 2008'e açıkça tavır alması beklenirken, adaylardan Toronto'nun olimpiyat karşıtları, Osaka'nın da adalara ulaşım sorunlarıyla dezavantajlı duruma düştüğü, gelişmelerden İstanbul ve Paris'in karlı çıkacağı öne sürüldü. 
     


 SPOR 






























</TEXT>
</DOC>
