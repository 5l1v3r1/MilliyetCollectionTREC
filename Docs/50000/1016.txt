<DOC>
<DOCNO> 1016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/spor/spo05.html </URL>
<DATE> 2001/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim fırsat tepti 3 - 3 
</HEADLINE>
<TEXT>

Fiorentina, iki farklı üstünlüğü yakaladı ancak avantajını koruyamadı ve tek puanda kaldı 
Gol düellosu      MOR Menekşeler, ezeli rekabette rakip sahada karşılaştığı Juventus’u salladı ama yıkamadı. Maça fırtına gibi başlayan ve rakibin baskılı futboluna kontrataklarla cevap veren Fiorentina, henüz 6. dakikada Chiesa ile öne geçti. Ardından 18. dakikada Nuno Gomes farkı ikiye çıkardı. Della Alpi’de şok yaşayan Juventus, 33. dakikada karambolden Conte’nin golüyle devreyi 2 - 1 yenik kapadı. 
     
Galibiyeti kaçırdı      İKİNCİ yarıda Inzaghi sahneye çıktı, önce 49. dakikada penaltı golüyle beraberliği getirdi, ardından 57. dakikadaki mükemmel vuruşuyla takımını öne geçirdi. Oyunu bırakmayan ve gol için bastıran Fiorentina’da yine Chiesa, bu kez serbest vuruştan attığı golle skora eşitliği getirdi. Bu sonuçla puanını 21’e çıkaran Fiorentina, zirve yarışını sürdürürken, ikinci Juventus’a da ağır bir darbe indirdi. 
     


 SPOR 























</TEXT>
</DOC>
