<DOC>
<DOCNO> 10251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/06/son/sontur10.html </URL>
<DATE> 2001/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan yasağının kalkması için hukuki atakta 
</HEADLINE>
<TEXT>

     İstanbul Büyükşehir Belediyesi eski Başkanı Recep Tayyip Erdoğan, ''Siyasi yasağın kalkması için hukukçu arkadaşların çalışmaları var'' dedi. 
     Erdoğan, Üsküdar Emniyet Mahallesi'ndeki evinin alt katında bulunan bürosunda, kendisini ziyarete gelenlerle bayramlaştı. Burada basın mensuplarının sorularını yanıtlayan Erdoğan, Türkiye'nin bayrama ciddi bir ekonomik krizle girdiğini belirterek, ''Tam bayrama girerken, bu krizi önleyeceğine inanılan bir kişiyle olaya müdahale edildi'' şeklinde konuştu. 
     Ekonomik kriz sonrasında hükümetin aldığı değişiklik kararına ilişkin bir soru üzerine Erdoğan, şunları söyledi 
     ''Bu, demokrasi içinde ne kadar uygun düşer, düşmez onun boyutu farklı. 550 kişilik TBMM, kendi içinde bu işi çözememiştir. Çözmelidir yorumları yapılıyor. 18 Nisan seçimlerinden bu yana her geçen gün daha da kötüye giden bir durum söz konusu. Bu noktada müdahale yapılmıştır. Bu müdahale, bana göre hükümet müdahalesi olmaktan çıktı.'' 
     



</TEXT>
</DOC>
