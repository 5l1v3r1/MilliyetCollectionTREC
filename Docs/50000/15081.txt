<DOC>
<DOCNO> 15081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/spor/ytan.html </URL>
<DATE> 2001/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Oynayan kaybetti 
</HEADLINE>
<TEXT>

     MEHMET TAN 

     Rizespor karşılaşmanın hemen başında öne geçti. Gol, hazırlanış ve atılış itibariyle Rizespor açısından ne kadar şıksa, yerleşim, kademe ve müdahale hatası yapan Antep açısından o derece ayıplıydı. 
     Ev sahibi takım, temelinde rakibe oynayacak alan ve zaman bırakma olan bir düşünce ile alan daralttı ve ceza sahası önünde kümelendi. Bu düşüncenin tamamlayıcı unsuru olan garanti pasla, kontrollü çıkışı bir türlü gerçekleştiremedi. Bu görüntü Rizespor’a oyun boyunca mahkumiyet, konuk takıma da etkinlik getirdi. 
     Gaziantep, gol atabilmek için her şeye baş vurdu, her yolu denedi. Oyunda genişlik, hücumda derinlik yarattı. Ardı arkası kesilmeyen kanat bindirmeleri yaptılar. Defansın en gerisindeki Batista ile gol aradılar. Topsuz koşularla orta alanda sürekli adam eksilttiler. Top kazandılar, top çaldılar ve deplasmanda oynamalarına rağmen sahanın her yerinde rakibe baskı kurdular. Dahası, Gaziantep pas yüzdesi son derece yüksek bir müsabaka çıkardı. 
     Bütün bunlara rağmen Antep pozisyon üretmekte güçlük çekti. Zira öndeki ikilide yer alan Fatih ve Hasan Özer’in, göbekten defansı aşma isteği yığılmaya yol açtı. Çarpraz koşu yapıp Rizespor’un defans dengesini bozamadılar. Orta alandan hücüm teşebbüslerine katılan Mustafa Şahintürk ile Maksim de aynı yolu seçince, gol bireysel hatalara kaldı. 
     Hasan Özer’in şık golüne, Rizespor, Milli takımızın müstakbel file bekçisi Ömer’in fahiş hatası sonucu Tetteh ile cevap verebildi. Futbolun cilvesinden olsa gerek, Gaziantep baştan sona hakim oyandığı müsabakayı kazanamdı. 
     


 SPOR 




















</TEXT>
</DOC>
