<DOC>
<DOCNO> 13784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/30/son/sondun11.html </URL>
<DATE> 2001/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Sırp yetkililer Arnavut militanlarla görüşüyor 
</HEADLINE>
<TEXT>

     Sırbistan hükümet yetkilileriyle Arnavut liderler, Kosova'nın güneyinde oluşturulan tampon bölgenin kenarındaki Lucane köyünde biraraya geldi. 
     Sırplar ve Arnavut gerillalar arasında bölünmüş durumda bulunan Lucane'daki bir okulda görüşen yetkililer, geçen Kasım ayında çatışmaların başlamasından bu yana ikinci kez biraraya geliyorlar. 
     Görüşmede ağırlıklı olarak, Sırpların, Arnavut gerillaların elindeki 2 Yugoslav ordusu askeri ve 4 sivilin derhal serbest bırakılması yönündeki taleplerinin ele alınması bekleniyor. 
     Arnavut gerillalar ise, bu 6 kişinin serbest bırakılması karşılığında, silah ve patlayıcı bulundurma suçundan tutuklanan 3 Arnavut'un salıverilmesini istiyor. Sırbistan Başbakan Yardımcısı Neboysa Coviç, görüşmelerin başlamasından önce yaptığı açıklamada, rehin tutulan 6 Sırp, ateşkesin ihlaliyle ilgili sorunlar ve hareket özgürlüğü konularını aydınlığa kavuşturmaları gerektiğini söyledi. 




</TEXT>
</DOC>
