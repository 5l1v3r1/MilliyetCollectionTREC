<DOC>
<DOCNO> 17087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/son/sonspo05.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de normal sezon sona erdi...Kings grubunda 2. oldu 
</HEADLINE>
<TEXT>

     ABD Profesyonel Basketbol Ligi NBA'de 2000-2001'in normal sezonu sona erdi ve play-off turundaki eşleşmeler belli oldu. Hidayet Türkoğlu'nun da oynadığı Sacramento Kings, grubunu 2. sırada bitirdi. 
     Sacramento Kings, son maçında Denver Nuggets'a deplasmanda 110-100 yenildi. Oyuna sonradan giren ve 19 dakika oynayan Hidayet Türkoğlu, 6 sayı attı, 1 ribaunt aldı, 1 asist, 1 blok yaptı. Takımda Scot Pollard 18 sayı ve 14 ribaunt, Vlade Divaç da 14 sayı gerçekleştirdi. 
     1994-95 sezonundan bu yana play-off turuna kalamayan ancak o tarihten bu yana ilk kez 40. galibiyetine ulaşabilen Nuggets'da, Raif LaFrentz, 32 sayı atarak kariyerinde bir maçta 2. kez bu skora erişti. LaFrentz ayrıca 20 ribaunt aldı, Kevin Willis de 25 sayı ve 19 ribaunt üretti. 
     Batı Bölümü birincisi aynı zamanda ligin en iyi galibiyet yüzdesine sahip takımı olan San Antonio Spurs, son maçında Seattle Supersonics'e deplasmanda 105-67 yenildi. 
     Son 2 maçtır galip gelemeyen Supersonics'de, Gary Payton 31 sayı attı. ''Çaylak'' oyuncu Desmond Mason da bu sezon en skorer oyununun çıkararak skora 25 sayı ekledi. Takımda Rashard Lewis 16 sayı, yine ''çaylak'' Olumide bu sezonun en yüksek ribaundlu 14 maçını çıkardı, Patrick Ewing de 10 ribaunt aldı. 
     Spurs'da play-off için dinlendirilen David Robinson'ın yerine oynayan Shawnelle Scott da 14 sayı, 14 ribaund gerçekleştirdi. 
     Sezonun en başarılı 2. takımı Philadelphia 76ers, evinde sezonun en başarısız takımı Chicago Bulls'a 92-86 yenildi. Bulls'da Elton Brand 31, Fred Hoiberg 18 sayı attı. Sakatlıkları nedeniyle dinlendirilen ligin sayı kralı Allen Iverson ve ribaund kralı Dikembe Mutombo'suz mücadele eden 76ers'de, Todd MacCoulloch, kariyerinin en yüksek skorlu maçını çıkarakak 21 sayı üretti, skora George Lyench de 14 sayı ekledi. Ligi Doğu Bölümü'nde Philadelphia 76ers, Batı Bölümü'nde San Antonio Spurs, ''normal sezonu'' birinci olarak bitirdi. Merkez Grubu'nu Milwaukee Bucks, Merkez, Los Angeles Lakers da Pasifik Grubu lideri olarak play-off turuna kaldı. 
     Sonuçlar şöyle 
     Boston Celtics-Charlotte Hornets 92-97 
     Philadelphia 76ers-Chicago Bulls 86-92 
     Washington Wizards-Toronto Raptors 92-98 
     Cleveland Cavaliers-Indiana Pacers 101-105 uzatmada 
     New York Knickerbockers-Detroit Pistons 94-88 
     Orlando Magic-Miami Heat 91-103 
     Dallas Mavericks-Minnesota Timberwolves 120-100 
     Denver Nuggets-Sacramento Kings 110-100 
     Seattle Supersonics-San Antonio Spurs 105-67 
     Golden State Warriors-Vancouver Grizzlies 81-95 
     Phoenix Suns-Utah Jazz 98-93 




</TEXT>
</DOC>
