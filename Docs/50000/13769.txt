<DOC>
<DOCNO> 13769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/30/yazar/pulur.html </URL>
<DATE> 2001/03/30/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Herkes iyiyse... 
</HEADLINE>
<TEXT>

     BURNUNDAN kıl aldırmaz, diye bir laf vardır her şeye itiraz eden, huysuz adamlar için söylenir. 
     Bir de mesleklerinden ötürü, burunlarından kıl aldırmayanlar vardır. 
     Mesela "tüccar doktorlar" dedin mi, doktorlar ayağa kalkar, sanki doktorun tüccarı olmazmış gibi... 
     Hastalarının sırlarını yazıp, paraya çeviren doktor, tüccar değil de nedir 
     Mesela mühendis, mimar, avukat, polis, onlar da burunlarından kıl aldırmaz, mesleklerine toz kondurmazlar. 
     Oysa her mesleğin içinde iyiler de vardır, kötüler de, eğriler de, doğrular da, dürüstler de, alçaklar da... 
     Genelleme yapmak yanlıştır ne bütün doktorlar dürüsttür, ne de bütün polisler kötüdür. 
     
     TIPKI gazeteciler gibi... 
     Kalemini bazılarının çıkarı için kullananların yanında, kalemini pisliğe bulaştırmadan bir ömrü tamamlayanlar yok mudur 
     Elbette vardır 
     
     1980'li yıllarda Gazeteciler Cemiyeti Yönetim kurulu üyesiydik, TRT'de Attila İlhan'ın bir dizisi oynuyordu, dizide yanlış hatırlamıyorsak "Ümit" adında bir gazeteci kadın vardı, bir elde kadeh, bir elde sigara, gece hayatı olan bir tip... 
     Muhafazakar kadın meslektaşlarımız bu hafif meşrep tipi gazeteciliğe yakıştıramadılar, Gazeteciler Cemiyeti'ne başvurarak protesto edilmesini istediler. 
     Kendilerine, bunun bir tip olduğunu, bütün kadın gazetecileri kapsamadığını anlatıncaya kadar, akla karayı seçtik... 
     Onlar ne bilsinler ki, yirmi yıl sonra, Atilla İlhan'ın "Ümit'i rahibe kalacak, en usta "seks yazarları" henüz yirmisini süren kızlardan çıkacaktı. Hatta gece yattığı sevgilisi, sabah dolarlarını alıp kaçınca, "Paramı getir Mustafa " diye, köşe yazıları döktüreceklerdi 
     
     BÜTÜN bunlar nereden aklımıza geldi yazdık 
     "Hemşo" diye bir film çevrildi, gittik, gördük, bize göre, özelliği olmayan "Dar Alanda Kısa Paslaşmalar"la da, "Komser Şekspir"le de karşılaştırılmayacak kadar sıradan bir film. 
     Filmde iki sivil polis var, "Nataşa'lar"la yatıp kalkıyorlar... 
     Vay efendim Türk polisi böyle şey yapmaz 
     Sanki bütün polisler böyledir, deniliyor. 
     İki polisi, öyle gösterdiler diye, kıyamet koptu, sonunda "16 yaşından küçüklerin filmi seyretmesi yasaklandı". 
     Ya 18 yaşından büyük olanlar 
     
     FİLMİN yönetmeni Ömer Uğur, sonunda dayanamadı, gazetelere ilan verdi 
     "Tüm polisler iyi, tüm doktorlar iyi, tüm esnaf iyi, kısaca Türkiye'de herkes iyi ve temizse, bunca kötülüğü kimler yapıyor 
     Unutmayın 
     Filmlere kötü adamlar da gerekli " 
     Öyle değil mi 
     
     





Toplum ve laiklik 


Hazine avukatı 


Servet vergisi yok 


Cahillik mazeret mi 


CIA'dan biri ve Derviş'li senaryolar... 


Makas değiştirmek 


Kolej fırtınası 2 


Demirel'den Ortadoğu çağrısı 


Fatura yok, laf çok 


Suikast bilmecesi çözülüyor mu 


Herkes iyiyse... 


Çeyrek akıl 


Sabancı'da pişer, Akbank'a da düşer 


Merkez, doları karaborsaya düşürüyor 


Ülke yanıyor, bunlar Küba’ya gidiyor 


</TEXT>
</DOC>
