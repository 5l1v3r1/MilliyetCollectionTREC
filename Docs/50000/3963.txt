<DOC>
<DOCNO> 3963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/ekonomi/eko09a.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Prostatım ABD'den dönemiyorum' 
</HEADLINE>
<TEXT>

     SEMRA PELEK İstanbul 

     Paravan şirketler aracılığıyla 90 trilyonluk hayali ihracat iddiasıyla tutuklanan Mustafa İlhan Arslan'ın kayınpederi Emin Cankurtaran, ABD'de prostat ameliyatı geçirdiğini gerekçe göstererek İstanbul DGM'ye ifade vermeye gelmedi. 
     İstanbul DGM Cumhuriyet Savcılığı, Cankurtaran Holding'e yönelik yürüttüğü soruşturma kapsamında emniyete gönderdiği yazıda şirketin sahibi Cankurtaran'ı ifade vermek üzere çağırdı. Dün DGM'ne gelen Cankurtaran'ın avukatları ise müvekkilerinin ABD'de tedavi gördüğünü ve kendisine bu nedenle süre verilmesini istedi. Cankurtaran'ın yurtdışında prostat ameliyatı geçirdiği belirtildi. Savcılığın bu talebi müfettiş raporlarının tamamlanmasının ardından değerlendireceği öğrenildi. 
     Soruşturma kapsamında daha önce Cankurtaran'ın damadı Mustafa İlhan Arslan'la birlikte beş kişi DGM'ce tutuklanmıştı. 
     


 EKONOMİ 




















</TEXT>
</DOC>
