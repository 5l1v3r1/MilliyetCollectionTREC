<DOC>
<DOCNO> 29775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/yazar/ulagay.html </URL>
<DATE> 2001/07/01/ </DATE>
<TIME>  </TIME>
<AUTHOR> Osman ULAGAY  </AUTHOR>
<HEADLINE>
Derviş’i kaçırmadan olayı net göremeyiz 
</HEADLINE>
<TEXT>

     Telekom düğümünün çözümleniş biçimini gördükten sonra yakın geleceği daha net görme noktasına yaklaştık galiba diye düşündüm. Birçok bakımdan Türkiye’ye fazla gelen Kemal Derviş’i eninde sonunda havlu atmaya mecbur edeceğiz her halde ve ancak ondan sonra kendi durumumuzu daha net görebileceğiz. 
     Aslında bu, son bir yılda yaşananların bir uzantısı olacak. Biz geçen yılın ikinci yarasından itibaren IMF’den ve uluslararası piyasalardan gelen uyarı sinyallerini doğru algılasaydık ve gereken önlemleri alsaydık kasım ve şubat krizlerini yaşamayabilirdik. Şimdi de Derviş’in, dış dünyanın gözünde neyi temsil ettiğini ve onun devre dışı bırakılması halinde neler olabileceğini pek anlamıyoruz gibi geliyor bana. Anlamamız için Derviş’in kaçırılması ve tokatın suratımıza inmesi gerekiyor. 
     
Derviş gitsin      Bir adım daha atıp bu olayı çabuklaştırmanın, yani Derviş’i bir an önce kaçırmanın yararlı olacağını bile söyleyebiliriz. Derviş gitsin, bunun ne sonuç yaratacağını hep birlikte görelim. Derviş’in değiştirmek istediği alışkanlıklarımızı eskisi gibi sürdürelim bakalım ne olacak IMF’ye kulak asmadan bildiğimiz yolda yürümeye, kayırmacı siyaseti sürdürmeye çalışalım ve kısa sürede nereye varacağımızı görelim. Sonuç olumlu olursa zaten sorun yok, "Derviş macerası"nı unutur, kendi bildik yöntemlerimizle krizden çıkar, "büyük Türkiye"nin inşasına devam ederiz. 
     
Ne olacaksa olsun      Tam tersi olacaksa, yani Derviş faktörünün devreden çıkmasıyla ekonomideki kriz büsbütün derinleşecek, Derviş sayesinde ayakta duran hükümet çökecekse bunun bir an önce olmasında yarar var. 
     Türkiye’yi çıkmaza sürükleyen anlayışı sürdürmek isteyen bir hükümetle, yüzde 50 kapasiteyle durumu idare etmeye çalışan bir başbakanla, birbirine hasım haline gelmiş bakanlarla bu krizi aşmamız, zor adımları atmamız zaten olanaksız. İyisi mi ne olacaksa olsun, ekonomide ve politikada önümüzdeki seçenekleri daha net görelim, izleyeceğimiz yolu ona göre belirleyelim. 
     Bütün bunlar "Derviş’in ikinci gelişi" ile sonuçlanacak bir olaylar zincirini başlatır mı bilmiyorum ama önce Derviş’i kaçırmamız gerekiyor. Bunun için herkes kendine düşeni yapmalıdır. 
     
     







Yaşşaaa Paşa 


CHP'nin sorunu 


Kokulu işkence 


Kışkırtıcı olmanın dayanılmaz hafifliği... 


Sağlık gurusu 


Güzel ölüler 


Hedef şahdamarımız 


Kıyıdaki köşedeki kitaplarınızı... 


Kapkaç-City 


Kıssadan hisse 


Şimdi CHP zamanı 


Gümrükler kevgir olmasın da ne olsun 


Derviş’i kaçırmadan olayı net göremeyiz 


Telekom güveni yok etti 


Nil'de turizm gemisi 


</TEXT>
</DOC>
