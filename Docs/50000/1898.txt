<DOC>
<DOCNO> 1898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/son/sonspo05.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe gurbetçi oyuncu Deniz'i denedi 
</HEADLINE>
<TEXT>

     Fenerbahçe, İsviçre'nin FC Basel takımında forma giyen gurbetçi futbolcu Deniz'i, bugün yapılan antrenmanda denedi. 
     Teknik Direktör Mustafa Denizli'nin isteği üzerine dün İstanbul'a getirilen 21 yaşındaki Deniz, Samandıra Tesisleri'nde basına kapalı yapılan antrenmanda denendi. Orta sahada oynayan genç futbolcu hakkında teknik heyetin yarın karar vereceği ve Antalya kampına götürülüp götürülmeyeceğinin açıklık kazanacağı öğrenildi. Bu arada, basına kapalı yapılan antrenmanda sarı-lacivertli futbolcuların, Pogon Szczecin maçının taktiğini denediği bildirilirken, teknik direktör Denizli'nin, sakatlıktan yeni kurtulan Elvir Baliç'i yarınki karşılaşmada riske etmeyeceği öğrenildi. 




</TEXT>
</DOC>
