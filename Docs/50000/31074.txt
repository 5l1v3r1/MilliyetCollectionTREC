<DOC>
<DOCNO> 31074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/siyaset/asiy.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Solda yeni parti şart’ 
</HEADLINE>
<TEXT>

Vatandaşın yeni oluşum beklentileri içinde olduğunu vurgulayan İnönü, "Mevcut iki sol parti özlenen çizgiye oturmazsa, bu beklenti yakında gerçekleşecektir" diyor 
     SOHBET ODASI - DERYA SAZAK 

     SORU Merkezdeki partiler zayıflayınca Türkiye'de demokrasi açısından da bir sıkıntı oluyor. 1990'ların ikinci yarısında siyasal İslamın yükselişi gözlendi, 28 Şubat yaşandı bugün de istikrardan söz edilemez. Yarın seçim olsa ne olacağı belli değil 
     İNÖNÜ Yeni oluşumlara ihtiyaç var. 
     
     SORU Solda nasıl bir yapılanma olacak 
     İNÖNÜ Mevcut iki sol parti kendilerini vatandaşın özlediği hale getirebilir. Yapamazlarsa üçüncü seçenek olarak yeni bir parti kurulmalıdır. O da olacak gibi... Vatandaşta böyle bir beklenti var. Yeni oluşum mutlaka çıkacaktır. 
     
'HİÇ PİŞMAN DEĞİLİM'      SORU Siz neresindesiniz 
     İNÖNÜ Şimdi somut bir şey söylemek istemiyorum. Ben bu konuda düşünüyorum. Ama yeni bir partiye gereksinim olduğuna kuşku yok. Öteki iki parti vatandaşlara cevap veremiyor. Dolayısıyla yeni parti kurulacak görüşündeyim. 
     
     SORU Anılara dönelim isterseniz. Özal'ın ölümünden sonra Demirel'in hükümeti bırakıp Çankaya'ya gitmesi doğru muydu Seçimde aldığınız yetkiyi kesintisiz kullanmış olsaydınız belki bugün farklı bir noktada olunabilirdi 
     
'BANA İHTİYAÇ YOKTU'      İNÖNÜ Siyasette beklenmedik gelişmeler her zaman olabiliyor. Özal'ın kaybından sonra cumhurbaşkanı seçilmesi gerekiyordu. O ortamda Demirel en uygun adaydı. Ben Demirel'i destekledim. Pişman değilim. 
     
     SORU Hükümet bundan etkilendi. 
     İNÖNÜ Doğru... 
     
     SORU Siz niye genel başkanlığı bırakmıştınız o zaman 
     İNÖNÜ Benim bırakmamın Demirel'in Köşk'e gidişiyle ilgisi yok. Siyasette sürekli kalmayı düşünmüyordum. Bana ihtiyaç kalmadığı anda ayrılırım, haberiniz olsun demiştim. Benden daha iyi görev yapacak insanlar olduğunu düşünüyordum. 
     
     SORU SHP - CHP birleşmesi oldu daha sonra... Desteklediniz. Uzun yıllar CHP üyesi olarak kaldıktan sonra, partiden istifa ettiniz. Niye 
     İNÖNÜ CHP hizip hastalığından kurtulamadı. Ecevit'in başkanlığı zamanında başlamıştı, parti kapanınca etkisi kalmadı ama başkanlığım döneminde zararlarını gördüm. Etkisiz bırakmak için uğraştık ve başardık. CHP'yi yeniden açarken son yönetimin topladığı kongrede onlar başarı sağladı. Hizip dediğimiz grup partiye egemen oldu. 
     
'UYARMAK İÇİN AYRILDIM'      SORU Baykal ve arkadaşları mı 
     İNÖNÜ Hizipçilik seçmeni partiden soğutuyor. Oy vermiyor vatandaş. Son seçimde bunu yaşadık. Gene öyle bir noktada görünüyor CHP. Ben rahatsız oldum çünkü değiştirme gücüm yok, SHP'nin son kurultayında bana onursal başkan diye bir unvan vermişlerdi, tabii birleşmeden sonra o kalmadı ama iyi niyetli insanlar benim gücümü kullanmamı istiyordu. Bu gidişatı durduramayacağımı anlayınca, partiyi yönetenler üzerinde uyarıcı olur diye istifa ettim. 
     
     SORU İsmet Paşa'yla kaderiniz aynı... 
     İNÖNÜ Babam da yaşamının sonunda parti içi bir anlaşmazlık nedeniyle CHP'den ayrılmıştı. 
     
Türban, siyasal hareket      SORU Türbana nasıl bakıyorsunuz 
     İNÖNÜ Siyasal bir hareket var dini istismar eden. Türban bunun içindedir. Rabıta 1980'lerde bunu bir siyasal sembol olarak çıkardı. Dinin siyasal maksatlarla kullanılmasına karşıyım. Bu laikliğe aykırı. 
     
     SORU AB'ye dönersek, kurulacak partinin Batı'ya bakışı nasıl olur 
     İNÖNÜ Size fikrimi söyleyeyim. Atatürk'le köprünün öteki tarafına geçtik. Biz Avrupa'ya hala hasımlık duygusuyla bakıyoruz. Bu AB'ye girmeye engel bir yaklaşım. Kendimizi, 'Batı Avrupa bize karşı değil, biz de onlara karşı değiliz' fikrine inandırmalıyız. Ona inanmıyorsak hiç uğraşmayalım... Bizde AB'ye girersek bölünürüz, Kıbrıs'ı veririz korkusu var, asker ne der korkusu var... 
     
Sayın Derviş'e başarılar      SORU Küreselleşmeye nasıl bakıyorsunuz 
     İNÖNÜ CHP'den ayrılınca istifa ettim ama Gonzalez raporu bizim zamanımızda çıktı. Küreselleşmenin ekonomiye katkısı olacaktır. Tabii rekabet anlayışımızı korumalıyız, esir olmamalıyız, bunun da yolu eğitim. 
     
     SORU IMF tartışması gündemde, ekonomi yönetimine getirilen Kemal Derviş'i nasıl buluyorsunuz İnönü'lü parti senaryolarında Derviş'e de yer var mı O da kendini solda tanımlıyor. 
     İNÖNÜ Kişiler hakkında fikir söylemek yorumlara yol açıyor. Bunu yapmak istemem. Sayın Derviş'e başarılar diliyorum. 
     
     SORU Yeni parti eylülde kurulacak mı 
     İNÖNÜ Açıklama yapacağım... Üzerinde çalışıyorum 
     
SODEP'i matematik formülüyle kurtardı      İnönü, politika dünyasındaki ilk başarısı olan SODEP - Halkçı Parti birleşmesini, matematikteki değişimler metodu sayesinde sağlamış... 
     
     SORU Siyasete girmeden önce fizikçiydiniz. 12 Eylül'de CHP kapatılınca "İnönü soyadı" sizi solda kurulan partinin lideri yaptı. SODEP - Halkçı Parti birleşmesi politikadaki ilk başarınız oldu. Formülü neydi 
     İNÖNÜ SODEP - HP birleşmesinde zorluklar vardı hatta olanaksız görünüyordu. Benim aklıma gelen formül şu oldu matematikte değişimler diye bir metot vardır, bir kavramın özüne dokunmadan şeklini değiştirebilirsiniz. Dedim ki SODEP olarak kendimizi feshetmeden önce Halkçı Parti ismini koruyarak tüzüğünü değiştirse, SODEP'ten bir farkı kalmasa o zaman milletvekillikleri düşmez. Partinin tüzel kişiliği bozulmadığı için sakınca kalkar. Bir transformasyon yaparız Halkçı Parti'ye SODEP haline dönüşür. O zaman da SODEP'lilerin bu partiye geçmeleri kendi partilerini değiştirme anlamına gelmez sadece bir yer değiştirmeden ibaret kalır. Oradan oraya geçerler. Matematikteki değişim fikrini bu şekilde uygulamak aklıma geldi. Sayın Gürkan ve arkadaşları öneriyi benimsediler. Ve demokratik yoldan birleşme gerçekleşti. 
     
     SORU Birleşme solda beklenen güçlenmeyi sağladı mı 
     İNÖNÜ Evet. SHP yerel seçimlerde birinci parti oldu. 
     
Kürt realitesini tanıdım çünkü...      SORU Diyarbakır'da Demirel'le "Kürt realitesini tanıyoruz" demiştiniz... SHP, HEP'i Meclis'e taşıdı diye çok eleştirilmişti, Güneydoğu'ya bugün nasıl bakıyorsunuz 
     İNÖNÜ Seçim ittifakı değildi ama öyle yorumlandı. Daha önce Paris'teki bir konferansa katıldıkları için disiplin nedeniyle aramızdan ayrılan milletvekillerinin dönmesini istiyorduk. Çünkü olayda hataları vardı ama ihraçların partimizin Kürt kökenli vatandaşlara karşı bir tutumu gibi yorumlanması yanlış olurdu. Onlar için de ayrı bir partide etnik yapıda bir partide siyasete devam etmek yanlış olurdu. SHP'de demokratik bir anlayış içinde ülkenin bütünlüğünü koruyarak kendi kültürel özelliklerini de koruyacak bir uyum gösterebilirlerdi. 
     Türkiye'nin beklediği de buydu. Hala aynı beklentideyiz. İşte Kopenhag kriterleri denen şey de odur. Biz zamanında yapıyorduk. Paris'teki konferans engel oldu, ondan sonra düzeltemedik. Düzeltseydik Türkiye açısından şartlar bugünkünden daha iyi olurdu. Seçim yeni bir fırsat yarattı. Biz etnik partiye gerek kalmadan büyük bir parti içinde normalleşme çabasıyla bunu yaparken seçimde bunu aleyhimize kullananlar oldu. Bizim açımızdan bu bütünleştirici bir adımdı ve oy kaybetsek de aldırmadım. 
     
     SORU Bugün kurulacak bir sol partinin Güneydoğu'ya bakışı nasıl olmalı 
     İNÖNÜ Kopenhag kriterleri ortada. Etnik farklılıkları ayrımcılık diye almamak, Türkiye'nin bütünlüğü içinde kültürel hakları korumak. Yani ana dili korumak, ancak Kürtçe konuşmak isterse vatandaşlarımız buna da hakları vardır. Dil bir kültür varlığıdır. Radyoda, özel televizyonlarda Kürtçeyi serbest bırakmak ve bundan korkmamak gerekir. Bundan korktuğumuzu göstermekle hem vatandaşların bir kesimine saygısızlık gösteriyoruz hem de kendimizi küçültüyoruz bütün dünyada. Tarihten gelen yapıyı koruyarak kültür farklılıklarını, dil, folklor, etnik çeşitliliği kabullenmek mümkün. Herkesi birinci sınıf vatandaş gibi yaşatmalıyız. 
     
Sosyal demokrasiyi Ecevitler yaraladı      SORU 1991'de genel seçimlerde Demirel öne geçti... 
     İNÖNÜ Ben bunu partinin başarısızlığı diye görmedim. Yerel yönetimlerde erken iktidara geldi, 2 yıl sonra tablo değişti. 
     
     SORU Solda birleşme Ecevit'i niye kapsamadı DSP de aynı çatı altında buluşsaydı, sol bugün daha güçlü olur muydu 
     İNÖNÜ O zaman birleşebilseydik, sosyal demokrasi açısından Türkiye'de daha büyük ilerleme sağlanabilirdi. Ayrı iki partinin olması seçimlerde aleyhte sonuçlar verdi. DSP'li yöneticiler, Ecevitler istemedi... Sonuçta sosyal demokrasi bundan zarar gördü. 
     
Yüzde 30'u aşmak artık çok zor      SORU Solun 1970'lerdeki yüzde 40'lık oy potansiyeline bugün niye ulaşılamıyor Türkiye'de merkez sağ ağırlıklı bir yapı mı var, yoksa başarısızlık partilerde mi Sol niye küçülüyor 
     İNÖNÜ Bunda 12 Eylül'ün izleri var. Artık iki büyük parti yok. Birçok parti var. Tekrar bu partiler ortadan kalkar 2 partiye döner miyiz çok şüpheli görünüyor. Bu durumda tek partinin yüzde 40 oy alması hayli güç... Ecevit 1970'lerde bir rüzgar yakaladı, yüzde 30'u aşmak için bir duygusal taban bulmak gerekiyor. Bu duygusal taban, ortanın solunda düzen değişikliği, gençlik, lidere güven olabilir. Ancak düzen değişikliği fikri eskisi kadar rağbet görmüyor çünkü vatandaşlar "düzen değişinceye kadar ne yapacağız" diye soruyorlar. İlk defa ortaya atıldığında liderin kişisel sempatisiyle birlikte geçerli bir slogan oldu. Şimdi aynı sloganla çıkılsa vaktimiz yok diyecektir halkımız. Ne yapacaksan hemen yap... diyeceklerdir. 
     
Nüfuzlu siyasetçiye hesap sorulamıyor      SORU Merkez sağda da çözülme var, kamuoyu yoklamaları tüm partileri yüzde 10 barajının altında gösteriyor. Bunu neye bağlıyorsunuz 
     İNÖNÜ Önemli bir neden yolsuzluklar... Kamuoyunda şöyle bir kanı doğdu siyasetçiler nüfuzluysa onlardan hesap sorulamıyor, yaptıkları yanlarına kar kalıyor. Birbirlerini aklıyorlar. 
     Arka arkaya gelen ekonomik kriz, banka boşaltmaları derken siyaset kurumuna güven sarsıldı. Bu çok tehlikeli. Bu yargıyı değiştirmek gerekir. Çünkü demokrasi yürüyecek. Demokraside böyle zorluklar oluyor ama aşılır. Yeni insanlar her zaman çıkabilir. Seçim gündeme gelir. 
     
Reformlar yapılsa sıkıntı yaşanmazdı      SORU 1990'lara dönersek, sizin Demirel'le yaptığınız koalisyon klasik anlamda sağ sol dengesini ortadan kaldırmaya mı yol açtı 10 yıl sonra geriye baktığında merkezdeki buluşma 2000'lerdeki çözülmenin miladı mıydı 
     İNÖNÜ Öyle bakmak bazı varsayımları olayların önüne geçirmek olur. Sağ ve sol arasındaki farkın azalması Türkiye'ye özgü bir şey değil, dünyada var. Nedeni de soldaki partilerin başarıları .. Bugünkü sıkıntıların nedeni 1991'de sağ ve solun iktidar olması değil tersine, bir araya geldiler ama gerekli reformları yapamadılar. Meclis'teki güçleri yetmedi. O reformların yapılmayışının eksikliğini çekiyoruz. Doğu Avrupa ülkelerinde de Sovyetler Birliği'nin baskısı kalktıktan sonra demokrasi dalgası hızla yayıldı. Macaristan'daki gibi bunu koalisyonla yapanlar oldu. Biz de AB adayıyız, reformları hala tamamlayamadık. Sol ve sağ her zaman olacaktır. 
     



 SİYASET 













</TEXT>
</DOC>
