<DOC>
<DOCNO> 32661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/18/son/sondun04.html </URL>
<DATE> 2001/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Çinliler Türk fındığına isim arıyor... 
</HEADLINE>
<TEXT>

     Türk fındığı Çin pazarına Çince bir isimle girecek. 
     Başkent Pekin'de Türk fındığı için isim yarışması başlatıldı. Temmuz ayında, başta Carrefour olmak üzere Pekin'deki büyük mağazalarının girişinde ve ''Barlar Sokağı'' diye adlandırılan bölgesinde fındık örnekleri dağıtılırken, halktan isim önerileri toplanıyor. 
     Türkiye'nin Pekin Büyükelçiliği Ticaret Müşavir Yardımcısı Bekir Aslaner, şu ana kadar 2 binin üzerinde isim önerisi aldıklarını belirtti. 
     Çinliler tarafından önerilen Çince isimlerden bazılarının anlamları şöyle 
     Kokulu Yemiş, Keyif Yemişi, Mistik Krallık, Altın Yemiş, Kalp Yemişi, Mutluluk Yemişi, Güzellik Yemişi, 100 Yıllık Yaşam, Rüya Yaşamı, Türk Gururu ve Egzotizm. 
     En iyi ismi öneren Çinli, THY tarafından gidiş-dönüş bileti ile ödüllendirilecek. 
     Dış Ticaret Müsteşarlığı'na bağlı grup, gelecek ay Çin'de fındık tanıtım programı başlatılacak. 






</TEXT>
</DOC>
