<DOC>
<DOCNO> 36891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/son/sonspo06.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş Bursaspor maçına hazırlanıyor 
</HEADLINE>
<TEXT>

     Beşiktaş, 1 günlük iznin ardından, Birinci Süper Ligi'nde 2. haftada deplasmanda Bursaspor ile yapacağı maçın hazırlıklarını sürdürdü. 
     Fulya Tesisleri'nde teknik direktör Christoph Daum yönetiminde yaklaşık 1.5 saat çalışan siyah-beyazlı futbolcular, koşunun ardından yarı sahada çift kale maç yaptı. Beşiktaş'ın sabahki antrenmanına, Trabzonspor maçında sakatlanan İlhan Mansız ile sakatlığı süren Tamer katılmazken, hafif sakatlığı bulunan Ümit salonda çalıştı. Bu arada A Milli Futbol Takımı aday kadrosuna çağrılan Tayfur ve Nihat, koşunun ardından çalışmayı yarıda bıraktı. Öte yandan, olimpik milli takımından dönen İlhan Şahin ve Mehmet Aksu da bu sabah yapılan antrenmanda yer aldı. Siyah-beyazlılar, Bursaspor maçı hazırlıklarını bu akşam yapacağı idman ile sürdürecek. 







</TEXT>
</DOC>
