<DOC>
<DOCNO> 22851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/ekonomi/eko06.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Turgay Demirel’e Emlak baskını 
</HEADLINE>
<TEXT>

Emlakbank, kredi borcunu ödemeyen Basketbol Federasyonu Başkanı’nın villasındaki eşyaları haczetti 
     TARIK YILMAZ 

     Emlakbank, Basketbol Federasyonu Başkanı ve Datek Menkul Değerler’in sahibi Turgay Demirel’in borçları nedeniyle villasındaki mallarına haciz işlemi başlattı. Demirel’in ödeme yapmamaya devam etmesi durumunda her hafta hacze gidileceği öğrenildi. 
     17 Mayıs’ta İstanbul Kandilli’deki "saray yavrusu" villasına hacze giden Emlakbank, viladaki iki 37 ekran televizyon, bir adet 70 ekran televizyon ile bir adet müzik seti ile bulaşık makinesini haczetti. Üsküdar 4. İcra Müdürlüğü’ndeki takip dosyasında, çamaşır makinesinin merdivenlerden sığmadığı için çıkarılamayınca bırakıldığı belirtiliyor. 
     
     İki yıldır uğramıyor 
     Banka kaynakları, dört yıldır borcundan bir kuruş ödemeyen Demirel’in Kandilli’de değeri milyon dolarlarla ifade edilen bir villada oturduğunu belirttiler. Borcunu ödemesi için villasına haciz koydurmalarına karşın Demirel’in iki yıldır bankaya uğramadığını hatta borcu tasfiye etmek için protokol bile yapmadığını ifade eden kaynaklar, ödeme yapıl maması halinde her hafta hacze gidileceğini kaydettiler. 
     
     2.5 milyon dolar borç 
     1996 - 1997 yıllarında sahibi olduğu Reebok Ayakkabı ile Türel Tekstil şirketlerinin kullandığı kredileri ödemeyen Demirel’in Emlakbank’a sadece anapara borcu 2.5 milyon doları buluyor. 1997 Eylül’ündeki dolar kuruna göre, Reebok’ın 1 milyon 949 bin dolar, Türel Tekstil’in ise 934 bin mark borcu var. 
     



 EKONOMİ 






















</TEXT>
</DOC>
