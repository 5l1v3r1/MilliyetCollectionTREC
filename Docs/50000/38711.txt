<DOC>
<DOCNO> 38711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/24/siyaset/siy01.html </URL>
<DATE> 2001/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
RAHŞAN ECEVİT-BOSTANCIOĞLU GERGİNLİĞİ TIRMANIYOR 
</HEADLINE>
<TEXT>
KARGALAR GÜLMEZ, AĞLAR’ 
"MHP kadrolaşmasına kargalar güler" diyen Milli Eğitim Bakanı Bostancıoğlu'na yanıt veren Rahşan Ecevit "Okullar açılınca çocuklar da ağlayacak" dedi 
     SERPİL ÇEVİKCAN Ankara 

     Milli Eğitim Bakanı Metin Bostancıoğlu'na yönelik, başta "MHP'li kadrolaşma" olmak üzere çok sayıda ihbar ve iddialara ilişkin DSP Genel Başkan Yardımcısı Rahşan Ecevit ve genel merkezin rahatsızlığı doruk noktasına ulaştı. Rahşan Ecevit, "MHP kadrolaşması iddialarına kargalar güler" diyen Bostancıoğlu'na, "Kargalar gülmüyor, ağlıyor" diye yanıt verdi. 
     
     Merkez'in tepkisi 
     DSP'li milletvekillerinin Bostancıoğlu'na ilişkin ihbar ve şik yetleri içeren raporunun Ecevitler'e ulaşmasının ardından başlayan tartışma alevlendi. Rahşan Ecevit'in "liselilere af" yönündeki talebini önce nazik olmayan bir üslupla reddeden, olayın basına yansımasından sonra yaptığı basın toplantısında "ben zaten düşünüyordum" diyerek, af düzenlemesine onay verdiğini açıklayan Bostancıoğlu'nun "iddialara kargalar inanmaz, güler" sözü, DSP Genel Merkezi'nden tepki aldı. Rahşan Ecevit, Milliyet'in konuya ilişkin sorusunu yanıtlarken, "Kargalar gülmüyor, ağlıyor. Okullar açılınca çocuklar da ağlamaya başlayacak" diye konuştu. 
     
     Bozkurt’ ihbarları arttı 
     Son günlerde DSP Genel Merkezi'ne telefon ve faks aracılığıyla yağan ihbar mesajlarının da Ecevitler'in rahatsızlığını artırdığı öğrenildi. Okul yönetimleri ve velilerden gelen ihbarların başında, özellikle MHP'nin güçlü olduğu yörelerde okul çetelerinin yoğunlaştığı, bu çeteleri "reis" lakaplı çocukların yönettiği şik yetleri yer aldı. Çocuklara "Bozkurt" figürlü rozetler takmaları konusunda baskı yapıldığı, haraç toplandığı ve tarikatlarla bağlantı kurulması yönünde faaliyetlerin sürdürüldüğü ihbarları da DSP Genel Merkezi'ne gönderildi. 
     



 SİYASET 















</TEXT>
</DOC>
