<DOC>
<DOCNO> 14195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/02/spor/yfbbay.html </URL>
<DATE> 2001/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldızların dansı 
</HEADLINE>
<TEXT>

     TOGAY BAYATLI 

     Fenerbahçe, ligin dibinde çırpınan Adana’yı gol yağmuruna tuttu. 
     Oysa ilk yarıda aksayan Sarı - Lacivertliler’in savunma ve orta sahası karşısında tehlikelii pozisyonlar yarattı konuk ekip. Ancak Revivo ve Rapajic gibi yıldızları ile etkili olan Fenerbahçe, Şükrü Saraçoğlu Stadı’nda aynı filmi tekrarladı. Üstelik Abdullah, Ogün ve Lazetic gibi önemli adamlarının eksikliğine rağmen kazandı. Oyunun muhteşem geçtiğini söyleyemeyiz. Ama 3 - 0’dan sonra 63. dakikada Serhat ve Yusuf’un yerine Andersson ve Balic’in girmesi maçı daha ilginç bir havaya soktu. Aslında seyircinin gözleri sürekli Balic ve Andersson’un üzerindeydi. Ne yapacakları doğrusu merak konusuydu. Yalnız şu bir gerçek ki, futbolun güzelliği, yıldızlarındadır. Yıldızlar oynarsa ve ustalıklarını gösterirse daha keyifli bir maç izlersiniz. Hele hele Rapajic’in attığı üçüncü golün güzelliği doğrusu bu sezonun Fenerbahçe adına en çok konuşulacak olaylarından biriydi. Bu güzelliği seyirciden de bekliyorsunuz. Rakip takımlara ağır bir şekilde küfür etmek doğrusu Fenerbahçe seyircisine yakışmıyor. Bence önemli olan takımını destekleyip, takımın ürettiği pozisyonlar karşısında heyecanlanmak, keyif bulmaktır. Bu ülkede gerçek futbol seyircisinin bu bilince ulaşmasını istiyoruz. Zaman zaman bunu da başardı Sarı - Lacivertli taraftarlar. Oyunun durduğu bölümlerde seslerini duyurarak takımlarının hareketlenmesini ve gol üretmesini istediler. İşte seyirci etkinliğinin en önemli unsuru da budur. 
     Adana’ya acımadım dersem yalan olur. Maç boyunca oyunu bırakmadılar. 3 - 0’lık skora rağmen gol aradılar. Demekki, motivasyon ve moralleri yerinde. Ama bu yeterli olmuyor zaman zaman. Bunun için de yine başa dönersek, yıldızlara, hatta hatta, gol atacak yıldızlara gerek var. İyte Fenerbahçe böyle kazanıyor maçları. 
     


 SPOR 




























</TEXT>
</DOC>
