<DOC>
<DOCNO> 45525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/07/spor/ymese.html </URL>
<DATE> 2001/10/07/ </DATE>
<TIME>  </TIME>
<AUTHOR> BİLAL MEŞE  </AUTHOR>
<HEADLINE>
Taşlar yerinden oynayınca 
</HEADLINE>
<TEXT>

     Güneş haklıydı... Herşey bitmiş, baraja kalmıştık... Türk futbolcusu hedefini garantilediği zaman gerisini fazla ciddiye almaz. "Oynasak da gitsek" mantığıyla hareket eder. Bu dün de böyleydi, yarın da böyle olacak. 
     Güneş, bunun için kampta sürekli futbolcuların beynini yıkadı, Moldova karşısında herkesi yanıltan bir onbiri sahaya sürdü. Taşları yerinden oynattı, kazandı... 
     Moldova iyi kapanan, ayağa top oynayan ve kendisine Avrupa’da pazar arayan futbolculardan kurulu bir ekip. Farklı yenildiler ama ezilmediler. 
     Ay - Yıldızlı ekibimiz ilk yarıyı Emre Aşık’ın golüyle önde kapadı. Ne var ki bu yarıda iyi oyun çıkardığımız söylenemez. Güneş, ikinci yarıda çok yerinde değişiklikler yaptı. Oynadığı süre içinde verimsiz olanları oyundan aldı, yeni silahlarını sahaya sürdü. İlhan Mansız, sadece onbeş dakika oynadı. O da yetti ve bir gol attı. Maçın yıldızı Nihat, yeniden golcülüğünü hatırladı ve skoru belirledi. 
     Bu üç puan gruptaki yerimizi etkilemeyecek. Ama önümüzdeki sene torbayı ilgilendirecek. 
     Konsantre oldular, inandılar ve yüzlerinin akıyla grup maçlarını tamamladılar. 
     Bize de kutlamak kalıyor. 
     



 SPOR 





















</TEXT>
</DOC>
