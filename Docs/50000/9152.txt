<DOC>
<DOCNO> 9152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/spor/spo02.html </URL>
<DATE> 2001/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
FENER BÜYÜK OYNUYOR 
</HEADLINE>
<TEXT>

Başkan Aziz Yıldırım, Kadıköy Şükrü Saracoğlu Stadı’nın tapusunu almak için harekete geçti 
     YUSUF KOBAL 

     FENERBAHÇE Başkanı Aziz Yıldırım tüm tesisleşme çalışmalarına rağmen bir metrekarelik bile tapulu malı bulunmayan kulübe Şükrü Saracoğlu Stadı’nı kazandırmak için harekete geçti. Bundan bir süre önce Fenerbahçe Kulübü’nün malı olan Kızıltoprak’daki stad ve arazisi zamanın yönetimi tarafından inşaatı bitirilemeyince Gençlik ve Spor Genel Müdürlüğü’ne devredilmişti. 
     YÖNETİM, Şükrü Saracoğlu Stadı’nın arsasının Fenerbahçe’ye ait olması halinde değerinin artacağına karar verdi. İki yıl içinde 65 bin kişilik kapasiteye ulaştırılacak stadın devletten satın alınması halinde değerinin 130 milyon doları bulacağı hesaplandı. Aziz Yıldırım ve arkadaşları stadın tapu değerini belirleyip devlete teklif götürmek için çalışmalarını hızlandırdı. 
     ÖZELLEŞTİRME kapsamında rayiç bedel üzerinden Şükrü Saracoğlu Stadı’nı satın almayı planlayan Fenerbahçe yönetimi şirketleşme yolunda malı olduğu takdirde daha fazla kar sağlayacağı için de böyle bir çalışmayı seçti. Şirketleşme adımlarını hızlandıran Fenerbahçe’de şu an üç yıldır faaliyette olan Fenerbahçe Sportif Anonim Şirketi’nin kar elde ettiği açıklandı. 
     
TEPKİ      FENERBAHÇE yönetimi, İstanbulspor - Galatasaray maçının ertelenmesine sert tepki verdi. Asbaşkan Mahmut Uslu bu kararla Galatasaraylılar’ın, şampiyonluk yarışında Fenerbahçe’ye yardım edildiği iddialarının çürüdüğünü belirtti. Uslu "Başarıda Denizli, futbolcular, taraftarlar ve yöneticilerin ortak çabası var. Galatasaraylıların niyeti anlaşıldı. Lig maçlarını erteletip, avantaj sağlamak istiyorlar" dedi. 
     USLU, bu tip kararlarla haksız rekabetin doğduğunu da ifade etti. Asbaşkan şöyle devam etti "Yönetenlere saygılıyız ama, kararlarına dikkat etsinler. Haftada üç maç yapıyoruz iddiası olan bir takıma yakışmıyor. Yoksa başarısızlığının bedelini bize mi atmaya çalışıyorlar Barışı, kardeşliği ve tatlı rekabeti bozmasınlar. Fenerbahçe bileğinin hakkıyla geleceği yere ulaşır" dedi. 
     
"Şampiyonluk istiyorum"      FENERBAHÇE’NİN İsrailli yıldızı Revivo "On yaşından beri futbol oynuyorum ve hiçbir takımda şampiyonluk sevincini yaşamadım. Fenerbahçe’ye bu duyguyu tatmak için geldim" dedi. Revivo, "Serhat ile iyi bir ikili oluşturduk. Ama yalnız Revivo - Serhat ikilisi Fenerbahçe demek değil. Andersson ve Balic’in takıma katılmasıyla çok daha iyi olacağız" diye konuştu. 
     
Andersson sevinci      FENERBAHÇE’nin İsveçli oyuncusu dün çift kalede yer aldı. Beşiktaş karşılaşmasından önce Türkiye’ye dönen ve koşulara başlayan Andersson dünkü çalışmada kramponlarını giyerek takımla birlikte top antrenmanına katıldı. İsveçli futbolcu, çalışmanın ikinci bölümünde Teknik Direktör Denizli’nin düzenlediği çift kalede yer alıp sakatlıktan kurtulduğunu gösterdi. İsveçli futbolcunun Antalyaspor maçında sahaya çıkabileceği belirtildi 
     
Murat Yakın tehlikede      FENERBAHÇE’yi bonservis sorunu nedeniyle aylardır uğraştıran Murat Yakın’ın futbol hayatı bitmek üzere. Yakın’ın dizindeki sakatlığının yürümesine bile engel olduğu öğrenildi. Almanya’da tedavi gören Yakın "sanırım futbol kariyerim bitecek" dedi. Fenerbahçe’nin bu şartlarda da alacağı bonservis bedelini kaybetmesi söz konusu olmayacak. 
     
Mustafa Denizli penaltı kaçırdı      FENERBAHÇE, Yimpaş Yozgatspor maçının hazırlıklarına dün başladı. Milli takımlarına giden Rapajic, Ogün, Abdullah, Rüştü ve Serhat’ın katılmadığı çalışma liderliğin verdiği keyifle neşe içinde geçti. Mirkoviç çalışmada sol dizinden sakatlanıp sahayı terk etti. Teknik Direktör Mustafa Denizli de futbolcularla birlikte çift kalede oynadı. Denizli, bir penaltı yaptırdı, iki penaltı atışı kullandı ve bunlardan bir tanesini gole çevirebildi. 
     


 SPOR 
























</TEXT>
</DOC>
