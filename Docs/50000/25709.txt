<DOC>
<DOCNO> 25709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/yasam/yas02.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İMDAT Boğaz’ımızı sıkıyorlar 
</HEADLINE>
<TEXT>

Türkiye’nin gurur kaynağı İstanbul Boğazı, evsel ve kimyasal atıklarla boğuluyor.’ Ama sesini duyuramıyor 
     ASLI ÖKTENER İstanbul Fotoğraflar GARBİS ÖZATAY 

     Çevre Haftası pek çok etkinlikle sürerken, İstanbul Boğazı hızla kirletiliyor. Boğaz, köpüklenen, çamur haline gelen suyu, metan gazları, üzerini kaplayan petrol tabakası, ölü balıkları ve dev petrol gemileriyle SOS veriyor. Boğaz’ın maruz kaldığı kirliliği yakından görmek için Türk Deniz Araştırmaları Vakfı’na TÜDAV ait zodyakla denize açılıyoruz. Zodyakı denize indirirken, burnumuza petrol kokusu, kulağımıza balıkçıların isyanı geliyor. 
     
     Aman petrol 
     İlk durağımız, Boğaz’ın en büyük ve en kirli koyu Beykoz. Uskumrusunu kaybetmiş Beykoz Dalyanı’nı 100 metre geçtikten sonra, deniz üzerinde birikmiş petrol tabakası ile atıklar dikkat çekiyor. Göksu Deresi ise yeşille siyah karışımı bir renk almış. İstinye Koyu’nda ölü bir kalkan görüyoruz, daha içerilerdeyse su yüzeyine çıkan metan gazlarını. TÜDAV Genel Sekreteri Dr. Bülent Topaloğlu, bu durumdan kurtulmak için şu çareleri sıralıyor "İzleme projeleri başlatılmalı. Arıtma sistemleri kurulmalı. Deniz trafiği düzenlenmeli." 
     



 YAŞAM 















</TEXT>
</DOC>
