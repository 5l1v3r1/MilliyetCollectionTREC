<DOC>
<DOCNO> 21443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/ekonomi/eko01.html </URL>
<DATE> 2001/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu bankaları gecelik borçlanmadan çekildi 
</HEADLINE>
<TEXT>

Şubat krizinde ödemeler sisteminin kilitlenmesine neden olan kamu bankalarının gecelik borç ihtiyacı tahvil verilerek ortadan kaldırılacak. Merkez Bankası, bu tahvilleri nakde çevirerek kamu ve Fon bankalarının özel bankalardan gecelik borç almasının önünü kesecek 
     EKONOMİ SERVİSİ 

     Merkez Bankası, şubattaki krizde ödemeler sisteminin kilitlenmesine neden olan kamu ve Fon bankalarının gecelik borçlanma ihtiyacını ortadan kaldırmak için düğmeye bastı. Operasyonun mayıs sonunda azaltılması haziranda tamamlanması amaçlanıyor. 
     Merkez Bankası Süreyya Serdengeçti’nin açıkladığı para programında kamu bankalarına ilişkin önemli kararlar alındı. 
     
     Tahvil vermeye devam 
     Hazine’nin kamu ve Fon bankalarına mayıs sonuna kadar tahvil vermeyi sürdüreceği belirtilen programda, bu tahvillerin Merkez Bankası’na satılarak bu bankaların likidite ihtiyacının karşılanacağı bildiriliyor. Haziran sonuna kadar kamu ve Fon bankalarının gecelik borçlanma piyasasından çekileceği açıklanırken özel bankalardan bugün dün itibarıyla gecelik piyasadan borç alınmayacağı belirtiliyor. 
     
     Dış kaynak bankalar için 
     Banka dışı kesimle yapılan repo işlemlerinin ise mayıs ayı sonuna kadar çok düşük düzeye çekileceği belirtildi. Programda, IMF ve Dünya Bankası’ndan sağlanacak 15.7 milyar dolarlık kaynağın, kamu ve Fon bankalarında yapılacak operasyonun başarısı ve iç borç stoğunun sürdürülebilirliğini devam ettirmek açısından önemli olduğu belirtildi. 
     
     İlk adımlar atıldı 
     Kamu bankalarında gecelik borçlanmanın ortadan kaldıracağına ilişkin ilk adımlar dün atıldı. Sabah saatlerinde Ziraat, Halk ve Emlak Bankası’nın mevduat faiz oranlarını beşer puan aşağıya çektiklerini açıklamasının ardından kamu ve Fon bankalarının 1 - 6 günlük gecelik borç piyasasından çekileceği bilgisi geldi. 
     Serdengeçti’nin programı açıklamasından sonra bir duyuru yayınlayan Bankacılık Düzenleme ve Denetleme Kurumu, kamu bankalarının gecelik yükümlülüklerinin sınırlandırılacağını bildirdi. 
     
Özellerden 1.4 katrilyonluk söz      Bankacılık Düzenleme ve Denetleme Kurumu’ndan BDDK yapılan açıklamada özel bankaların, bir kısmı gerçekleşen 1 katrilyon 437 trilyon liralık sermaye artışı taahhütlerini yerine getirmelerinin takip edileceği belirtildi. 
     
     K r dağıtmayacaklar 
     Bu bankalar birleşme, şube ve personel sayılarında rasyonalizasyon, maliyetlerin düşürülmesi, yoğunlaşmış kredilerin yeniden yapılandırılması, iştirak ve gayrimenkul satışı, yabancılara satış gibi konularda önlemler alacaklar. Kriterlere uymayan bankalara her türlü müeyyide uygulanacak. BDDK’nın konuyla ilgili olarak dün yaptığı yazılı açıklamada, operasyonun amacının özel bankaların sağlıklı bir yapıya kavuşmalarını sağlamak olduğu belirtildi. 
     Ekonomik program açıklamasında da özel bankalarla BDDK arasındaki görüşmelerle, bankaların 2000 k rlarını hissedarlarına dağıtmayarak, sermayeye eklemelerinin sağlandığı belirtildi. Ayrıca, bankacılıktaki vergi ve munzam karşılıkların gözden geçirileceği kaydedildi. 
     
Emlakbank Ziraat’e devrediliyor      Bankacılık Düzenleme ve Denetleme Kurumu’nun dün açıkladığı BDDK "Bankacılık Sektörü Yeniden Yapılandırma Programı"nda Ziraat ve Halk Bankası’nın üç yıl içinde Vakıfbank’ın ise üç yıl beklemeden özelleştirilmesi öngörüldü. 
     IMF’ye sunulan ekonomik programda da Emlakbank’ın Ziraat Bankası’na devredileceği belirtildi. Kamu bankalarına politik çıkar sağlamak için müdahale alışkanlığının yok edilmesi için hükümetin çok kararlı olması gerektiği de vurgulandı. 
     
     Fon’dakilere sermaye desteği 
     Sümerbank bünyesinde birleştirilen bankalarla beraber negatif olan net değerini kapatmak üzere de sermaye yapısının güçlendirilmesi için net kaynak aktarılmasının da mayıs ayında gerçekleştirilmesi planlanıyor. 
     Fon’da kalan yedi bankanın negatif oalan net değerini kapatmak üzere de sermaye yapısı bu ay içinde güçlendirilecek. Teklif gelmeyen dört Fon bankasının ikinci bir geçiş bankası içine alınması ve bunlara likidite sağlanması da mayıs sonunda planlanıyor. 
     
     Eski sahiplere banka yok 
     Program uyarınca Sümerbank’ın satışı için eylül sonunda teklif alınacak, uygun teklf olmaması halinde tasfiye yoluna gidilecek. Fon bünyesindeki 13 bankadan sekizinin mayıs sonunda kapatılması, kalanların ise 2001 yılı sonuna kadar satılması ya da tasfiye edilmesi öngörüldü. Bu bankaların satışında, bundan sonra eski sahiplere teklif verme hakkı tanınmayacak. 
     
Özel bankalarla ilişkileri kesiliyor      - Kamu ve fon bankalarının 16 Mayıs itibarıyla 21.7 katrilyon lira olan gecelik borçlanma ihtiyacı mayıs sonuna kadar üçte iki oranında azaltarak 7 katrilyon liraya kadar düşürülecek. 
     - 14 Mayıs itibarıyla 7.4 katrilyonu tahvil, 11.6 katrilyonu vadeli repo olmak üzere kamu ve Fon bankalarına kaynak sağlayan Merkez Bankası, sağladığı tahvil desteğini 14 katrilyon liraya çıkarıp vadeli repoyu 7 katrilyon liraya çekecek. 
     - Böylece, kamu ve Fon bankaları gecelik piyasadan yüksek faizle borçlanmadan kurtarılıp, borçlanma vadesi uzatılması sağlanacak. 
     - Amaç kamu ve Fon bankalarının gecelik borçlanma piyasasından çekilerek bilançolarını küçülterek piyasadaki kırılganlığı önlemek olacak. 
     - Kamu ve Fon bankalarına verilecek özel tertip tahviller Merkez Bankası tarafından satın alınacak. 
     - Merkez Bankası'nın sağladığı likidite sonrası kamu bankaları özel bankalardan borçlanma bugün dün , banka dışı kesimlerden repo yapanlar yaptığı gecelik borçlanma da mayıs sonuna kadar ihmal edilebilir düzeye indirilecek. 
     - Haziran ayı sonuna kadar da kamu bankalarının tüm gecelik yükümlülükleri ortadan kaldırılacak. 
     - Operasyonlar sonucu ortaya çıkacak likidite fazla para döviz kurlarına baskı yapması engellenecektir. 
     



 EKONOMİ 






















</TEXT>
</DOC>
