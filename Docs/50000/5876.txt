<DOC>
<DOCNO> 5876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/yasam/ayas.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Çakıcı’nın cep’ine jandarma bakıyor 
</HEADLINE>
<TEXT>

Yapılacak aramayı haber alan Alaattin Çakıcı, zulalaması’ için iki cep telefonunu adamına gönderdi ama jandarma daha hızlı çıktı 
     İSMAİL POLAT İstanbul 

     Yeraltı dünyası, bankacılar ve işadamlarının da aralarında bulunduğu birçok ünlü ismin ikamet ettiği’ Kartal Cezaevi, önceki akşam jandarma tarafından didik didik arandı. 
     Aramada, Alaattin Çakıcı’nın adamlarından Ali Kuleberoğlu’nun koğuşunda iki cep telefonu, SIM kartı, teyp içine yerleştirilmiş şarj cihazı ve kulaklık ele geçirildi. 
     
     Yönetim zorda 
     Cep telefonlarının Sağ D blok’ta kalan Çakıcı tarafından kullanıldığı, aramanın haber alınmasıyla saklaması için Sağ F blok’ta kalan Kuleberoğlu’na ulaştırıldığı öne sürüldü. 
     Aramalarda, arazi mafyası elebaşısı Ayvaz Korkmaz’ın koğuşunda da bir teyp içerisine gizlenmiş telefon şarj cihazı ele geçirildi. 
     Mustafa Püsküllü’nün kaldığı koğuşta ise, Maraş otu olarak bilinen 100 gram uyuşturucu’ ele geçirildi. 
     Kartal Jandarma İlçe Bölük Komutanlığı’nın, cep telefonlarının bulunmasının ardından cezaevi yönetimi hakkında ihmali olduğu gerekçesiyle Kartal Cumhuriyet Başsavcılığı’na suç duyurusunda bulunduğu öğrenildi. 
     
     Cezaevleri zula dolu 
     Kartal Cezaevi’yle aynı anda Bayrampaşa Cezaevi’nde de arama yapıldı. Jandarmanın koğuylarda yaptığı aramada üç fişek, cep telefonu, iki şarj cihazı, dört delici ve kesici alet, oyun kağıtları, telsiz telefon anteni ve adaptör bulundu. 
     İstanbul Paşakapısı Cezaevi’nde ise kabin görüşü sonrasında ziyaretçi bölümünde bir naylon poşet olduğu farkedildi. Üzerinde tutuklulardan Tarık Pervaz’ın ismi yazılı olan poşette, 200 gram esrar ele geçirildi. 
     


 YAŞAM 
















</TEXT>
</DOC>
