<DOC>
<DOCNO> 20138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/yazar/theper.html </URL>
<DATE> 2001/05/08/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Bugün fal baktım 
</HEADLINE>
<TEXT>

     Bir apartmanda daire sahibiyim. Benim altımda bir kiracı var, beni savcılığa vermiş bana tebligat falan yapılmadan otuz yedi milyon TL ceza verilmiş. Şimdi de bu ay mahkemem var. Diğer kat malikleri de bu adama destek veriyor. Ben de bir yolunu bulup bu adamı dava edebilir miyim O. U. - İstanbul 
     Şimdi sizin olayınızda kahve falı bakalım. 
     Birincisi, bir kimseye tebligat yapılmadan o kimse yargılanmaz. Mutlaka bir tebligat yapılır, yargılama ondan sonra başlar. 
     İkincisi, bunun bir istisnası var. Ceza davalarında, yalnız para cezasını gerektiren veya hürriyeti bağlayıcı cezanın yukarı haddi üç ayı aşmayan suçlardan sanığa önce para cezasını ödemesi için bir tebligat gönderilir. Şayet sanık bu parayı öderse dava açılmaz. Sanıyorum size gönderilen TCK'nın 119. maddesinde belirtilen bir ödeme. Yani bir yargılama değil. 
     Üçüncüsü, bu ay duruşmanız var, evet, yukarıda bahsettiğim para ödenmezse yargılama yapılır, suçlu bulunursanız ceza artırılarak verilir. Bunun için de size tebligat yapılmış. 
     Dördüncüsü, bir yolunu bulup dava açılmaz. Dava konusu varsa dava açılır. Düzmece dava olmaz. Biri sizi zarara sokmuşsa, biri suç işlemişse veya benzer hukuki nedenler varsa tabii ki, dava açmak en medeni davranıştır ama sırf dava açmak için dava olmaz. Umarım ben yanlış anlamışımdır. Yani ortada dava açma nedeni vardır da siz onu soruyorsunuzdur. Dava nedeni varsa pek tabii ki en doğal hakkınız. Ama isterseniz yine de somut olayları bir meslektaşımla konuşun öyle dava açın. Unutmayın ki, ihtilafları mahkemeye götürmek medeni bir davranıştır, yasal yolları izlemek en tabii hakkınızdır, ancak yasal yollar istismar konusu yapılamaz. 
     
     







Sol nereye 


Doğru yanıtlar 


MHP'nin hortum sorusu 


Ya uyum olmasaydı 


Düzenle düzensizliğin dayanılmaz ağırlığı... 


Derviş yasaları 


Başka kimse yok mu .. 


Gençlik kampları 


Yaraya merhem... 


Bırakın tartışsınlar 


Kazım Abanoz'a soruşturma 


CHP kongreleri 


15 milyar doların 10'u kullanılabilir 


Bugün fal baktım 


Rantiyelere muhtacız 


</TEXT>
</DOC>
