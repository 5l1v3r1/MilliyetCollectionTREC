<DOC>
<DOCNO> 36827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/yasam/yas04.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççılar kaçamadı 
</HEADLINE>
<TEXT>

     SABRİ SEVER İstanbul 

     Beşiktaş ve Beyoğlu'nda kırmızı ışıkta duran kadın sürücüleri kapkaç yöntemiyle soyan 5 kişilik şebeke, Asayiş Şubesi ekiplerine bağlı timlerce suçüstü yakalandı. 
     İstanbul'da kapkaççılık olaylarının artması üzerine yaklaşık iki ay önce kurulan özel tim, bir kapkaç şebekesini daha yakaladı. Barbaros Caddesi ve Dolapdere'de kırmızı ışıkta duran kadın sürücüleri kapkaç yapan Osman Bükenler, Mustafa Çokçalışkan, Gökhan Güzel, Samet Yetişken ve Necati Baltacı, son işlerinde yakayı ele verdi. Şebeke üyelerinin 30'un üzerinde kapkaç olayına karıştıkları ifade edildi. Kapkaççıların kadın sürücülerin araçlarının arka camlarını kırarak, sürücünün paniğe kapılmasından yararlanıp araç içindeki eşyayı çaldıkları bildirildi. 
     



 YAŞAM 














</TEXT>
</DOC>
