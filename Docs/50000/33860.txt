<DOC>
<DOCNO> 33860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/ekonomi/eko06.html </URL>
<DATE> 2001/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Çıpadan önce devalüasyon olmalıydı 
</HEADLINE>
<TEXT>

Bakan Derviş, çıpa öncesi devalüasyon yapılmamasının büyük hata olduğunu belirtti. Derviş, TL’yi cazip kılmak için alınan tedbirleri bugün açıklıyor 
     EKONOMİ SERVİSİ 

     Devlet Bakanı Kemal Derviş, İstanbul Sanayi Odası’ndaki konuşmasında, önceki programdaki en büyük hatanın kur çıpasından önce devalüasyonun yapılmaması olduğunu söyledi. 
     Derviş, Gümrük Birliği’ne geçişte kuru rekabet edebilir düzeyinde tutmak gerekirken, tam aksinin yapıldığını kaydetti. Şubattaki bunalımdan sonra, finansal deprem yaşandığını belirten Derviş, son gelişmeleri değerlendirirken de, "Temmuz şokunu atlatıyor gibiyiz" dedi. Döviz gelirindeki artışa dikkat çeken ve cari işlemler fazlasının 4 - 5 milyar dolar olacağını belirten Derviş, iç borçlanmadaki tabloyu da şöyle değerlendirdi "Toplumun bir miktar Hazine k ğıdını elinde tutmak istemesi gerekiyor. Bu konuda h l tereddüt var. Hazine k ğıdı tutmada bankalarda da tereddüt görüyoruz. Toplumda, elinde TL tutma isteğinde tereddüt görüyoruz." Derviş, özel sektörün kamu borçlanmasının yüzde 70’ini talep etmesi halinde kamu finansmanı sorunu çıkmayacağını kaydetti. 
     Derviş ayrıca TL mevduatında vade uzatımına yönelik teşvikleri de anlatırken, bankalar için de munzam karşılıklara faiz ödenerek kaynak maliyetlerinin azaltılacağını söyledi. 
     
Revizyon değil güven için geliyor      REUTERS 

     IMF Sözcüsü Tom Dawson, IMF Başkan Yardımcısı Stanley Fischer’in "Türkiye’ye program çerçevesinde gösterilen oldukça büyük ilerlemeyi görüşmek için geleceğini, aklında spesifik değişiklikler olmadığını, ziyaretin öncelikle Türkiye’nin ekonomisine piyasa güveninin nasıl artırabileceği konusuyla ilgili olduğunu" belirtti. Dawson, IMF’nin bundan sonraki gözden geçirmesini İcra Kurulu’nun 6 Ağustos’taki yaz tatilinden önce tamamlamayı umduğunu söyledi. 
     
Türkiye akıntıya karşı kürek çekti      EKONOMİ SERVİSİ 

     ABD Hazine Bakanı Paul O’Neill, International Herald Tribune gazetesine verdiği demeçte, Türkiye ve Arjantin’in geçen yıl kur çıpasında ısrar ederek, akıntıya karşı kürek çektiklerini savundu. O’Neill, Türkiye ve Arjantin’de yaşanan krizlerin diğer ülkelere sıçrama olasılığı olmadığını belirtti ve piyasaların birbirine bağlı olduğu yaklaşımını, eski moda’ diye nitelendirerek, yatırımcıların gelişmekte olan ülkelerden çekilmelerine gerek olmadığını kaydetti. 
     



 EKONOMİ 
























</TEXT>
</DOC>
