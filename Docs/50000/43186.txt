<DOC>
<DOCNO> 43186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/son/sondun04.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İkiz kulelere çarpan uçak 25 bombaya eşdeğer enerji açığa çıkarmış 
</HEADLINE>
<TEXT>

     Dünya Ticaret Merkezi'nin ikiz kulelerine çarpan Boeing 767 ve 757 tipi yolcu uçaklarının her birinin, yakıtlarının infilak etmesi anında, 25 bombaya eşdeğer bir enerji açığa çıkardığı bildirildi. 
     Stanford Üniversitesi'nden Steven Block, bu enerjinin, 1945'de Hiroşima'ya atılan atom bombasının gücünün 25'te birine eşit değerde olduğunu belirtti. Üniversite fizikçileri, bu hesaplamayı, yüklü olarak 145 ton ağırlığında olan, depolarında 63 bin litre yakıt bulunan ve 850 kilometre hızla uçan bir Boeing 767-200'ü göz önünde bulundurarak yaptılar. Pennsilvanya'daki Swarthmore College'den bir başka fizikçi Frank Moscatelli de, açığa çıkan enerjinin Hiroşima'ya atılan atom bombasının gücünün en az yüzde 2'sine eşit olduğunu belirtti. Bu arada, New York eyaletinde bulunan ve Manhattan'a yaklaşık 30 kilometre uzaklıktaki Palissades Sismoloji Merkezi'nden yapılan açıklamada, ikiz kulelerin, yıkılırken Richter ölçeğine göre 2.1 ve 2.3 büyüklüğünde bir depreme eşdeğer sarsıntıya yol açtığı kaydedildi. 







</TEXT>
</DOC>
