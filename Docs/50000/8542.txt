<DOC>
<DOCNO> 8542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/23/son/sondun04.html </URL>
<DATE> 2001/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Haberleri çıplak okuyacak spiker aranıyor 
</HEADLINE>
<TEXT>

     ''Saklayacak hiçbir şeyimiz yok'' sloganıyla yayın hayatına atılan ve birbirinden güzel kadın spikerlerin haberleri striptiz yaparak okuduğu ''Naked News'' haber televizyonu yeni spikerler aradığını açıkladı. 
     ''Aranan bay ve bayanların gazetecilik tecrübesi olması gerekmediğini'' kaydeden televizyon kanalı, ''Bu kişilerin sadece muntazam fiziğe sahip olmalarının, kameralar karşısında soyunmayı kabul etmelerinin ve Kanada'nın Toronto kentinde yaşamayı kabul etmelerinin yeterli olduğunu'' duyurdu. 
     Kanalın gelişimiyle ilgili bilgi veren medya direktörü Kathy Pinckert, ''Bayan izleyicilerden aldıkları çok sayıda mektup nedeniyle bundan böyle erkek spikerlere de haber okuma şansı vereceklerini'' belirtti. 
     Pinckert, ''Erkek spikerlerin katılımıyla Naked News televizyonunun, tam anlamıyla hiçbir şeyi saklamadığının anlaşılacağını'' sözlerine ekledi. 
     Naked News televizyonunda haberleri halen Victoria, Carmen, Diane ve Holly adlı kadın spikerler sunuyorlar. Pinckert, ''Televizyonumuz sansürsüz ve tarafsız yayın yapmaktadır'' diye konuştu. 
     Naked News televizyon kanalı bundan bir yıl önce yayın hayatına atıldı. Televizyonu Aralık ayında günde 4 milyon, Ocak ayında ise 5.6 milyon kişinin izlediği bildiriliyor. 




</TEXT>
</DOC>
