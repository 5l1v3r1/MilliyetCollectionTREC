<DOC>
<DOCNO> 36843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/son/sondun04.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzay mekiği Discovery Uzay İstasyonuyla kenetlendi 
</HEADLINE>
<TEXT>

     Amerikan uzay mekiği Discovery, Dünya yörüngesinde 380 kilometre yükseltide yapımı yüren Uluslararası Uzay İstasyonu'na UUİ ikmal yapmak ve mürettebatı değiştirmek üzere kenetlendi. 
     Discovery'nin kaptan pilotu astronot Scott Horowitz, saatte 26 bin kilometre hızla yaklaştıkları UUI'ye kenetlenme kilit rotasını 88 kilometre önceden tutturdu ve kenetlenmeyi başarılı bir biçimde yerine getirdi. 
     Uzay mekiği, 1'i bayan ve 1'i de Rus UUI'nin 3 kişilik 2. dönem mürettebatının yerine 3. dönem mürettebatı getirdi. Elbise, gıda malzemesi ve 18 ayrı bilimsel deney için parçalar getiren Discovery, Büyük Okyanus üzerinde ve Avustralya'nın kuzeybatı köşesinde yörüngede seyrederken kenetlendi. UUI astronotları da Sri Lanka'da yaşayan kurgubilim yazarı Arhtur Clarke'ın ve yönetmen Stanley Kubrick'in 1968 yılına ait ''2001 A Space Odyssey Uzay Macerası'' filmindeki gibi Strauss'un Mavi Tuna Valsi ile yerçekimsiz ortamda dansettiler. 
     Mürettebat nöbet değişimi, yarın yapılacak. UUI'nin 2. dönem mürettebatı, Rus kozmonot Yuri Usaçev, ABD'li bayan astronot Susan Helms ve astronot Jim Voss idi. Onların görevi UUI robot kolundaki bir arızadan dolayı 1 ay uzadı. UUI'nin yeni kaptan pilotu ABD'li astronot Frank Culbertson olacak. Culbertson'a da 4 süreyle Discovery ile UUI'ye ulaşan Rus kozmonotlar Vladimir Dezhurov ile Mihail Tyurin eşlik edecek. Discovery, gelecek hafta dünyaya dönünce, UUI 2. dönem mürettebatı, uzayda 167 gün geçirmiş olacak. Discovery, UUI'ye 8 gün kenetlı kalacak ve 5 ton malzemenin ikmalinde mekiğin 4 astronotu yardımcı olacak. Mekiğin astronotları, UUI'ye donatı montajı için 2 uzay yürüyüşü yapacak. 







</TEXT>
</DOC>
