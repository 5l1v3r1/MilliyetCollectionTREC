<DOC>
<DOCNO> 4595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/spor/spo02.html </URL>
<DATE> 2001/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
FENER KARAVANA 
</HEADLINE>
<TEXT>

Futbolcular 225 şutun sadece 36’sını gole çevirdi, Denizli küplere bindi 
     YUSUF KOBAL 

     İsabetsiz vuruşlar 
     TEKNİK Direktör Mustafa Denizli, kupada karşılaşacakları Ankaragücü için önlem almaya başlarken, dün yaptırdığı çalışmada adeta çılgına döndü. Denizli, üçe böldüğü oyuncularına toplam 225 şut attırdı. Her futbolcusuna beşer atışlık seriler yaptıran ve şutları peş peşe kaleye göndermelerini isteyen Denizli, bu atışların 36’sının gol olması üzerine endişelendi. 
     
     Mirkoviç’e kızdı 
     DENİZLİ daha sonra çift kale karşılaşmasını başlatırken, Mirkoviç’in kontrolsüz vurduğu şut nedeniyle az daha hedef oluyordu. Zaten sinirli olan Denizli, Mirkoviç’e sert bakışlarla tavır koyarken, Yugoslav oyuncu arkadaşlarının arkasına saklanmak zorunda kaldı. Çift kaledeki pozisyon hataları da hocanın zaten gergin olan sinirlerine tuz biber ekti. 
     
     Rapajiç korkuttu 
     SAMANDIRA’DAKİ şut çalışmasında Rapajic de sakatlık geçirdi. Denizli’yi sarsan bir başka unsur da, bu futbolcunun birden kendini yere bırakması oldu. Rapajic’in, bir şeyi olmadığı anlaşılınca deneyimli hoca rahatladı. Bu arada Uche gece yarısından sonra İstanbul’a gelerek Ankara’ya gidecek kafileye katılma şansını yakaladı. Johnson ise bugün dönecek. 
     
     K r planları 
     YÖNETİM, bu yıl kasasına en az 40 milyon dolar para sokmayı hedeflerken, ligde, kupada ve uygulamaya soktuğu ticari faaliyetlerde hazırlanan planlar tutarsa 40 milyon dolarlık girdinin 60 milyon dolara yükselme olasılığı ortaya çıktı. Bonservisler nedeniyle 2001 sonuna kadar 24 milyon dolar ödemek zorunda kalan yönetim, naklen yayın gelirlerinden 20 milyon dolar bekliyor. 
     
Bütçeye katkı      FENERBAHÇE’nin Koçbank ile ortaklaşa ürettiği kredi kartının tanıtımı dün gece yapıldı. Yöneticilerin ve futbolcuların hazır bulunduğu törende konuşan Başkan Aziz Yıldırım, "Bu kart bütçemize katkı yapacak. Ama en önemlisi şampiyonluk. Şampiyon olursak bütçemiz üç katına çıkar ve Avrupa’daki büyük kulüplerin seviyesine geliriz" dedi. Törende Koçbank Genel Müdürü Halil Ergür ve yardımcıları Fenerbahçeli futbolculara kredi kartı dağıttı. 
     
Balic bıktı      HÜSEYİN YAVUZ 

     FENERBAHÇELİ Balic, sürekli olarak sakatlığının ileri sürülmesinden bıktığını söyledi. Boşnak oyuncu, "Sakat değilim. Her futbolcuda olan hafif sakatlık bende de var. Ama bunu spekülasyon konusu yapıyorlar. Ankaragücü maçında takımımı yanlız bırakmak istemiyorum. Yıllardır hasret kalınan Türkiye Kupası’nı kazanmak istiyoruz" diye konuştu. 
     


 SPOR 


























</TEXT>
</DOC>
