<DOC>
<DOCNO> 32732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/18/son/sontur11.html </URL>
<DATE> 2001/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversite adaylarının sadece yüzde 20'sinin yüzü gülecek 
</HEADLINE>
<TEXT>

     Sınav sonuçlarının açıklanmasını bekleyen üniversite adaylarından, sadece yüzde 21.5'inin yüzü gülecek. 
     Üniversitelerin kontenjanlarının sınırlı olması nedeniyle sınava başvuran 1 milyon 473 bin 906 adaydan, ancak 318 bin 775'i, devlet, vakıf, KKTC ve yurtdışındaki üniversitelerin ön lisans ve lisans programlarına yerleşmeye hak kazanacaklar. 
     2001-2002 öğretim yılı için ön lisans, lisans ve özel yetenek Ç ogr ın devlet üniversitelerinde 278 bin 260, vakıf üniversitelerinde 24 bin 847, KKTC'deki üniversitelerde 12 bin 936, yurtdışındaki üniversitelerde de 2 bin 732 öğrenci kontenjanı ayrıldı. 
     Bu durumda, üniversite adaylarından 1 milyon 155 bin 131'i yüzde 78.5 açıkta kalacak. Açıkta kalmak istemeyen adaylar, Açıköğretim programlarını tercih edebilecekler. Açıköğretim programlarında kontenjan sınırlaması bulunmuyor. 
     Açıköğretim programları ile 2 yıllık ön lisans programlarına meslek yüksekokulları yerleşebilmek için en az 105, 4 ve daha fazla yıllık lisans programlarına fakültelere yerleşebilmek için de en az 120 puan almak gerekiyor. 105-119.9 arasında puan alan adaylar, Açıköğretim programları ile yükseköğretim programlarını tercih edebilecekler. Ancak, Açıköğretim Fakültesi'nin İngilizce Öğretmenliği programı için en az 110 puan almak gerekiyor. 
     
     'Tercih' maratonu başlayacak 
     Öğrenci Seçme ve Yerleştirme Merkezi'nin, 20 Temmuz Cuma günü açıklanacağını duyurduğu sınav sonuçlarının ardından, sınavı kazanacak adayların ''tercih'' maratonu başlayacak. 
     Lisans programlarından tercih yapmaya hak kazanan adaylar 24, Açıköğretim ve ön lisans programlarından tercih yapmaya hak kazanan adaylar 18 tercihte bulunabilecekler. 
     Adayların, tercihlerini yaparken, ÖSS sonuç belgelerindeki puan türlerine ve tercih edecekleri programlara ek puanla girip giremeyeceklerine dikkat etmeleri gerekiyor. 
     Lisede okuduğu alanla ilgili bir yükseköğretim programını tercih edecek adayın ağırlıklı orta"ğretim başarı puanı 0.5, alanı dışındaki bir yükseköğretim programını tercih edecek adayın ağırlıklı orta"ğretim başarı puanı da 0.2 katsayısı ile çarpılacak. Bir mesleğe yönelik program uygulayan lise mezunlarının ağırlıklı orta"ğretim başarı puanları, alanlarında bir yükseköğretim programına yerleştirilirken hem 0.5 ile hem de 0.15 katsayısıyla çarpılacak. 
     Adaylar, ÖSYM'nin kendilerine göndereceği sınav sonuç belgelerinde, söz konusu katsayılarla çarpılarak belirlenmiş yerleştirme puanlarını görecekler. Adaylar, tercih yaparken, bu puanları göz önünde bulunduracaklar. 
     
     Yurtta kalmak isteyenler 
     Adaylar tercih formunu doldururken, yurt ile öğrenim ve katkı kredisi isteğinde de bulunabilecekler. Adaylar, tercih formunun arka yüzünde bu amaçla ayrılmış formu dolduracaklar. 
     Tercih formlarını kurallara göre dolduran adaylar, bu formları 1-10 Ağustos 2001 tarihleri arasında, lise ve dengi okul müdürlüklerine veya ÖSYM sınav merkezi yöneticiliklerine teslim edecekler. Tercih formu teslim edilirken, 750 bin lira ödenecek. 
     ÖSYM, merkezi yerleştirme sonuçlarını Ağustos ayı içinde açıklayacak. Merkezi yerleştirme işlemi, adayların sınav puanları, ağırlıklı orta"ğretim başarı puanları varsa ek puanları, tercihleri ve bu programların kontenjan ve koşulları göz önünde tutularak yapılacak. 
     Üniversiteye yerleşmeye hak kazanan adaylar, kayıtlarını 13-19 Eylül 2001 tarihleri arasında yaptıracaklar. 






</TEXT>
</DOC>
