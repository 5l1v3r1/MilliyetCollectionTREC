<DOC>
<DOCNO> 25848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/09/ekonomi/eko07.html </URL>
<DATE> 2001/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Borç takası haftaya kaldı 
</HEADLINE>
<TEXT>

     ANKARA Milliyet 

     Hazine’nin iki yabancı danışmanı, iç borç takası konusundaki ilk raporunu tamamladı. İç borç takası üzerinde yeniden çalışma yapılmasına karar verildi. Hazine’nin danışmanlığını üstlenen Salomon Smith Barney ve Morgan Stanley, ilk raporu dün Devlet Bakanı Kemal Derviş’e sundu. Salomon Smith Barney ve Morgan Stanley’nin, takasın ortalama tutarı, vadesi ve faizi başta olmak üzere, iç ve dış borç yapısına yapacağı kısa ve orta vadeli etkileri de içeren kapsamlı raporu, gelecek hafta bankacılara anlatılarak onların görüşleri de alınacak. Daha sonra iç borç takasıyla ilgili ihaleye çıkılacak. İhalenin, 20 Haziran vadeli Hazine k ğıdını da kapsayacağı belirtiliyor. 
     



 EKONOMİ 























</TEXT>
</DOC>
