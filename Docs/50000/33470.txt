<DOC>
<DOCNO> 33470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/son/soneko11.html </URL>
<DATE> 2001/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada 1. seans böyle geçti 
</HEADLINE>
<TEXT>

     İİMKB Ulusal-100 Endeksi, geçen Cuma günkü kapanışa göre 79.00 puan kayıpla 1. seansı 9,605.55 puandan tamamladı. 
     Hisse senetleri ortalama yüzde 0.82 oranında değer yitirdi. Borsa'da, günün ilk seansı 9,716 puan seviyesinde durgun açıldı. Düşük işlem hacmiyle 9,547-9,738 puan aralığında yatay seyreden Endeks, ilk bir saati 9,626 puanla geçti. 
     Seansın ikinci yarısında da piyasa, dar bir bantta hisse bazı işlemlerle yatay hareket etti. Ulusal-100 Endeks, seansı 9,605.55 puandan tamamladı. 
     Kapanışta mali endeks 128.55 puan kayıpla 13,468.70 puana, hizmet endeksi 48.48 puan kayıpla 5,219.41 puana, sınai endeksi de 19.17 puan kayıpla 8,038.77 puana geriledi. 
     Önceki kapanışa göre mali grup hisseler ortalama yüzde 0.95, hizmet grubu hisseler yüzde 0.92, sınai grubu hisseler de yüzde 0.24 oranında değer yitirdi. 
     1. seansta işlem gören toplam 276 hisse senedinden 107'si değer kazandı. 89 hisse senedi değer yitirirken, 80 hissenin fiyatında ise değişiklik olmadı. 
     Seansta, 115 trilyon 815 milyar 296 milyon liralık işlem hacmi oluştu. 1. seansta, Yapı Kredi Bankası, Akbank, Doğan Holding, Doğan Yayıncılık ve Ereğli Demir Çelik en yoğun işlem gören hisseler oldular. 






</TEXT>
</DOC>
