<DOC>
<DOCNO> 33609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/24/yazar/guclu.html </URL>
<DATE> 2001/07/24/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Puanlar düşerse şaşırmayın 
</HEADLINE>
<TEXT>

     ÖSS barajını aşanların heyecanı dorukta. Biraz sevinir gibi olsalar da İlk 100'ün dışındakilerin tamamına yakını hala "ya istediğim yeri kazanamazsam" endişesi içinde. Öyle fakülteler var ki 40, 50 kişi alıyor. Örneğin Boğaziçi, ODTÜ Endüstri, İşletme, Bilgisayar Mühendisliği gibi. İlk 500'e bile girseniz kazanacağınız kesin değil. Ne zaman ki, yerleştirme sonuçları elinize geçer, işte o zaman ancak emin olabilirsiniz... 
     Bu yıl için yaygın olan bir kanı var. Muhtemelen de gerçekleşecek. Ortalamalara bakıldığın da bir hayli düşme söz konusu. Bunun yerleştirme puanlarına da yansıması bekleniyor. Anlayacağınız her fakültenin taban puanında 4, 5 puana varan bir düşme olursa hiç şaşırmayın... 
     Bu arada fakültelerin taban puanlarının nasıl oluştuğu konusuna da açıklık getirmek istiyorum. Taban puanlar her yıl yeniden belirleniyor. Yani bu yıl için önceden belirlenmiş bir taban puan yok. Ortada dolaşan puanlar, geçen yılın puanları ve sadece fikir versin diye yayımlanıyor. Puan oluşumu şöyle gerçekleşiyor 
     Örneğin İstanbul Üniversitesi Hukuk Fakültesi'ne 50 bin aday başvurdu. Kontenjanı da 600. ÖSYM bilgisayarları yerleştirme yaparken İÜ Hukuk'u seçenleri tek tek tarıyor, eğer önceki tercihlerine girmediyse, bir bir onları yerleştiriyor. İşte aldığı 600'üncü öğrencinin puanı, İÜ Hukuk'un bu yılki taban puanı olacak... 
     Fakültelerin taban puanları arasında her yıl birkaç puanlık artı ya da eksi değişim olabiliyor. Ya da tıp örneğinde olduğu gibi çok büyük düşüş yaşanabiliyor. 10 yıl öncesine kadar ilk 100'e girenlerin yarıdan fazlası tıbbı seçerken, şimdi neredeyse ilk 1000'de tıbbı seçen bulunmuyor. Dolayısıyla taban puanları da aşağıya iniyor... 
     
Tercihte öncelik üniversite mi yoksa meslek mi      Bu genel açıklamadan sonra gelelim bu konuda kafaları kurcalayan en temel soruya. Tercih sıralamasında öncelik üniversite mi olmalı, yoksa meslek mi 
     Örneğin pek çok öğrenci için ODTÜ, Boğaziçi, Hacettepe, Bilkent hayal gibi bir şey. Orası olsun da hangi bölümü olursa olsun mantığındalar. Bu yüzden hayalini kurdukları üniversitenin kendilerine uysun, uymasın bütün bölümlerini sıralıyorlar. Dolayısıyla bir başka üniversitede çok iyi bir bölüme girebilecekken, bu takıntı yüzünden çok istedikleri üniversitenin sıradan bir bölümünde okumaya razı oluyorlar. 
     Üniversite yaşamının çok kısa sürdüğünü, oysa mesleğin bir ömür boyu devam ettiğini hatırlattıktan sonra, bu soruyu sıkça soran adaylara birkaç öneride bulunmak istiyorum. 
     Üniversite imajı eskisi kadar ön planda değil. Şimdi revaçta olan bireysel yetenekler. İstediğiniz kadar A ya da B üniversitesinin diplomasını taşıyın. Eğer iş dünyasının aradığı koşulları taşımıyorsanız vay halinize. Yurtdışından mastırlı da olsanız iş bulmanız kolay değil. Eğer hayatta başarılı olmak istiyorsanız, üniversite seçimine olduğu kadar, meslek seçimine de öncelik vermeniz gerekir. Yoksa mezuniyette büyük bir hayal kırıklığı sizi bekliyor olabilir. Tercihle ilgili ayrıntılara devam edeceğiz. 
     
Anadolu lisesi sınav sonuçları      Orta"ğretim kurumları giriş sınavını kazanlar bugün açıklanıyor. Kayıtlar ise ağustos sonunda. Oysa velilerin yaz tatili zehir oldu. Sonuçlar bugün öğrenileceğine göre, kayıtlar için neden bir ay bekleniyor ki Öne çekilemez mi Bu yüzden kolej kayıtları da kilitlenmiş durumda. Bir defalık da olsa veli ve öğrenciler de düşünülemez mi . 
     
     







Tayyip ve ÖDP... 


Dalgalı kura kontrol 


TCK 159 Yasaları ve kafaları değiştirmek 


Düş kırıklığı olmasın 


Yob kuşağı 


Puanlar düşerse şaşırmayın 


Bankalarla yakın temas ve önlemler 


Sezer'in açık mesajı 


Ah sol elim, acemi elim... 


Sezer, AB ve seçim 


Bu tepkiler, Demirel'in merakını giderir mi 


Üretim ve satışta inanılmaz düşme var 


</TEXT>
</DOC>
