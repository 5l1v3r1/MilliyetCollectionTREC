<DOC>
<DOCNO> 33588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/24/yasam/yas02.html </URL>
<DATE> 2001/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Garsona flört’ dersi 
</HEADLINE>
<TEXT>

Antalya’nın gözde turizm merkezlerinden Side’de garson ve komilere müşteri psikolojisinin yanı sıra yabancı kadınlarla flört etmenin yolları’ öğretilecek 
     Kamil ATALAY Antalya DHA 

     SİDE Lokantacıları Barcılar ve Restorancılar Derneği, garson ve komilere, yabancı kadınlarla flört etmenin yollarını öğretme kararı aldı. Side ve yöresindeki turizm sorunlarının görüşüldüğü toplantıda, Dernek Başkanı Recep Turan "Garsonlarımıza, Türkiye’de tatil yapan her yabancı kadının seks için gelmediğini öğretmemiz gerek" dedi. 1 Aralık 2001’de başlayacak kurslara üniversiteden sosyolog ve psikologlar katılacak. 
     
Turisti yanlış anlıyorlar      DERNEK Başkanı Turan şunları söyledi "Daha tutucu bir çevreden gelen garson veya komi, gerek işyerinde, gerekse iş çıkışında gittiği bar veya diskoda kadın turistleri yanlış anlayıp rahatsız edebiliyor. Turistlerle flört etmenin de bir yolu yöntemi var. Kurslarda insan psikolojisini ve ikili ilişkilerde nasıl davranması gerektiğini öğrenen garson ya da kominin bundan sonraki ilişkisi de kişisel becerisine kalıyor." 
     



 YAŞAM 


























</TEXT>
</DOC>
