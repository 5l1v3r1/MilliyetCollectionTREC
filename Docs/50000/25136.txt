<DOC>
<DOCNO> 25136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/son/sondun08.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Tom Cruise, eşcinsellik iddiasına karşı 100 milyon dolarlık dava açtı 
</HEADLINE>
<TEXT>

     Ünlü aktör Tom Cruise, kendisinin bir erkekle cinsel ilişkide bulunduğu görüntülerinin yer aldığını iddia ettiği video kasetleri Amerikan haber kuruluşlarına satmayı öneren Los Angeles'li bir kişi aleyhine 100 milyon dolarlık dava açtı. 
     Cruise, dava dilekçesinde, Michael Davis adlı kişinin 10'dan fazla haber kuruluşuna e-posta göndererek, aktris Nicole Kidman ile evliliği sırasında kendisinin bir erkekle cinsel ilişkisini gösteren kasetler önerdiğini belirtti. 
     Ünlü aktör, 100 milyon dolarlık tazminat istemiyle hazırladığı 3 sayfalık dava dilekçesinde, ''Davis tarafından getirilen yanlış ve iftira niteliği taşıyan iddialar, hem kişisel hem profesyonel anlamda zarar vermek amacı taşımaktadır'' dedi. 
     Cruise, hiçbir zaman homoseksüel ilişkide bulunmadığını ve bu türdeki bir kasedin varolmadığını, bu nedenle Davis'in iddialarının ''kesinlikle yanlış'' olduğunu belirtti. 
     38 yaşındaki Hollywood yıldızı Tom Cruise geçen ay da kendisiyle eşcinsel ilişki yaşadığını ve bu ilişkinin aktörün ünlü oyuncu Nicole Kidman ile evliliğini bitirdiğini iddia eden porno film oyuncusu Kyle Bradford'a 100 milyon dolarlık dava açmıştı. 






</TEXT>
</DOC>
