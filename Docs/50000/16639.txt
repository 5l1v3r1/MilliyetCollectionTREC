<DOC>
<DOCNO> 16639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/17/guncel/gun05.html </URL>
<DATE> 2001/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kafayı köprüye taktı 
</HEADLINE>
<TEXT>

Uçuk projelerin’ mimarı Ahmet Vefik Alp, Keban Baraj gölüne yapılacak bir köprüyle GAP’ı Orta Asya’ya bağlama çabasında 
     ABDULLAH ATAMAN Elazığ DHA 

     Halen Başbakanlık Başdanışmanı olan Prof. Dr. Ahmet Vefik Alp’in adını önce MHP’nin İstanbul Büyükşehir Belediye Başkanı adayı olarak duyduk. Sonra art arda henüz hiçbiri hayata geçmemiş projelerini patlattı. 
     Bunlar arasında en akılda kalanı, İstanbul’un ulaşım sorununu çözmek için önerdiği Pendik - Avcılar arasına yapılacak yüzer köprü’ projesiydi. Ama o da olmadı 
     Prof. Alp, şansını şimdi de Keban Baraj Gölü’nde deniyor. Yeni hedefi, Keban baraj Gölü üzerine 30-40 milyon dolara yaklaşık 36-48 trilyon lira mal olacak bir kilometrelik bir köprü yapmak. 
     
Dünyayı birbirine bağlayacak      Pertek’te kurulan Köprü Yaptırma Grubu’nun girişimini desteklemek ve projenin detaylarını incelemek için uzman kadrosuyla Pertek’e gelen Prof. Alp’e burada derhal bir hemşerilik beratı’ verildi. 
     Böylesi bir yatırım için para olmadığını söylemeden edemeyen Ahmet Vefik Alp, köprünün sadece bölge kalkınması için değil, Türkiye ve uluslararası bağlantı açısından da önemine değinerek, şunları söyledi "Pertek’e mutlaka bir köprü gerekiyor. Bu köprü Güneydoğu ile Karadeniz’i, aynı zamanda Orta Asya’yı da GAP’a bağlayacak. Uzman grubumuzun tespitlerine göre köprü 30 - 40 milyon dolara mal edilebilir." 
     


 GÜNCEL 

























</TEXT>
</DOC>
