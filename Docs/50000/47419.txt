<DOC>
<DOCNO> 47419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/ekonomi/aeko.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
BORSADA SERVETİ SABIR DOĞURUR 
</HEADLINE>
<TEXT>

Borsada fiyatlar tarihi dip seviyelerine geriledi. Fiyatlar orta ve uzun vadeli bir portföy için seçilecek doğru k ğıtlarla, ileriye yönelik ciddi servetler vaat ediyor 
     PARANIN ROTASI - 1 


     IMF’le yapılan görüşmelerden çıkan sonuç 2002 yılında da kemer sıkmaya devam edeceğimizi gösteriyor. Sıcak çatışmaların yaşandığı dünyada sermaye akışlarının da ciddi ölçüde daralması bekleniyor. 
     Geç de olsa IMF’den ek kaynağın gelmesi durumunda, borsada yıl sonuna doğru erken bir hareketlenme yaşanabilir. Öte yandan, endeks daha bir süre 0.60 sent seviyelerinde yatay seyredebilir. Bu durumda, borsadaki yatırımları, spekülatör mantığından uzak bir şekilde yeni koşullara uygun olarak bir yıllık portföy için oluşturmak gerekiyor. 
     İstanbul Borsası 3.79 sent ile tarihi zirvesini gördüğü 18 Ocak 2000’den bu yana geçen 20 aylık sürede düşüş trendini sürdürüyor. Buralar artık destek seviyeleri. Eğer yatırım uzun vadeli olarak düşünülüyorsa bu seviyelerden alınacak doğru hisselerle borsada büyük kazanç olanağı elde edilebilir. 
     Koşullar ne olursa olsun unutulmaması gereken kritik nokta fiyatların tarihi dip seviyelerde olduğu ve böylesi bir konjonktürün de ancak savaş, ekonomik kriz gibi olağanüstü dönemlerde oluştuğu. Dünya sermaye piyasaları büyük servetlerin böylesi dönemlerde edinildiğine tanıklık ediyor. 
     
     Krizler elbet biter... 
     2002 yılına yeni krizler olmadan girilmesi durumunda önümüzdeki yılın ilk çeyreğinde borsada bir canlanma beklenebilir. Çünkü her krizin mutlak bir sonu olduğu düşünüldüğünde şirketler yeniden üretime başlayıp k r yazacaklar. Ancak bu beklenildiği kadar yakın bir zamanda olmayabilir. 9 ve 12 aylık bilançolar çıktığında F K fiyat kazanç oranı ve PD DD piyasa defter değeri oranı oranlarının biraz daha kötüleşmesi bekleniyor. Bu yıl TL bazında likit kalanlar şirketlerin de k r yazamama olasılığı var. Borsada döviz bazında likiditesi olan çok sayıda şirket olmadığı da biliniyor. 
     Ancak bankacılık kesimi mali açıdan bir iyileşme gösterebilir. Çünkü döviz bazında taşıdıkları borçlanma senetleri bankalara iyi kambiyo k rı yazma olanağı sunabilir. Bu nedenle bu seviyelerde kademeli olarak oluşturulacak bir portföyün en az bir yıl vadeli düşünülmesi gerektiğini bir kez daha hatırlatmakta fayda var. 
     
     Gedik Yatırım Genel Müdürü Erhan Topaç 
     Portföyü çeşitlendirin 
     İMKB’nin yönünü yukarı çevirmesi için, ABD’nin Afganistan’a gerçekleştirdiği müdahale alanını daha fazla yaymaması, dış borç geri ödemelerinde aksilik yaşanmaması, IMF ile ilişkiler ve yeni bir seçim havasının oluşmaması gerekiyor. Olumlu gelişmeler halinde endeks 10,200 seviyelerine kadar yükselebilir. Gıda, perakende, kimya, petrokimya sektörleri yakından izlenmeli. Piyasalar dengeye kavuşuncaya kadar döviz fiyatlarındaki artış devam edebilir. Dolar 1 milyon 600 bin, mark 740 bin seviyesinde dengelenebilir. Farklı vadelerde bono bileşik faizlerinin aylık getirileri yüzde 0.80 - 1.30 arasında. Bu getirilerle, bonoya yatırım yapmak mantıklı.Bono bileşiklerinin yıl sonunda yüzde 88 - 90 aralığında oluşmasını beklemekteyiz. Yatırımcı orta riskli portföyde yüzde 30 hisse, yüzde 30 döviz, yüzde 40 oranında faize yatırım yapabilir. 
     
     Bumerang Menkul Yön. Kur. Üyesi İbrahim Haselçin 
     Borsa ve faize yönelin 
     Borsada fiyatlar aşırı derecede ucuzladı. Piyasanın yükselişi için asıl belirleyici unsur iç gelişmeler olacaktır. Güven sorunun aşılması ve ekonomide büyüme beklentileri moralleri düzeltecek, faizlerde ve dövizde gerileme ile piyasalar hareketlenecektir. Borsa bu beklentiyi satın alabilirse gerçek anlamıyla bir yükseliş olabilir. Aşırı borçlu ve zararda olan şirketler faiz ve dövizdeki gerileme ile hızla düzelme yaşayabilirler. Dövizde güven sorunu, manipülasyon ve çokta iyi olduğu savunulamayacak mali yönetimin sonucu olarak suni bir yükseliş yaşandı. Kısa süreli ters yönlü hareketler dışında bu oranlardan bono alanlar ise kazanacaktır. Yatırımcıya, Hazine bonosu ve borsaya yönelmelerini tavsiye ediyorum. Portföyün belli bir bölümü olası gelişmeler için repoda tutulabilir. 
     
     Hak Menkul Kıymetler Borsa İşlemleri Sorumlusu Ömer Dilber 
     Borsaya ağırlık verin 
     Borsanın dövize paralel olarak yıl sonuna kadar 0.73-0.45 sent bandında hareket etmesini bekliyoruz. Borsada cirosunu artıran, finansman gideri az olan, ihracata yönelik çalışan ve likiditesi yüksek sanayi şirketleriyle, enerji, sigorta gıda ve cam sektörlerine yatırım yapılmasını öneriyoruz. Kısa vadelerde, vade sonuna tutmak kaydıyla bono alımının karlı olduğunu düşünüyoruz. Portföy yüzde 20 repo, 30 kısa vadeli bono, 50 A Tipi Fon’la oluşturulmalı. Afganistan’ daki operasyonun genişlemesi durumunda altın fiyatlarının daha da yükselebilir. Bu açıdan altın bir yatırım aracı olarak yakından takip edilmelidir. 
     
     Ata Yatırım Genel Müdürü Tayfun Oral 
     Şimdi alım yapılır 
     Fiyatların içinde yaşanmış olan tüm olumsuzlukların var olduğunu düşünüyorum. Yükseliş için kalıcı para girişi gerekiyor. Var olan koşullarda ucuz ve iyi yönetilen şirketlere yatırım yapmak gerekiyor. Hazine bonosunda alacağınız riske karşı elde edilecek getiri bu seviyede tatmin edici değil. Yatırımcının portföyünü, yüzde 50 hisse senedi ya da hisse ağırlıklı yatırım fonları, 30 euro, 10 altın, 10 repoyla oluşturmasını öneriyorum. Spekülasyon amacıyla altın almak, bu dönemde kısa vadeli volatilite yüksek olacağından çok temkinli olunması gereken bir seçim. Ancak altının portföydeki ağırlığı biraz arttırılabilir. 
     
     Değer Menkul Değerler Araştırma Müdürü Ali Güler 
     Yüzde 50 borsa 
     Borsada düşüşün daha da derinleşmesini beklemiyorum. Bu çercevede yükselişin başlangıcını muhtemel bir dış yardım açıklaması tetikleyebilir. Olumlu senaryoyla yıl sonuna kadar 11.500-13.500 aralığını görebiliriz. Enerji, gıda, dış satıma açık dayanıklı tüketim sektörleri öncelikli tercihler olmalı. IMF’den yeni bir yardım paketinin aktarılıcağını umduğumuz için bu seviyelerden bono almanın k rlı olacağını düşünüyorum. Yatırımcı 50 lirasıyla hisse senedi, 30 lirasıyla faize, 20 lirasıyla repoya yatırım yapabilir. Savaş şartlarının bile altına çok fazla bir canlılık getiremediği için tavsiye etmiyorum. 
     
Şimdi bu hisseler moda      Birçok şirketin borç kıskacında bulunduğu ve 34’e yakın şirketin tahtasının kapalı bulunduğu borsada önemli olan sağlam ve sağlam kalacak şirketlere yatırım yapabilmek. 
     0.45-0.50 sent seviyeleri bir çok uzman tarafından orta ve uzun vade için dip noktası olarak algılanıyor. Bu nedenle borsadaki düşüş trendinin artık sona erdiği söylenebilir. Ancak yatay piyasanın ne kadar devam edeceği, kalıcı bir yükselişin ne zaman başlayacağı ise makro gelişmelere bağlı. 
     Dünya ekonomisindeki daralmanın önümüzdeki günlerde de etkisini sürdüreceği varsayımıyla öne çıkacak sektörler enerji, gıda, sigorta, kimya ve petrokimya olarak görünüyor. Sadece iç talebe bağlı şirketlerin hisselerinde sıkıntı devam edebilir. 
     Bu nedenle likit, mali yapısı kuvvetli, ihracat bağlantıları olan, satış problemi çekmeyen hisseleri gözlemek gerekiyor. 
     Sektöründe ön planda bulunan kuruluş değerinin altında işlem gören hisse senetleri de orta vade için bir potansiyel taşıyor. 
     Ancak yatırım mutlaka atıl parayla ve orta vadeli periyod için yapılmalı. Ve kesinlikle kredili işlemlerden uzak durmalı. 
     



 EKONOMİ 

















</TEXT>
</DOC>
