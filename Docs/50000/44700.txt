<DOC>
<DOCNO> 44700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/son/soneko09.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın en zengin ve güçlü kadın yöneticileri arasında bir Türk... 
</HEADLINE>
<TEXT>

     Amerikan FORBES dergisi tarafından yayınlanan dünyanın en zengin ve güçlü kadın yöneticileri arasında, 33. sırada bir Türk yer aldı. 
     Söz konusu kadın yönetici, Doğan Holding Genel Koordinatörü İmre Barmanbek. 
     FORBES, dünyanın zengin ve güçlü kadın yöneticilerini ''Amerikalılar'' ve ''uluslararası'' olarak iki kategori halinde sınıflandırdı. 
     İki kategoride yer alan kadın yöneticiler içinde, en güçlüsünün Hewlett-Packard firmasının yönetim kurulu başkanı Carly Fiorina olduğu, FORBES tarafından belirtildi. 
     İki numarada e-Bay adlı internet açık artırma sitesinin yönetim kurulu başkanı Meg Whitman yer alıyor. Üç numarada ise Amerikalı ''medya kraliçesi'' Oprah Winfrey bulunuyor. Winfrey geçen yılki listede 15. sıradaydı. 
     Dördüncü sıraya Avon grubunun başkanı olan Andrea Jung yerleşirken, ''Mirant'' şirketinin yönetim kurulu başkanı Marce Fuller 5. sırayı aldı. 
     Dünyanın en güçlü kadın yöneticilerinin tam listesi, 15 ekim tarihli FORBES dergisinde yayınlanacak. Derginin 8 Ekim'de piyasaya çıkacağı belirtildi. 
     ''Uluslararası'' kategoride en güçlü kadın yönetici ise İngiliz Pearson firmasının yöneticisi Marjorie Scardino. 
     Bu kategoride ilk 5'e giren diğer kadın yöneticiler de şöyle 
     '' 2 Anne Lauvergeon, Areva firması başkanı Fransa , 3 Mary Ma, Legend firması başkan yardımcısı Hong Kong , 4 Marianne Nivert, Telia firması başkanı İsveç ve 5 Lien Siaou-Sze, Hewlett-Packard bölge başkan yardımcısı Hong Kong . 
     Bu kategoride sıralamaya giren Doğan Holding Genel Koordinatörü İmre Barmanbek ise 33. sırada bulunuyor. 
     






</TEXT>
</DOC>
