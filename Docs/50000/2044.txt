<DOC>
<DOCNO> 2044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/son/sondun07.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail ile işbirliği yapan iki Filistinli idam edildi 
</HEADLINE>
<TEXT>

     İsrail ile işbirliği yapmaktan suçlu bulunan ve idam cezasına çarptırılan 2 Filistinlinin cezaları infaz edildi. 
     Filistin polisinin açıklamasında, 28 yaşındaki Mecdi Makavi'nin Gazze'deki polis karargahının bulunduğu mahallede 300 kişinin önünde kurşuna dizildiği belirtildi. Açıklamaya göre, Allan Beni Uda da Nablus'da kurşuna dizilerek idam edildi. Makavi, İsrail haberalma servislerine sağladığı bilgilerle El Fetih üyesi 4 Filistinlinin ölümüne, Uda da İsrail ile işbirliği yaparak aşırı dinci Hamas örgütünün bombacısı olan yeğeninin ölümüne yol açmaktan suçlu bulunmuştu. Filistinlilerin, ilk kez İsrail ile işbirliği yapan Filistinli mahkumları idam ettiği belirtililiyor. İki mahkumun cezaları Filistin Devlet Başkanı Yaser Arafat tarafından da onanmıştı. 




</TEXT>
</DOC>
