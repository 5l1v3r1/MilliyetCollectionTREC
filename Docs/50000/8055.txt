<DOC>
<DOCNO> 8055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/son/sontur11.html </URL>
<DATE> 2001/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP liderinden Cumhurbaşkanına üstü örtülü yanıt "Yolsuzlukla mücadele ediyoruz" 
</HEADLINE>
<TEXT>

     Cumhurbaşkanı'nca yolsuzluklarla mücadele etmemekle suçlanan hükümetin ortağı MHP Genel Başkanı Devlet Bahçeli, 12 yolsuzluk operasyonuyla ülke ekonomisine yaklaşık 3.8 katrilyon lira katkı sağlandığını bildirdi. 
     Bahçeli, FP Erzincan Milletvekili Tevhit Karakaya'nın soru önergesine verdiği yanıtta, hükümetin yolsuzluk iddialarının üzerine kararlı bir şekilde gittiğini belirtti. Bu çerçevede elde edilen tüm bilgi ve bulguların soruşturularak operasyonlar gerçekleştirildiğini kaydeden Bahçeli, "Yürütülen operasyonlardan alınan sonuçlar görülmekte olup, bundan sonra da kamuoyu tarafından açıkça görülecektir" dedi. Bahçeli, bu operasyonları ve ülke ekonomisine sağlanan katkıyı şöyle sıraladı 
     Paraşüt Operasyonu 500 trilyon lira , Hayal Operasyonu 100 trilyon lira , Kasırga 1 Operasyonu 750 trilyon lira , Kasırga 2 Operasyonu 750 trilyon lira , Kasırga 3 Operasyonu 400 trilyon lira , Buffalo Operasyonu 500 trilyon lira , Matador Operasyonu 500 trilyon lira , Sis Operasyonu 100 trilyon lira , Balina Operasyonu 100 trilyon lira , Fırtına Operasyonu 100 trilyon lira , Kartal Operasyonu 11 trilyon lira , Serhat Operasyonu 5 trilyon lira . 
     




</TEXT>
</DOC>
