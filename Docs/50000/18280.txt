<DOC>
<DOCNO> 18280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/magazin/mag01.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Çirkin Kral’ Mükremin 
</HEADLINE>
<TEXT>

Sinema üzerine kafa yoran çoğu kimsenin aksine Tarık Akan, Vizontele'yi çok başarılı bulmuş. Öyle ki, Yılmaz Erdoğan'ı II. Yılmaz Güney ilan ediyor 
     BİRSEN ALTUNTAŞ 

     Sinamaya bir 'salon erkeği' olarak başladı Tarık Akan. Ama Yılmaz Güney'le birlikte 'sosyal içerikli' filmlerin aranan oyuncusu oldu. Ardından uzun bir ara verdi sinemaya. Son yıllarda rol aldığı bir kaç film de en azından onun istediği seviyede olmamış. 
     En çok gişe yapan film olan Vizontele'yi çok beğenmiş. Yılmaz Erdoğan'ı öve öve bitiremiyor. Hatta öyle ki, onun için "Türk sinemasının ikinci Yılmaz Güney'i" diyecek kadar ileri gidiyor. Türk sinemasının yeniden canlandığı bugünlerde Tarık Akan'la sinema ve hayatı üzerine konuştuk. 
     
     'Daha iyi olacak' 
Son dönem Türk filmlerini nasıl buluyorsunuz 
     Vizontele'yi izledim ve çok beğendim. Çok başarılı. Yılmaz'ı tebrik ediyorum. Onun çok önemli bir beyine sahip olduğunu düşünüyorum. 
     Bence Türk sinemasına ikinci bir Yılmaz Güney geldi. Bu sözü her bakımdan rahatlıkla söylüyorum. Onun daha büyük işlere imza atacağına inancım tam. 
     
Diğer filmleri, örneğin Komiser Şekspir'i izlediniz mi 
     Hayır izlemedim ama gişesinin iyi olduğunu duydum. 
     
İki film projeniz olduğunu biliyoruz. Yeni gelişmeler var mı 
     Ekonomik kriz nedeniyle ikisi de şu an rafa kaldırıldı. Onun dışında zaten son filmim 'Eylül Fırtınası'ndan hem gişe hem de filmin içeriği açısından aradığımı bulamadım. Senaryoda eksiklikler vardı ama asıl sorun başrolü oynayacak kadın oyuncunun Yeşim Salkım filmin politik yanlarından rahatsız olup, geri çekilmesiydi. Bu nedenle prodüksiyon düştü. Bir müzik şirketi filme ortak oldu ve kendi sanatçısı olan Zara'yı oynattı. Bununla beraber problemler başladı. Daha az parayla film çekmek zorunda kaldık. 
     
Siz kendi açınızdan ekonomik krizden nasıl etkilendiniz 
     Tek kelimeyle yüzde 80 eridim. Biraz param vardı. İşi bilmediğim için Türk lirası olarak bankaya yatırmıştım, yüzde 80 eridi. 17 yıllık birikimim yüzde 20'ye düştü. 
     



 MAGAZİN 












</TEXT>
</DOC>
