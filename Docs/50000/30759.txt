<DOC>
<DOCNO> 30759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/ekonomi/eko05.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsazedeye müjde 
</HEADLINE>
<TEXT>

Toplam 15 trilyon kaynaklı Özel Fon’la 1999’a kadar batan 16 aracı kurumun 26 bin müşterisinin mağduriyeti giderilecek 
     ANKARA Milliyet 

     Sermaye Piyasası Kurulu SPK Başkanlığı, Geçici Fon’dan yapılacak toplam ödeme tutarının İMKB tarafından aktarılacak ek kaynak dahil 15 trilyon lira olacağını bildirdi. SPK’dan yapılan açıklamada, Kurul’un hazırladığı Özel Fon’un işleyişine ilişkin yönetmeliğin dünkü Resmi Gazete’de yayınlandığına dikkat çekildi. 
     
     Yüzde 80’i karşılanacak 
     Düzenleme ile 18 Aralık 1999’dan önce Kurul’ca yetki belgeleri iptal edilen aracı kurumların müşterilerinin alacaklarının kısmen ödenmesi için kurulan Özel Fon’un işleyiş esaslarının düzenlendiği kaydedildi. 
     Böylece söz konusu tarihten önce mağdur olan yatırımcılar da koruma altına alındı. Özellikle 1994’te yaşanan krizle birlikte yetki belgeleri iptal edilen ya da iflasları istenen 16 aracı kurumda yaklaşık 26 bin yatırımcı zarar görmüştü. 
     SPK’nın açıklamasında, Fon’un yürürlüğe girmesiyle bu yatırımcıların mağduriyetlerini gidermenin kısmen mümkün olacağını bildirdi. 
     Açıklamada, "Mağdur durumdaki yatırımcıların yaklaşık yüzde 80’inin alacaklarının tamamı bu fon çerçevesinde karşılanacak" denildi. 
     31 Aralık 2001 tarihine kadar bir alacak sahibine yapılacak ödeme tutarının 3 milyar 120 milyon lirayı aşamayacağı da bildirildi. 
     
     Başvurunuzu yapın’ 
     Bu tutarın her yıl ilan edilen yeniden değerleme katsayısı oranında artırılacağı vurgulanan açıklamada, alacaklıların bu madde uyarınca yapılan ödemeleri aşan alacakları için genel hükümlerden doğan haklarının saklı olduğuna da işaret edildi. 
     SPK, yatırımcılara ilgili iflas dairelerine başvurmaları uyarısında da bulundu. 
     
     Fon kapsamındaki batık aracı kurumlar 
     Semih Menkul 
     AOG Türkinvest 
     Çarmen Çarşı Menkul 
     Pasifik Menkul 
     Marmara Menkul 
     Uğur Menkul 
     Kazanç Menkul 
     Birikim Menkul 
     S. Hekimoğlu Menkul 
     Yener Kaya Menkul 
     Önder Menkul 
     Boğaziçi Menkul 
     Türmen Menkul 
     Ali Alpay Menkul 
     Emper Menkul 
     Başak Menkul 
     
     


 EKONOMİ 




















</TEXT>
</DOC>
