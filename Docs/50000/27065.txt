<DOC>
<DOCNO> 27065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/son/sonspo10.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Berkant resmen Galatasaray'da... 
</HEADLINE>
<TEXT>

     Galatasaray Kulübü, dış transferde ilk resmi imzayı Almanya Birinci Futbol Ligi ''Bundesliga'' takımlarından Bayern Münih ve Ümit Milli Takım futbolcusu Berkant Göktan'a attırdı. 
     Gurbetçi futbolcu, Florya Metin Oktay Tesisleri'nde, kulüp asbaşkanı ve basın sözcüsü Ali Dürüst ve yönetim kurulu üyesi Burak Elmas'ın hazır bulunduğu törende, kendisini 3 yıllığına sarı-kırmızılı renklere bağlayan sözleşmeye imza attı. 
     Törende konuşan Dürüst, Ümit Milli Takım'ın kaptanı Berkant'ı transfer etmelerinden dolayı mutlu olduklarını belirtti. 
     Tesislere babası ve Alman kız arkadaşı ile gelen Berkant ise transferinin niyayet sonuçlanmasından dolayı sevinçli olduğunu kaydederek, ''Fenerbahçe ve Galatasaray kulüpleriyle görüştük. Ancak Galatasaray'da karar kıldım. Galatasaray'a başarılı olmak için geldim. Burada çok iyi şeyler yaşayacağıma inanıyorum'' dedi. 
     İmza törenin ardından sarı-kırmızılı takımın yeni sezonda giyeceği formayı sırtına geçiren Berkant, Galatasaray amblemi taşıyan bayrağı öperek, medya mensuplarına poz verdi. 






</TEXT>
</DOC>
