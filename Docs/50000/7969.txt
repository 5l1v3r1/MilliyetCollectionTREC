<DOC>
<DOCNO> 7969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/yasam/yas02.html </URL>
<DATE> 2001/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
OKUL YERİNE ECELE GİTTİLER 
</HEADLINE>
<TEXT>
Servis faciası 
Sivas’ta ilköğretim öğrencilerini taşıyan minibüs, anayola çıkınca bir tanker tarafından biçildi.. Kazada 7’si öğrenci 8 kişi can verdi 
     SİVAS DHA 

     Gölova İlçesi yakınlarında dün sabaha karşı korkunç bir kaza yaşandı. 
     Ali Tanrıverdi’nin kullandığı minibüs, Akıncılar’dan Gölova Merkez İlköğretim Okulu’na giden öğrencileri taşıyordu. Minibüs köy yolundan ana yola çıkarken, minik öğrencilerin neşe dolu cıvıltıları bir anda ölüm dolu çığlıklarına dönüştü. Minibüsün aniden anayola çıkmasıyla, cehennemi gürültü koptu. 
     
     3’ü ağır yaralı 
     Minik öğrencileri taşıyan minibüs, anayolda seyreden, Kadir Yatacı’nın kullandığı tanker tarafından adeta biçildi. 
     Korkunç kazada minibüsü kullanan Tanrıverdi ile Zübeyde Karaca, Gülsüm Karaca, Semahat Yıldırım, Mehmet Turgut, Özay Uslu, ve Mesut Sözen adlı öğrenciler olay yerinde öldü. Yaralılar arasındaki minik Hatice Yıldırım da kaldırıldığı hastanede can verdi. Yine yaralanan Nesime Yıldırım ile adları belirlenemeyen iki öğrenci de Erzincan Devlet Hastanesi’nde tedavi altına alındı. 
     
     Minibüs hatalı 
     Tanker sürücüsü Yatacı’nın gözaltına alınmasına ve kazayla ilgili soruşturmanın sürmesine rağmen, kazadelerin ifadesi, 8 can alan hatayı, öğrencileri taşıyan minibüs şoförünün yaptığı şüphesini doğurdu. 
     Hafif yaralılardan minik öğrencilerden Şerif Uslu, kazayı şöyle anlattı 
     "Minibüste arkadaşlarımızla okula gidiyorduk. Minibüs köy yolundan ana yola aniden çıktı. Bu sırada üzerimize doğru bir tankerin hızla geldiğini gördük. Ne olduğunu anlamadan tankerle çarpıştık. Gerisini hatırlamıyorum." 
     


 YAŞAM 

















</TEXT>
</DOC>
