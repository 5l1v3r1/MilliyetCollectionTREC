<DOC>
<DOCNO> 2586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/yazar/talu.html </URL>
<DATE> 2001/01/17/ </DATE>
<TIME>  </TIME>
<AUTHOR> Umur TALU  </AUTHOR>
<HEADLINE>
Bıktık vallahi 
</HEADLINE>
<TEXT>

     TÜSİAD Başkanı Erkut Yücaoğlu, biraz da azarlar gibi, "ayaküstü" konuşuyor 
     "Yapılan tartışmaların büyük kısmı lüzumsuz. Bütün günü bu konuları konuşarak geçirmek, iş yapmamak bu memleket için hayırlı olmaz. Hakiki gündem nedir, bunlarla uğraşan yok. Birçok insan çalışmak, iş yapmak istiyor. Liderler Avrupa Birliği için Ulusal Program'ı tartışmak üzere toplanıyor. Bu diğer konulardan önemli." 
     Sonra gazeteciler "gazeteci - asker tartışması" için "suni gündem mi" diye soruyor... 
     Yücaoğlu cevaplıyor 
     "Suni hale geliyor. Ben dinlemek istemiyorum. Gitsinler bir yerde oturup tartışsınlar. Halkı meşgul etmeye hakları yok. Türkiye böyle tartışmalar ile uğraşacağına memleketin istikbalini garantiye alacak politikaları oluşturmak, bunları tartışmak zorunda." 
     
     . . . 
     
     İlk bakışta "haklı valla" dersiniz belki. 
     Bıkmışsınızdır temcit pilavından, "helal" dersiniz mesela. 
     Ama, konuşan TÜSİAD Başkanı olunca... 
     Hele hele verdiği örneklerden biri "yolsuzluklar", diğeri "askerin konumu" önerdiği konulardan biri de "Avrupa Birliği" olunca, "bir dakika" demez misiniz 
     TÜSİAD'ın hazırladığı önemli raporlardan biri, yani "Türkiye'nin istikbali" üstüne akıl yürütmelerinden biri "iş ahlakı" üstüne değil miydi 
     "Sağlıklı büyüme ve refah paylaşımı" açısından "yolsuzluklar" çok mu önemsiz bir mevzudur 
     Bu ülkenin "istikbali"ni bugüne kadar tarümar etmiş bir "tefessüh sistemi"... 
     Yolsuzluk kanalı denilen "kamu işletmeciliği ve devlet kararları"nın yanı sıra, özel sektörün ve özelleştirmelerin de "vurgun kaynağı" olmasının tartışılması çok mu suni gündemdir 
     
     . . . 
     
     Diyelim ki öyle. 
     Yücaoğlu'nun tartışılmasını istediği "Avrupa Birliği" meselesi var bir de tartışılmasını istemediği "askerler" konusu. 
     Allah aşkına, Yücaoğlu bilmez mi, bu iki meselenin birbirinden bağımsız tartışılamayacağını, tartışılmadığını ve "Ulusal Program" hazırlamakta olan hükümetin de bunu "bağımsız" ele alamadığını 
     Hiçbirimiz bilmesek, hazırladığı hazırlattığı bir başka raporda, "Batı demokrasilerinde ordunun, genelkurmayın konumu, MGK'nın işlevi" üstüne "demokratik öneriler" yapan TÜSİAD nasıl bilmez 
     Daha birkaç gün önce TÜSİAD Başkanı kendi kulaklarıyla duymadı mı ve kendi gözleriyle görmedi mi, bu iki konunun birbiriyle nasıl bağlı olduğunu, daha doğrusu birincinin ne derece ikincinin kuşatmasında olduğunu 
     
     . . . 
     
     Türkiye'de iş dünyasının konumu, siyasetle ilişkileri, hukuk, demokratikleşme, devlet organlarının işlevleri, hatta gazeteciliğin ne olup olmadığı... bütün bunların geçmişten de birikerek gelen arızaları, zaafları, sefaletleri tartışılmadan nasıl bir "parlak istikbal" olabilir ki. 
     
     . . . 
     
     Bu sorunların her birinin katmerleşmesinde, aslında kendi var oluş koşullarının garantisini bulmuş bir burjuvazinin "reformcu" yeni kuşakları da, "demokratik, hukuksal ve ahlaki devrimini yapamamış bir sınıf"ın tüm titrekliğine sahipler. 
     Bir adım ileri, iki adım geri 
     Sıkılınca da, "suni gündem". 
     Bu yapaylıktan bıkanlar da var. 
     Erkut Bey... Hala 9 yaşındaki çocuklar bile "terörist" diye içeri tıkılıyor 
     Çocuklar "suni" değil ki. 
     
     





Askerin gücü siyasetin zaafı 


Bir Kış Öyküsü 


Ecevit Üzülüyorum 


Kedi olalı... 


Yılmaz'ın çıkışı, sivil siyaset ve asker... 


"G" planı 


"Şark Ekspresi'nde Cinayet" .. 


AB işi bitti gibi 


Ermeni yalanı 


Lafı bırakın ülkeye bakın 


Beyaz, mavi, mor derken... 


Evdeyseniz babamlar size darbe yapmaya gelecek... 


Kulaklarınızı tıkayın... 


"İkinci Bahar" ve jandarma 


Siyasetin yapamadığı 


Bıktık vallahi 


Yılmaz'ın başı kel mi 


Sizin işiniz değil 


Diken Üstünde bir "Silahlı Kuvvetler" 


Her yüz Amerikalının ellisi "hisse senedi" sahibi 


Irak ile ikinci bahar 


</TEXT>
</DOC>
