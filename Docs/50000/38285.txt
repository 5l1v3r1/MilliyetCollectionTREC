<DOC>
<DOCNO> 38285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/21/son/sontur03.html </URL>
<DATE> 2001/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Eylem alanına dönen Başbakanlıkta yeni güvenlik sistemine geçiliyor 
</HEADLINE>
<TEXT>

     Başbakanlıkta yazarkasa ve tanker eyleminden sonra bir vatandaşın kendisini zincirleme eylemi üzerine güvenlik sistemi yenileniyor. Başbakanlık Merkez Binası için öngörülen yeni güvenlik sistemi ihalesinin sonuçlandırıldığı ve yeni sistemin iki ay sonra yürürlüğe gireceği bildirildi. 
     Başbakanlık yetkililerinden edinilen bilgiye göre, ihalesi geçen hafta sonuçlanan yeni güvenlik sistemi, Başbakanlık merkez binasına girme izni bulunan personelin manyetik kartlara sahip olmasını öngörüyor. Başbakanlığın önünden geçen yolun iki yanına turnikeler ve dedektörler de yerleştirilecek. 
     Başbakanlık bölgesine istenmeyen motorlu araçların girmesini engellemek amacıyla da otomatik çalışan bir güvenlik sistemi düşünüldü. Buna göre, Başbakanlığa zorla girmeye çalışabilecek bir araç önce turnikeleri aşmak durumunda kalacak. Yoğun güvenlik önlemi altındaki bölgede bu riske girmeyeceği düşünülen araçlar turnikeyi aşsalar bile birkaç metre ileride yeraltına gizlenmiş çelik bariyerler ışığa duyarlı bir göz aracılığıyla otomatik olarak yükselecek. 







</TEXT>
</DOC>
