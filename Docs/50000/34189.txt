<DOC>
<DOCNO> 34189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/28/dunya/tur.html </URL>
<DATE> 2001/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Ariel Şaron yargılanabilir 
     DIŞ HABERLER SERVİSİ 

     İsrail Başbakanı Ariel Şaron, aleyhinde Belçika’ya yapılan suç duyurularının "yargı sürecine" dönüşmesi olasılığı karşısında avukat tutmak zorunda kaldı. 1982’de Lübnan’daki Filistin kamplarında yaklaşık 2 bin kişinin öldürülmesinden sorumlu tutulan dönemin Savunma Bakanı Şaron, katliamdan kurtulan Filistinlilerin yaptığı suç duyuruları yerinde bulunursa "savaş suçlusu" olarak yargılanabilecek. 
     Başka hiçbir ülkede bulunmayan bir yasayla, yabancıların, bu ülkede yaşamasalar dahi, bir başka yabancıyı, "insanlık suçu" ithamıyla mahkemeye verebildikleri Belçika’da, Şaron aleyhindeki suç duyurularına ilişkin soruşturma resmen başlatıldı ve ilk olarak, Filistinli Suad Srur’un ifadesi alındı. Şaron, savunması için Michele Hirsch adlı Belçikalı bir avukat tutarken, İsrail’de üst düzey bir memur, adli koşulları incelemek üzere Belçika’ya gönderildi. 
     



 DÜNYA 











</TEXT>
</DOC>
