<DOC>
<DOCNO> 28859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/yasam/yas04.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkekler de kadınlar kadar kısır 
</HEADLINE>
<TEXT>

Uzun yıllar sadece kadında var’ sanılan kısırlık, aynı oranda erkekten de kaynaklanıyor. Erkekleri kısır yapan faktörler ortada... İş bu etkenlerden uzak durmakta 
     Kısırlık Kader Değil Semra Kardeşoğlu - 2 

     Geçmişte kısırlığın sadece kadına bağlı bir problem olduğuna inanılıyordu... Oysa, kısırlık yüzde 30 oranında kadın, yüzde 30 oranında erkekteki sorunlardan kaynaklanıyor. Artık bu gerçeği kavrayan erkekler, eşlerini suçlamak yerine doktorun kapısını birlikte çalıyorlar. Ve çocuk sahibi olabilmek için zorlu ameliyatlara girmeyi kabulleniyor, aylar süren tedavilere katlanıyorlar... 
     5 yılda 3 binden fazla ailenin çocuk sahibi olmasını sağlayan Prof. Dr. Mustafa Bahçeci, erkeklerin sperm sayısının neden düştüğünü, risk altındaki meslek gruplarını, stresin, kilonun ve çevresel faktörlerin erkek kısırlığına olan etkilerini de anlattı. 
     
     Telefon yağdı 
     Bu arada Kısırlık Kader Değil’ dizisinin ilk bölümünün yayınlanmasının ardından gazetemize telefon yağdı. Kısırlık tedavisi gören ve dizi üzerine gazetemeze telefon edenlerin büyük bir bölümü "Birçok tedavi yöntemi denedik. Ama hiç birinde başarılı olamadık" diyordu. İşte bu sorunlardan ve okurlarımızın sorularından yola çıkarak kısırlık tedavisi konusunda merak edilen soruları bir kez daha Prof. Dr. Bahçeci’ye yönelttik... İşte bebek yolunda’ ikinci adım dizimizin ikinci bölümü... 
     
     Sabır, sabır, ya sabır... 
Kısırlık nedeninin belirlenememe olasılığı var mı 
     Evet. Kısırlık sorunu yaşayan çiftlerin yüzde 10’unda, tıbbın tüm imkanları kullanılsa da neden belirlemek mümkün olmuyor. Bu çiftlere yardımcı üreme tekniklerini öneriyoruz. 
     
"Tüm yolları denedim çocuk sahibi olamadım" diyen çiftler var. Bu kişilere ne önerirsiniz 
     Kısırlık tedavisinde başarı oranı her tedavi dönemi için yüzde 25’tir. Başarıda kadın yaşı önemli bir etkendir. 30 yaşın altındaki kadınlarda başarı şansı yüksekken, 40 yaş üzerinde bu oran azalmaktadır. Kısırlık tedavisi mutlaka sabır gerektirir. 
     
     Şişmanlık büyük tehlike 
Erkek kısırlığının nedenleri nelerdir 
     Erkek kısırlığı 3 grupta incelenir. İlki spermin kalitesi ya da sayısını etkileyen sperm üretim bozuklukları. İkincisi varikosel damar genişlemesi yani sperm ileti yollarının doğuştan yokluğu ve tıkanıklıkları gibi anatomik bozukluklar. 
     Üçüncü bir başlık altında topladığımız diğer nedenleri ise şöyle sıralayabiliriz 
     Bağışıklık sistemi ile ilgili bozukluklar erkeğin vücudunda spermi öldüren antikor gelişmesi , diabet hastalarında olduğu gibi erkeğin dışarı boşalması yerine spermin mesanenin içine akması, iktidarsızlık, beyinden testise sperm üretmesi için emir veren hormonların üretilememesi, çevresel faktörler, seksüel geçişli hastalıklara bağlı enfeksiyon hastalıkları bel soğukluğu, sifilis gibi , geçirilmiş testis ve üretim kanalları iltihabı. 
     
Şişmanlık da erkek üretkenliğini etkiler mi 
     Aşırı obez kişilerde hormonal bozukluk ortaya çıkıyor. Bu kişileri öncelikle zayıflatıyoruz. Baba olma şansları artıyor. 
     
Tellaklar, şoförler risk altındasınız      n Bu yönüyle kimi meslek grupları risk altında mı 
     Uzun yol şoförlüğü, fırıncılık, döküm atölyelerinde çalışanlar, hamam tellakları risk altındaki meslek gruplarıdır. Uzun süre oturarak çalışma ve sıcak ortamda bulunma vücut ısısını yükselterek sperm sayısını azaltır ve şeklini bozar. Ancak bu herkes için geçerli değildir. 
     
Erkek testislerinden birinin operasyonla alınması kısırlık yapar mı 
     Önemli olan rahime belli bir kalitede 20 milyon adet spermin ulaşmasıdır. Bu nedenle tek ve sağlıklı bir testisin olması gebelik için yeterlidir. 
     
Gebelik olasılığı kadının yaşının artması ile azalıyor. Erkekte de böyle bir etki var mı 
     30 yaşına kadar düzenli seks yaşantıları olan sağlıklı çiftlerin gebelik olasılıkları aylık yüzde 20 ila 30 iken bu oran, 35 yaş üzerindekilerde aylık yüzde 10’un altına düşer. Erkekte yaş faktörü kadın kadar etkili değildir, çok ileri yaşlarda da baba olabilir. Ancak 45 yaş sonrasında sperm sayısı azalıyor, kromozom bozuklukları daha sık görülüyor. Buna bağlı anomaliler oluşabiliyor. 
     
     Bütün bunlar sperm katili 
Kabakulak geçiren her erkek kısır mı olur 
     Özellikle ileri yaşlarda geçirilen kabakulak önemli bir etken. Çünkü testis ve üretim kanallarında iltihaba neden olabiliyor. Kabakulak geçirmiş erkeklerin yüzde 25’i kısırdır. 
     
Erkek kısırlığına ne gibi dış faktörler etki eder 
     Uyuşturucu madde bağımlılığı, aşırı alkol, sigara, maden ocağı gibi şartları ağır ve sıcak ortamlarda çalışmak, tarım ilaçları, radyasyona maruz kalmak, yağsız diyet yapmak, ilaçlar uzun süre hormon, kemoterapi ve mide rahatsızlıklarının tedavisinde kullanılan ilaçlar, depresyon ve tansiyon ilaçları sperm kalitesini bozup, sperm üretimini etkileyebilir. 
     
Aşırı stres ve yoğun egzersiz yapan erkeğin baba olması daha mı zor 
     Aşırı stres, ağır spor egzersizleri sperm sayısını ve kalitesini düşürüp kısırlığa neden olabiliyor. 
     
Dar pantalon spermleri öldürür mü 
     Spermler yüksek ısı nedeniyle ölebilir. Zaten bu nedenle vücudun dışında bulunan testislerde spermleri serin tutmak için bir çeşit soğutucu görevi yapar. Erkeklerin sıcak banyo, hamam ve sauna, dar pantalon ve dar iç çamaşırları da yine vücut ısısını arttırdığı için spermleri olumsuz etkiler. 
     
Onu böyle kaldırabilmek 7 yılımı aldı’      O henüz 7 aylık... Adı Berşan, Berşan Tüylü... O da pahalı bebek’lerden biri... Çünkü anne babası ona ve ikizi Berat’a ancak 7 yıl sonra ulaşabilmiş. Baba Uğrul Tüylü çocuklarını kucağına almak için yüz milyonlarca lira harcamış. Şimdi şöyle diyor "Onlara ancak mikroenjeksiyon yöntemi ile ulaşabildik. Biz onlara zor bebekler’ diyoruz. Küçük kızımı kucağıma alıp gökyüzüne kaldırmak için her şeyi feda etmeye hazırdım. Bu sahne için yıllarca uğraştık ve sonunda başardık..." 
     
Hacılara hocalara bile gitmiştik...      Asiye ve Necmettin Ergul çifti de, anne ve babalık mutluluğunu geç yakalayanlardan... Bu özlemlerini dindirmek için 14 yıl çabalamışlar... 32 yaşındaki Asiye Ergul, 1.5 yaşındaki ikizleri Şevval ve Mehmet’e kavuşma öyküsünü şöyle anlatıyor 
     "İstediğimiz halde çocuk sahibi olamayınca doktora başvurduk. Yapılan testlerde eşimde hiç sperm tespit edilemiyordu. Yıllarca, Çocuğunuz olmaz’ raporları ile ağlayarak eve döndük. Eşim bir varikosel, iki testis ameliyatı geçirdi. Sonunda eşimde sperm problemi olmadığı, vücudunun fazla hormon ürettiği ve oluşan antikorların spermleri öldürdüğü anlaşıldı. Bu nedenle testlerde sperm tespit edilemiyordu. Yani o ameliyatları da boşuna olmuş. Çocuk sahibi olmak hacılara, hocalara bile gittik. Ziyaret etmediğimiz türbe kalmadı. Son gittiğimiz doktorun verdiği ilaç sayesinde hormonların düşmesi sağlandı. Ancak yine bir gelişme yok. Artık çocuktan ümidimizi kesmek üzereydik ve evlatlık almak için girişimde bulunuyorduk. Mikroenjeksiyon yöntemi deneme kararı alındı. Doktorumuz şansımızın yüzde 10 ile 20 arasında olduğunu söyledi. 5 embriyo yerleştirildi. 12 gün hiç yataktan kalkmadan yattım. 12 gün sonra bir beklerden 2 bebeğimiz olacağını öğrenince mutluluğumuz ikiye katlandı. O günkü mutluluğumuzu kelimelerle anlatamam." 
     
     YARIN 

</TEXT>
</DOC>
