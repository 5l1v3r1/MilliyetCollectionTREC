<DOC>
<DOCNO> 39895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/ekonomi/eko08.html </URL>
<DATE> 2001/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversiteler TL’ye dönüyor 
</HEADLINE>
<TEXT>

     İSTANBUL Milliyet 

     Bahçeşehir ve Fatih üniversiteleri, Türk Lirası’na itibar kampanyasına destek amacıyla, öğrenim ücretlerini Türk Lirası olarak tahsil kararı aldılar. 
     Bahçeşehir Üniversitesi’nden yapılan açıklamada, dönem başlarında iki taksit olarak alınan öğrenim ücretlerinin vade farksız dört taksitte alınacağını, peşin ödemelerde ise yüzde 10 indirim yapılacağı ifade edildi. Krizin TL’nin sahiplenilmesiyle aşılabileceği vurgulanan açıklamada, "Yapılabilecek maksimum indirimi yapıp ücretlerimizi TL’ye çevirerek, gençlerimiz ve velilere destek olmayı hedefledik" denildi. Fatih Üniversitesi’nden yapılan açıklamada da öğrenim ücretlerinin bundan sonra TL olarak alınacağı ifade edildi. 
     



 EKONOMİ 



















</TEXT>
</DOC>
