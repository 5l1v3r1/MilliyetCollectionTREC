<DOC>
<DOCNO> 27742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/son/sonspo17.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor, Kaptan Ömer, Şenol ve Mehmet Al ile anlaştı 
</HEADLINE>
<TEXT>

     Bursaspor, iç transferde kaptan Ömer, kaleci Şenol ve genç futbolcu Mehmet Al ile yeniden anlaştı. 
     Vakıfköy Sosyal Tesisleri'nde düzenlenen ve yöneticlerden Nihat Şengezer ile Haluk Oyal'ın katıldığı törende Ömer ve Şenol 2, Mehmet Al ise 4 yıllık sözleşmeye imza attı. 
     Kaptan Ömer, 8 yıldır forma giydiği Bursaspor'la iki yıllığına daha anlaştığı için çok mutlu oluduğunu belirterek, ''Bursaspor'dan ayrılmayı hiç düşünmedim. Kaldığım için çok mutluyum. Yeşil-beyazlı takıma daha uzun yıllar hizmet etmek istiyorum'' dedi. 
     Kaleci Şenol da Bursaspor'un Türkiye'nin 4. büyük kulübü olduğunu ifade ederek, ''Üç yıldır yakalayamadığımız başarıyı inşallan bu sezon yakalarız. Bursaspor, bana göre Türkiye'nin Fenerbahçe, Beşiktaş ve Galatasaray'dan sonra en büyük 4. takımı. Bursaspor'dan kovulmadığım sürece ayrılmak istemiyorum'' diye konuştu. 
     Genç futbolcu Mehmet Al ise ilk kez profesyonel sözleşmeye imza atmanın heyecanını yaşadığını, yeşil-beyazlı forma altında uzun süre oynamak istediğini kaydetti. 
     
     Mehmet Aksu Bursa'da 
     Bu arada, Bursaspor'un Galatasaray'dan Ender'e karşılık istediği genç futbolcu Mehmet Aksu Bursa'ya geldi. 
     Vakıfköy Tesisleri'nde menajeri Doğan Ercan ile yeşil-beyazlı takımın yöneticileriyle görüşen genç futbolcu ile ön anlaşmaya varıldığı öğrenildi, 
     Mehmet Aksu, Bursaspor formasını giymekten mutluluk duyacağını belirterek, ''Resmi sözleşmeyi imzalamak için iki kulübün anlaşmasını bekliyorum. Bursaspor çok iyi bir takım'' dedi. 






</TEXT>
</DOC>
