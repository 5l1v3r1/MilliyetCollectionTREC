<DOC>
<DOCNO> 12039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/19/spor/ygokb.html </URL>
<DATE> 2001/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yerli malı yurdun malı... 
</HEADLINE>
<TEXT>

     BİLGİN GÖKBERK 

     Soruyu CNN'de Pivot’ta Tolga Tuğsavul ve Nur Gencer'e sorduk, "Hidayet, İbo ve Mirsad niye gitti " diye, cevabını Ayhan Şahenk'te aldık. Ligin en iyi ikilisinin maçında topu topu 500 seyirci. Onun da yarısı çoluk - çocuk, öğrenci, gerisi oyuncunun eşi, babası, kaynanası, emmisi, hasmı, dostu.. Ağızdaki diş kadar gerçek seyirci. İbo, Hidayet ve Mirsad tabi giderler. 
     Önce ısınma turları. Scepanoviç, Toldo gibi. Herkes iyi diyor da maç aldığını gören yok. Fiorentina'ya devam edelim. Mula da Rui Costa. Onsuz olmuyor. Tutku bu senenin E.Ç.G.K.O'su en çok gelişme kaydeden oyuncu . Harun bırakırken organ vakfına gitmeli, bileğini bir genç oyuncuya hediye etmeli. 
     Pazar dili ile anlatalım, basketbol ulemalarının tüylerini diken diken edelim. Daha ucuz ve kısıtlı bir kadroyla, daha pahalı ve geniş bir kadroya 32 dakikada 15 sayı fark atıyorsan bu coaching farkıdır demiştim. Tim diyorum, çünkü maç bitti zannetmiştim, yanılmışım. 32 dakika Made in Didin'di. Murat mükemmeldi. Sonra kulüp üyeliği aklına geldi. Hani over coachlar kulübü var ya... Gerçi Mahmudi de aynı kulübün yeni üyesi. Bütün maç 10 oyuncu, artı Didin, artı Mahmudi şeklinde onandı. İlk beşler, ilk altı oldu. Sonra Didin vites büyüttü. Over over coachinge geçti. Mahmudi de isteyerek veya istemeyerek Efes'in yerlilerini keşfetti. Toldo ve Rui Costa yoktu ama, Kerem, Tutku çıkınca tutukluğunu attı, müthiş oynadı. Mehmet Okur nihayet okudu. Tutku çabuk, Orhan yavaş diye kenardaydı. Point guardsızlık denemesi, Kerem sakatken Zaza macerası, üstelik zona karşı çaresizlik, en kritik anlarda sahadaki en akıllı oyuncu coach gibi düşünen Haluksuzluk ve tabi Ufuksuzluk ve de son 10 dakika Made in Efes'in yerlileri. Merak edenlere son 10 dakikanın skoru 31 - 15 Efes. Ve Bilgin diyor ki, Efes'i ilk beşinle yenebilirsin, son beşinle, belki ortadaki beşinle de... Ama herhangi beşinle yenemezsin. iki minik atasözü . Biri Efes için, yerli malı yurdun malı, herkes onu kullanmalı, öbürü Ülker için, kendi düşen ağlamaz. 
     


 SPOR 



























</TEXT>
</DOC>
