<DOC>
<DOCNO> 34896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/01/son/sondun07.html </URL>
<DATE> 2001/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonlar fotoğraflarını posta pulu üzerinde görmek için kuyrukta 
</HEADLINE>
<TEXT>

     Fotoğrafla arası her zaman iyi olan Japon halkı, şimdi de resimlerini posta pulu üzerinde görmek için kuyruk oluşturuyor. 
     Uluslararası postu pulu sergisi çerçevesinde yapılan bu uygulamada, dijital kamerayla çekilen müşterinin fotoğrafı pul kağıdına basılıyor ve tüm bu işlem 5 dakika kadar sürüyor. Çocuklarıyla birlikte pul için poz veren Misao İtaya adlı Japon vatandaş, akrabalarına çocukların fotoğrafını gönderdiğinde bunu 
     kullanmak istediğini söyledi. Pulların, Çarşamba günü başlayan ve 1 hafta sürecek posta pulu sergisi sırasında yalnızca özel bir hizmet olarak uygulanacak olmasına rağmen yetkililer, gelecekte düzenli olarak bu hizmetin verilebileceği görüşünde. Yetkililer, normalde mektup yollamak için kullanılan pulların, bu yöntemle internet çağında yazı yazmaya yönelik ilgiyi artırmaya yardımcı olacağını ümit ediyorlar. Japonya Posta Bakanlığı'ndan Hatsumi Şimizu, elektronik postanın kesinlikle daha kullanışlı bir iletişim yöntemi olduğunu, ancak mektubun da farklı bir tadı olduğunu söyledi. Şimuzi, ''Gençlere, mektupların daha eğlenceli olabileceğini göstermek istedik'' dedi. 







</TEXT>
</DOC>
