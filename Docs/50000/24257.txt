<DOC>
<DOCNO> 24257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/yazar/theper.html </URL>
<DATE> 2001/05/31/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Yorum önemli 
</HEADLINE>
<TEXT>

     Florya'da kapkaççılık yaparken bir genç kızımızın ölümüne neden olanlardan biri hakkında açılan davada idam talep edildi. Siz yazılarınızda bunun gasp olabileceğini yazıyorsunuz. Peki, en ağırı gasp ise gaspın cezası idam mı D. M. - İstanbul 
     Bir fiilin vasfını belirlerken olayın özelliğinin incelenmesi gerekir. Olaylar öyle iç içe geçmiştir ki, bunun tefriki son derece zordur. Kapkaççılık olayına bakalım. 
     Bir kimsenin omuzunda asılı duran çantayı alıp kaçmak. Veya masasında duran bir çantayı alıp kaçmak hırsızlıktır. Çünkü, çantayı alırken malikine karşı cebir şiddet uygulanmamıştır. Ancak maliki karşı koyar, çantayı vermek istemezse, onun direnişini kırmak için şiddet uygulanması suçu yağmaya yani gaspa sokar. Zira, gaspın tarifi "hırsızlık artık cebir şiddet"tir. Birinin elinden malını almak için ona karşı cebir şiddet tatbik ederseniz bu artık hırsızlık değil gasptır. Peki gaspın cezası idam mı Hayır değil, bakın idam isteği nereden gelir. 
     Bu olayda genç kızımız yerde yirmi metre sürüklenmiş. Hızla giden bir arabanın arkasından sürüklenen kişi genellikle ölür. Öyleyse gaspçı bu kızın öleceğini bile bile onu aracın arkasında sürüklemiş ve öldürmüştür. Yani genç kızımızın ölümü bir kaza sonucu olmamıştır. Bu olay bir trafik kazası değildir, malını almak için birini kasten öldürmektir. Bu da bir başka suçu işlemek için adam öldürmek fiilidir ki, Türk Ceza Kanunu'na göre verilecek ceza idamdır. İşte her ne kadar iddianameyi görmüş değil isem de gaspı tamamlamak için birinin öldürülmesi söz konusu olduğu düşüncesi ile Türk Ceza Kanunu'nun 450 m. hükümlerine göre açılmış bir dava olmalıdır ki, bu olayın özelliğine göre yorum yapılarak savcı tarafından açılmış bir davadır. Mahkeme bu fikri benimserse ve olayda yukarıda saydığım özellikleri görürse idam cezası verebilir. 
     
     







YÖK... 


Atatürk meydanı 


Bu sözlerde alınacak ne var 


Bu kez cami unutulmadı 


Başbakan Devlet Bahçeli senaryosu mu .. 


Kiracı mazlum, mülk sahibi zalim mi 


Uçlarda 


Üniversite ayakta 


Hangi görevin zararı 


Adaleti bu kadarmış Adalet Bakanlığı'nın 


Futbol 


Gıda riski 


Yorum önemli 


Gümüşhane ekonomisi memur - işçi parasıyla dönüyor 


</TEXT>
</DOC>
