<DOC>
<DOCNO> 7999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/son/sondun06.html </URL>
<DATE> 2001/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü yönetmen Stanley Kramer öldü 
</HEADLINE>
<TEXT>

     Hollywood'ın en ünlü filmlerini yapan ve yöneten Stanley Kramer'in 87 dün öldüğü bildirildi. 
     Eşi Karen Sharpe Kramer, ünlü film yapımcısı ve yönetmenin zatürree olduğunu ve uykusunda öldüğünü açıkladı. 
     Filmleri Oscar ödüllerine 80 dalda aday gösterilen Kramer'in, aralarında Gary Cooper'ın ödül aldığı ''High Moon'', Maximillian Schell'in ödül aldığı ''Judgment at Nuremberg'' ve Katharine Hepburn'un ödül aldığı ''Guess Who's Coming to Dinner'' bulunduğu 16 filmi Oscar ödülü almıştı. 
     Mesaj veren filmler yapmasıyla tanınan Kramer, ırkçılıkla ilgili ''The Defiant Ones, Guess Who's Coming to Dinner'', Nazi savaş suçlarıyla ilgili ''Judgement at Nuremberg, tutuculuk ve modern bilimle ilgili ''Inherit the Wind'' ve nükleer katliamla ilgili ''On the Beach ve karşı kültürle ilgili ''The Wild Ones, RPM'' filmlerini yapmıştı. 
     New York'ta dünyaya gelen Kramer, film dünyasına 1930'lı yılların ortasında bir araştırmacı, editör ve yazar olarak girdi. Askerlik görevini yaptığı İkinci Dünya Savaşı'ndan sonra bağımsız bir yapım şirketi kuran Kramer, 1950'li yılların başında ünlü oyunlardan çok sayıda film yaptı. Bunların arasında ''Death of a Salesman ve The Member of the Wedding'' bulunuyor. ''Not as a Stranger'' adlı ilk filmini 1955'te yapan Kramer, uzun yıllar Columbia Pictures film şirketiyle çalıştı. 




</TEXT>
</DOC>
