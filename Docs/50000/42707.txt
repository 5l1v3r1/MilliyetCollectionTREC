<DOC>
<DOCNO> 42707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/guncel/gun00.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖNCE... 
</HEADLINE>
<TEXT>
Bush Bu bir haçlı seferi 
Saldırılar güçlü bir devi uyandırdı. Tüm dünyayı teröristlerden temizleyeceğiz’ diyen Bush, başlatılan mücadelenin bir haçlı savaşı olduğunu söyledi... 
     DIŞ HABERLER SERVİSİ 

     ABD Başkanı George W. Bush, 11 Eylül’deki intihar saldırılarının ardından terörizme karşı "Haçlı Seferi" başlattığını söyledi ve Amerikan halkından sabırlı olmalarını istedi. Bush, ulusal güvenlik konusunda danışmanlarıyla yaptığı istişare toplantısı ardından başkent Washington’a dönüşünde yaptığı konuşmada, "Yalnızca teröristler değil, bunları destekleyenler de suçludur. 21. yüzyılın ilk savaşını kararlı bir biçimde kazanmak zamanı artık gelmiştir. Evet ulusumuz korkmuştur, ancak eli kolu bağlanmamıştır" dedi. 
     "Biz büyük bir ulusuz, bu kararlı ulus ipten kazıktan kurtulmuşlar tarafından sindirilemez" diyen Bush, Amerikan ordusuna duyduğu güveni belirterek, şunları söyledi "Ordumuzun yapacak bir işi vardır ve bunu yerine getirecektir. Dünyayı bu ipten kazıktan kurtulmuşlardan temizleyeceğiz. Özgürlüğe tutkun bütün halkları terörizmle mücadeleye davet ediyoruz. Bu, uzun bir süre alacak, ancak kazanmak için Amerika’nın bütün kaynaklarını kullanacağız. Saldırıları düzenleyenler güçlü bir devi uyandırdılar." 
     
     OLUMLU GÖRÜŞMEYDİ’ 
     Pakistan Devlet Başkanı Müşerref ile yaptığı telefon görüşmesiyle ilgili soruya, "Memnuniyet veren bir görüşmeydi" diyen Bush, Pakistan’ın da Hindistan ve Suudi Arabistan gibi ABD ile işbirliği yapacağından kuşku duymadığını belirtti. 
     "Haçlı Seferi", Müslüman topraklarına karşı Hıristiyan ordularının bir araya gelerek sefer düzenlemesi anlamında "tarihsel" bir t bir olduğu kadar, günümüz Batı dünyasında "ulvi bir amaç için bir araya gelerek sonuç almak üzere mücadelenin sonuna kadar sürmesi" gibi dinsel içerikli olmayan anlamda da kullanılıyor. 
     
Ladin’i ölü ya da diri’ istiyorum      Başkan Bush, saldırıların arkasında olduğu iddia edilen Suudi asıllı milyarder Usame Bin Ladin'i "ölü ya da diri istediğini" bildirdi. Bush, dün basına yaptığı açıklamada, Amerikalıların adaletin yerine gelmesini istediklerini belirterek, "Hatırlıyorum, ben çocukken, Vahşi Batı'da üzerinde Ölü ya da diri aranıyor' yazılı ilanlar asılırdı" dedi. Bush, saldırıları düzenleyenlerle yardımcı olanları yakalamaya hazırlandıklarını ve Taliban yönetiminin bu açıklamalarını ciddiye alması gerektiğini söyledi. Bush, ABD ekonomisinin de şu an güç durumda bulunduğunu ancak büyüme temellerine sahip olduğunu kaydetti. 
     
SONRA      Kur’an okudu, gönül aldı 
Müslümanlara saldırmayın’      Haçlı seferi sözünden sonra çark ederek Müslümanların gönlünü almaya çalışan ABD Başkanı George W. Bush, dün de İslam dinine övgüler yağdırdı. 
     Başkan Bush, dün Washington'daki İslam Merkezi'ni ziyaret ederek, merkezin imamı Dr. Abdullah Hoca ile görüştü. Terörün yüzü, İslam’ın gerçek yüzü olmadığını kaydeden Başkan Bush, ABD'de Müslümanlara yönelik saldırı ve tacizlere son verilmesi çağrısında da bulundu. 
     Bush ayrıca Kuranı Kerim'den "Kötülük eden kötülük bulur" fikrinin işlendiği bir ayeti de okuduğu dikkat çekti. Başörtülü kadınların korkudan hala evlerinden dışarı çıkamadıklarından haberdar olduklarını ifade eden Bush, Müslümanlara karşı eylemde bulunanların da peşinde olduklarını sözlerine ekledi. 
     



 GÜNCEL 





















</TEXT>
</DOC>
