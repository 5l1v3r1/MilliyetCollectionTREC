<DOC>
<DOCNO> 12467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/siyaset/siy02.html </URL>
<DATE> 2001/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Le Monde Ortaklar Derviş’ten rahatsız 
</HEADLINE>
<TEXT>

     MİNE G. KIRIKKANAT Paris 

     Fransa’da yayınlanan Le Monde gazetesi, Ekonomiden sorumlu Devlet Bakanı Kemal Derviş’in, yeni ve samimi üslubuyla, siyasete ve siyasetçilere güvenini yitiren Türk halkının gönlünü fethettiğini savundu. Gazete, "Ancak Başbakan Bülent Ecevit’in ortakları Derviş’ten rahatsız" yorumunu yaptı. 
     Gazetenin dünkü sayısında, birinci sayfada Derviş’in kara kalem bir portresine yer verilirken, yazıda şu ifadelere yer verildi 
     "Geniş yetkilerle donatılan süper bakan Derviş’i, üsluplarıyla eskiyen bazı politikacılar harcamak için çalışabilirler. Ecevit, eski danışmanından rahatsız değil. Fakat iktidar ortakları rahatsız. Oysa Derviş’in işbaşı yapmasıyla alınan uluslararası destek bir işe yaramaz ve Derviş ekonomiyi düze çıkaramazsa, ülkenin iflasa sürüklenmesi önlenemeyecek. Böylesine bir sonuç kimsenin işine gelemez. 
     Türk halkı, aşırı milliyetçilikten giderek arınmakta ve evrensel anlamda dünyaya açılmaktadır. Türk - Fransız ilişkilerini gerginleştiren Ermeni yasası ise, en çok ilerici ve AB yanlısı Türkler’i zora sokmuştur." 
     


 SİYASET 













</TEXT>
</DOC>
