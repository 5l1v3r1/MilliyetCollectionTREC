<DOC>
<DOCNO> 31928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/son/sontur21.html </URL>
<DATE> 2001/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Cenazeler karışınca... 
</HEADLINE>
<TEXT>

     Hatay'ın İskenderun İlçesi'ndeki SSK Hastanesi'nde görevli bir personel, morgdan kayınvalidesinin cenazesi yerine başka bir cenazeyi aldı. Cenaze Konacık Köyü'nde toprağa verilirken, yanlışlık, diğer cenaze sahiplerinin şikayeti üzerine ortaya çıktı. 
     Alınan bilgiye göre, aynı gün ameliyat sırasında hayatını kaybeden Dudu Uzun 70 ile kalp krizi sonucu ölen Bediha Ağa'nın 68 cenazeleri morga kaldırıldı. Hastanenin Kulak-Burun-Boğaz Servisi'nde çalışan Ali Elmas, sabah saatlerinde morga giderek, kayınvalidesi Dudu Uzun'un cenazesi yerine yanlışlıkla Bediha Ağa'nın cenazesini aldı. 
     Alçeye bağlı Konacık Köyü'ne götürülen cenaze burada, toprağa verildi. 
     Diğer cenaze sahipleri, yanlışlığı fark edince durumu savcılığa ve güvenlik güçlerine bildirdi. Bunun üzerine Konacık Köyü'nde defnedilen Bediha Ağa'nın cenazesi mezardan çıkarılarak, yakınlarına teslim edildi. 
     Bu arada, morgda bulunan Dudu Uzun'un cenazesi de yakınlarına verildi. Dudu Uzun'un yakınları, yanlışlığı acılı olmanın verdiği dalgınlığa bağlayarak, ''O an olayın hiç farkına varmadık. Yanlışlık bizi daha da üzdü'' şeklinde konuştular. 
     
     






</TEXT>
</DOC>
