<DOC>
<DOCNO> 7294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/guncel/gun05.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
HADEP'li Serdar Tanış kaybolmadan önce dilekçe yazıp İçişleri'ni uyarmış 
</HEADLINE>
<TEXT>
Can güvenliğim yok’ 
22 gündür kayıp olan HADEP'li Silopi İlçe Başkanı Serdar Tanış'ın bir ay önce İçişleri Bakanlığı'na hayatından endişe ettiğine dair yazı gönderdiği saptandı 
     GÖKÇER TAHİNCİOĞLU Ankara 

     Şırnak'ta 25 Ocak'tan bu yana kendilerinden haber alınamayan iki HADEP'liden Silopi İlçe Başkanı Serdar Tanış'ın kaybolmadan 10 gün önce İçişleri Bakanlığı'na bir dilekçe vererek, "Can güvenliğim yok" dediği ortaya çıktı. 
     Tanış ve HADEP üyesi Ebubekir Deniz'den 22 gündür haber alınamazken, konuyu iki ayrı heyetle inceleyen İnsan Hakları Derneği İHD , önceki gün İnsan Haklarından Sorumlu Devlet Bakanı Rüştü Kazım Yücelen'e bir rapor sundu. 
     
"Vahim bir olay"      Rapora göre 15 Ocak'ta İçişleri Bakanlığı'na dilekçe veren Tanış, jandarmanın Silopi'ye girmesini engellemesi nedeniyle işlerini yürütemediğinden şikayet etti. Dilekçe örneğini gören Bakan Yücelen'in ise "Vahim bir olay. Bu devletin sorumluluğundadır. Bulunmaları için elimizden geleni yapacağız" dediği öğrenildi. Raporda şu tespitlerde bulunuldu 
     
İşte İHD raporu      Tanış'ın jandarmaya tek başına gitmemesi için Deniz de beraberinde gitmiş, her ikisini de Ömer Sansur isimli şoför jandarmaya götürmüştür. Jandarmaya girerlerken, Hamit Belge ve İsa Kanat isimli arkadaşlarıyla selamlaşmışlardır. 
     Kaçırılmalarının tek nedeni, HADEP üzerindeki baskıdan ve bu partiden istifa etmemelerinden kaynaklanmaktadır. 
     Olayı soruşturan savcı, ikisinin de öldüğünü düşünmektedir. 
     
Alay Komutanı bizi tehdit etti’      Silopi Savcılığı'nın aldığı tanık ifadelerinde de ilginç iddialar yer alıyordu. Serdar Tanış'ın babasının ve kardeşinin ifadeleri şöyleydi 
     Şuayip Tanış Babası Olaydan 25 gün önce Şırnak Alay Komutanı beni makamına getirtti ve "Oğlun istifa etmezse, onu ve sizleri yaşatmayacağım" dedi. 
     Eyyüp Tanış Kardeşi 25 Ocak'ta, PTT binasının önünde Tanış'la yürürken, şoför ve arkada oturan şahıs, arka kapıyı açarak araca binmemizi, bizimle konuşmak istediklerini söylediler. Biz binmeyi reddettik. Serdar, "Konuşacak bir şey varsa çağırırısınız konuşuruz" dedi. 
     


 GÜNCEL 


























</TEXT>
</DOC>
