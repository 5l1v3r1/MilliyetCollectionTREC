<DOC>
<DOCNO> 33190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/21/yazar/akyol.html </URL>
<DATE> 2001/07/21/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
'Birleştirici' parti 
</HEADLINE>
<TEXT>

     SAADET Partisi belli oldu Erbakan'ın yeni partisi... Eskilerinden daha fazla liberal kavramları kullanıyor. Hatta Recai Kutan'ın basın toplantısı metninde Avrupa İnsan Hakları Mahkemesi'nin kararlarından alıntılar vardı... 
     "Adil bir ekonomik düzen" gibi vurgularla beraber... 
     "Yenilikçiler" daha az ideolojik, daha demokratik bir dil kullanıyorlar, geleneksel Milli Görüş tabanıyla kendilerini sınırlamadan daha geniş kitlelere seslenmek istiyorlar. 
     Tayyip Erdoğan liderliğindeki Yenilikçiler merkez sağdan da isimler alarak yola çıkıyorlar. Böyle daha heterojen bir yapıda "biat" mekanizması kurulamaz. 
     Hangisi ne ölçüde sonuç alır Tahminde bulunmaya imkan verecek toplumsal veriler henüz oluşmadı. 
     
     ÜZERİNDE durmak istediğim konu, taraflar arasındaki "Turgut Özal" kavgasıyla kendini dışa vuran yüzeyselliktir. 
     Erbakan'ın sözcüsü Oğuzhan Asiltürk, Yenilikçi "kardeşlerimiz"i yerden yere vururken, onların Özal yolunda olduğunu söylüyor 
     "Çok hukuklu sistem"in ideoloğu Bahri Zengin de, Yenilikçiler'in "başka bir hareket" olduğunu anlatırken onların "Özal gibi dört akımı birleştirme" davasını güttüklerini söylüyor ve ekliyor 
     - 1980'lerdeki Özalcı görüş eskidi... 
     Erbakancı görüşler eskimedi mi Erbakan ve görüşleri Türkiye'yi 28 Şubat'a getirerek ağırlaşmış bir askeri vesayetin altına sokmadı mı 
     Neyse... Ben "en büyük sosyolojik sorun" olarak gördüğüm bir hususa dikkat çekmek istiyorum 
     Eski tarım toplumunda köylerde gözden ırak, sessiz ve yılgın "kenar"da duran insanlar, 1950'den beri özellikle de son 20 yılda hızla şehirlere geliyorlar. Sosyal değerlerini, kimliklerini beraber getiriyorlar. 
     Okuyorlar, iş tutuyorlar... Okumuş sözcüler çıkarıyorlar... 
     
     TARİHİMİZİN derinliklerinden gelen ve Cumhuriyet'le yeni bir niteliğe bürünen "merkez - kenar" farkı bu şekilde hareketleniyor İşte Kürtler, Aleviler, İslami kesimler "meydana çıkıyor." Hatta, "Anadolu - büyük kentler" farklılığının siyasi bir kamplaşmaya dönüşmesi ihtimali artıyor 
     Martin Lipset'in de belirttiği gibi, kültürel gruplar kendilerini hem yoksul, hem aşağılanmış hem devlet tarafından dışlanmış hissederlerse "yarılma" derinleşir 
     Türkiye'ye lazım olan lider ve siyasi hareket tipi, bu farklılıkları derinleştiren değil "çeşitli akımları" geniş siyasi şemsiyeler altında birleştirecek lider ve partilerdir. 
     Her politikacı "herkesten oy" almak ister elbette... Ama lazım olan, "herkesin kendini saygın bulacağı" büyük, birleştirici fikirlerdir, yeni sentezlerdir. Bu da geniş bir demokrasi, hoşgörülü bir kültür anlayışı ile mümkündür. 
     1930'ların ideolojisiyle de, sentezci fikirleri reddeden ideolojik ve kültürel 'sekter' tutumlarla da bunu başarmak mümkün değildir... 
     Özal öldü zaten... Ama "akımları birleştirmeye" Türkiye'nin ihtiyacı derinleşti... Bu toplumsal ve entelektüel ihtiyacı sağda ve solda kimler iyi temsil ederse siyasette de onlar başarılı olur... Türkiye'nin düze çıkması da buna bağlı... 
     
     







'Birleştirici' parti 


Top Çankaya'da 


Tayyip Erdoğan'ın liderliği 


Siyasette Tayyip Erdoğan rüzgarı... 


Tayyip ve milletvekilliği 


Misyoner dervişler 


Dolarlı eğitimin iflası 


Onlar da küresel.. 


Hayırlı olsun... 


Ört ki, ölem 


Küresel ısınma alarmı 


Hükümette Rus ruleti 


Afta eşitlik sağlandı mı 


Çaresizliğin fantezileri 


Turist geliyor döviz gelmiyor 


</TEXT>
</DOC>
