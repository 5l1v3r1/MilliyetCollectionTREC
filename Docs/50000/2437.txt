<DOC>
<DOCNO> 2437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/16/yazar/bila.html </URL>
<DATE> 2001/01/16/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Arınma ve denetim 
</HEADLINE>
<TEXT>

     Yolsuzluk olayları çorap söküğü gibi arka arkaya ortaya çıkmaya başladı. Devletin en üst düzeyindeki yöneticilerini iki polisin arasında görmek içler acısı doğrusu. Hele bu zincire, Devlet Tiyatroları gibi bir kurumun yöneticileri de eklenince manzara daha da trajik bir hal alıyor. 
     Demek ki, Özal'ın mesajları arasında en çok benimseneni, "benim memurum işini bilir" vecizesi olmuş Sanatçı memurlar bile işi öğrenmişler 
     Devlet, nerede mal ve hizmet satıyorsa veya alıyorsa orada "işini bilen bir memur" mutlaka çıkmış. Devletin düşürüldüğü durum açısından elbette çok üzücü bir tablo bu... 
     Ancak bu görüntünün sevindirici yanı belki de daha önemli. Yolsuzluk ve rüşvet şebekelerinin bir bir ortaya çıkarılması, yeni bir dönemin işareti sayılabilir. 
     Türkiye belki de "benim memurum işini bilir" dönemini kapatıp bir arınma dönemine geçişi yaşıyor... 
     Daha önce "işini bilen"in takdir ve koruma gördüğü dönemde, yolsuzlukları ortaya çıkarmak ve izlemek zordu. Kamu gücü bu çıkar mekanizmalarını korumak için kullanılıyor, gerektiğinde siyasi koruma da takviye oluyordu. Böyle bir ortam içinde "işini bilmeyen" memur da, rüşvet ve yolsuzluk zincirini ortaya çıkarmaya, üzerine gitmeye çekiniyordu. Çekinmese bile bir sonuç alamıyordu. İddialar ya bürokraside, ya Meclis'te, ya da yargının bir aşamasında takılıp kalıyordu. Yolsuzluğu bilen de, duyan da "nasıl olsa bir şey olmaz" düşüncesiyle sesini çıkarmıyordu. 
     Bugünlerde yolsuzluk şebekelerinin gün ışığına çıkmaya başlamalarında bu havanın değişmesi önemli bir etkendir. Türkiye'de "dokunulmaz" sanılan konu ve kişilere dokunulabildiği görülünce, devletteki çıkar mekanizmaları da ortalığa dökülmeye başladı. 
     İnsanlara yolsuzluklarla mücadelede bir cesaret geldi. Gördüklerini, bildiklerini yıllarca içine atan memurlar şimdi harekete geçebiliyorlar. 
     Türkiye girdiği bu arınma sürecini tamamlamalıdır. Bu süreç bir noktada kesintiye uğrarsa, yeniden yapanın yanına kar kaldığı döneme dönülmüş olur. 
     Devlet temizleninceye kadar hangi düzeyde olursa olsun yolsuzlukla mücadele sürdürülmelidir. 
     Televizyonlardaki görüntüler, devlet adına üzücü de olsa gelecek açısından sevindiricidir. 
     
     





Rejimin adı 


Generaller 


Bunama zamanı 


Arınma ve denetim 


Ya unutkan, ya akşamcı 


Yolsuzlukla mücadelede haklıyla haksız... 


28 Şubat 


Haklı olmak yetmez dikkatli olmak gerek 


CIA raporunda "su bunalımı" 


Öğretmen alımı... 


Varoşun ezdiği İstanbul... 


Görünen köy... 


Döviz büfeleri "gözden" düştü 


Şişedeki cin 


Morarma 


Bahçeli TÜSİAD'da siyasilere fark attı 


Vekillerin yetki sınırı 


Ankara, Mankara İstanbul, Mistanbul 


</TEXT>
</DOC>
