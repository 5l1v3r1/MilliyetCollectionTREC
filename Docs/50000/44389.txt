<DOC>
<DOCNO> 44389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/son/sonspo05.html </URL>
<DATE> 2001/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe basın sözcüsü Atilla Kıyat "Sıkıntılı dönemi atlattık" 
</HEADLINE>
<TEXT>

     Fenerbahçe Kulübü Asbaşkanı ve Kulüp Sözcüsü Atilla Kıyat, Denizlispor galibiyetiyle sıkıntılı dönemi atlattıkların söyledi. 
     Atilla Kıyat, Denizlispor maçında alınan galibiyetin kendileri için önemli olduğunu belirterek, ''Denizlispor maçı kolay bir maç değildi. Üst üste 3 maçta alınan yenilgilerden sonra bu maçtan mutlaka galip ayrılmamız gerekiyordu. İyi bir maç oldu. Çok pozisyonlar bulduk ve 3 puan aldığımız için mutluyuz'' dedi. 
     Bu sıkıntılı dönemde seyircinin Fenerbahçe'nin arkasında olduğunu da gösterdiğini ifade eden Kıyat, konuşmasını şöyle sürdürdü 
     ''Ligde kırılması zor bir rekor kırdık. Kendi sahamızda arka arkaya 22 maçta yenilmedik, hatta puan bile kaybetmedik, bu çok önemli. Dün seyircimiz stada gelerek bu sıkıntılı dönemde takımının arkasında olduğunu gösterdi.'' Teknik direktör Mustafa Denizli'nin maç sonundaki basın toplantısında, 'içimizdeki rakipleri de yendik' biçimindeki açıklamasını da değerlendiren Kıyat, ''Bunu en iyi hocamız açıklar. 
     Ama bence hocamız 'içimizdeki rakipleri de yendik' derken, yaşanan olumsuzluklar ve takımın üzerindeki stres ve baskıyı kastedti'' diye konuştu. 
     






</TEXT>
</DOC>
