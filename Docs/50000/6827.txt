<DOC>
<DOCNO> 6827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/yasam/yas01.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sayısal yetmedi bebek de çıktı 
</HEADLINE>
<TEXT>

Sayısal Loto’dan 131 milyar lira kazanan polis memuru Temizöz, işbaşı yaptığı gün sokağa bırakılan minicik talihsiz’ bir bebeği kucakladı 
     SONER KILINÇ İzmir 

     Doğum yeri ve görev yaptığı illerin plaka numaralarını yazdığı Sayısal Loto kuponunda 6 tutturarak talihini döndüren polis memurunu dün başka bir sürpriz karşıladı. 
     Emekliliğine bir ay kala 131 milyar lira kazanan 22 yıllık polis memuru Cavit Temizöz, dün milyarder’ olarak yeniden işbaşı yaptı. Çamdibi Polis Karakolu’nda mesai arkadaşlarınca krallar gibi’ karşılanan Temizöz, nöbette umulmadık bir misafir ağırladı. Temizöz’ün misafiri, 39 1 sokakta annesi tarafından sokağa terk edilmiş halde donmak üzereyken bulunan henüz 10 günlük bir bebekti. 
     
     Bebeğe şans diledi 
     Mesai arkadaşlarının bulup karakola getirdiği kız bebeği nöbetçi olduğu için ilk teslim alan, sayısal milyarderi polis memuru Temizöz oldu. 
     Kendisi de baba olan Temizöz, "Ben yıllarca hayat mücadelesi verdim şans, bu yaştan sonra yüzüme güldü. Umarım sana daha erken güler" sözleriyle kucakladığı minik bebek hakkında bir de dilekte bulundu. 
     
     Mesajla haber verdi 
     Bebeğe annesi Zeliha’nın adını veren milyarder polis, daha sonra ikramiyesini almak için izin dilekçesi verdi. 
     Bu arada, Temizöz’ün, ikramiye kazandığını cep telefonundan gönderdiği kısa mesajla ailesine haber verdiği ortaya çıktı. Telefon faturasının kabarık gelmemesi için bu yöntemi kullanan Temizöz, kızının cep telefonuna, "Sayısal’da 6 tutturdum. Hayatımız kurtuldu" mesajı gönderdi. Temizöz, bunu da şöyle açıkladı 
     "Cimrilikten değil alışkanlıktan mesaj geçmeyi tercih ettim. Çocuklarımın geleceklerini güvence altına aldığım için çok mutluyum.." 
     


 YAŞAM 





















</TEXT>
</DOC>
