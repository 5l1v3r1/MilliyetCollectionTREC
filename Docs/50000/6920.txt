<DOC>
<DOCNO> 6920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/dunya/dun03.html </URL>
<DATE> 2001/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Chirac soykırım’ demedi 
</HEADLINE>
<TEXT>

Fransa Cumhurbaşkanı, Ermenistan Devlet Başkanı Koçaryan orununa verdiği davette, 1915 olaylarından bahsederken soykırım’ sözcüğünü ağzına almadı 
     DIŞ HABERLER SERVİSİ 

     Yaklaşık üç hafta önce Fransız parlamentosundan geçen Ermeni soykırımı yasasını onaylayarak Ankara’nın şimşeklerini üzerine çeken Fransa Cumhurbaşkanı Jacques Chirac, resmi ziyaret için Paris’te bulunan Ermenistan Devlet Başkanı Koçaryan’ın yanında "soykırım" sözünü ağzına almadı. 
     Chirac, ülkesindeki 350 bin Ermeni’den gelecek oyların kaygısıyla tereddüt etmeden altına imza attığı "soykırım" sözcüğünün yerine bu kez ısrarla "Ermenilerin şehadeti" ve "kurbanlar" ifadelerini kullandı. 
     Koçaryan adına önceki akşam bir resepsiyon veren Chirac, Fransız vatandaşı Ermenilerin, atalarının anısını taşıdıklarını belirtti ve ülkesinin 1915 olaylarından kaçanlara kucak açmakla övündüğünü ifade etti. 
     
Malum yasa      Fransa Cumhurbaşkanı, ülkesinin "1915 kurbanlarının" anısı önünde saygıyla eğildiğini söyledikten sonra "Parlamentomuzdan çıkan 18 Ocak tarihli yasa bunun bir göstergesidir" dedi. "Soykırım" sözcüğünü onaylamakta sakınca görmeyen Chirac’ın bu kez bizzat Koçaryan’ın önünde bu ifadeden ısrarla kaçınması dikkat çekti. 
     


 DÜNYA 













</TEXT>
</DOC>
