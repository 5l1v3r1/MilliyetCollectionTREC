<DOC>
<DOCNO> 37006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/spor/spo11.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kara Tahta 
</HEADLINE>
<TEXT>

Neredesin 12 numara      Herhalde evde Ya da tatilde Geçen sezon Şükrü Saracoğlu Stadı’nı tıklım tıklım doldurmuşlardı. "Kadıköy cehennemi" onların da desteği ile rakipleri birer birer yutuvermişti. Yönetim de bu desteğe jestle karşılık vermiş, 12 numaralı formayı taraftarlara armağan etmişti. 
     Ama Fenerbahçe, Samsunspor maçında 12 numarayı arkasında göremedi. Şampiyon, ligin ilk karşılaşmasında ilgisiz ve desteksizdi. 
     Acaba neden 
     Yoksa bir şampiyonluk onlara yetmiş miydi 
     12 numara... İstanbul’daki ikinci maç haftaya... 
     Ya buraya kadar. Ya da yeni zaferler, Avrupa’da da önemli hedefler. 
     Karar sizin. 
     
Başkan ve hocası      Daum diyor ki "Bu takıma bir lider lazım. Eksiklerimiz çok." 
     Bilgili diyor ki "Geleceğin takımını kurduk. Bir kaleci dışında transfer kapandı." 
     Biri Beşiktaş’ın hocası, diğeri başkanı. 
     Ya birbirlerinden haberleri yok. Ya da taraftarların sabrını ölçüyorlar. Ya da siyasilerden ders aldılar, başarısızlıklarını suni tartışmalarla örtme peşindeler. 
     Söylesenize başka izahı olabilir mi Yoksa lig başlamışken hala bunlar konuşulur mu 
     İlk maç görev verdiğin kaleciye diyorsun ki "Ağzınla kuş tutsan ne olur Nasılsa yerine kaleci alacağım." 
     "Oyun kurucu" diye aldığın yeni yabancına diyorsun ki "Ne yaparsan yap yetmez, bize lider gerek." 
     Sonuç işte Trabzon maçı gibi olur. Bu zihniyetle Beşiktaş taraftarı daha çok kahrolur. 
     
HAFTANIN SÖZÜ      Beşiktaş - Trabzonspor maçındaki futbolu gördüm. Ben İtalya’da da maç izledim. Buradaki futbol İtalya’dakinden iki gömlek üstündü. 
MEHMET CANSUN GALATASARAY BAŞKANI 



 SPOR 


























</TEXT>
</DOC>
