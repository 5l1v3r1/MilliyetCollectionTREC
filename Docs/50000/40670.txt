<DOC>
<DOCNO> 40670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/son/sontur07.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yener Yermez'in sorgusuna askerler de katılıyor... 
</HEADLINE>
<TEXT>

     İşadamı Üzeyir Garih'in katil zanlısı olarak Kayseri'de yakalanan firari er Yener Yermez'in sorgusuna, uzman polislerin yanı sıra askeri yetkililer de katılıyor. 
     Asayiş Şube Müdürlüğü Cinayet Büro Amirliği'nde gözaltında tutulan Yermez, İstanbul Emniyet Müdür Yardımcısı Niyazi Palabıyık'ın koordinasyonunda oluşturulan asayiş, terörle mücadele, organize suçlarve istihbarat şube müdürlüklerinden uzman polisler tarafından sorgulanıyor. Sorguya, olayın Hasdal Kışlası'ndan firar boyutuna ilişkin askeri yetkililerin de katıldığı belirtildi. 
     Yermez'in sorgusuna ilişkin basına bilgi sızdırılmamasına büyük önem veren polis yetkilileri, konuyla ilgili daha sonra geniş açıklama yapılacağını söylemekle yetiniyor. 
     Bu arada, Asayiş Şube Müdürlüğü'nde tutulan Yermez'in kız arkadaşı Pınar Konuşkan'ın, gözlem altı süresi dolduğu için bugün Eyüp Cumhuriyet Başsavcılığı'na çıkartılması bekleniyor. 
     
     







</TEXT>
</DOC>
