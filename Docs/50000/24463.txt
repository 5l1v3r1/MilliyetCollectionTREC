<DOC>
<DOCNO> 24463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/yazar/theper.html </URL>
<DATE> 2001/06/01/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Bu geçiş dönemidir 
</HEADLINE>
<TEXT>

     Bir kooperatif üyesiyim, kooperatifimiz on iki yılın sonunda bize kat irtifak tapusu verecekmiş. Kat irtifak tapusunun anlamı nedir Dairemi satmak istesem bu tapu ile satabilir miyim Kooperatife senet vermiştim bu senetler satışa mani olur mu F. S. - İstanbul 
     Kat irtifak tapusu, kat mülkiyetine geçiş için bir ara dönem. Bir bina yapılacağı zaman binanın projesi tasdik edildikten sonra buna tamamlanana kadar geçen süre içinde kat irtifakı denilen geçiş dönemi uygulanabilir. Kat irtifakı Kat Mülkiyeti Kanunu içinde düzenlenmiştir ve bu dönemde bağımsız bölümler için kat irtifak tapusu verilir, tapuya bu yolla tescil yapılır. Dolayısı ile sağlıklı bir işlemdir ve kooperatif ortaklarının kooperatif yönetiminden kat mülkiyetine geçişi için de bir geçiş dönemidir. Bu tapuya sahip olanlar kat irtifakı tapusu ile bağımsız bölümlerinin satışını yapabilirler. Bu dönem iskan izni alınana kadar sürer. İskan izni alınmakla hukuki bakımdan bina tamamlanmış olur ve bundan sonra kat mülkiyeti tapusu alınır. 
     Ancak bizim ülkemizde utanç verici bir biçimde binaların tamamına yakını projesine aykırı yapıldığı ve bu yönde hiç denetlenmediği için iskan izni alamaz ve kat mülkiyetine geçemez. Dolayısı ile kat irtifak tapusu ile tasarruf edilir ve bu tapu ile alınıp satılır. İstisnai bir sistem adeta yerleşmiş ve tabii bir hal almıştır. Bu nedenle gerektiğinde siz de dairenizi bu tapu ile satabilirsiniz. Üzerinde tedbir bulunmadığı sürece de kooperatife vermiş bulunduğunuz bonolar satışa mani değildir. Yasadaki bir hükme göre de bina inşası yapılmış olmak ve üçte ikisinin fiilen kullanılmak kaydı ile kat mülkiyeti hükümleri geçerli olur. Tavsiyem binanın yasal prosedüre uygun bitirilmesidir, ancak çoğunluğa uyacaksınaz ve her alandaki çarpıklığa tabi olup kat irtifakı tapusu ile kullanacaksanız kullanın. 
     
     







Üniversite... 


Sessiz piyano 


Ders olsun diye... 


İki kadeh içince... 


Siyasetçiler hiç mi ders almayacak .. 


Konuştukça batmak 


Ecevit sözü 


Bir güvenlik konusu daha... 


Bu uyarı önemli 


Haydi Daum saç testine 


50 yıllık kalem 


Efsane döndü 


Derviş'i kaçırtmak, Derviş'e mi yarar 


Bu geçiş dönemidir 


Eski Gümüşhane, yenisinden güzel 


Yeni belgeler aynı hikayeler 


</TEXT>
</DOC>
