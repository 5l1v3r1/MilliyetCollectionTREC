<DOC>
<DOCNO> 20150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/son/sondun12.html </URL>
<DATE> 2001/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus uzay ajansı "2 yıldan önce yeni uzay turistine izin yok" 
</HEADLINE>
<TEXT>

     Rus uzay ajansı ''Rosaviacosmos'', uzaya 2 yıldan önce yeni turist gönderilmeyeceğini açıkladı. 
     RIA Novosti ajansının haberine göre, Rosaviacosmos sözcüsü Sergey Gorbunov, Amerikalı işadamı Dennis Tito'nun uzaya gönderilmesinin ardından uzay ajansının milyonerler arasından yeni bir turist seçmeye hazırlandığı yolundaki iddiaları ''temelsiz'' olarak nitelendirdi. Rusların Uluslararası Uzay İstasyonu'na düzenleyeceği sonraki uçuşlara kozmonotların katılacağını belirten sözcü, ''Tito'nun uçuşunun yapılması için ısrar ettik, çünkü UUİ'ye gidecek uzay aracında boş bir koltuk vardı'' dedi. Tito, 6'sı UUİ'de olmak üzere, uzayda geçirdiği 8 gün için Ruslara 20 milyon dolar ödemişti. 







</TEXT>
</DOC>
