<DOC>
<DOCNO> 3268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/dunya/dun01.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir Rum soykırımı’ eksikti 
</HEADLINE>
<TEXT>
Yunanistan heveslendi 
Atina basını Ermeni soykırımı’nın tanınmasından sonra sıranın Rum soykırımı’na geldiğini yazdı 
     TAKİ BERBERAKİS Atina 

     Fransa Ulusal Meclisi’nin "Ermeni soykırımı" yasa tasarısını kabul etmesinin verdiği cesaretle şimdi de Türkiye’ye yönelik "Rum soykırımı" iddiaları ısıtılıyor. Yunanistan’ın en ciddi gazetelerinden "Katimerini", "Sıranın Yunan soykırımının tanınmasına geldiğini" ileri sürdü. 
     Gazetenin dünkü sayısında "Anadolu Yunanlılarının soykırımı ne olacak " başlığıyla yer alan bir yazıda, Fransa Meclisi’nce alınan kararın "çok önemli" olduğu vurgulanarak Anadolu’da 1914 - 1924 yılları arasında "Hıristiyan soykırımı" yapıldığı iddia edildi. 
     
     Bir milyon ölü 
     Yazıda, bu dönem içinde Anadolu’da, "Pontus, İyonya, Kapadokya ve Doğu Trakya’da toplam bir milyon Yunanlı’nın katledildiği" ileri sürüldü. Yunan ordusunun 1922’de Anadolu’da bozguna uğramasından sonra, Yunan devletinin bu konu üzerine gitmediğini belirten yazıda, Rum soykırımının dünyaca tanınması için 1998’de New York’taki bir kongrede düğmeye basıldığı ve "Pontus soykırımı" kavramının ortaya atıldığı hatırlatıldı. "Katimerini", "Pontuslu Rum" derneklerinin BM’ye verdiği bir memorandumla soykırımın tanınması yolunun açıldığını savundu. 
     


 DÜNYA 











</TEXT>
</DOC>
