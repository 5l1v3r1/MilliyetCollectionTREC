<DOC>
<DOCNO> 46369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/son/sonspo10.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta Daum kulak çekti 
</HEADLINE>
<TEXT>

     Birinci Süper Lig'in erteleme maçında dün Ankara'da Samsunspor'a 2-1 yenilen Beşiktaş, izin yapmadan hafta sonunda yapacağı Yimpaş Yozgatspor maçının hazırlıklarına başladı. 
     Teknik direktör Christoph Daum yönetiminde Fulya Tesisleri'nde gerçekleştirilen idmanda, Samsunspor maçında 90 dakika forma giyen oyuncular koşu yapıp, çalışmayı yarıda bıraktı. Diğer oyuncular ise, kondisyon çalışmasının ardından, dar alanda çift kale maç yaptı. 
     Antrenmana, gribal enfeksiyona yakalanan kaleci Peter Kjaer, katılmadı. 
     Bu arada teknik direktör Daum, idman öncesi futbolcularıyla tesislerde yaklaşık 45 dakika süren bir toplantı yaptı. Toplantıda Alman teknik adamın, futbolcularına Samsunspor maçında yaptıkları hataları anlattığı ve bundan sonraki maçlarda daha dikkatli olmalarını istediği öğrenildi. 
     






</TEXT>
</DOC>
