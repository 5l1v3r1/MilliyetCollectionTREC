<DOC>
<DOCNO> 49593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/son/sondun24.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'da küçük bir Amerikan üssü kuruldu 
</HEADLINE>
<TEXT>

     Afganistan'ın kuzey kesimlerinde muhaliflerin elinde bulunan bir kent yakınlarında küçük bir Amerikan üssü oluşturulduğu belirtildi. 
     Taliban muhalifi Kuzey İttifakı'nın sözcüsü Muhammed Eşref Nadim, Reuters ajansına uydu telefonuyla verdiği bilgide, sayıları 15 ila 20 arasında değişen Amerikan askerlerinin üste bulunduğunu belirtti. 
     Sözcü, ''Amerikan askerleri kuzeydeki Samangan bölgesinde Dare-i Suf'a gelerek, Taliban'a karşı harekatı koordine ediyor. Kendi üsleri var. Silah ve diğer savunma donanımlarına sahipler'' dedi. 
     Amerikalı askerlerin ve bölgedeki Kuzey İttifakı komutanlarının dün bir toplantı yaptığını kaydeden Sözcü, komutanların, Taliban'ın ön cephe mevzilerinde harekatı yoğunlaştırmaları yönünde ABD'den talepte bulunduklarını söyledi. 
     Sözcü, ''Şu ana kadar bunu yapmış görünüyorlar çünkü son birkaç saattir uçaklar Şolgara ve Kişindi bölgelerini bombalıyor'' dedi. 
     






</TEXT>
</DOC>
