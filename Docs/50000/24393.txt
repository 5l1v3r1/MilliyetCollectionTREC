<DOC>
<DOCNO> 24393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/guncel/gun09.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakim karşısına 25’er, 25’er çıktılar 
</HEADLINE>
<TEXT>

     CENNET NAR İstanbul 

     Sahibi oldukları bankaların içini boşaltmakla suçlanan Ali Avni Balkaner, Hayyam Garipoğlu ile Orhan Aslıtürk ve ortağı Muhammet Ciğer’in de aralarında bulunduğu 87 işadamı, vergi kaçakçılığı iddiasıyla, üç yıla kadar hapis istemiyle hakim karşısına çıktı. DGM’de yargılanan Murat Demirel bu davada da sanık durumunda. İstanbul 2. Ağır Ceza Mahkemesi’nde görülen duruşmaya 25’li gruplar halinde çağrılan sanıklardan bazıları katılırken, Aslıtürk, Ciğer, Demirel, Garipoğlu, Balkaner ve Fuat Süren’in de aralarında bulunduğu bazı sanıklar gelmedi. 
     Suçlamaları kabul etmeyen sanıklar, yasa dışı işlemlerden haberdar olmadıklarını söyledi. Duruşmada söz alan sanık avukatları da, zaman aşımı süresinin dolduğunu öne sürdü. Mahkeme heyeti, taleplerin değerlendirilmesi ve diğer sanıkların dinlenmesi için duruşmayı erteledi. 
     



 GÜNCEL 

















</TEXT>
</DOC>
