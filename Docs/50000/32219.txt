<DOC>
<DOCNO> 32219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/ekonomi/eko10.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa mağdurları 
</HEADLINE>
<TEXT>

Portföy YAŞAR ERDİNÇ 
     Şu an 400 bin yatırımcı mağdur. 30 hisse senedinin tahtası kapalı. Bu yatırımcılar, kaderlerine mahkum ne yapacaklarını da bilmiyorlar. 
     Halka arzların çoğu borsanın iyi zamanlarında yapılır. Borsa kurulduğundan bu yana yapılan halka arzlara bakıldığında 1 milyonun üzerindeki yatırımcı yabancı ya da yerli bu ülke şirketlerine 20 milyar dolar civarında kaynak vermiş. 1991’den bu yana yapılan bedelli sermaye artırımları ile 2.4 milyar dolar daha kaynak bu şirketlere aktarılmış. 1991’den bu yana şirketlerin ödediği temettü yani nakit kar payı ise 2.8 milyar dolar. Yatırımcıya düşen pay ise 500 - 600 milyon dolar civarında. 
     Şu rakamlara bir bakın, şirketlere 23 milyar dolara yakın kaynak veriyorsunuz ve sizin elinize verilen toplam nakit temettü 500 - 600 milyon dolar civarında. 
     Diğer taraftan yatırımcının bu şirketlere bir zamanlar verdiği 23 milyar dolarlık kaynağın şu anki değeri ise 8 milyar dolara kadar düşmüş. Yani temettüyü çıkarırsak yatırımcı toplam 22.5 milyar dolar yatırmış ve bunun değeri şu an 8 milyar dolar civarında. 
     
Soros’u bile kazıkladık      Borsanın amacını tekrar hatırlayalım. Birileri tasarruf yapar ve gelir borsadaki şirketlere ortak olur. Ortak olurken, yatırdığı paranın getirisini almak ister. Devlet olarak mekanizmayı kurmuşsunuzdur. Teoride, tasarruf sahibi şirketlere parasını yatırır ve SPK da halka açık şirketleri denetleyerek, bu yatırımcıların haklarını korur. şirketlerin yatırımcının vediği bu paraları çarçur etmesine ve yatırımcıyı kandırmasına izin vermez. Ama nasıl bir yapıyla ve hangi uzmanla Bir SPK uzmanının elinde en az 20 - 30 tane dosya var. Hangi birine baksın ve bir incelemeyi ne kadar sürede bitirsin Üstelik denetime ve sorgulamaya gittiği şirket silahlı adamlarıyla uzmanı şirkete sokmazsa ve buna karşı birşey yapılamazsa hangi yatırımcının hakkını kim korusun SPK’da uzman sayısı en azından iki katına, üç katına çıkarılmalıdır ve yatırımcı haklarını koruma younda atılabilecek çok önemli yasal adımlar atılmalıdır. Biz ülke olarak Soros ve Mark Mobius gibi adamları da kazıklayıp gönderdik. Mark Mobius son kitabında Türkiye’de nasıl kazıklandığını anlatıyor. Şimdi yabancı bekliyoruz. 
     
İhale borsaya yön verecek      Borsadaki yatırımcı, fırsatını bulduğu ilk anda, zararını kapatıp bu piyasadan çekip gitmek ve bir daha da bulaşmak istemiyor. Şimdi böyle düşünen yatırımcılara kimsenin diyecek bir sözü olamaz. Fakat benim vurgulamak istediğim bir nokta var. 
     Borsa şu sıralar 0.60 - 0.65 sent seviyelerinde bulunuyor. Borsanın tarihinde gördüğü en dip seviye ise 0.40 - 0.45 sent seviyeleridir. Endeks geçen haftayı 8.941 seviyesinden kapattı. Yarın yapılacak ihale sonuçlarına göre borsa yön bulabilir. Eğer ihalenin sonuçları iyi beklenmiyorsa borsada yeniden 8.300 seviyelerinin test edilebileceğini söyleyebiliriz. Böyle bir ortamda önümüzdeki iki üç ay borsadan fazla birşey beklemeyiniz. Endeks genel olarak 0.60 sent ile 1 sent arasında dalgalanacaktır. 
     Endeksin 7.000 - 7.500 gibi seviyelere gerilemesi durumunda, imkanınız uygun ise yeni alım yaparak maliyet düşürünüz, ama borsadan tamamen çıkma fikrini endeksin tekrar 1.5 sent olduğu bir zamana saklayınız. 
     



 EKONOMİ 

















</TEXT>
</DOC>
