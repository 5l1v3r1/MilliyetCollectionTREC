<DOC>
<DOCNO> 20393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/son/sontur11.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'yı kınama yasa önerisi kabul edildi 
</HEADLINE>
<TEXT>

     TBMM İçişleri Komisyonu, Fransa'nın kınanmasını öngören ''Milletlararası İddia, İtham ve Saptırmalara Karşı Yasa Önerisini kabul etti. 
     Genel Kurul'da önümüzdeki günlerde ele alınması beklenen yasa önerisinde,'' Türkiye, tarihin tespit ve kabul etmediği ''Ermeni Soykırımı'' iddialarını reddeder, Fransa ve diğer dış güçlerin Birinci Dünya Savaşında, Ermenileri kendi saflarında kullanmak amacıyla isyana sevk etmelerini bu nedenle meydana gelen can kayıplarını ve ASALA terörüne verilen destek ve himayeyi şiddetle kınar'' deniliyor. 
     Öneride Türkiye'nin, Ermenistan'ın Yukarı Karabağ ve Azerbaycan topraklarını işgalini, insanların göçe zorlanmasını, Bosna-Hersek'te insanların dinlerinden dolayı soykırıma tabi tutulmalarını, bu soykırıma seyirci kalınmasını kınadığı, Fransa ve diğer Avrupa güçlerinin manevi mesuliyeti bulunduğunu kabul ettiği belirtiliyor. 
     Yasa önerisinde, hükümetin, yukarıdaki maddelerde belirtilen gerçeklerin Dünya kamuoyunda tartışılması için ve başka devlet parlamentolarında Türkiye aleyhine alınacak kararlara karşı gerekli tedbirleri alması da öngörülüyor. 






</TEXT>
</DOC>
