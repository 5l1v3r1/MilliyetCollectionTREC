<DOC>
<DOCNO> 14978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/son/sonspo05.html </URL>
<DATE> 2001/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Denizli'ye üç puan için gidiyor 
</HEADLINE>
<TEXT>

     Lig lideri Fenerbahçe, Denizlispor ile yarın yapacağı maçta mutlak galibiyeti hedefliyor. 
     Lig yarışında en yakın takipçisi Galatasaray'dan, 1 maç fazlasıyla 6 puan önde haftaya giren sarı-lacivertli ekip, yarın yapacağı maç için bugün öğleden sonra Denizli'ye gidecek. 
     Son çalışmasını Denizli'de yapacak olan Fenerbahçe'de, hafta içindeki idmanda ayak bileğinde zedelenme meydana gelen kaleci Rüştü ile omuzundaki sakatlığı nedeniyle Adanaspor maçında oynayamayan Ogün'ün durumları, belirsizliğini koruyor. Kafileye dahil edilen her 2 futbolcunun da yarın oynayıp oynamayacaklarının maç öncesi netlik kazanacağı ifade edildi. Ancak her iki futbolcunun da 11 Nisan'da Gençlerbirliği ile yapılacak Türkiye Kupası finali düşünülerek, riske edilmeyecekleri öğrenildi. 
     Fenerbahçe'de ayrıca, kart cezalısı Abdullah, Denizlispor maçında oynayamayacak. 
     Fenerbahçe'nin, Denizlispor maçına, Oğuz Rüştü , Zoran Mirkoviç, Misko Mirkoviç, Mustafa Doğan, Ali Güneş, Lazetiç, Johnson, Rapaiç, Celil, Revivo, Serhat 11'i ile çıkması bekleniyor. 
     Denizli Atatürk Stadı'nda saat 19.00'da başlayacak maçı, Sebahattin Bitirim yönetecek. 




</TEXT>
</DOC>
