<DOC>
<DOCNO> 21945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/18/son/sondun10.html </URL>
<DATE> 2001/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail, Netanya'daki saldırıdan Filistin'i sorumlu tutuyor 
</HEADLINE>
<TEXT>

     İsrail, Filistin yönetimini Netanya'da bugün meydana gelen ve 5 kişinin öldüğü intihar saldırısının sorumlusu olmakla suçladı. 
     İsrail Parlamentosu Dış İlişkiler ve Savunma Komisyonu Başkanı Dan Meridor, yaptığı açıklamada, ''Filistin yönetimi, İslami Cihad ve Hamas teröristlerini serbest bıraktığı için bu çeşit suçların sorumluluğunu taşımaktadır'' dedi. 
     Polis kaynakları, saldırıda yaralananların sayısının 50 civarında olduğunu açıkladılar. Kıyı kenti Netanya'da meydana gelen intihar saldırısında, saldırıyı düzenleyen intihar komandosu ve 4 kişi ölmüştü. Saldırının sorumluluğunu henüz üstlenen olmadı. 
     Bu arada İsrail Başbakanı Ariel Şaron, saldırıyla ilgili olarak, fikir alışverişinde bulunmak üzere bakanlarını olağanüstü toplantıya çağırdı. 
     Şaron'un ofisinden üst düzey yetkililer, Şaron ile Dışişleri Bakanı Şimon Perez ve Savunma Bakanı Binyamin Ben Elizer'in bugün Tel Aviv'de biraraya geleceklerini söyledi. 
     Başbakan ile bakanların biraraya geleceği haberi, İsrail'in Filistin güvenlik birimlerine misilleme yapacağı spekülasyonunu artırdı. 






</TEXT>
</DOC>
