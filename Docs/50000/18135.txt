<DOC>
<DOCNO> 18135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/yasam/yas01.html </URL>
<DATE> 2001/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Çılgın partiden intihar şovuna 
</HEADLINE>
<TEXT>

'Krema partisi'nde alkol duvarını aşıp bir de sevgilisiyle kavga eden fotomodel 'Dilek Onat ', soluğu Boğaziçi Köprüsü'nde aldı.. 
     ŞAKİR AYDIN İstanbul 

     Sık sık intihar şovlara sahne olan Boğaziçi Köprüsü'nde görevli polisler, önceki gece yine hareketli saatler yaşadı. 
     'Dilek Onat' takma adıyla fotomodellik yapan Saime Dolu adlı genç kadınınintihar şovun hikayesi ise şöyle 
     Saime Dolu 27 , pastahaneci sevgilisi Harun Kara ile önceki gece Karaköy'deki Liman Bar'a gitti. Çift, her salı düzenlenen 'Krema Partisi'nde çılgınca eglenmeye ve alkol almaya başladı. 
     Ancak gecenin ilerleyen saatlerinde, çift için partinin tadı kaçtı. Alkolün etkisiyle taşkınlık yapan Dolu'ya, sevgilisi Kara müdahele etti. Ve Dolu'yu dışarı çıkmaya ikna edemeyince, bardan ayrıldı. Tek başına kalan Dolu, bir şişe içki ile bardan çıktı. Bir süre sahilde içki içen Dolu, ticari bir taksiye binerek karşıya geçmek istediğini söyledi. 
     
     'Midem kötü' numarası 
     Boğaziçi Köprüsü üzerinde taksi sürücüsüne 'Midem bulanıyor' diyerek aracı durdurtan Dolu, koşarak köprünün korkuluklarına çıktı. 
     Elinde, "Ben bu ölümlü dünyadan birşey anlamadım" yazılı kağıt ile aşağıya sarkan Dolu'yu, olay yerine gelen polis memurları yaklaşık yarım saat ikna etmeye çalıştı. 
     
     Yüzde 20 alkollü çıktı 
     Erkek arkadaşı Kara'nın gelmesini isteyen Dolu'nun dikkati, kendisiyle sürekli konuşan bir grup polis tarafından dağıtıldı. 
     Bu sırada polis memuru Orhan Bekar, bir anda genç kadını kolundan tutarak ölümün elinden çekip aldı. Yapılan kontrollerde Dolu'nun yüzde 120 alkollü olduğu belirlendi. 
     



 YAŞAM 























</TEXT>
</DOC>
