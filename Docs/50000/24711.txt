<DOC>
<DOCNO> 24711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/son/sontur09.html </URL>
<DATE> 2001/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıcaklar arttı, ormanlar alev alev... 
</HEADLINE>
<TEXT>

     Orman Bakanlığı, yurdun çeşitli yerlerinde dün çıkan 14 yangında, yaklaşık 129 hektar orman alanının tahrip olduğunu bildirdi. 
     Orman Bakanlığı Yangın Harekat Merkezi'nden yapılan açıklamada, dün ülke genelinde çıkan 14 orman yangınınından 12'sinin büyümeden kontrol altına alındığı belirtildi. 
     İzmir'in Foça ilçesi ile Manisa'nın Akhisar ilçesindeki yangınların rüzgarında etkisiyle genişlediği ifade edilen açıklamada, Akhisar'daki yangın kontrol altına alınırken, dün saat 13'te çıkan Foça'daki yangının devam ettiği kaydedildi. 
     Açıklamada, Foça'daki yangının söndürme çalışmalarının İzmir Orman Bölge Müdürü yönetiminde aralıksız devam ettiği belirtilerek, İzmir Valisi Alaattin Yüksel ve Ege Ordu Komutanlığı yetkililerinin de çalışmaları izledikleri ve gerekli desteği sağladıkları kaydedildi. 
     Açıklamada, 70 hektarlık maki, bozuk koru ve kısmen koru ormanında devam eden yangının, söndürme çalışmalarına 2 uçak, 1 idare helikopteri, 25 arazöz, 10 dozer, 400 asker, 200 mükellef, 26 teknik eleman ve 125 yangın işçisinin katıldığı belirtildi. Açıklamada, yangının ilerlemesinin durdurulduğu, söndürme çalışmalarına bugün de 5 Türk Hava Kuvvetleri uçağının katıldığı bildirildi. 
     Akhisar'daki yangında genellikle bozuk orman olan 30 hektar ile 20hektarlık yeni ağaçlandırma sahasının yandığı belirtilen açıklamada, bu yangında da 11 arazöz, 2 dozer, 75 yangın işçisi ve 150 köylünün söndürme çalışmalarına katıldığı kaydedildi. 
     Açıklamada, Bursa'da 2, Muğla'da 1, Adana'da 1, Denizli'de 2, Adapazarı'nda 1, İstanbul'da 1, İzmir'de 2, Ankara'da 1 yangın çıktığı ve yangınların tamamen söndürüldüğü ifade edildi. 
     Açıklamada, dün meydana gelen yangınlarda toplam 129 hektar, 2001 yılında Türkiye genelinde ise toplam 1221 hektar ormanlık alanın yandığı bildirildi. 







</TEXT>
</DOC>
