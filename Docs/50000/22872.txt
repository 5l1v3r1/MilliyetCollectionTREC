<DOC>
<DOCNO> 22872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/guncel/gun12.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Afta genişleme sinyali 
</HEADLINE>
<TEXT>

     ANKARA Milliyet 

     Anayasa Mahkemesi, Şartla Salıverilme Yasası’nın bazı maddelerinin iptali istemiyle, yerel mahkemelerden gelen dokuz başvurunun ilk incelemesini yaptı. Yüksek Mahkeme, bunlardan yedisini esastan görüşmeye karar verirken, ikisini dosyadaki eksiklik nedeniyle iade etti. Heyet, dün sabah yaptığı toplantıda, 4616 Sayılı Şartla Salıverilme ve Cezaların Ertelenmesine İlişkin Yasa’nın bazı madde ve hükümlerinin iptali istemiyle yerel mahkemelerden gelen başvuruları incelemeye aldı.. Mahkeme, aralarında TCK’nın, "resmi belgede sahtecilik, tehdit, görevi kötüye kullanma, zimmet ve rüşvet alma" fiillerini düzenleyen maddelerin, 4616 Sayılı yasa kapsamı dışında bırakılmasının, Anayasa’ya aykırı olduğu iddialarında ilk incelemeyi yaptı ve bu başvuruları esastan görüşmeye karar verdi. 
     



 GÜNCEL 


















</TEXT>
</DOC>
