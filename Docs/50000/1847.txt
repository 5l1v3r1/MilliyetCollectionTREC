<DOC>
<DOCNO> 1847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/yazar/eralp.html </URL>
<DATE> 2001/01/12/ </DATE>
<TIME>  </TIME>
<AUTHOR> Yalım ERALP  </AUTHOR>
<HEADLINE>
MGK ve sivilleşme 
</HEADLINE>
<TEXT>

     Askerlerin kendilerinin uzman olmadıkları alanlara girmelerinin sebebinin çoğu kez sivillerin görevlerini yapmamalarından ileri geldiğine inanırım. "Tabiat boşluk kabul etmez" sözünü ilk kez rahmetli Çağlayangil'den duymuştum. Bunun dışında "askerden çekinme" duygusu ile sivillerin askeri meseleye müdahale etmesi de bir başka etken. Bir üçüncüsü siyasal iktidarın asker desteğini arkasına alarak bir sorunu çözmek arzusu. Hükümetler ve TBMM görevlerini tam yapsalar bunların hiçbirisi olmaz. Olur olmaz konuları Milli Güvenlik Kurulu'na götüren sivillerin asker müdahalesinden şikayete hakkı yok. Kendine güvenen hükümet "ne olur ne olmaz askere de soralım" mantığı ile hareket ederse verdiğimiz görüntü de parlak olmuyor. Asker ise bu konular beni ilgilendirmez demiyor. Müdahil olmaktan memnun. 
     
Eğitim sorunu      12 yıl zorunlu eğitimi Türkiye ilk kez Milli Güvenlik Kurulu bildirisi ile öğrendi. Hükümet bunu kendisi düşünüp yapsa asker karşı mı çıkacak Hayır. Amaç konu TBMM'de görüşülürken asker destekli olduğunu göstermek. Hoş değil. Hükümet içinde bu konuda yeterli çalışma ve hazırlık da yapılmadığı için uygulamada büyük zorluklar tabiatıyla doğuyor. Medeni ülkelerde durum böyle değil. Tantanalı bildiriler de hiç neşredilmiyor. Sayın Başbakan'ın dediğinin aksine ABD Ulusal Güvenlik Kurulu bizimkine hiç benzemez. 
     
Atatürk Barış Ödülü      Uluslararası bir ödül. Ama jüride hiç yabancı yok. Onun için de, ne yazık ki uluslararası planda itibarı, ödüle adını verdiğimiz büyük adama rağmen, hiç yok. Zaman zaman ödülü kime versek diye zorlanıyoruz. Arada bir ödül akrabalara veriliyor. Haydi yabancı yok jüride. Ama neden Sayın Genelkurmay Başkanı ile Milli Güvenlik Kurulu Genel Sekreteri jüride .. Başka jürilerden örnek alınamaz mı Mesela Nehru Uluslararası Ödül Kanunu'na bir baksanıza. 
     
Yurtdışı dernekler      Yurtdışındaki Türk derneklerinin belirli hedefler için ortak hareketlerini sağlamak konusunda bir devlet bakanı ciddi çalışma yapmaya hazır da asker sanki buna engel. Netice Konu Milli Güvenlik Kurulu Genel Sekreteri tarafından ele alınıyor. Asker her konuda uzman olmadığı ve olmak zorunda da bulunmadığı için zaman zaman zorlanıyor. Örnekleri çoğaltmak mümkün. Askerin siyasilerin ciddiyetine itimadı yok. Mardin ve Diyarbakır'da pamuk üreticilerine verilen paraları izliyorlar bu nedenle. 
     
AB değil      Konu AB'nin ne istediği değil. Mesele işin doğrusu ve ciddiyet. Ama Ulusal Program bir fırsat. Onun için Anayasa'da ha "bildirir" demiş, ha "tavsiye eder" demiş. İşin püf noktası kurulun ele aldığı konular. Adı üstünde ulusal güvenlikle ilgisi olması gerek. Hükümet kuruldaki sivil sayısı ile oynamayı ve fiil değiştirmeyi bir kenara bırakıp işin aslı ile ilgilenmeli. Bu açıdan 2945 sayılı yasanın 4'üncü maddesini yeniden düzenlemek gerekir. Meselenin önemli bir kısmı da MGK Sekretaryası'na sivil ve de bilhassa uzman katkısının olması. Sekretaryanın sivilleşmesi kuruldaki sivil - asker sayısı tartışmasından çok daha önemli. Bu bakımdan 2945 sayılı kanunu günün koşullarına uyarlamak ve özellikle kanunun 13. maddesine bakmak gerekir diye düşünüyorum. Eğer amaç göz boyamak değilse. 
     
     





Refleksler... 


Necati Cumalı... 


'Tantan uyardı görevden aldım' 


Ne dedi Ayşegül Aldinç, Avşar kızına 


Rejim tekliyor, bu böyle gitmez 


Bunalıma çanak 


Saydamlık fırtınası 


MGK ve sivilleşme 


Radyo keyfi 


Düğmeli demokrasi 


Normalleşme yerine sertlik 


Diyalog zamanı 


"Demokratikleşme demek yetmiyor..." 


Mesut Yılmaz balonu 2 


Yolsuzluk muhtırası 


Yanlışın doğrusu 


Sönmez ve Arabul'un trilyonluk fabrikası 


İthali de yasak 


Ayşe Hanım Teyze'nin "enflasyonu" da "devalüasyonu" da farklı 


Enerji Bakanlığı bir gün ara ile destek verip, geri aldı 


</TEXT>
</DOC>
