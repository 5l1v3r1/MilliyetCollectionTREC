<DOC>
<DOCNO> 27528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/son/sonspo23.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ın yeni transferi Baya "Takım halinde iyi olmalıyız" 
</HEADLINE>
<TEXT>

     Beşiktaş'ın yeni transferi Tunuslu Zoubair Baya, takım olarak hedeflerinin şampiyonluk olduğunu söyledi. 
     BJK İnönü Stadı'nda basın mensuplarına formasıyla görüntü veren ve burada gazetecilerin sorularını yanıtlayan Baya, takımla ilgili şu an için fazla bir şey söyleyemeyeceğini, arkadaşlarını tanıdıktan sonra konuşabileceğini vurgulayarak, ''Hedefimiz Beşiktaş ile şampiyonluk yaşamak. Ancak, bunun tek tek futbolcu veya teknik heyet ile gerçekleştiremeyiz. Takım halinde iyi olarak bu başarıyı elde edebiliriz. Bu bakımdan takım olarak yapacaklarımız önemli'' dedi. 
     Zoubair Baya, Beşiktaş'ın ezeli rakipleri Galatasaray ve Fenerbahçe ile yapacakları maçların da önemli olduğunu belirterek, ''Taraftarlarımız da sabırlı olmalı'' diye konuştu. 
     Bu arada, Divan Oteli'ne yerleşen Baya'nın, yarın sabah erken saatlerde İstanbul'dan ayrılacağı öğrenildi. 
     
     







</TEXT>
</DOC>
