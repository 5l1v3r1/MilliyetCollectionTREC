<DOC>
<DOCNO> 44468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/yasam/yas01.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekız savaşı dört can aldı 
</HEADLINE>
<TEXT>

Sermaye’lerden biri ortadan kaybolunca, fuhuş çetesi silaha sarıldı 4 ölü, 2 yaralı 
     NEŞET KARADAĞ, YÜKSEL EKER DHA 

     Adana’da meydana gelen ve korku filminlerinde yaşananlara benzeyen olay şöyle gelişti. Daha önce Kadın pazarlama, adam yaralama, polis memuru yaralama’ gibi suçlardan sabıkalı İsmail Güler’in pazarladığı Gönül Kocabıyık bir süre önce ortadan kayboldu. 
     Güler, yaptığı araştırmada Sunay’ takma adlı Kocabıyık’ın 41 yaşındaki Abdurrahman Ketenci 41 ile birlikte olduğunu öğrendi. Bunun üzerine İsmail Güler, Kocabıyık’ın yakın arkadaşı Derya’ takma adlı Reyhan Küçükşahin 19 ve onu pazarlayan Eyüp Karanın 28 ve Mustafa Dindaroğlu’na 38 ulaştı. 
     Bu üç kişiden Kocabıyık’ın nerede olduğunu öğrenemeyen Güler, adamlarıyla birlikte üçünün de ağzını bantlayıp kent dışına çıkardı. 
     
     Önce işkence sonra infaz 
     Güler ve çetesi, bu üç kişiyi Karaisali yoluna götürerek kafalarına silah dayayıp tekrar Kocabıyık’ın adresini sordu. Yine cevap alamayınca bu kez üçünün de ellerini sigarayla yakarak işkence yaptı. Küçükşahin, Karanın ve Dindaroğlu işkencelere dayanamayarak, Kocabıyık’ın bir ay önce Abdurrahman Ketenci ile birlikte İstiklal Mahallesi’nde kiraladığı evin adresini verdi. 
     Adresi alan Güler ve çetesi, üçünün de kafasına birer el ateş edip öldürdükten sonra cesetleri yol kenarındaki tarlaya attı. 
     Güler ve çetesi daha sonra Kocabıyık’ı almak için İstiklal Mahallesi 31. sokaktaki eve saat 07.00’de baskın düzenledi. Açılan yaylım ateşinde evde bulunan Abdurrahman Ketenci ölürken kardeşi Emrah 23 ve Savaş Işık 23 ağır yaralandı. İsmail Güler ise evdeki Gönül Kocabıyık’ı da alarak olay yerinden otomobille kaçtı. 
     
     Telefonda hastane pazarlığı 
     Olay yerinde inceleme yapan polis iki ayrı tabancadan çıkan 10 boş kovan buldu. Yaralılardan Savaş Işık hastanede ameliyata alınırken, Balcalı Hastanesi, Emrah Ketenci için yaklaşık yarım saat süren telefon görüşmesinden sonra hastayı kabul etmedi. Bunun üzerine Emrah Ketenci, Adana Numune Hastanesi’ne sevk edildi. 
     



 YAŞAM 














</TEXT>
</DOC>
