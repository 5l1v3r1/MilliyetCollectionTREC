<DOC>
<DOCNO> 41998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/son/sonspo06.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Milan'a Hakan Şükür yerine Simeone... 
</HEADLINE>
<TEXT>

     Milan'da Ümit Davala'dan sonra ikinci bir transferin de Monaco'dan hücum oyuncusu Marco Simeone olduğu açıklandı. 
     Milan'ın, Sacchi ve Capellolu zamanlarında oynayan ve 4 yıl önce Monaco'ya giden Simeone'nin evine geri döndüğü belirtildi. 
     32 yaşındaki futbolcunun, Shevchenko, İnzaghi ve Javi Moreno'dan sonra yedekte bekletileceği bildirilirken, basında ''Simeone, Hakan Şükür, Ganz, Simone İnzaghi ve Nuno Gomes'i eleyerek Milan'a geldi'' yorumları yapıldı. 
     Milan'dan Chamot veya Brocchi'nin ise Fransız Monaco'ya transfer olacağı öne sürüldü. 
     Bu arada, Tutto Sport gazetesinde Luigi Colomba imzalı ''Terim, Hakan yanlış tercih'' başlıklı yazıda, ''Hakan, Galatasaray ve milli takımda olduğu gibi sadece onun üzerine oynandığı zaman bir şeyler yapabilen bir futbolcu. İtalyan futbolunun ve Milan'daki futbolcuların yapısı buna müsait değil. O yüzden Hakan oynayamaz'' denildi. 






</TEXT>
</DOC>
