<DOC>
<DOCNO> 26891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/son/sontur05.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Marmara'ya yağış geliyor, hava sıcaklıkları düşecek.. 
</HEADLINE>
<TEXT>

     Yurdun büyük bir bölümünde etkili olan sıcak hava yerini, yarından itibaren yağışla birlikte serin havaya bırakacak. Hafta sonunda bütün bölgelerde sıcaklıklar, 10-12 derece azalacak. 
     Devlet Meteoroloji İşleri Genel Müdürlüğü'nden alınan bilgiye göre, yaklaşık bir haftadır yurdun büyük bir bölümünde etkili olan sıcak hava, yarın kuzey-batı kesimlerden başlayacak yağışla birlikte etkisini kaybedecek. Yarın Marmara, Ege ve Batı Karadeniz'de, hafta sonunda ise bütün bölgelerde hava sıcaklıkları 10-12 derece azalarak, mevsim normallerine inecek. Buna göre, yarın Marmara, Kuzey Ege'nin İç kesimleri, Batı Karadeniz ve İç Anadolu'nun Kuzey Batısı'nda sağanak yağış bekleniyor. 16 Haziran Cumartesi günü Marmara'nın doğusu, Karadeniz, İç Anadolu'nun kuzey ve doğusu, Doğu Akdeniz'in iç kesimleri ve Doğu Anadolu'nun kuzey ve batısında sağanak yağışlar yer yer devam edecek. 17 Haziran Pazar günü ise Orta ve Doğu Karadeniz, İç Anadolu'nun doğusu, Doğu Anadolu'nun kuzey ve batısında sağanak yağış görülecek. Yağışlı hava, Pazar gününden sonra yurdu terk edecek. Önümüzdeki üç gün yağış alan yerler dışında kalan diğer bölgelerde, az bulutlu ve açık bir hava bekleniyor. 







</TEXT>
</DOC>
