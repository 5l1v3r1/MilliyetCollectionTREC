<DOC>
<DOCNO> 49894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/guncel/gun03.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya Kaplancıları gönderiyor 
</HEADLINE>
<TEXT>

Almanya’nın, iç güvenliğini tehdit eden Metin Kaplan’ı cezası bitince yandaşlarıyla birlikte sınırdışı etmeye hazırlandığı bildirildi 
     DIŞ HABERLER SERVİSİ 

     Almanya İçişleri Bakanlığı Sözcüsü Rainer Lingenthal, cezaevinde dört yıllık mahk miyetini çeken Metin Kaplan’ın, Yabancılar Yasası çerçevesinde, cezası dolduktan sonra sınır dışı edilebileceğini bildirdi. 
     Sözcü, Yabancılar Yasası’na göre, Almanya’nın iç güvenliğini tehdit eden yabancıların, ülkelerinde işkence görmedikleri ve idam cezasına çarptırılmadıkları sürece sınır dışı edilebileceklerini hatırlattı. Basın mensuplarının konuyla ilgili bir sorusunu yanıtlayan Lingenthal, "Bu durum Metin Kaplan için geçerli olmadığına göre, hapis cezasını çektikten sonra sınır dışı edilebilir" dedi. Yabancılar Yasası’na göre, Almanya’da üç yıla mahk m olan bir yabancı, cezasını çektikten sınır dışı ediliyor. 
     Bu arada Bavyera eyaleti Başbakanı Edmund Stoiber’in, Metin Kaplan ile yaklaşık 1100 yandaşının sınır dışı edilmesini istediği bildirildi. Stoiber, Bild gazetesine verdiği demeçte, İçişleri Bakanı Otto Schily tarafından hazırlanan ikinci güvenlik paketi konusunda uzlaşma sağlanabilmesi için, Kaplan’ın yönettiği İslami Cemaat ve Cemiyetler Birliği ICCB üyelerinin sınır dışı edilmeleri gerektiğini belirtti. 
     
     31 bin radikal dinci 
     Stoiber, güvenlik paketi konusunda Schily ile uzlaşmaya varmak için Almanya’da yaşayan yaklaşık 31 bin radikal dinciden "mümkün olduğu kadar fazlasının" sınır dışı edilmesi ve ülkeye yeniden gelmelerinin engellenmesi gerektiğini kaydetti. Schily’nin yeni güvenlik paketinin, 7 Kasım’da yapılacak kabine toplantısında görüşülmesi bekleniyor. 
     Wall Street Journal da, Almanya’nın yasalarda değişiklik yaparak, bu ülkedeki "Kaplancıların faaliyetine son vermeyi amaçladığını" yazdı. 
     



 GÜNCEL 

















</TEXT>
</DOC>
