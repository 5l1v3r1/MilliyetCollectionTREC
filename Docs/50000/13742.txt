<DOC>
<DOCNO> 13742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/30/yasam/yas03.html </URL>
<DATE> 2001/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Çıldırtan dedikodu 5 NİSAN 
</HEADLINE>
<TEXT>

Medya ve internet aracılığıyla hızla yayılan "5 Nisan’da deprem olacağı" dedikoduları bilim adamlarını çıldırttı. Onlar da internette site kurarak karşı atağa geçecek... 
     SERHAT OĞUZ İstanbul 

     ZHONGHAOU Shou adlı Çinli bir kuyuya bir taş attı, onlarca kişi çıkartamıyor. Shou’nun, internet sitesindeki "Bulutlara baktım, 5 Nisan’a kadar İstanbul’da 6 - 6.5 arasında bir deprem olacak" iddiası, çığ gibi büyüyerek yayıldı. Şimdi herkes, özellikle İstanbullular panikte. 
     AKRABALARININ bile bu dedikodulara inandığını ve "Deprem olacak mı " diye sorduğunu söyleyen bilim adamları ise "safsata" dedikleri bu söylentilerle savaşmak için internette site kurmayı kararlaştırdı. 10’u aşkın bilim adamının kuracağı site 15 gün içinde hizmete girecek. 
     SİTEDE, İTÜ Jeofizik Mühendisliği Bölümü Öğretim Üyesi Doç. Berkan Ecevitoğlu ile İstanbul Üniversitesi Jeofizik Bölümü Öğretim Üyesi Yrd. Doç. Oğuz Gündoğdu’nun da aralarında bulunduğu bilim adamları bilimsel verileri iletecek. 
     
     


 YAŞAM 




























</TEXT>
</DOC>
