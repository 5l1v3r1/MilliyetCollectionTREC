<DOC>
<DOCNO> 35780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/guncel/agun.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlere botla girme galoş tak 
</HEADLINE>
<TEXT>

Jandarma okulları için hazırlanan ders kitabında, rüşvetten torpile, nezaketten insan haklarına kadar pek çok konuda uyulması gereken kurallar sıralanıyor 
     NEDİM ŞENER 

     Beyaz Enerji Operasyonu’yla kamuoyuna damgasını vuran Jandarma, işkence şik yetlerini ortadan kaldırmak için, Jandarma Etiği’ adlı bir kitap bastırdı. Sokak göstericilerinden, basına kadar toplumun her kesimi karşısında jandarmaların halka nasıl davranması gerektiğini anlatan Jandarma Etiği’ kitabında, cesetlere yapılacak işlemler’ bile yer alıyor. Kadınlarla ilgili işlemlerde ise korku yaratacak, taciz sayılacak davranışlardan kaçınılarak, nazik davranılması isteniyor. 
     
     Kimseye torpil yok’ 
     Yüksek Askeri Ş ra kararıyla, Jandarma Harek t Başkanlığı görevinden Kayseri’ye gönderilen Tümgeneral Osman Özbek’in girişimleriyle, Jandarma okulları için ders kitabı olarak hazırlanan 414 sayfalık etik kitabında, üzerinde durulan en önemli konulardan birisi de rüşvet ve yolsuzluk. Kitapta, hediye alınmaması, para ve güç sahipleriyle çıkar ilişkisine girilmemesi, akrabaya torpil yapılmaması isteniyor. 
     
     Yumuşak ses tonu şart’ 
     Kitapta, Jandarma’nın korku ve işkence kurumu değil, hukuk işletme kurumu olduğunun altı çiziliyor. Aşırı güç kullanımının zulüm, gevşek güç kullanımının da anarşi olduğu belirtiliyor. Halka karşı nazik, tarafsız, kökeni, dini, milliyeti ve etnik kökeni ne olursa olsun herkese insana mutlak saygıyla’ yola çıkan Jandarma’nın mağdur kişilere yumuşak bir ses tonuyla hitap etmesi, gözaltına aldığı kişilerin yakınlarıyla irtibatının sağlanması, kendisine de oturacak yer, çay ve benzeri ikramlarda bulunulması isteniyor. 
     
     Cesetlere saygılı olun’ 
     Özellikle cesede yapılacak adli işlemler sırasında saygılı ve nazik olunması gerektiği belirtiliyor. Jandarmanın rüşvet sayılabileceği için kesinlikle hediye kabul etmemesi gerektiğini vurgulayan kitapta, Ödüllendirme tuzağına düşülmesin’ uyarısı yapılıyor. Zanlılara suç itiraf ettirmek için kötü muameleden kesinlikle kaçınılması istenirken Bozulma Tuzağı’na düşülmemesi için de uyarıda bulunuluyor. 
     
     Bağnazlık da etik dışı 
     Bazı imtiyaz ve güç sahiplerinin para ya da diğer yollarla Jandarma’dan faydalanmaya çalışabilecekleri belirtilirken, kişilere işyerlerinde kariyerlerini olumsuz etkileyecek biçimde kötü davanışlardan kaçınılması, kelepçe takarken fazla sıkılmaması isteniyor. Jandarma etiği kitabında 24 etik dışı davranış belirleniyor. Yolsuzluk, rüşvet, işkencenin yanı sıra bağnazlık’ da etik dışı sayılıyor. 
     
     Bankacı paşalara eleştiri 
     Kitapta etik dışı davranışlar arasında yer alan Görev sonrası eski statüden faydalanma’ maddesiyle de kamu hizmetinden sonra eski statüsünden yararlanarak özel sektörde görev alanlar da eleştirildi. Kitapta, Jandarma’nın toplumun analizini’ yapması, halkın, ticari kuruluşların ve medyanın şikayet ve taleplerini dikkate alması, şöhretlilerle arkadaşlıktan kaçınması ve en az bir yabancı dil bilmesi isteniyor. 
     
     Kimseyi sürükleme kadına hassas yaklaş 

</TEXT>
</DOC>
