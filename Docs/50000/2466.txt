<DOC>
<DOCNO> 2466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/16/son/sonspo04.html </URL>
<DATE> 2001/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilgili sert çıktı 
</HEADLINE>
<TEXT>

     Beşiktaş Kulübü Başkanı Serdar Bilgili, futbol şubesi ile ilgili son günlerde medyada çıkan haberlere açıklık getirmek için bir basın toplantısı düzenledi. 
     Serdar Bilgili, yönetim kurulu üyeleri Yıldırım Demirören, Mete Düren, Seyfi Karaca, İbrahim Altınsay, Berk Ekşioğlu ve Ali Ertem ile birlikte yaptığı basın toplantısında, ikinci yarı öncesi yönetim kurulu olarak aldıkları kararları açıklayıp, kulüp hakkındaki spekülasyonlara yanıt verdi. 
     Bilgili, kaynağı belirsiz ve çoğunlukla asılsız bilgilerle Beşiktaş'ın sorunlu bir kulüp olarak gösterildiğini kaydederek, ''Biz bu yola başımızı İnönü Stadı'nda koyduk, gazete sayfalarında değil, ama İnönü Stadı'nda seve seve asılmaya hazırız'' dedi. 
     Beşiktaş'ın ligin ilk yarısını puan farkıyla önde kapatacağının anlaşılmasının, bazı çevreleri ciddi şekilde rahatsız ettiğini vurgulayan Bilgili, şunları söyledi 
     ''Maalesef yönetimimizin olgunluğu, acizlik gibi gösterilmeye çalışılmıştır. Bu kampanya, devre arasında da içişlerimizin uluorta konuşulduğu bir noktaya varmıştır. Yaratılan kamuoyu ve görüşlerin, esasında Beşiktaş'ın gerçek kamuoyu olmadığı ve Beşiktaşlıların gerçek görüşlerini yansıtmadığını çok iyi biliyoruz. Yaratılan bu suni gündemi muhatap almayacağımız gibi, bu gündemle uğraşıp, asıl hedef ve sorumluluklarımızdan da sapmayacağız. Bu kesinlikle böyle bilinmelidir.'' 




</TEXT>
</DOC>
