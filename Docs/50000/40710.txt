<DOC>
<DOCNO> 40710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/guncel/gun01.html </URL>
<DATE> 2001/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
PINAR MİLLİYET’E KONUŞTU 
</HEADLINE>
<TEXT>
İki tokat attılar ifade imzalattılar 
7 gündür gözaltında tutulan, cinayetin kilit ismi Pınar Konuşkan Mezarlıkta asla yatmam. Yener Yermez’i de hiç tanımam. Ben otoparkçı Ayhan’ı tanırım... 
     SEMRA KARDEŞOĞLU, NEZİH GÜROL, BÜLENT ÖZDEMİR, DİNÇER ŞEREF, M.AKİF ERDEM, MUSTAFA ÇETİNKAYA Fotoğraflar YURTTAŞ TÜMER 

     İşadamı Üzeyir Garih cinayetinin katil zanlısı Yener Yermez’in kız arkadaşı Pınar Konuşkan, Milliyet’e konuştu. İstanbul Emniyet Müdürlüğü’nde yedi gündür gözaltında bulunan Konuşkan, Yermez’i tanımadığını iddia etti. 
     Küçük yaştan beri para karşılığı erkeklerle birlikte olduğunu belirten Pınar, "Yener Yermez’i hiç tanımam. Daha önce birlikte olsam hatırlarım. Hiçbir zaman mezarlıkta yatmam. Ben otoparkçı Ayhan’ı tanırım. Biz oraya takılırız. Ayhan daha önce evden kaçan kardeşimi eve getirmiş ve bizde kalmıştı" dedi. 
     
DGM SERBEST BIRAKTI      DGM’de iki saatlik ifadesinin ardından serbest bırakılan Konuşkan, Garih’i de tanımadığını bildirdi. Poliste daha önce verdiği "Yener Yermez ile mezarlıkta sevişiyorduk, işadamı karşı çıkınca Yener öldürdü" şeklindeki ifadelerinin baskı altında alındığını iddia eden Pınar, şunları söyledi 
     "Otoparkçı Ayhan’ı Eyüp’ten tanırım. Televizyonda ifade vermiş. Onun üzerine bizi akşam kız arkadaşlarımla kafeden aldılar. Bana bir resim gösterdiler. Sen de cinayet sırasında oradaydın, gördün dediler. Ben orada değilim deyince üstüme geldiler. İki tokat atıllar, zorla ifade imzalattılar. Benim olayla hiç ilgim yok. O adamı Garih’i televizyonda gördüm. Tanımam. O adamın nerede öldüğünü bilen polisler, beni götürüp demir parmaklıklı yerde oturttular. Ben mezarlıkta sevişmem, böyle bir şey kimsenin başına gelmesin." 
     
İŞTE HAYATIM      Üç aylık hamile olan Konuşkan, hayat hikayesinin ayrıntılarını da şöyle anlattı 
     "İki yaşında annemi kaybetmişim. Onu hatırlamıyorum. Sonra babamın bizi sürekli dövdüğü dönemler başladı. Kardeşim ve beni sekiz yaşına kadar babaannem büyüttü. Sekiz yaşında iken babam beni ve kardeşimi Küçükyalı Çocuk Yuvası’na bıraktı. Yuvadan kaçınca ya da dersimi yapmayınca öğretmenler bir şamar atardı ya da ayak üstünde bekletirdi. Herkes yuvadan kaçardı. 
     Bu arada okulda çalışan temizlik görevlisi gibi kişiler bizi ikişer ikişer evlerine götürür, evde temizlik yaptırırdı. Bir süre sonra bu götürmelerde ellemeler okşamalar başladı. Bu şekilde bir gün gittiğim evde, Temizliği bırak kucağıma otur’ diyen görevlinin tecavüzüne uğradım. 10 yaşında babam bizi yuvadan aldı. Üvey annem büyütmeye başladı. Ama babam kadın ve para düşkünü idi. Beni yine dövmeye başladı. Evden sürekli kaçtım." 
     Konuşkan, bu kaçışların ardından anne ve babasının kendisini bekaret kontrolüne götürdüğünü belirterek sözlerini şöyle sürdürdü 
     "Bu kontrolde bakire olmadığım anlaşıldı. Yine dayak yedim ve kaçtım. 13 yaşında para karşılığı erkeklerle birlikte olmaya başladım. Kimi zaman yolda bekliyordum. Kimi zaman kafeye geliyorlar, ordan gidiyorduk. 10 - 20 milyon lira karşılığı birlikte oluyordum. Yatacak yer uğruna her şeye katlanıyordum. Birlikte olduğum adamlar, genellikle 40 - 50 yaşlarında oluyordu." 
     
SUNA ARKADAŞIM      Emek İnşaat’ta çalışan Ayhan adlı sevgilisinden üç aylık hamile olduğunu kaydeden Konuşkan, "Ancak Ayhan’ın annesi beni istemediği için evlenemiyoruz. Çocuğumu aldırmayı düşünüyorum" dedi. Yakalandığı gün, daha önce kendisi gibi para karşılığı erkeklerle birlikte olan Suna ile kuaföre gittiğini ifade eden Konuşkan, sözlerini şöyle tamamladı 
     "Kuaförden sonra diğer kız arkadaşlarımızla birlikte kafede oturuyorduk. Orayı polisler bastı. Biz zaman zaman Eyüp’te otoparkın oraya giderdik. Orası bizim mekanımızdı. Ayhan bizim ismimizi verince bizi almaya gelmişler. Benim fotoğrafımı bulmuşlar. Yanımda bulunan diğer arkadaşlarımı da aldılar. Eğer Yener’le birlikte olsam mutlaka hatırlarım. O kadar genç kişilerle birlikte olmam. Onlarda para olmaz." 
     
Bu akşam KANAL D haberde...      Üzeyir Garih cinayetinin katil zanlısı Yener Yermez’in sevgilisi olduğu öne sürülen Pınar Konuşkan, Milliyet yazarı Tuncay Özkan ve muhabirimiz Semra Kardeşoğlu’na şok açıklamalar yaptı. Sevgilisinden üç aylık hamile olduğunu söyleyen Pınar, otoparkçı Ayhan’ı suçladı, "Küçük yaştan beri para karşılığı sevişirim" dedi... 
     



 GÜNCEL 























</TEXT>
</DOC>
