<DOC>
<DOCNO> 21571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/son/soneko15.html </URL>
<DATE> 2001/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliye Bakanı "Yılın ilk çeyreğinde bütçe açığı yüzde 95 azaldı" 
</HEADLINE>
<TEXT>

     Maliye Bakanı Sümer Oral, bu yılın ilk 4 aylık ödenminde bütçe açığının 333 trilyon lira olarak gerçekleştiğini bildirdi. 
     Oral, bu yılın ilk dört aylık bütçe uygulama sonuçlarının geçen yılın aynı dönemi ile karışlaştırıldığında ise faiz dışı bütçe azlasında yüzde 95.3 artış saptandığını kaydetti. 
     Maliye Bakanı Sümer Oral, 2001 yılı bütçesinin Ocak-Nisan dönemini kapsayan 4 aylık uygulama sonuçlarına ilişkin yazılı bir açıklama yaptı. 
     Oral, konsolide bütçenin ilk 4 aylık uygulama sonuçlarına göre, gelirlerin 14 katrilyon 904 trilyon lira, vergilerin 9 katrilyon 784 trilyon lira, giderlerin de 15 katrilyon 237 trilyon lira olarak gerçekleştiğini bildirdi. 
     Faiz hariç giderlerin 8 katrilyon 859 trilyon lira, faizlerin ise 6 katrilyon 378 trilyon lira olduğunu belirten Bakan Oral, faiz dışı bütçe fazlasının da 6 katrilyon 45 trilyon lira olduğunu kaydetti. 
     İlk dört aylık bütçe sonuçları, geçen yılın aynı dönemi ile karşılaştırıldığında bütçe açığında yüzde 94.8, faiz giderlerinde yüzde 32.7 ve giderlerde de yüzde 6.7 azalma görüldüğünü bildiren Oral, aynı dönemler itibariyle gelirlerde yüzde 49.8, vergilerde yüzde 23.4 ve faiz dışı bütçe fazlasında da yüzde 95.3 artış saptandığını kaydetti. 
     Bütçe gelirlerinde ilk dört ayda yüzde 49.8 artış kaydedilirken, bütçe giderlerinde yüzde 6.7 azalış görülmesinin önemli bir gelişme olduğunu belirten Oral, ''İlk dört aylık bütçe uygulama sonuçları, maliye politikasının aynı disiplin içinde sürdürüldüğünü göstermektedir'' dedi. 






</TEXT>
</DOC>
