<DOC>
<DOCNO> 34442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/son/sontur01.html </URL>
<DATE> 2001/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzurum'da sel...Aşırı yağışlar su baskınlarına neden oldu 
</HEADLINE>
<TEXT>

     Erzurum'un Uzundere ve Tortum ilçelerinde sağanak yağmur, su baskınlarına yol açtı. 
     Erzurum'un kuzey kesimlerinde akşam saatlerinden itibaren başlayan sağanak yağış, Tortum ve Uzundere ilçelerinde etkili oldu. 
     Aşırı yağışlar nedeniyle Uzundere'nin Derekapı, Kirazlı, Gölbaşı, Çamlıyamaç, Dikyar ve Tortum'un Bağbaşı, Şenyurt Beldesi ile Suyatağı,Derinpınar, Demirciler ve Arılı köylerinde birçok ev, meyve bahçeleri ve tarım alanlarının, su baskınları nedeniyle büyük ölçüde zarar gördüğü öğrenildi. 
     Bu arada, hafta sonu tatili nedeniyle Uzundere ve Tortum tarafına giden piknikçilerin de, Uzundere-Yaylayolu'nun su baskınlarından ulaşıma kapanmasından dolayı ormanlık alanda mahsur kaldıkları öğrenildi. 






</TEXT>
</DOC>
