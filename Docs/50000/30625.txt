<DOC>
<DOCNO> 30625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/yasam/yas05.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayvanat bahçesi değil 
</HEADLINE>
<TEXT>
Sanki F tipi 
Gülhane Parkı’nda yıllardır süren rezalete h l son verilemedi. İlgisizlik ve hücre yaşamı hayvanların ölümüne neden oluyor 
     ELİF KORAP İstanbul 

     GÜLHANE Parkı’ndaki hayvanat bahçesi, hayvanat bahçesinden çok, F tipi hayvan hücresini andırıyor. Yurtdışındaki doğal parklarla karşılaştırılması bile mümkün olmayan bu parkta hayvanlar, sudan, yeşillikten uzak, betonların arasında ve hareket etmenin bile güç olduğu kafeslerde yaşamlarını sürdürüyorlar. 
     
     İgisizlik öldürüyor 
     BAHÇEDE bazı hayvanlar da ilgisizlik nedeniyle hayatını kaybedebiliyor. Yersizlik nedeniyle üç mandayı 4-5 metrekarelik bir alana kapatan sistem, tilki, kurt, köpek gibi fazla harekete ihtiyaç duyan hayvanları da küçük kafeslerle sınırlıyor. 1955 yılında kurulan bahçede şu an 100’ü aşkın farklı türde, 600 kadar hayvan bulunuyor. Uzmanlara göre, Gülhane Hayvanat Bahçesi’nin rehabilite edilmesi bile mümkün değil. 
     
     Yer arıyoruz ama... 
     İSTANBUL Belediyesi Veteriner İşleri Müdürü Hüner Öztürk de kendilerine bağlı bahçenin durumundan rahatsız olduklarını dile getirerek şöyle konuştu "Hayvanların kafeslerde sergilendiği bir bahçeyi biz de istemiyoruz. Ancak şu anda taşınabilecekleri yer yok. Bu konuda yazışmalar sürüyor. Hayvanların bakımı iyi yapılıyor ama ortamları çok kötü." 
     
     Kaplumbağaları kim öldürdü 
     Önceki gün ziyaretçilerin haber vermesiyle iki kara kaplumbağasının ölmüş olduğunu öğrenen görevli, "Kaplumbağalar dövüşerek birbirlerini öldürmüş" açıklamasını yaptı. Ancak, veteriner hekimlerin bu konudaki yanıtı açık "Kaplumbağalar birbirlerini öldürmezler." 
     



 YAŞAM 





















</TEXT>
</DOC>
