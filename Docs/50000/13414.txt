<DOC>
<DOCNO> 13414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/yasam/yas07.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Maganda’ kurbanı genç reklamcı toprağa verildi 
</HEADLINE>
<TEXT>
Ömer’in katili beni de öldürüyordu 
15 yıllık arkadaşı gözünün önünde öldürülen Murat Baltacı dehşet dakikalarını anlattı Katil, Ömer’i vurdu ve silahı bana doğrulttu. Ama son anda vazgeçti’ 
     GÜLAY FIRAT - İSMAİL POLAT - ÖMER ERDEM İstanbul 

     Bağdat Caddesi’nde 2 sürücü arasında çıkan tartışmayı yatıştırmak isterken tabancayla vurularak öldürülen Ömer Faruk Öztürk, dün gözyaşları arasında son yolculuğuna uğurlandı. Erenköy Galip Paşa Camii’nde kılınan cenaze namazı sonrası Çamlıca’daki Çakaldağı Mezarlığı’nda toprağa verildi. 
     Oğlunu kaybeden emekli savcı Turgut Öztürk, "Devlet silahlanma işini önemsemiyor, sıradan adamlara hiç kontrol etmeden silah veriyor" sözleriyle devleti suçladı. 
     
     Geleceği parlaktı 
     Ömer, Karadenizli bir ailenin tek erkek evladıydı. Amerika ve İngiltere’de eğitim görmüş, bir süre önce Türkiye’ye dönmüştü. Ömer F. Öztürk Sanatevi Reklam Şirketi’nin ortakları arasındaydı ve 1 yıldır da inşaat işiyle ilgileniyordu. Ama bir magandanın silahından çıkan tek kurşun onu sevdiklerinden aldı. 
     Arkadaşı gözünün önünde öldürülen Murat Baltacı 28 ise yaşadıklarını şöyle anlattı 
     "Sigara almaya dışarı çıkmıştık. Mercedes’ten inen birinin taksiyi tekmelediğini gördük. Ömer Yapma kardeşim, yazıktır’ diyerek müdahale etti. Adam Ömer’in boğazını sıkarak Sana ne ’ diyordu. Tabancasını çıkardı, ateş etti. Ömer yere yığılırken tabancayı bana doğrulttu. Seninle bir problemimiz yok. Arkadaşımı alıp hastaneye yetiştireyim’ diye bağırdım. Bu arada saldırganın otomobili kayarak Ömer’in ayağını ezdi. Sonra da kaçtı." 
     
     Mercedes bulundu 
     Katil zanlısı Metin Kaya’nın kullandığı 54 FT 475 plakalı Mercedes Göztepe’de terk edilmiş olarak bulundu. Polis, Kaya’yı yakalamak için Bağdat Caddesi’ndeki evinde ve gidebileceği yerlerde önlem aldı. 
     


 YAŞAM 




















</TEXT>
</DOC>
