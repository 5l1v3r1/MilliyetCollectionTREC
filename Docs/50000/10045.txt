<DOC>
<DOCNO> 10045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/05/siyaset/siy03.html </URL>
<DATE> 2001/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir ay daha dişinizi sıkın’ 
</HEADLINE>
<TEXT>

"Krizi aşmak için hep birlikte çalışmalıyız" diyen Kemal Derviş, önümüzdeki üç - dört haftayı atlatırsak yolumuzun açılacağını söyledi 
     SERHAT OĞUZ ALTAN BURGUCU 

     İstanbul’da bazı arkadaşlarıyla ekonomik sorunları konuştuğunu belirten Kemal Derviş, "Ekonomi takımını oluşturuyor musunuz " sorusuna "Kurmaya çalışıyoruz. Zaten arkadaşlar Ankara’da iş başında" yanıtını verdi. Derviş, daha sonra Çırağan Oteli’ne geçerek Dışişleri Bakanı İsmail Cem ile görüştü. 
     
Asistanı Oya Ünlü de geldi      Görüşmeye Derviş’in asistanı Oya Ünlü de katıldı. Derviş, çok değerli bilgiler aldığını belirtirken Cem, "Her katkıyı yapmaya hazırırız" dedi. İstanbul’daki temaslarının ardından Ankara’ya geçen Derviş, "Enflasyon rakamları sevindirici, ancak gelişmeleri yansıtmıyor. Önümüzdeki iki ay böyle olmayacak." dedi. 
     
Mercedes yerine Concorde      Ankara’ya gelmesiyle birlikte gazetecilerle Derviş arasında yine kovalamaca başladı. Gazetecilerin Esenboğa Havaalanı’nın VIP salonunda beklediği Derviş, iç hatlardan çıktı. Derviş, Mercedes yerine de Renault Concorde’u tercih etti. 
     
Ya dudaklarımda sorun var ya da yönteminizde’      Gazeteciler, dudak okuma yöntemi ile kamuoyuna yansıtılan telefon görüşmesini de Derviş’e sordu. Derviş, kiminle konuştuğunu soran gazetecilere, "Söylemem. Ama dışardan, Türkiye ile ilgilenen birisiydi" diye konuştu. Söylediği iddia edilen sözlerin yanlış olduğunu vurgulayan Derviş "O yöntemi düzeltin, yanlış. Ya dudaklarımda bir şey var ya da sizin yönteminizde" dedi. 
     
Bekaroğlu Derviş sömürge valisidirMUHAMMET KAÇAR DHA 
     Fazilet Partisi Genel Başkan Yardımcısı Mehmet Bekaroğlu, Kemal Derviş’in "sömürge valisi" olduğunu söyledi. Rize’de partisinin il binasında basın toplantısı düzenleyen Bekaroğlu, "Şu an hükümet ve meclis bir kenara bırakılarak ABD’den bir derviş’ getirildi. Bu, millete yapılan bir hakarettir. Bu iktidar ülke ekonomisini batırdı, şimdi de çıkış yolu arıyor. ABD’den komiser getirmek vatandaşla alay etmektir" dedi. 
     
İş üfürükçüye mi kalacak acaba ’      FP Genel Başkan Yardımcısı Ertan Yülek, hükümetin dışardan bir bakan atamasını eleştirerek, "Kemal Derviş de bu işi yapamazsa o zaman hükümetin işi üfürükçülere mi kalacak " diye sordu. Yülek, ekonomik krizin yanı sıra ikinci bir krizle karşı karşıya bulunulduğunu vurgulayarak, "Bu ikinci kriz siyasi krizdir. 550 milletvekilli meclis, hükümeti kendi içinde kuramıyor maalesef dışardan bir beyin ithal ederek bu işi ona ihale ediyor" dedi. 
     
Mesih benzetmesi millete haksızlıktır’      DYP Genel Başkan Yardımcısı Ufuk Söylemez, Devlet Bakanı Kemal Derviş’in, "mucize adam, mesih" gibi ifadelerle sunulmak istenmesinin, yeni hayal kırıklıklarının habercisi olduğunu söyledi. Söylemez, dünyanın hiçbir demokratik ve uygar ülkesinde, mucize adamlara, kurtarıcılara ve mesihlere yer olmadığını, Derviş’in bir kurtarıcı, mucize adam gibi sunulmasının, Türk milletine ve tarihine haksızlık olduğunu savundu. 
     


 SİYASET 
















</TEXT>
</DOC>
