<DOC>
<DOCNO> 1405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/ekonomi/aeko.html </URL>
<DATE> 2001/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayındır’da ikinci operasyon 
</HEADLINE>
<TEXT>

Daha önce Romanya'daki bankası BTR’nin likidite sorununu aşmak için 90 milyon dolarlık mal varlığını satan Bayındır Holding, şimdi de bankanın hisselerini satışa çıkarttı 
     REUTERS 

     İşadamı Kamuran Çörtük'e ait olan Bayındır Holding'in çoğunluk hissesine sahip olduğu Banka Turco Romana BTR geçtiğimiz yılın sonunda yaşadığı likidite sorununun ardından duran varlıklarıyla yabancı bankalardaki hisselerinin bir kısmını satacağını açıkladı. 
     Banka'dan yapılan açıklamada, BTR'nin Moldova Cumhuriyeti'ndeki BTR Moldova ile Bayındırbank'taki hisselerinin satışını onaylamak üzere 29 Ocak'ta olağanüstü hissederlar toplantısı yapacağı belirtildi. 
     BTR'den bir yetkili bankanın BTR Moldova'da yüzde 99, Bayındırbank'ta ise yüzde 17 civarında hisseye sahip olduğunu ancak bu hisselerin ne kadarının satılacağını açıklamayacağını söyledi. 
     
     İşlem sırası kapatıldı 
     Kasım ayında bankada sorun olduğu yönünde basında çıkan haberler likidite sıkışıklığı korkularına neden olmuş ve paralarını çekmek isteyen mudiler BTR şubelerinin önünde kuyruklar oluşturmuştu. 
     Bu endişeler Türkiye'de yaşanan bankacılık kriziyle eş zamana rastlamıştı. Romanya Merkez Bankası o zamandan beri BTR'nin likiditesini izlemeye alırken bankanın Bükreş borsasında işlem gören hisse senetlerinin sırası kapatılmıştı. 
     
     Tatilya’yı devretti 
     Bayındır Holding geçen yıl sonunda bazı aktiflerini sattığını ve BTR'nin likiditesini düzeltmek için bankaya 90 milyon doları transfer ettiğini açıklamıştı. Holding, Banka'ya nakit sağlamak için Tatilya Eğlence Merkezi'ni 65 milyon dolara 43.3 trilyon TL İş Bankası'na devretmişti. 
     
Sagra da mahkemelik      Sagra Gıda Sanayi ve Ticaret AŞ'nin sahipleri Ünal ve Yener Sagra ile işadamı Kamuran Çörtük'ün de aralarında bulunduğu altı kişi hakkında 'açığa atılan imzanın suistimali' iddiasıyla üç yıla kadar hapis istemiyle dava açıldı. 
     İstanbul Cumhuriyet Savcılığı'nın Sagra'da müdür olarak çalışan Mahir Fortun'un şikayeti üzerine hazırladığı iddianamede, sanıkların, Fortun'un imzasını taşıyan boş bir kağıdı doldurarak suç işledikleri belirtildi. İddianamede adı geçen sanıkların geçtiğimiz yıllarda, Sagra'ya ait olan ve tahsile konulan 2 milyon 529 bin 214 dolar değerindeki bir senedin sahte oluğunu öne sürerek mahkemeye başvurdukları hatırlatıldı. CENNET NAR      
     


 EKONOMİ 






















</TEXT>
</DOC>
