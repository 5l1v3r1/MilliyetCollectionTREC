<DOC>
<DOCNO> 14157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/02/ekonomi/eko10.html </URL>
<DATE> 2001/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bürokratlarla bankacılar toplanıyor 
</HEADLINE>
<TEXT>

     İç borçlanmada nisan ayı programını ilan eden Hazine, bu ay Halka arzları da geniş bir şekilde uygulama kapsamına aldığını açıklarken, bugün Merkez Bankası ve Hazine yöneticileri bankalarla tekrar bir araya gelecekler. 
     Bankaların elinde daha önce ihraç edilmiş, uzun vadeli düşük faizli kağıtların, dövize endeksli yeni kağıtlarla "becayiş" edilmesi üzerinde durulduğu, böylece banka sisteminin fonlama maliyeti ve yükünün azaltılması yanında, dalgalı kura geçişle birlikte özkaynaklardaki ani erimenin de bir ölçüde telafi edilerek, sektörün rahatlatılması üzerinde durulduğu belirtiliyor. 
     Bunun yanı sıra, bankaların yeni borçlanma programına destek vermesi ile, döviz politikaları ve geçen hafta başlatılan "ihale sistemi" de bugünkü görüşmelerde ele alınacak, yeni ilkeler belirlenecek, bankaların buna uyumu istenecek. 
     


 EKONOMİ 
















</TEXT>
</DOC>
