<DOC>
<DOCNO> 3141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/21/dunya/dun03.html </URL>
<DATE> 2001/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıra tazminattaymış 
</HEADLINE>
<TEXT>

Ermenistan’da gündem, Türkiye’ye soykırım tazminatı ödettirilmesi 
     Cenk BAŞLAMIŞ Moskova 

     Fransız Ulusal Meclisi kararından memnu olan Ermenistan, şimdi de Türkiye'den tazminat alınması konusunu tartışıyor. 
     Ermeni Devrimci Federasyonu ARF , hükümete çağrıda bulunarak "Türkiye'nin taktik adımlarına karşı dikkatli olunmasını" istedi. Türkiye ile iyi ilişkiler kurulmasını desteklediğini belirten ARF'nin açıklamasında, "Ancak, Ankara'nın ileri sürdüğü önkoşullar kabul edilemez. Reddedilemez bir gerçek olan Ermeni soykırımı pazarlık konusu yapılamaz. Görüşülebilecek tek konu, Türkiye'nin soykırım tazminatını nasıl ödeyeceği olmalıdır" dedi. 
     Son dönemde Türkiye'nin Ermenistan'la iyi ilişkiler kurmak istediği yolunda haberler yayıldığını belirten ARF, bunun soykırım konusunun diğer ülkelerde de gündeme gelmesini önlemek amacıyla Ankara tarafından atılan bir taktik adım olduğunu savundu. ARF, Türkiye'nin Karabağ sorununun çözümüne taraf olmasına kesinlikle karşı çıkılmasını da istedi. 
     Fransa'da çıkan yasa Erivan'da memnuniyet yarattı, ancak henüz üst düzeyde bir yetkili bu konuda açıklama yapmadı. Rus Sevodnya gazetesi ise, ilişkilerin gerginleşmesinin hem Fransa'ya, hem de Türkiye'ye zarar vereceğini yazdı. 
     


 DÜNYA 













</TEXT>
</DOC>
