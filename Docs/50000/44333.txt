<DOC>
<DOCNO> 44333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/yasam/ayas.html </URL>
<DATE> 2001/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
50 milyon lira verdiler ama... 
</HEADLINE>
<TEXT>
Burunlarından getirecekler 
Yoksul oldukları için Milli Eğitim Bakanlığı’ndan 50 milyon lira yardım alan öğrenciler, bunun bedelini, izlenerek, üç ayda bir rapor edilerek ödeyecekler 
     SİBEL KAHRAMAN ŞEN İstanbul 

     Başlangıçta her şey iyiydi... Dünya Bankası’yla ortak yürütülen Sosyal Riskin Azaltılması Projesi kapsamında, ilk ve ortaöğretimdeki yoksul öğrencilere 50 milyon lira dağıtıldı. Ancak paraların verilmesiyle birlikte büyük bir Biri Sizi Gözetliyor’ projesi de devreye girdi aileler sıkı bir denetim altına alındı... 
     
     İzleyen izleyene... 
     Milli Eğitim Bakanlığı’nın genelgesinde, eğitim yardımı alan öğrencilere uygulanacak denetimle ilgili şunlar kaydedildi 
     "Yapılan yardımların öğrenciler tarafından kullanılıp kullanılmadığı, sınıf öğretmeni, rehber öğretmen ve okul yönetimi tarafından izlenecektir. Bu konulara ilişkin izleme sonuçları üçer aylık aralıklarla Sosyal Yardımlaşma ve Dayanışma Vakfı başkanlıklarına bildirilecektir." 
     Bakanlık, 50 milyon liralık yardımın nasıl kullanıldığını üçer aylık periyotlarla bildirilmesini isterken, okul yöneticileri, "50 milyon liranın neresini 3 ayda bir rapor edeceğiz" dediler. Öğrencinin devam durumunun eğitim yılı süresince kontrol edilmesi uygulamasını onayladıklarını söyleyen yöneticiler ise uygulamaya şaşırdı... 
     
     Sanki milyarlar verdik’ 
     Yöneticiler şu yorumu yaptı "Öyle yoksul öğrencilerimiz var ki. Aile bu paranın bir kısmıyla çocuğunun acil bir ihtiyacını karşılıyor, kalanıyla da pazara gidiyor. Hepsini çocuğuna harcasa bile 50 milyonla ne alabilir Sanki milyarlar verdik de üç ayda bir paranın ne yapıldığına dair rapor hazırlayacağız." 
     
     1 milyon 50 bin aile... 
     Her okula, öğrencilerin maddi durumlarına göre farklı kontenjanlar verildi. Ancak kontenjanlar, başvuruların tamamını karşılayacak düzeyde olmadı. Özellikle kırsal kesimlerde okullara, kontenjanın üzerinde başvuru yapıldı. 
     Yetkililer, "İlk aşamada 1 milyon 50 bin aileye yardım verildi. Yoksul aileler arasında da seçim yapmak zorunda kaldık. Örneğin çocuk sayısı fazla olan aileleri, tek çocuğu olanlara tercih ettik" dediler. 
     
Fatura 350 milyon      Devlet okulunun birinci sınıfına giden öğrenci için velinin cebinden çıkan para, servis, bağış, eğitime katkı payı hariç yaklaşık 350 milyon lirayı buluyor. Eğitim Sen’in yaptığı çalışmaya göre, ilkokul birinci sınıfa başlayacak bir öğrencinin kitap masrafı ortalama 15 milyon. En ucuz fiyatlardan okul giderleri şöyle 
     Erkek önlük 13-16 milyon lira. 
     Kız önlük 19-21 milyon lira. 
     Çanta 3-25 milyon lira. 
     Beslenme 1.5-5 milyon lira. 
     Matara 2.5-5 milyon lira. 
     Yaka 1 milyon lira. 
     Çorap 750 bin lira. 
     Ayakkabı 15-40 milyon lira. 
     Kalemtıraş 100 bin lira. 
     Kap k ğıdı 150 bin lira. 
     Etiket 150 bin lira. 
     Silgi 250 bin lira. 
     Suluboya 2 milyon lira. 
     Kurşunkalem 250 bin lira. 
     Kırmızı kalem 450 bin lira. 
     Kalem kutusu 2 milyon lira. 
     Abaküs 1 milyon 500 bin lira. 
     Kuru boya 1 milyon 400 bin lira. 
     Defter 60 yaprak 700 bin lira. 
     
     Bazı ders kitaplarının fiyatları 
     Matematik 2 milyon 200 bin lira. 
     Türkçe 1 milyon 700 bin lira. 
     Hayat Bilgisi 2 milyon 250 bin Tl. 
     Bireysel Toplu Etkinlikler 
     3 milyon 750 bin lira. 
     Güzel Yazı 4 milyon 650 bin lira. 
     Müzik 1 milyon 250 bin lira. 
     



 YAŞAM 














</TEXT>
</DOC>
