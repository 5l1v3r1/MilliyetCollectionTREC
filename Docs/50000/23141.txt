<DOC>
<DOCNO> 23141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/son/sondun11.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Hareket halindeki trenin tavanları çalındı 
</HEADLINE>
<TEXT>

     Gözü kara hırsızlar, hareket halindeki bir trenin vagonlarının tavanlarını çaldı. 
     Ekspress K gazetesinin haberine göre, olay Almatı Kazakistan -Novosibirsk Rusya hattında çalışan trende meydana geldi. Söz konusu trenin sekiz vagonunun tavanları, tren hareket halindeyken sökülerek çalındı. 
     Haberde olayın Rusya'ya bağlı Altay bölgesinde meydana geldiği belirtilirken, hırsızların sekiz vagondan her biri 150 kilo olan toplam 11 alüminyum kaplamayı sökerek aşağıya attığı ifade edildi. 
     Daha sonra kendileri de treni terk eden hırsızların, vagon tavanlarını alarak ortadan kaybolduğu dile getirildi. Haberde, hırsızlığın ancak trenin varış noktası olan Novosibirsk'te fark edildiği kaydedildi. 






</TEXT>
</DOC>
