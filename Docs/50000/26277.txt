<DOC>
<DOCNO> 26277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/son/sonspo05.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da şampiyonluk düğümü son haftada çözülecek 
</HEADLINE>
<TEXT>

     İtalyan 1. Futbol Ligi'nde sezonun son haftasına girilirken, şampiyon henüz belli olmadı. 
     Lider durumda olan Roma deplasmanda Napoli ile 2-2 berabere kalarak, şampiyonluk turuna hazırlanan Roma taraftarlarını hayal kırıklığına uğrattı. 
     Roma'daki, San Giovanni meydanında toplanan yaklaşık 50 binden fazla Roma taraftarı maçı dev ekrandan izledi. Napoli'ye giden 10 bin Roma taraftarının maç öncesi ve sonrasında olaylar çıkarttığı, 7 polis ve 7 taraftarın yaralandığı bildirildi. Son lig şampiyonluğunu 1983 yılında kazanan Roma, ligin son haftasında kendi evinde Parma ile oynayacak. 
     Roma'nın 2 puan arkasında olan Juventus ve 3 puan arkasındaki Lazio'da galip gelerek, şampiyonluk yarışında umutlarını son haftaya taşıdı. Juventus önümüzdeki hafta Atalanta ile kendi evinde oynarken, Lazio takımı Lecce deplasmanına gidecek. Ligin 33. haftasında Hakan Şükür'ün ilk 11'de çıktığı İnter takımı ise deplasmanda Bari'yi 2-1 yendi. Vasatın üzerinde bir oyun sergileyemeyen Hakan Şükür, 46. dakikada yerini Vieri'ye bıraktı. Bu arada gelecek sezon Avrupa Kupaları'nda İtalya'yı temsil edecek takımlar 1'i dışında belli oldu. Şampiyonlar Ligi'ne Roma, Juventus, Lazio, Parma giderken, UEFA Kupası'na Milan, İnter'den sonra Atalanta 44 , Fiorentina 43 , Bologna 43 , Perugia'dan 42 biri katılacak. 
     Öte yandan 2. lige düşecek Bari dışındaki son 3 takım ise Lecce 34 , Reggina 34 , Verona 34 , Vicenza 33 ve Napoli 33 arasından son hafta oynanan maçlarda belli olacak. 







</TEXT>
</DOC>
