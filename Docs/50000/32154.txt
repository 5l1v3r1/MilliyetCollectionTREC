<DOC>
<DOCNO> 32154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/15/yazar/sazak.html </URL>
<DATE> 2001/07/15/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Küresel tercih Pekin 
</HEADLINE>
<TEXT>

     İstanbul'un 2008 olimpiyat rüyası Moskova'da son buldu "küresel tercih"te Pekin ağır bastı. Olimpiyat komitesi, Çin'i 8 yıl sonraki oyunlara en iyi hazırlanan ülke seçti. 
     Karar, İstanbul üzerine kurulu düşlerin 2012 yılına ertelenmesine yol açsa da sürpriz olmadı. İlk turda Paris'in geçilmesi ise emek verenlerin tek tesellisiydi. 
     Geçen yaz Sidney Olimpiyatları'nı 26'ıncı sırada tamamlarken değinmiştik yineleyelim, sporda başarının yolu tesis ve lobicilikten geçmiyor. Seyircisiyle, yarışmacısıyla kitlesel bir coşku yaratmadan, o heyecanı milyonlarca insan birlikte yaşamadan olimpiyata ev sahipliği yapamazsınız. 
     Kendimizi aldatmayalım. 
     Moskova'da bu hafta İstanbul'un da yer aldığı 5 dünya kenti arasında 2008 olimpiyatları için karar verileceğinden kamuoyu ne ölçüde haberdardı Spora ilgili azınlık dışında kaçımız Pekin'le İstanbul'un yarışacağı heyecanını içimizde duyduk 
     Çinliler kararı duyunca sokaklara dökülmüşler. Bizde futbol dışında insanları yerinden fırlatan kaç spor dalı var 
     Atletizm, jimnastik, yüzme gibi alanlarda dünyanın tanıdığı isimler çıkarabiliyormuyuz NTV'de dün 100 metrede olimpiyat şampiyonu Marion Jones'un da yarıştığı Oslo'dan canlı yayın vardı Cüneyt Koryürek, İnönü Stadı'na 100 milyar lira harcanarak yapılan tartan pistin tek bir müsabaka yapılmadan Beşiktaş'ın isteğiyle portatif tribüne çevrileceğini üzüntüyle dile getiriyordu. Bu kafayla 12 değil, 32 yıl sonra da olimpiyat düzenlenmez 
     Fikret Ünlü, spor akademilerini devreye sokup her alanda genç şampiyonlar çıkarmak için uğraş veriyor ama işimiz kolay değil. 2012 için New York iddialı. Türkiye'nin de şimdiden insana yatırım yapması, tesis reklamı ve lobicilik kadar sporu kitlelere yaymaya çalışması gerekiyor. 
     2004'teki Atina Olimpiyatları'ndaki başarı ölçüsü de gelecekteki adaylar açısından çıta oluşturacak. 
     Gerçekçi olalım. 
     İstanbul nasıl kazanacaktı 
     Ekonomik kriz ciddi bir engel oluşturdu. Bir ülkede borsa tahtası "ulusal scoreboard" haline gelir ve IMF'den beklenen birkaç milyar dolar "altın madalya" değerinde görülürse olimpiyat meşalesini daha çok bekleriz. 
     Küresel tercihin adresi Çin olimpiyata hazırlanırken, demokrasi ve insan hakları standardını da yükseltecek. 
     2008 Pekin şansını kaçırdık ama Brüksel 2004 hedefinden hala kopmadık. Biz de AB'ye girerek küresel ligde iddialı olabiliriz 
     Hiç olmazsa AB'de düş kırıklığına uğramayalım. 
     Krizsiz pazarlar 
     
     







Ay'a Mesaj 


Yenilikçiler ve normalleşme 


O çırpınma niyeydi 


Siyasette trapez 


Bir dost 


TÜSİAD'ın coğrafya kitabı 


Kaptanı Derya Gani Efendi’nin Hisarönü seferi... 


Rus salatası burçak tarlası 


Küresel tercih Pekin 


Demirel'den ayet ve hadisli siyaset 


Fırsatı kaçıran hükümete güven yok 


Hasköy Tersanesi müze oldu 


Genç Osman’ azınlık sorununu görmüş 


</TEXT>
</DOC>
