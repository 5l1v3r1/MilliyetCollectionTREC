<DOC>
<DOCNO> 48628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/son/sonspo20.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayern Münih kaptanı Effenberg, Hertha Berlin yolcusu... 
</HEADLINE>
<TEXT>

     Avrupa Şampiyonlar Ligi Şampiyonu FC Bayern Münih'in oyun kurucusu kaptan Stefan Effenberg, sezon sonunda Hertha BSC Berlin'de oynama düşüncesien sıcak baktığını açıkladı. 
     Stefan Effenberg, Berliner Zeitung Gazetesi'ne yaptığı açıklamada, Hertha BSC Berlin'in, TSV Bayer 04 Leverkusen gibi en iyi organize olan kulüplerden biri olduğunu belirterek, kulübün mali sorumlusu Dieter Höness'in çağırması durumunda gideceğini söyledi. 
     Dieter'in erkek kardeşi olan FC Bayern Münih'in mali sorumulusu Uli Höness de bu hafta başında yaptığı açıklamada, sezon sonunda Hertha BSC Berlin'in genç orta alan oyuncusu Sebastian Deisler'in, muhtemelen gelecek sezon FC Bayern Münih formasını giyeceğini açıklamıştı. 
     Ayağındaki sakatlık nedeniyle oynayamayan 33 yaşındaki Effenberg, daha önce de ABD veya İngiltere'ye gidebileceğini söylemişti. 
     






</TEXT>
</DOC>
