<DOC>
<DOCNO> 18966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/yazar/tamer.html </URL>
<DATE> 2001/05/01/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
DSP'ye oy verdiğim için utanıyorum 
</HEADLINE>
<TEXT>

DSP’liler haklı Bu kadından korkulur 
     Teşekkürler Sema Pişkinsüt. 
     Çünkü artık dürüstlüğünden kuşku duymadığımız, ciddi, çalışkan ve üstelik de pes etmeye hiç niyeti olmayan bir kadın lider adayımız var. 
     Ve sizden özür dilerim Sayın Pişkinsüt. 
     Daha geçen ay benimle yapılan bir röportajda geleceğin lider adaylarını sıralarken, adınızı aklıma getiremediğim için... 
     TV'lerdeki kurultay görüntülerine zaman zaman göz attım. Size ve oğlunuza karşı çirkefçe davranıldı, ama siz hep efendice karşılık verdiniz. Hemcinsiniz olarak sizinle gurur duydum. Ancak bu arada DSP'ye oy vermiş bir insan olarak da maalesef çok utandım. Seçilemeyeceğiniz zaten baştan belliydi. Bu kadarcığına dahi tahammül edemiyorlar demek 
     Bülent Bey ya da Rahşan Hanım bir kaşını kaldırsa, durum farklı olabilirdi. Bu arada sağduyunun galip gelmesi ve Özkan'ın en düşük oyu alması çok hoş bir mesajdı, bana umut verdi. 
     DSP kurultayı bir kez daha gösterdi ki, bizim kokuşmuş siyasi sistemimizde düzgün ve sivrilebilecek insanların önünde çok ciddi bir barikat var. Zaten aksi halde hala "75'lik dürüst Ecevit"le avunuyor olur muyduk Barikatlar olmasa herhalde kadın lider diye çıkara çıkara Tansu Çiller'i çıkarmazdık. Sadece kadınların değil, erkeklerin de çoğunluğunu düş kırıklığına uğratan Çiller yerine yalnız dış görünüşünde değil, bütününde umut vaat eden birikimli kadınlar bulabilirdik. 
     Siz Aydın Devlet Hastanesi Başhekimi olarak da başarılıydınız, Aydın milletvekili seçildikten sonra da, TBMM İnsan Hakları Komisyonu Başkanı olarak da... O Filistin askısını alıp da TBMM'ye gidebilmeye, acaba kaç babayiğit cesaret edebilirdi Siz Türkiye'de işkence yapıldığını, belgeleriyle bilgileriyle kanıtladınız, TBMM'ye kabul ettirdiniz. Üstelik bu süreçte hep çok dozunda, ölçülü davrandınız. 
     Böylesine otoriter bir partide bile delegelerden 86 oy alabilmiş olmanız da zaten sizin takdir edildiğinizi göstermiyor mu 
     
Acaba IMF ne der      Merakımı mazur görün. Zaten ben hep böyle münasebetsiz şeyleri merak eder dururum 
     Sema Pişkinsüt'e DSP kurultayında reva görülen muameleyi TV ekranlarında gördüğümden beri aklım fikrim IMF'de 
     Acaba IMF bu işe ne der 
     Hani Enerji Bakanı Cumhur Ersümer'in istifa ettirilmesini bile IMF'yle imzalanacak anlaşmaya ve dışarıdan gelecek paralara bağlayanlar var ya... 
     Eh, ülkemizde yolsuzlukların üzerine dahi ancak IMF'nin dayattığı ölçüde gidilebiliyorsa, başbakanın partisinin kurultayında tek bir karşı adaya bile söz hakkı tanınmaması da herhalde IMF'yi derin derin düşündürmüştür. Hatta Türkiye'ye sağlayacağı yardımı bu yüzden yeniden gözden geçirmeye kalkarsa şaşmamak gerek 
     Şaka bir yana, durumumuz gerçekten vahim Tek bir çatlak sese dahi tahammül edemeyen bu otoriter partiler mi toplumdaki değişim talebini karşılayacaklar Bu partilerle mi şeffaf, demokratik, yolsuzluklardan arındırılmış bir ülke yaratacağız 
     IMF ve Dünya Bankası da, kesenin ağzını açmadan önce Pişkinsüt olayını masaya yatırıp, şu soruyu sorarsa şaşmamak gerek 
     Türkiye'deki yapısal değişim, bu kafayla mı sağlanacak 
     
     







Halksız siyaset 


Beritan ve DSP 


Yakınları da dolar aldıysa yandı 


Ecevit nezaketi bu mu 


Kabuk değiştirecek Türkiye, eli mahkum 


Gölge boksu 


Çekip giden 


Okuduk da ne oldu 


AB'yi unuttuk mu 


Çağlar'ı sıkıntıya sokan söz 


Melih Gökçek'in Amerika serüveni 


Ecevit nereye 


DSP'ye oy verdiğim için utanıyorum 


Adliye çalışanı dertli 


Nisan "umut ayı" oldu 


</TEXT>
</DOC>
