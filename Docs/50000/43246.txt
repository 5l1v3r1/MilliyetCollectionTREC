<DOC>
<DOCNO> 43246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/son/sonspo09.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Lazio Zoff'un görevine son verdi, görev Zaccheroni'nin 
</HEADLINE>
<TEXT>

     Avrupa Şampiyonlar Ligi'nde Galatasaray ile aynı grupta yeralan Lazio Kulübü, teknik direktörü Dino Zoff'un görevine son verdi. 
     Ligin ilk 3 haftasında hep beraberlik alan ve Şampiyonlar Ligi'nde Galatasaray'dan sonra dünde kendi sahasında Fransa'nın Nantes takımına 3-1 yenilen Lazio'da fatura teknik direktör Zoff'a kesildi. 
     Bu sabah Zoff ile toplantı yapan Lazio Kulübü Başkanı Sergio Cragnotti, teknik adamın görevine son vererek, yerine Milan'ın eski teknik direktörü Alberto Zaccheroni'yi getirdi. 
     1998-2000 yılları arasında Milan'ın teknik direktörlüğünü yapan Zaccheroni, geçen sezonun yarısında kırmızı-siyahlı kulübün kararıyla görevden alınmıştı. 
     Yaklaşık 6 ay aradan sonra bu kez Lazio'nun başında tekrar sahalara dönen Zaccheroni, kaderin cilvesi olarak ilk maçını pazar akşamı teknik direktörlüğünü Fatih Terim'in yaptığı Milan takımına karşı oynayacak. 
     Bu arada, kötü gidişten dolayı Lazio'nun borsadaki hisseleri de yüzde 5 düşüş kaybetti. 







</TEXT>
</DOC>
