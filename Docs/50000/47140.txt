<DOC>
<DOCNO> 47140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/son/sondun05.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Harekatta ABD helikopterleri ilk kez devrede... 
</HEADLINE>
<TEXT>

     Afganistan'da iktidarı elinde bulunduran Taliban'ın Enformasyon Bakanlığı yetkilisi Abdülhenan Himat, Amerikalıların Kandahar'da ilk kez helikopter kullandığını belirtti. 
     Himat, yaptığı açıklamada, ülkenin güneydoğusunda Taliban'ın idari merkezi konumunda olan Kandahar'a dün gece düzenlediği hava akınında ABD'nin helikopter kullandığını söyledi. 
     ''Kandahar bütün gece boyunca helikopterler ve uçaklarca bombalandı'' diyen Himat, ayrıca Amerikan uçaklarının bombardımanında bir hastanenin isabet aldığını ve 5 kişinin öldüğünü ileri sürdü. 
     Himat, dün geceki bombardımanda toplam 9 sivilin öldüğünü belirterek, toplam 14 kişinin hayatını kaybettiğini belirtti. 
     Abdülhenan Hemat, dün gece başkent Kabil'e düzenlenen bombardımandan sonra ana elektrik santralinin zarar gördüğünü ve elektriklerin kesildiğini kaydetti. 
     Taliban yetkilisi Himat, elektrik kesintisinin ne kadar süreceğinin belirsiz olduğunu da sözlerine ekledi. 
     






</TEXT>
</DOC>
