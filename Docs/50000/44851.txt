<DOC>
<DOCNO> 44851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/son/sondun08.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de Bin Ladin dövmeli kaçağa 25 yıl hapis riski... 
</HEADLINE>
<TEXT>

     ABD'nin California eyaletinde sahte belgelerle yakalanan bir Meksikalı kaçak hakkında, vücudundaki Usame Bin Ladin dövmesinden ötürü dava açılabileceği bildirildi. 
     Meksika'nın Notimex haber ajansının bildirdiğine göre, Hayward bölgesinde tutuklanan Ricardo Cruz isimli Bin Ladin dövmeli kaçak, 25 yıl hapis cezasına çarptırılma tehlikesiyle karşı karşıya bulunuyor. 
     Kaçağın ağabeyi Benjamin, aşçı yamağı kardeşinin kurtarılması için Meksika makamlarının ve Meksika Devlet Başkanı Vicente Fox'un yardımını istedi. 
     
     Hong Kong 
     Hong Kong'da da yetkililere ''Hong Kong'un Bin Ladinleri'' imzalı tehdit mektupları gönderen bir çift tutuklandı. 
     Çiftin, Oriental Daily News gazetesine, Hong Kong Yürütme Erki Başkanı Tung Chee-hwa ve yönetimin diğer yetkililerini beceriksizlikle suçlayarak, istifalarını isteyen bir mektup gönderdiği belirtildi. 
     Hong Kong yöneticilerinin istifa etmemeleri halinde, süpermarketlerdeki içeceklere zehir koyma tehdidiyle yazdıkları mektuplara ''Hong Kong'un Bin Ladinleri'' imzası atan 44 yaşındaki erkekle 37 yaşındaki kadının tutuklandığı kaydedildi. 
     






</TEXT>
</DOC>
