<DOC>
<DOCNO> 25318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/yasam/yas04.html </URL>
<DATE> 2001/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanser ve AIDS ısıyla öldürüldü 
</HEADLINE>
<TEXT>

Rus bilim adamları mucizevi bir iş yaptı vücut sıcaklığını yapay olarak’ arttırarak AIDS ve kanser virüsünü yok etmeyi başardı 
     CENK BAŞLAMIŞ Moskova 

     Rus bilim adamları, insan vücudunun sıcaklığını yapay yoldan artırarak AIDS ve kanser virüslerini yok etmeyi ve uyuşturucu bağımlılığını engellemeyi başardı. İnterfaks Ajansı’nın haberine göre, Novosibirsk Tıp Akademisi’nde görevli doktorlar, bilim dünyasının aslında uzun süredir bildiği bir tedavi yöntemini daha da geliştirerek’ büyük bir başarıya imza attı. Rus doktorlar araştırmaları sonucu insan vücununun sıcaklığını 44 dereceye kadar yükseltmeyi başardı. Daha önceki rekor 42.5 derece ile Amerikalı bilim adamlarına aitti. 
     
     İki günde tamam 
     Tedaviyi geliştiren heyetin başkanı Aleksey Suvernov, vücut sıcaklığı 44 dereceye kadar yükselen kişinin sağlığına yönelik bir tehdit oluşmasını engellediklerini açıkladı. Suvernov, 43-44 derece sıcaklıkta AIDS’e yol açan HIV virüsüyle kanserli hücrelerin yok edildiğini, bu yöntemle, uyuşturucu bağımlığının önüne geçilebildiğini söyledi. 
     
     Hiçbir yan etkisi yok 
     Rus bilim adamı, bu yöntemi denedikleri 250 hastanın uyuşturucudan kurtulması için 2 günün yeterli olduğunu belirtti. Vücut ısısını artırak yapılan tedavinin herhangi bir yan etkisi de görülmedi. Suvernov, bu yöntemin Rusya dahil pek çok ülkede 20 yıla yakın süredir uygulandığını, ancak ilk kez 44 dereceye ulaşıldığını açıkladı. 
     
     



 YAŞAM 
























</TEXT>
</DOC>
