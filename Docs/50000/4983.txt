<DOC>
<DOCNO> 4983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/son/sondun14.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
"Miloseviç 24 saat gözlem altında" 
</HEADLINE>
<TEXT>

     Yugoslavya'nın eski devlet başkanı Slobodan Miloseviç'in, polis tarafından sıkı gözlem altına alındığı bildirildi. 
     Sırbistan'ın yeni İçişleri Bakanı Dusan Mihajloviç, düzenlediği basın toplantısında, Miloseviç'in izlemeye alınacağı yönünde, göreve gelmeden önce verdiği taahhüde bağlı kalıp kalmadığı yönündeki soruya,''Bu işi olmuş bilin'' cevabını verdi. Sırbistan'ın yeni reformist hükümetinde geçen hafta içişleri bakanlığına atanan Mihajloviç, Miloseviç'in BM Savaş Suçları Mahkemesi tarafından istenmesi ve yerel adli yetkililerce soruşturulması nedeniyle böyle bir önleme başvurma sözü vermişti. Birçok Sırp ve Yugoslav lider, Miloseviç'in, kendisini savaş suçlusu ilan eden Lahey'deki BM Mahkemesi'ne gönderilmemesi gerektiği görüşünu savunarak, Miloseviç'in bunun yerine ülkesinde yargılanmasını öneriyor. 




</TEXT>
</DOC>
