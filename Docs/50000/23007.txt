<DOC>
<DOCNO> 23007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/son/sonspo18.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayern Münih taraftarları şampiyonluğu kutluyor 
</HEADLINE>
<TEXT>

     FC Bayern Münih taraftarları, takımlarının Avrupa Şampiyonlar Ligi şampiyonluğunu kazanmasını büyük bir coşkuyla kutluyor. 
     FC Bayern Münih'li futbolcular, bugün İtalya'dan Münih Franz Joseph Strauss Havaalanı'na gelişlerinde birayla karşılandılar. Özel otobüslerle kent merkezine giden futbolcular, Marienplatz meydanında da binlerce taraftar tarafından büyük bir coşkuyla kutlandı. Münih'in kent merkezindeki bazı yolları trafiğe kapatan polis, 10 binden fazla taraftarın akşam geç saatlerden bu yana eğlenmeyi sürdürdüğünü, ancak büyük bir olay çıkartmadığını bildirdi. FC Bayern Münih takımını kutlayan Bavyera Eyaleti Başbakanı Edmund Stoiber, ''Bayern Münih'in şansı da vardı. Ama şans her türlü çabayı gösterenlere güler. Bu takım, 70'li yıllardaki Bayern Münih takımı gibi yeniden tarih yazdı'' dedi. 







</TEXT>
</DOC>
