<DOC>
<DOCNO> 15381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/09/son/sondun14.html </URL>
<DATE> 2001/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Buena Vista Social Club'ın kemancısı sahnede öldü 
</HEADLINE>
<TEXT>

     Küba müziğini dünyaya tanıtan Buena Vista Social Club müzik grubunun kemancısı, son konserinde keman solosunu tamamladıktan hemen sonra sahnede hayata veda etti. 
     İsviçre ajansı ATS'de yayınlanan haberde, grubun İsviçre'nin Basel kentinde dün gece verdiği konserde, 55 yaşındaki kemancı Pedro Depestre'nin son kez keman solosu verdikten sonra seyircilerin önünde,sahnede öldüğü belirtildi. 
     Depestre'nin, seyirciler arasında doktor bulunması ve ambulansın hemen yetişmesine rağmen kurtarılamadığı kaydedildi. Organizatörler, grubun konseri yarıda kesme ve bu akşam Almanya'nın Köln kentinde vermeleri planlanan konseri de iptal etme kararı aldıkları belirtildi. Albümlerinin dünyada 4 milyon satması üzerine, Küba kültürünün dünyadaki elçileri olarak değerlendirilen Buena Vista Social Club müzisyenleri çok yaşlı olmalarıyla da tanınıyor. Alman sinemacı Wim Wenders'in 1999'da ''Buena Vista Social Club'' adlı filmi çekmesinin, Kübalı grubun uluslararası kariyerine yeni bir ivme kazandırdığı belirtiliyor. 




</TEXT>
</DOC>
