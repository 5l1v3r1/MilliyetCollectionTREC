<DOC>
<DOCNO> 27943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/ekonomi/eko05.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırımcı Milliyet’ dedi 
</HEADLINE>
<TEXT>

BORYAD’ın araştırmasına göre, tasarrufunu borsada değerlendirenlerin en çok okuduğu gazete Milliyet.Yatırımcılar en çok uzun vadeyi tercih ediyor 
     EKONOMİ SERVİSİ 

     Borsa Yatırımcıları Derneği’nin BORYAD yatırımcılar üzerinde yaptığı araştırmada, yatırım yaparken en çok takip edilen gazetenin Milliyet olduğu ortaya çıktı. 
     Ankete göre, yatırımcıların yüzde 37’si Milliyet okurken, yüzde 35’i Hürriyet, yüzde 22’si Radikal ve yüzde 21’i Finansal Forum okuyor. 
     TV kanallarından da yüzde 38 ile CNBC- E ilk sırada yer alırken, CNN Türk yüzde 36 ile ikinci ve NTV de yüzde 35 ile üçüncü oldu. Yatırım için takip edilen dergiler içinde yüzde 36 ile Ekonomist, yüzde 21’le Capital ve yüzde 20 ile Para dergisi tercih edildi. 
     
     Borsa tavsiyesi yok 
     Ankete katılanların yüzde 74’ü borsayı yakınlarına tavsiye etmediğini belirtirken, yüzde 71’i borsadan k r edemediğini kaydetti. 
     Yatırımcıların yüzde 66’sı kriter olarak ülkenin genel durumuna bakarak yatırım yapmaya karar veriyor. 
     Yatırım kriterlerinde basında yer alan haberlerin dikkate alınma oranı yüzde 47 olurken, buna karşın borsayla ilgili söylentiler yüzde 40 önem taşıyor. 
     
     Söylentiler zarar ettiriyor 
     Zarar eden yatırımcıların kriterlerinde yüzde 67 ile "Borsa söylentileri" ilk sırada yer alıyor. Yatırımcıların yüzde 67’si, 2 - 5 yıllık yatırım kararını ülkenin genel durumuna göre veriyor. 
     Ankette, yatırımcıların yüzde 48’i borsa için "Büyükler kazanır, küçükler kaybeder’ görüşünü belirtirken, yüzde 29’u borsanın Casino olduğunu, yüzde 15’i ise faizler düştüğünde tek alternatif olarak borsayı seçtiklerini belirttiler. Ankete cevap veren yatırımcıların yüzde 53’ü aracı kurum hizmetlerinden memnun olmadıklarını da dile getirdiler. 
     
Yatırımcı en çok Milliyet'i okuyor Akşam 3 Dünya 19 Finansal Forum 21 Hürriyet 35 Milliyet 37 Radikal 22 Sabah 15 Star 5 Türkiye 2 Diğer 4      
     



 EKONOMİ 























</TEXT>
</DOC>
