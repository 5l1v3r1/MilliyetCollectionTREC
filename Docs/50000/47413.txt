<DOC>
<DOCNO> 47413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/dunya/dun01.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni hedef Taliban siperleri 
</HEADLINE>
<TEXT>

Kara harek tının ayak sesleri geliyor. Taliban mevzileri bombalandı. Askeri yakıt deposu isabet aldı. K bil’den dumanlar yükseliyor 
     DIŞ HABERLER SERVİSİ 

     Sonsuz Özgürlük harek tını sürdüren ABD jetleri, Afganistan'ın başkenti K bil, Taliban'ın kalesi Kandahar ve Celalabad kentlerini yeniden bombaladı. ABD dünkü bombardımanda özellikle Taliban'ın cephe hattını hedef aldı. Böylelikle Kuzey İttifakı'nın K bil'e yönelik olası bir kara harek tı öncesi Taliban mevzilerine önemli darbeler indirildi. 
     BBC'nin internet sayfasında, Afganistan'ın Charakar kentinde bulunan muhabirleri John Simpson ve Jonathan Charles'a dayanarak verilen habere göre, Kuzey İttifakı'ndan bir sözcü, ABD savaş uçaklarıyla ilk kez koordinasyon kurulduğunu ve K bil yakınlarında ABD uçaklarından hava desteği aldıklarını söyledi. 
     
     6 uçak radyo istasyonu oldu 
     K bil, dün sabah ve öğleden sonra defalarca vuruldu. Kentten dev duman bulutunun yükseldiği belirtilirken, bir bombanın, Taliban askeri üssüne ait yakıt deposuna isabet ettiği bildirildi. ABD savaş uçakları Kandahar ve Celalabad'ı hedef alırken, Taliban Kahdahar'da 7 sivilin öldüğünü öne sürdü. 
     Bu arada ABD, Afgan halkına bildiriler atarak desteğini almaya çalışıyor. 6 uçağını radyo-TV verici istasyonuna çeviren ABD, yayın yaparak, harek tın halkı değil, teröristleri hedef aldığını belirtiyor. 
     Operasyonun gece bölümünde ise yoğunluk, Taliban’ın siyasi karargahı konumunda bulunan Kandahar kenti üzerindeydi. CNN’nin, El Cezire televizyonuna dayanarak verdiği haberde, havaalanı yakınında bombaların ve roketlerin patladığı duyuruldu. 
     
Mülteciler vuruldu      ABD'nin Afganistan'a düzenlediği saldırılarda, Afgan mültecilerle dolu bir kamyonunun vurulduğu belirtildi. Taliban yetkilisi Abdülhenan Himat, Cunay kasabasında, çatışmalardan kaçmak isteyen 12 kişilik bir ailenin kamyonla kentten kaçmaya çalıştıkları sırada üzerlerine bomba düşmesi sonucu öldüklerini söyledi. 
     



 DÜNYA 














</TEXT>
</DOC>
