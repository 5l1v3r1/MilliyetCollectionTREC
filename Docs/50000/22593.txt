<DOC>
<DOCNO> 22593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/son/soneko16.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, dünkü kapanışa göre 304.11 puan artışla 1. seansı 12,911.34 puandan tamamladı. 
     Hisse senetleri ortalama yüzde 2.41 oranında değer kazandı. 
     Borsa'da, dünkü 131 puanlık düşüşün ardından günün ilk seansında Endeks, Hazine ihalesine yönelik beklentilerle yükseldi. Seans 12,565 puan seviyesinde dengeli açıldı. 12,510 puan seviyesine kadar kısa süreli bir gevşemenin ardından genele yayılan taleple toparlanan Endeks, 12,765 puana kadar çıkışını sürdürdü. İlk bir saat 12,671 puanla geçildi. 
     İkinci yarıda artan işlem hacmiyle piyasada alım eğiliminin güçlendiği gözlendi. Genele yayılan alımlarla 13 bin puanı zorlayan Endeks, en yüksek 12,987 puanı gördü. Seans, 12,911.34 puandan kapandı. 
     Kapanışta mali endeks 432.17 puanlık artışla 18,620.96 puana, hizmet endeksi 210.34 puanlık artışla 7,372.11 puana, sınai endeksi de 231.73 puan artışla 9,772.13 puana yükseldi. 
     Böylece, önceki kapanışa göre mali grup hisseler ortalama yüzde 2.38, hizmet grubu hisseler yüzde 2.94, sınai grubu hisseler de yüzde 2.43 oranında değer kazandı. 1. seansta işlem gören toplam 296 hisse senedinden 248'i değer kazandı. 15 hisse senedi değer yitirirken, 33 hissenin fiyatında ise değişiklik olmadı. 
     Seansta, 290 trilyon 564 milyar 405 milyon liralık işlem hacmi oluştu. 
     1. seansta, Ereğli Demir Çelik, İş Bankası C, Koç Holding, Turkcell ve Hürriyet Gazetecilik en yoğun işlem gören hisseler oldular. 






</TEXT>
</DOC>
