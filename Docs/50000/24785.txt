<DOC>
<DOCNO> 24785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/yazar/cankat.html </URL>
<DATE> 2001/06/03/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Ayla Hanım’a dair 
</HEADLINE>
<TEXT>

     Bölünen mirastan hayır gelmez, derdi babam köylü ailelerin, toprakları çok çocuğa bölündükçe fakirleşmesini de örnek gösterirdi. 
     Mahmut’la arkadaşlarının, rahmetli Ayla Ökmen’den "gayrimenkul kraliçesi" diye söz ettiklerini hatırlıyorum. Adı zamanla "kira rekortmeni" oldu. Kiradan eline geçen paraların tamamını Maliye’ye bildirmesi daha ilginç bulunduğu için olmalı. 
     Cenazeye katılanları gördünüz. Ayla Hanım bilinen ve sevilen bir insandı. 
     İsmet Paşa’nın sevdiği okul arkadaşlarından Ali Fuat Erdem Paşa’nın kızıdır Ayla Hanım. Babası değerli bir komutan ve kültürlü bir tarihçiydi, yayımlanmış birçok kitabı var. 
     Servet, babadan çok dayıdan gelir. İzmir’in sayılı ihracatçılarından Şerif Remzi Reyent. Vaktiyle İzmir’de bir mülkün kime ait olduğu bilinemezse 
     Öyleyse Şerif Remzi Bey’indir, derlermiş. 
     Şerif Remzi Bey hiç evlenmedi ve varını yoğunu pek sevdiği yeğeni Ayla Hanım’a bıraktı. Onun da, İnönü devri bakanlarından Mümtaz Ökmen’in oğlu olan kocası Laçin Ökmen cinayete kurban gitmiş dul bir kadın olarak, her şeyini tek evladı Çiğdem Ökmen’e bırakması gibi. 
     Annesi ölürken hanım kız niye yanında değildi, diye soranlar olduğunu işittim. Yanılıyorlar. Çiğdem, anacığının sağlığıyla da çok yakından ilgiliydi. Tedavi için Amerika’da da birlikteydiler. Ama nihayet iki yalnız kadındı onlar ve çok varlıklıydılar. Her zaman nerede olduklarını herkese bildirmek gibi bir telaşları yoktu. 
     Benim Sema, Çiğdem Hanım’ın saç kesimini ve erkeksi giyimini merak etti 
     Türkiye’de cenazelerde böyle giyinmek mi gerekir sandı acaba, diye soruyordu. 
     O hep öyle giyinir, dedim. 
     Aklı pek ermedi, ama sustu. 
     Ayla Hanım’la tanışmak bana nasip olmadı. Zenginin her zaman görgüsüz olmadığının nadir örneklerinden biriydi rahmetli. 
     Nur içinde yatsın 
     
Gel, gel habere gel      Benim "baban " iyice yaşlanmıştı, gözlerine katarakt inmişti. İkimiz kalkıp, bir göz doktoruna gittik. Doktor, üzerinde entarisi, başında tülbentiyle yaşlı babaannemi görünce, "Teyze" demeye, yaşlıdır duymaz diye, bağırarak konuşmaya başladı. 
     Koltuğa oturttu, ışıkları söndürdü, gözünü muayene ediyor. 
     Zifiri karanlığın içinden, bangır bangır doktorun sesi geliyor 
     Teyze, sağa bak 
     Teyze yukarı bak 
     Olacakları bildiğinden köşemde büzülmüş, korkuyla bekliyorum. Derken benimki dayanamadı 
     Ne bağırıyorsun kulağımın dibinde, dedi Gözüm hasta, kulağım değil 
     - 
     ATV’de haberleri dinlerken, Murat Birsel’e "Eee, ne bağırıyorsun, diyesim geliyor. Sağır değiliz, duyuyoruz " Şaka bir yana, çok beğenip izlediğim Birsel’den bir ricam var ne olur spor spikerleri gibi, "Ne kadar bağırırsam, o kadar dinlenirim" zannetme. Evimin salonunda, karşısına geçip oturduğum, bana günün haberlerini anlatan kişinin, pazarcı esnafı gibi bağırması bir tuhaf oluyor. İster istemez başka kanala zıplıyorum... 
     
www.deepnot.com      Bizim yakışıklı Cüneyt Özdemir’den ses çıkmıyor, hanidir. Yaşımla ilgili tatsız şakası üzerine, hayli cidd bir yazışmamız olmuştu en son. Ama beni okuduğunu biliyorum. Ben de onun deepnot sitesini, "beşNbirK.TVösini hiç kaçırmam. 
     Dün gözüme iki haberi ilişti. Başka yerde görmedim. Onun için günahı sevabı Cüneyt oğlumun boynuna diyerek apartıyorum 
     Yapı Kredi’nin başlattığı Halk Yaşam Can Sağlığı Sigortası’na başvuran Ajda Pekkan, Demet Şener ve Ebru Şallı’nın başvurusu "çok sık estetik ameliyatı yaptırdıkları için" reddedildi. 
     Türk sporseverlere bir iyi bir kötü haber "Dünyanın en iyi takımları" sıralamasında GS birincilikten 11’inciliğe düştü, ama FB şampiyon olunca 104. sıradan 91. sıraya yükseldi. 
     
     







İşte bilmece 


Yürü - t ya kulum 


Ayla Hanım’a dair 


Ağları yırtan o muhteşem gol... 


Onlar farklı... 


Vera, Nazım'ına kavuştu 


TÜSİAD'ın reform paketi 


Uzman mühendislik 


Yeni Hebrid Adaları’ndan bir yar gelir bizlere... 


Hortumca 


Akdenizli 


Yücelen'den Yalova'ya Tütün Yasası sitemi 


Rize çay ile yatıyor çay ile kalkıyor 


Sami Erdem’i niye getirmediniz 


</TEXT>
</DOC>
