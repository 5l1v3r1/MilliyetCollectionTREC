<DOC>
<DOCNO> 40089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/02/spor/ygokberk.html </URL>
<DATE> 2001/09/02/ </DATE>
<TIME>  </TIME>
<AUTHOR> BİLGİN GÖKBERK  </AUTHOR>
<HEADLINE>
Milli Takım da kötü, yorum da 
</HEADLINE>
<TEXT>

     Keşke pas geçsek, bu yazıyı yazmasak. Ya da joker hakkımızı kullansak. Deveye sormuşlar "neren eğri", "nerem doğru ki" demiş... Belki burda kessek en iyisini yaparız. Ama bir iki cümle söylemek lazım. Şarkıda 12 Dev Adam diyorlar. Ama Örs’ün kafasındaki adamların sayısı beş. Hadi altı diyelim. Efes’te de Koraç’ı kazanırken altı kişiyle oynamıştı. Ama o zaman Noumoski vardı. O, Örs’ün sahadaki eliydi. Şimdi yok. 
     Kerem ile Orhun bu kadar kötü oyuncular mı Değil tabii. Ama o kadar yanlış kullanılıyorlar ki, ikisinden de istediğin verimi alamıyorsun. Bu beş doğru seçim değil. Kenarda benchte yedi tane daha oyuncu var. Ama hiçbirini kullanamıyorsun. Her lafında müdafadan bahsediyorsun, savunma da yapamıyorsun. Avrupa’nın en hücumu seven ve hücum kapasitesi yüksek oyuncuları takımında bulunuyor. Sayı da üretemiyorsun. Müdafayı beceremiyorsun. En kötüsü hep aynı beşte ısrar ederek, geri kalanların psikolojisini bozuyorsun. 5 dev adımı 12 dev adam haline getirmemiz lazım. İbo ve Hidayet’le, birisi sayı kralı, öbürü turnuvanın en iyi oyuncusu olsa bile şampiyonayı kaldıramazsın. 
     Yerimiz dar. Kafamız karışık, canımız sıkkın. Bir umudumuz var, o da bir gecede her şeyin değişeceği. Ulusca mucizeleri seviyoruz. Ama yazıyı bitirmeden takımdaki en büyük eksiğin psikolojik olduğunu söyleyebiliriz. Milli Takım’ı hiç beğenmedim. Kenar yönetimi de. Ve yazdığım yazıyı da. Yarın ola, hayrola. 
     



 SPOR 


























</TEXT>
</DOC>
