<DOC>
<DOCNO> 26475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/son/sonspo09.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Harun'dan basketbol öğütleri "Oturarak sadece tavuklar başarılı olur" 
</HEADLINE>
<TEXT>

     Erkekler Basketbol Birinci Ligi'nde 2000-2001 sezonunu şampiyon kapatan Ülkerspor'un başarılı kaptanı Harun Erdenay, basketbolda başarılı olmanın sırlarını, bu spora yeni başlayanlara aktarıyor. 
     Milli basketbolcu, Hakan Artış'ın, Ülkerspor'un desteğiyle yazdığı ve basketbola yeni başlayacaklara kaynak kitap olarak gösterilen ''Merhaba Basketbol'' adlı kitapta, çocuklara öğütlerde bulunuyor. 
     
     Harun'dan öğütler 
     Play-off final serisindeki performansıyla, şampiyonluğu takımına getiren isimlerin başında yer alan Harun'un, basketbola yeni başlayanlara verdiği öğütler şöyle 
     
149   ''Oturarak başarılı olan tek varlığın tavuk olduğunu unutmayın.'' 
149   ''Başarıya asansörle değil, merdivenleri tırmanarak ulaşabilirsiniz.'' 
149   ''Başarı hayal kurularak değil, mücadele ederek, isteyerek, sabırla ve çok çalışılarak elde edilir.'' 
149   ''Kararlı ve azimli olmalısınız, asla gevşek ve ihmalci olmamalısınız.'' 
149   ''Basketbolun takım sporu olduğunu unutmayın.'' 
149   ''Herkese karşı terbiyeli, saygılı ve dürüst olmalısınız.'' 
149   ''En iyi basketbolcu, molalarda arkadaşlarına havlu tutan ve su verendir.'' 
149   ''Uyku saatlerinize, beslenmenize, sağlığınıza çok özen gösterin.'' 
149   ''Dengeli, uyumlu, sorumluluk sahibi, programlı olmalısınız.'' 
149   ''Arkadaşlarınızın başarılarına kendi başarınızdan daha fazla değer vermelisiniz.'' 
149   ''Mücadeleci, hırslı ve alçak gönüllü olun.'' 
149   ''İlk yarı sonunda rakipten 20 sayı farkla önde de, geride de olsanız, maçın tamamının 40 dakika olduğunu unutmayın.'' 
149   ''Derslerinizi her zaman ön planda tutun, iyi bir öğrenci, başarılı bir basketbolcudur.'' 
149   ''Antrenörlerin ailedeki babadan farksız olmadıklarını, siz sporcuların da ailedeki yaramaz çocuklardan farklı olmadığınızı bilin.'' 
149   ''Antrenör her zaman haklıdır, onun söylediklerini dinleyin, itiraz etmeyin, çok konuşmayın, sadece yapın.'' 
149   ''Bir takımdaki başarı ve uyum için 'Ben', 'Benim' yerine, 'Biz', 'Bizim' ve 'Hepimizin' demesini öğrenin.'' 
149   ''Sınırsız sevgi, hoşgörü ve arkadaşlık ile bütün takım bireylerinin birbirini kırmadan başarıya ulaşabileceğini sakın unutmayın.'' 






</TEXT>
</DOC>
