<DOC>
<DOCNO> 19282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/magazin/yazdud.html </URL>
<DATE> 2001/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Selin mankenliği bırakıyor 
</HEADLINE>
<TEXT>

Modada Ellesse ve Carr Co rüzgarı, Kıbrıs'ta Yelken ve Rock Hotel, gerçek bir Japon restoranı Udonya, Ali Keops'dan ayrıldı, Conrad indirimleri, haydi Neo'ya, 'Kutsanmış Çocuk', Karafaki, Nupera ve... 
     Efendim, Hülya Avşar ile yaptığım röportaj müthiş ses getirdi. Günlük gazeteler, magazin programları, radyo kanalları bile röportajdan alıntı yaptı. Kanal D'nin nitelikli programı 'Pazar Magazin'in yapımcı ve sunucusu sevgili Müge Anlı Akdağ da sağolsun, röportajı çok şık verdi. Röportajda söz edememiştim, Kıbrıs'da kaldığım Rock Hotel'i prıl ekibiyle bir harika. Yine Kıbrıs'ın en güzel restoranlarından olan Yelken'de lezzetli balık yenilenebilecek şık bir yer. Sahibi Sezai Kıraçoğlu, aşçıbaşı Mustafa Sivas lakabı 'Narkotik', Sarıyer'de Kahraman'ın Yeri'nde yıllarca hizmet verdi , şefler Necati Yavuz, Ahmet Nurhak, Niyazi Kıraçoğlu ise okuyucummuş. O gün yemekte ellerinden geleni yaptılar. Burada da servis, mezeler, balık herşey mükemmeldi. Bana göre İstanbul'un en lüks restoranlarını aratmayacak kalitede Yelken. Kişi başı mükemmel bir yemek 25-30 milyon. Kıbrıs'a yolunuz düşerse telefon numarası 0392 822 22 15. Efendim, gelelim İstanbul'a. Benim ve pek çok dostumun keyifle okuduğu bir yazar Yazgülü Aldoğan. Meslekdaşlığın dışında arkadaşım. 3 yıldır Taksim Tarlabaşı'nda hizmet veren, ama benim gibi bir Japon mutfağı hastasının bir türlü gidemediği Udonya'ya davet etti. Galiba bundan böyle bir başka Japon restoranına gitmeyeceğim. Buranın güzel ortaklarından Hülya Akal, Atilla Tamer ve Katsumi Makhisi'nin reklama ihtiyaçları yok aslında. Çünkü hafta arası bile doluydu. Herşey o kadar lezzetli ve Japon mutfağına uygun ki. Gerçek tutkunlar burada toplanmış. Öğle servisi de yapılan Udonya'nın dekorasyonu içi ısıtıyor. Mutfak şefi Taylandlı Yut, 20 yıldır 
     Japon mutfağının başarılı bir ismi. Udonya'nın adını aldığı Japon mutfak kültürünün temel yemeklerinden 'udon', Japon eriştesi, deniz yosunu, çeşitli sebzelerle yapılıyor. Değişik udon'lara tempura, soya et, balık ve deniz mahsulleri katılabiliyor. Mekanda müşteri kalitesi ise yüksek. Avukatlar, iş adamları, yazarlar, ekonomistler ve tabii Türkiye'ye gelen Japonlar. Hülya Hanım müşteri kalitesi düşmeye başladığında ekibi toplayıp nerede hata yaptıklarını etüt edermiş. Malzemeler özel. Servis mükemmel. Asıl mesleği turizm olan Hülya Akal, ekibin başından eksik olmuyor. Yıllarca Çırağan'da şef olarak hizmet vermiş Şefik Güçyener de müşteri ilişkilerinde başarılı. Malzeme pahalı olduğu için fiyatlar yüksek. Ama diğer Japon lokanta ve restoranlarına oranla uçuk değil. Benim Japon mutfağında en çok sevdiğim, soya soslu kızartılmış tofu, özel yumurtalı sos ve ekmek kırıntılarına batırılıp kızarmış jumbo karides, özel karışık nigiri sushi, tai ve California roll. Yazgülü'nün de tercihleri aynı oldu. Midem rahatsız olduğu için fazla tıkınmadım. Ama çok keyifli bir yemek yedim. Bu arada herkesin kesesine uygun servis var, fiyatlar 3 dolardan başlayıp 65 dolara kadar çıkıyor. Özel konuklarınız ve özel günleriniz için, rahatça gidebileceğiniz ender yerlerden biri. Telefon numarası 0212 256 93 18. 
     
Ellesse'de farkı farkedin, Neo'da parti, 'Kutsanmış Çocuk'      Megalomanım, insanların bu konudaki düşünceleri de beni ilgilendirmiyor. Çocukluğumdan beri de marka giysileri severim. Tabii ki artık ayağımı yorganıma göre uzatıyorum. Otobüs, dolmuşla seyahat ettiğim çok. Migros yerine Şok Market'e gitmeyi de alışkanlık edindim. Eh, zaman sana uymazsa, sen zamana uyacaksın, malum. Fakat Ellese ve Carr Co'dan vazgeçemiyorum. Kozyatağı'nda toptan satış yerine gidiyorum, buranın 
     müdürü olan arkadaşım Vasfi Işık elinden geleni yapıyor, sağolsun. İki marka da spor giyenler için ideal. 
     Geçtiğimiz günlerde Kuşadası'nda Ellesse sezon açtı. Asuman Krause, Yüksel Ak, Şenol İpek ve Alp Kırşen'in sunduğu kreasyonlar karşısında 120'yi aşkın bayi bile tabir-i caiz ise uçtu. Pembe, sarı, mor, yeşilin her tonu trikolarda göz alıyor. Beach pantolonlarda ise bana göre en iddialı Carr Co. Eşofman, tenis kıyafetleri, kısacası sporda da Ellesse rakipsiz. Pamtur Yönetim Kurulu Üyesi Sibel Zorlu ve Genel Müdür Yasemin Sağlam, eknomik krizi düşünerek halkın alım 
     gücüne uygun fiyatlandırma yaptıklarını belirtiyorlar. 
     Ben ne pahalı markalar bilirim, giydikten sonra ayakkabı patlar. Ya da bir yıkamadan sonra triko eşofman, 
     t-shirt sarkar. Ellesse'de bu yok. Ürün, parasını hak ediyor. Neyse, bu kadar reklam yeter. Efendim, Kim Basinger sanatına hayran olduğum bir yıldız. 'Kutsanmış Çocuk' adlı filmini seyretmek için Seba Sinemaları'na gittim. Aslında gerilim ve korku filmlerini pek sevmem. Ama gerilim dozu gerçekten yumuşaktı, beğendim, size de öneririm. Maggie 
     K. Basinger New York'da bir hastanede çalışmaktadır. Uyuşturucu bağımlısı olan kızkardeşi Jenna'nın otistik kızı Cody'nın bakımı, kardeşinin ortadan kaybolmasıyla Maggie'ye kalmıştır. 6 yıl sonra Jenna ortaya çıkar. Şeytan ruhlu biriyle evlenmiştir, Cody'yi geri ister. Olaylar ilginç bir şekilde gelişir. Haftasonu Neo'ya şöyle bir uğradım. İnsan burada kendini rahat hissediyor, müzik de müthiş. Sahibi Yaşar arkadaşım, e hep tanıdık simalar, tek de gitseniz keyifli oluyor. Bugün Neo'da kıpır kıpır bir parti var. Radyo Viva'dan DJ Hakan sadece Türkçe pop çalacak. Giriş ücretsiz. O akşam barmenler Murat, Kemal, Cem, Arda, Ayhan, Timur, DJ Ercü, güvenlik sorumlusu Olcay Dal, güvenlik görevlileri Murat Hatipoğlu, Deniz Derya ve Serhat Çelik ile sohbet ettim. 
     
Karafaki, Nupera ve Selin Toktay aileye girdi      Ekonomik kriz yüzünden gıda ve eğlence sektöründe indirim başladı. Her salı Conrad İstanbul Monet Restaurant ve Ristorante Monteverdi'de içecek hariç, hesabın yüzde 50'sini ödüyorsunuz. İş toplantıları için ideal. Vakko'nun Merter'deki mağazasında da indirimli günler sürüyor. Ev ve bahçeye yönelik ürünlerde de fiyatlar 1 3 oranında düşürülmüş. Normal zamanda 
     
60 milyon olan çiçek, şimdi      20 milyon. Personel sıcakkanlı. Özellikle, Pazarlama Bölüm Sorumlusu Zafer Özdal. İki parça alacaktım, vallahi beni yoldan çıkardı. İyi de oldu. Başka zaman o fiyata alamam. Rakıyla, şarabın dansettiği Miğfer Karafaki'ye haftada bir de olsa uğruyorum. Şu an Miami'de öğrenim gören kavalyem Ergun'un kardeşi Ertun Yıldız da orada işletmeci olduğu için özlem gideriyorum. Buranın ortağı sevgili arkadaşım Göksel Sunter ile Figen boşanıyorlar. 
     Bu ayrılık beni çok etkiledi ama doğrusunu onlar bilir. O gün güvenlik şefi Ergin Ürer ve güvenlik elemanı Dolunay Giray ile sohbet ettim. İşleri zor, tinercilerle uğraşıyorlardı. Çıkışta Nupera'ya uğradım, doluydu. Menderes Utku iyi müzik yapıyor. Bir köşede sevgili Selin Toktay'ı gördüm. Bence en zarif mankenlerden olan Selin gerçekten asil. Aile terbiyesi ve görgüsü olan biri. Selin çok yakında mankenliği bırakıp çok özel defililir olmadığı sürece podyuma çıkmayacakmış. Efendim, sevgili arkadaşım Ali Sayar Keops'dan ayrıldı. Buranın sahibi sevgili Nida da yakın arkadaşım. Ama bana göre 
     Nida, Ali'ye haksızlık yaptı. Çünkü Sayar gerçekten bir firma. Kaliteli bir isim. İnşallah herşey iyi olur. Bugünlük de bu kadar. Cumartesi size bir bombam daha var. Konuğum, müthiş çarpıcı açıklamalarıyla yine ünlü bir isim. O güne kadar biraz merak edin. Kalın sağlıcakla. 
     
Okura mektuplar      Espri anlayışını kutlarım 
     Sevgili Mert Ülke, art arda 3 e-mail aldım. Duyguların için teşekkürler. Espri anlayışını da beğendim. Vakit buldukça sana yanıt yazıyorum. Beni bir abla gibi görmene ise bayıldım. Sayenizde istikbalim parlak. Rahmetli Barış Manço gibi. 44 yaşındayım ama, okuyucu kitlem 17-21 yaş grubu ağırlıkta. Hepinizi seviyorum. 
     
     Böbrek hastasına acil yardım 
     Fenerbahçe'den yazan İnci Hanım, mektubunuz beni çok üzdü. Oğlunuza acil böbrek nakli yapılması gerektiğini belirtmişsiniz. Keşke herkese yardım edebilsem. Raporları görmeme gerek yok, o kadar samimi yazmışsınız ki size inanmamak olanaksız. Dilerim bir hayırsever çıkar da size yardımcı olur. Ama şunu belirtmeyim ki ekonomik kriz yüzünden çaldığım bazı kapılar da bana fazla olumlu yanıt vermedi. Üzgünüm. Allah acil şifa versin. 
     
     Telefonlar özeldir 
     Sevgili Serkan Manaz, övgü dolu sözlerine teşekkürler. Sana tabii ki yardımcı olmak isterim. Ama sanatçıların özel numaralarını ve adreslerini veremem, bağışla. Yıldız Tilbe'yi şirketi İdobay'dan numarası 0212 283 94 12 bulabilirsin. Fakat Leman Sam çok sevdiği kedisi öldükten sonra Dalyan'a yerleşmiş, belli bir numarası yok sevgili Serkan. 
     
     Ebru Gündeş'in dikkatine 
     Duygu ve Elif, 17 yaşında, lise öğrencisi iki çılgın. İkisi de fanatik Ebru Gündeş hayranı. Hastanede yattığı günlerde Ebru'yu yalnız bırakmamışlar. O soğukta kapıda nöbet tutmuşlar. Ebru Gündeş'i ekranda gördükleri an gözlerindeki yaşa, yüreklerindeki sevgiye engel olamıyorlarmış. Sevgili Ebru, seni böylesine seven bu iki genç kızı bence ihmal etme, onları bir ara. Telefon numaraları 0212 220 90 06. 
     



 MAGAZİN 














</TEXT>
</DOC>
