<DOC>
<DOCNO> 48652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/astro/index.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıvılcımlı bir gün 
</HEADLINE>
<TEXT>

Ay bugün Kova burcunda hava elementinden olan İkizler, Terazi ve Kova’ya daha akıcı enerjiler getirmekte. Akşam dikkatli olmalıyız. Mars enerjisinin yıkıcı etkisi altında duygusal patlamalara yakınız. Mantıklı yaklaşımlar ve özgürlük ihtiyacı ön plana çıkmakta. Koç’lar şanslılar çünkü engel gibi gözüken şeyleri aşmak için destek bulabilecekler. Boğa’lar ise düne benzer biçimde daha ılımlı ve toleranslı olmak durumundalar. Enerjilerini yapıcı yönde kullanmaları şart. İkizler düşüncelerini heyecanlı biçimde ortaya koyuyor ama ayaklarını yere daha sağlam basması da gerekmekte. Yolculuklar için hareketli bir gün. Yengeç’ler borç alacak konularında özenli olmalılar. Aşırı tepkisel davranışları yanlış algılanabilir. Aslan’ların ortaklık, evlilik ilişkilerinde ılımlı olmaları gerekiyor. Tartışmalarda uzlaşıya varmak kolay olmayabilir. Başak’ların detaya olan ilgileri bugün çok belirgin. İşlerinde düzenli olmaya özen göstermeleri gerekir. 
Akşam yan yana gelen Ay ve Uranüs günün ikinci yarısına elektrikli bir hava getirmekte. Bu saatlerde 22.31 ani kararlarla harekete geçmek sorunlara neden olabilir. Terazi’ler de olumlu bir atmosferdeler. Yaratıcılıklarını, kendi isteklerini ortaya koyabilecekleri yeni olanaklar bulabilirler. Akrep’ler duygusal konularda akşam gerginleşirken, sözlerini dizginlemekte güçlükle karşılaşabilirler. Yay’ların hareket içinde, yoğun bir tempoda olduklarını görüyoruz. Kısa yolculuklar ve iletişim güne yön verebilir. Oğlak’ların maddi konularda içine düştükleri sorunları gidermesi için yeni olanaklar mevcut ama değişiklikleri de kabullenmesi zorunlu. Kova’lar çok dikkat çekiyor. Yeni düşünceler ve isteklerle daha fazla şeyi kabul ettirme şansları var. İnatçılıktan kaçınmaları iyi olacak. Balık bugün biraz çekimser ve düşünceli olabilir. Olayların akışını görüp beklemeleri yapıcı karar vermeleri için faydalı olacak. 

            Faks 287 74 37 
      







</TEXT>
</DOC>
