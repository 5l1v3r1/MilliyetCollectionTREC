<DOC>
<DOCNO> 47963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/21/guncel/gun05.html </URL>
<DATE> 2001/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Çeçen eylemciler Metris’te 
</HEADLINE>
<TEXT>

Kartal Özel Tip Cezaevi’ndeki altı eylemcinin bankacı ve işadamlarına ölüm tehdidinde bulundukları belirtiliyor 
     İSMAİL POLAT İstanbul 

     Swissotel’e baskın düzenleyen aralarında Muhammed Emin Tokcan’ın kardeşi Ali Tokcan’ın da aralarında bulunduğu altı kişi Kartal Özel Tip Kapalı Cezaevi’nden Metris Cezaevi’ne nakledildi. 
     Eylemcilerin aynı cezaevinde bulunan Yahya Murat Demirel başta olmak üzere bazı bankacı ve işadamlarına ölüm tehdidi içeren mektuplar gönderdikleri iddia edildi. 
     Adalet Bakanlığı’ndan önceki gün gelen nakil emriyle Ali Tokcan ve 5 arkadaşı Metris Cezaevi’ne nakledildi. Kartal Özel Tip Kapalı Cezaevi’nde yatan Muhammed Emin Tokcan ve adamlarının bir süre önce Adalet Bakanlığı’na bir mektup yazarak Cavit Çağlar, Dinç Bilgin ve Yahya Murat Demirel’e ayrıcalık tanındığını ve bu ayrıcalıkların kendilerine de tanınmasını istedikleri öne sürüldü. 
     Kartal Cumhuriyet Başsavcısı Hüseyin Boyrazoğlu, Çeçen eylemcilerin tehdit mektupları yazdıklarına dair kesin bir delil bulunmadığını ancak bu tür iddiların kendilerine de yansıdığını belirterek naklin, güvenlik nedeniyle gerçekleştiğini kaydetti. 
     



 GÜNCEL 
























</TEXT>
</DOC>
