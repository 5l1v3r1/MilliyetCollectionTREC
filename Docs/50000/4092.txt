<DOC>
<DOCNO> 4092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/son/sontur03.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hain saldırıya İzmir'de de protesto 
</HEADLINE>
<TEXT>

     Diyarbakır Emniyet Müdürü ve 5 polisin uğradıkları saldırı sonucu şehit edilmesi olayı İzmir'de de protesto edildi. Terörü lanetleyen eğlence yeri sahipleri, olayı kınayan yazı ve pankart asıp, işyerlerini açmadılar. 
     Yaptığı operasyonlarla PKK ve Hizbullah terör örgütlerine büyük darbe indiren Diyarbakır Emniyet Müdürü Gaffar Okkan ve 5 polis memurunun şehit edilmesi olayına İzmir'deki eğlence yeri sahipleri de tepki gösterdi. 
     Bazı eğlence yeri sahipleri, olayı protesto etmek amacıyla kapılarına, terörü lanetleyen pankart astılar. Kentteki bar, pavyon, gece klübü ve cafeler bir günlüğüne kapatıldı. Eğlence yerleri sahipleri, işyerlerinin kapısına, ''Diyarbakır Emniyet Müdürü Gaffar Okkan ve arkadaşlarının vefatı nedeniyle 1 gün süreyle kapalıyız. Olayı kınıyoruz, Emniyet Müdürü ve beş polisimizin şehit edilmesini kınıyoruz. Bu nedenle bu akşam kapalıyız'' yazılı pankartlar astı. Bu arada, eğlenmek için gelen ve yazıyı okuyan müşteriler, ''bar ve pavyon gibi yerlerin olayı pankart asarak duyurması çok iyi. Eğlence yeri sahiplerini sağ duyulu davranışlarından dolayı kutlamak lazım'' dediler. 




</TEXT>
</DOC>
