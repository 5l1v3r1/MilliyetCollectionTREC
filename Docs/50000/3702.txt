<DOC>
<DOCNO> 3702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/son/sondun08.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da rock grubuna operasyon 
</HEADLINE>
<TEXT>

     Almanya'nın Kuzey Ren Vestfalya eyaletinde, ''Hell's Angels'' Cehennem melekleri adlı Rock müziği grubuna yönelik geniş çaplı bir operasyon düzenlendi. 
     Eyalet İçişleri Bakanı Fritz Behrens, bugün Düsseldorf'ta düzenlediği basın toplantısında, yaklaşık 300 polisin birçok evde ve grup üyelerinin buluşma yerlerinde arama yaptığını belirtti. 
     'Hell's Angels Germany Charter Düsseldorf'' adlı derneğin de kapatıldığını söyleyen Behrens, söz konusu müzik grubunun bir suç örgütü olduğunu ve grup üyelerinin birçok ağır suç işlediğini kaydetti. Daha önce grubun 24 üyesi hakkında silahlı çete oluşturmak, adam dövmek, hırsızlık yapmak ve yasadışı silah ticaretinden dolayı soruşturma başlatıldığını açıklayan Düsseldorf polisi, Düsseldorf, Aachen, Duisburg, Köln ve Neuss kentlerinde düzenlenen operasyonlarda tutuklanan olup olmadığı hakkında bilgi vermedi. Polis ayrıca, ''Hell's Angels'' grubunun her üyesinin silah taşıdığını ve amaçlarının Ruhr bölgesini bir ''suçlu pazarı'' haline getirmek olduğunu belirtti. 




</TEXT>
</DOC>
