<DOC>
<DOCNO> 35654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/06/spor/spo05a.html </URL>
<DATE> 2001/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Havuzun aslanı G.Saray 
</HEADLINE>
<TEXT>

Türkiye Yüzme Şampiyonası’nda, ezeli rakibi Fenerbahçe’nin dört yıllık ambargosunu kırdı, son gün müsabakalarında zirveye çıkmayı başardı 
     MURAT AĞCA 

     HAVUZDAKİ ezeli rekabetten Galatasaray zaferle çıktı. İstanbul Ataköy Yüzme Havuzu’nda beş gündür devam eden Türkiye Yüzme Şampiyonası’nda son güne avanatjlı giren Cim - Bom, 2.Başkan Fatih Altaylı’nın da izlediği dünkü müsabakalarda da üstünlüğünü sürdürdü ve Fenerbahçe’nin önünde tüm kategorilerde zirveye çıkarak ezeli rakibinin 4 yıllık saltanatına son verdi. 
     SON gün yarışmalarında 11 Türkiye rekoru kırılırken, 12 yaş 200 metre karışık bayanlarda Cansu Akın, 14 yıllık rekoru tarihe gömdü. Akın, 2 32.68’lik derecesiyle, Berna Büyükuncu’ya ait 2 35.72’lik rekoru 3.04 saniye geliştirdi. Derya Büyükuncu ise 50 metre kelebekte 25.22 ile yeni rekorun sahibi oldu. Yaz Kupası’nda toplam 33 Türkiye rekoru kırıldı. 
     
     Rekor yarışı 
     AVUSTRALYA’DA düzenlenen Kısa Havuz Yüzme Şampiyonası, rekor üstüne rekora sahne oldu. Bayanlar 200 metre sırtüstü yarı finalinde kulaç atan ev sahibi ülkeden Clementine Stoney, 1993’ten bu yana Çinli He Cihong’a ait olan 2 06.09’luk Dünya rekorunu 2 05.83’e getirdi. Bundan sadece 90 dakika sonra yapılan finalde ise İngiliz Sarah Price, rekoru 2 04.44’e getirerek müthiş bir başarıya imza attı. 
     



 SPOR 


























</TEXT>
</DOC>
