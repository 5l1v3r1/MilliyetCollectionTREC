<DOC>
<DOCNO> 49928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/spor/spo06a.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Havuzun suyu bitiyor 
</HEADLINE>
<TEXT>

Celal Doğan, naklen yayın hakkını elinde bulunduran DigiTürk’ün yükümlülüklerini yerine getirmediğini belirtti, yılbaşından sonra havuzun bozulabileceğini söyledi 
     GAZİANTEP Başkanı Celal Doğan, ekonomik krizin tüm kulüpleri etkisi altına aldığını, bu koşulların sürmesi halinde birçok kulübün kapanma noktasına geleceğini iddia etti. Doğan, "Zaten havuz olayı da bitmek üzere. Umarım olmaz, ama büyük ihtimalle yılbaşından sonra havuz bitiyor" açıklamasını yaptı. 
     KULÜPLER Birliği olarak Başbakanlık nezdinde görüşmeleri sürdüreceklerini bildiren Doğan, şöyle konuştu "Olmaz diye dua ediyoruz, ancak gelişmeler olumsuz. Yayıncı kuruluş ekim taksitlerimizin ancak yüzde 50’sini ödedi. Yılbaşından sonra da ödemeleri dolar ihale kurundan yüzde 20 eksik yapmak istiyor." 
     KULÜPLERİN durumunun içler acısı olduğunu savunan Celal Doğan, "Türkiye Cumhuriyeti bütçesi bile 23 katrilyon lira açık veriyor, bizler nasıl ayakta duralım" ifadesini kullandı. Kırmızı - Siyahlı kulübün başkanı, "Ayağımızı yorganımıza göre uzattığımız için şimdilik yaşıyoruz" diye konuştu. 
     



 SPOR 




























</TEXT>
</DOC>
