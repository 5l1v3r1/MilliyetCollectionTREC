<DOC>
<DOCNO> 28140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/ekonomi/eko08.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırımlar durdu 
</HEADLINE>
<TEXT>

Nisan ayında yatırım malı ithalatı yüzde 44.5, ara malı ithalatı da yüzde 28.8 oranında azaldı 
     EKONOMİ SERVİSİ 

     Nisan ayı dış ticaret rakamları, yatırım ve üretim eğilimlerinde ciddi bir gerileme olduğunu gösterdi. Yatırım ve ara malı ithalatında sırasıyla yüzde 44,5 ve yüzde 28,8 azalma oldu. 
     Devlet İstatistik Enstitüsü nisan ayı dış ticaret rakamlarına göre ilk dört ayda ara malları ithalatı yüzde 10 azalarak 9,7 milyar dolara, sermaye malları ithalatı yüzde 25’lik düşüşle 2,3 milyar dolara, tüketim malı ithalatı da yüzde 24’lük düşüşle 1,4 milyar dolara indi. Nisanda ise 557,5 milyon dolarlık sermaye malı, 2 milyar dolarlık ara malı ithalatı yapıldı. Tüketim malları ithalatında da yüzde 39 geriledi. 
     Nisanda ihracat yüzde 5,4 artarken ithalat yüzde 33 geriledi. İhracatın ithalatı karşılama oranı yüzde 85.4’e yükseldi. Yılın ilk dört ayındaki ihracat yüzde 7.7 artarken ithalat yüzde 14 düştü. 
     



 EKONOMİ 
























</TEXT>
</DOC>
