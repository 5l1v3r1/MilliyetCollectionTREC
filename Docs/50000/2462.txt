<DOC>
<DOCNO> 2462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/16/son/soneko02.html </URL>
<DATE> 2001/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD Başkanı "Sırf polisiye işlerle uğraşmak hayırlı değil" 
</HEADLINE>
<TEXT>

     Türk Sanayicileri ve İşadamları Derneği Yönetim Kurulu Başkanı Erkut Yücaoğlu, ''Sırf polisiye işlerle uğraşmak, bütün günü onu konuşarak geçirmek, iş yapmamak bu memleket için hayırlı değil'' dedi. 
     Erkut Yücaoğlu, TÜSİAD tarafından hazırlatılan ''Kadın-Erkek Eşitliğine Doğru Yürüyüş Eğitim, Çalışma Yaşamı ve Siyaset'' başlıklı raporun kamuoyuna açıklandığı seminer sırasında, gazetecilerin Türkiye'nin gündeminde yeralan tartışmalara ve operasyonlara ilişkin sorularını yanıtladı. 
     Yapılan tartışmaların büyük kısmını lüzumsuz gördüğünü belirten Yücaoğlu, temiz topluma erişmek için, yapılan operasyonların hepsinin üzerine gidilmesi gerektiğini, herkesin yolsuzluk ve dolandırıcılığın her türlüsünün neticelenmesini istediğini söyledi. Erkut Yücaoğlu, şunları kaydetti 
     ''Ama, maalesef bizim medyamızda başlayan, çeşitli çevrenin de katıldığı bir tartışma ortamında şu gözüküyor biz enerjimizin neredeyse yüzde yüzünü buna ayırmış durumdayız. Halbuki Türkiye'nin çok iş yapması lazım. Yöneticilerin, siyasilerin tamamen Türkiye'nin önüne açtığı iki boyutlu, birisi Avrupa istikametinde, birisi ekonomik program istikametinde süratle ilerlemesi gerekiyor. Toplumun beklentisi, liderlerden, hatta medyadan Türkiye'nin doğru gündemine oturması ve reform sürecini süratle yürütmesi.'' 
     
     



</TEXT>
</DOC>
