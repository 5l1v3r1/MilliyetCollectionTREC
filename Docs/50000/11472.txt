<DOC>
<DOCNO> 11472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/yazar/akyol.html </URL>
<DATE> 2001/03/15/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kriz ana... 
</HEADLINE>
<TEXT>

     HER ülkenin tarihinde ekonomik krizler vardır. Dünya ticaret yollarının Akdeniz'den okyanuslara kaymasından itibaren Osmanlı ve tüm Akdeniz ekonomileri gerilemiş, krizler sıklaşmış 1880 - 1914 arasında ise ciddi bir iyileşme yaşanmıştı. 
     Cumhuriyet'in karşılaştığı ilk büyük ekonomik kriz, "1929 Büyük Dünya Buhranı"dır. 
     Cumhurbaşkanı Atatürk 1930'da Meclis'i açış nutkunda bu "bilhassa zirai memleketlerde hissolunan cihanşümul iktisadi buhran"ı vurgular, "milli para buhranı"ndan bahseder, bütçenin küçüleceğini belirtir, tasarruf ister. 
     1931'deki açış nutkunda da Atatürk, "tasarruf ve fedakarlıkta sarsılmaz bir karar" vurgusu yaparak şöyle konuşur 
     "İçinde bulunduğumuz sene, mali ve iktisadi umumi buhrana karşı milletlerin çetin bir imtihan geçirmekte olmalarıyla hususi dikkat çekicidir. 
     Bu imtihanda Türk milleti faaliyeti, kanaatkarlığı ve fedakarlığıyla takdire layık bir kudret göstermektedir." Söylev ve Demeçler, I, sf. 387 
     
     1930'LU YILLAR Cumhuriyet tarihinin fevkalade önemli dönemeçlerinden biridir Siyasi ve iktisadi devletçilik dönemi açılmakta, sanayileşme planları yapılmaktadır. 
     Önemli bir kadro değişikliği de gerçekleşmektedir 'Liberal' Celal Bayar, 1932'de İktisat Bakanlığı'na getirilmekte, beş yıl bu görevi başarıyla yürüttüğü için, 1937'de Başbakanlığa atanmaktadır İnönü'nün yerine 
     Atatürk'e göre, Bayar "Türkiye'nin en büyük iktisatçısı"dır. 
     1930'ların Cumhuriyet için bir dönemeç olmasındaki unsurlardan biri işte bu özel girişimci Bayar'ın İktisat Bakanı ve Başbakan olarak, 'devletçi' "İkinci Adam"la boy ölçüşecek bir siyasi güce ulaşmasıdır. Nurşen Mazıcı, Celal Bayar, sf. 22 vd. 
     Falih Rıfkı'nın "liberalizmin elli yılda yaptığını faşizm on yılda başarıyor" diye yazdığı yıllarda, Türkiye bir yandan devletçi, öbür yandan liberal politikaları hazırlamaktadır adeta. 
     
     ATATÜRK gibi tartışılmaz bir karizmatik liderin yönetiminde bile, ekonomik krizin hem yeni programlar hem yeni isimler çıkarmış olması ilginçtir. 
     Krizler doğurgandır 1979 krizi de 24 Ocak'ta yeni bir program ve yeni isim ortaya çıkarmıştı Turgut Özal... 
     Kriz dönemlerinde toplum zaruri bir "fedakarlık ve kanaatkarlık" dönemine girmektedir. Türkiye İkinci Dünya Savaşı'nın eşiğinde bile, 1914'teki reel ücret ve ürün değerleri seviyesini aşamamıştı İleride kitlelerin DP'ye yönelişinin sebeplerinden biri buradadır. 
     Bugünkü kriz de bütün kesimlerin satın alma gücünü düşürmüştür. Elbette bunun siyasi sonuçları olacaktır. 
     Ve bugünkü kriz, yeni bir program ve yeni bir isim de çıkarmıştır Kemal Derviş ve programı... 
     Sosyal bilimler uyarıcıdır, belirleyici determinist değildir. Bu kriz önemli değişimler yaratacaktır ama bunun nasıl olacağını yaşayıp göreceğiz. 
     
     





Kriz ana... 


Desteğin şartı 


Derviş'e ilk söz Mumcu'dan 


Röportaj değil, komando parkuru 


Hükümetin Derviş'le yakaladığı fırsat... 


7 günde 7 katrilyon .. 


"Ortak akıl" 


Gaza basıldı... 


Kafamıza takılan birkaç soru 


Derin devlet"miş"... Gizli operasyon"muş".. 


İşte size belge 


DİSK'i ziyaret 


Bu açıklamalar "piyasayı ne rahatlatır ne işletir" 


</TEXT>
</DOC>
