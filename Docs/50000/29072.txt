<DOC>
<DOCNO> 29072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/yazar/gunes.html </URL>
<DATE> 2001/06/27/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Dövize faiz freni 
</HEADLINE>
<TEXT>

     Takas sonrası bir milyon üç yüz bin TL’ye ulaşan kur hayli tedirginlik yaratmıştı. Dün yüksek faizli Hazine ihalesinden sonra döviz piyasalarındaki gelişme güç bela durdurulmuş görülüyor. Sonuç olarak dövizdeki tedirgin edici gelişme yüksek reel faizle çözüldü. Ancak bu programın özüne pek uymuyor. 
     Bir süredir yabancı bankaların kotasyonları yani döviz al - sat fiyatları yerlilerden yüksek seyrediyordu. Ve bu onların döviz kuruyla oynadıkları izlenimini veriyordu. Oysa, sığ olan döviz piyasasında yabancıların etkin olamaması gerekiyordu. 
     
Güven eksikliği var      Dalgalı kur sisteminin özü kur yukarı gittiğinde döviz tutanların dövizlerini bozdurup para kazanmalarıdır. Böylece denge sağlanır. Ancak bizde böyle olmuyor. Tersine yatırımcı "ne olur, ne olmaz", deyip dövizini bozmuyor. Bu da piyasalardaki güven eksikliğini kanıtlıyor. 
     Genellikle finansal krizlerin ardından önemli siyasal değişiklikler olur. Ortaya çıkan hasar sonucu hükümetler dayanamaz, istifa ederler. Yerlerine yeni hükümetler gelir. Bu da kredibilite itibar tazelemesi olur. Bizde bu gerçekleşmedi. Çünkü parlamento dağılımından da anlaşılıyor ki, nitekim Fazilet Partisi kapatıldı mevcut hükümet tek seçenek. Bu da güven sorunu yaratıyor. 
     Program reel faizleri indirmeyi amaçlıyor. Enflasyon geçici olarak yükselse bile nominal faizlerin sürekli düşmesi gerekiyor. Böylece reel faizler hızla aşağıya inecek, hem ekonomi büyüyecek, hem de borç servisi rahatlayacak. Nitekim, faizlerin düşmesi için programın başında piyasaya bol bol para verildi. Bu da iki yolla çekilecekti. Biri, IMF’den alınan dövizlerin piyasaya sürülmesiyle sterilizasyon . Diğeri de sıkı bütçe politikasının yanı sıra Hazine borçlanmaları ile. Güven aşınması oluşunca belli bir vadede borçlanmada faizin sürekli düşmesi olanaksızlaştı. 
     
     Maliye’den takoz 
     8 Mayıs tarihinde yapılan 6 Mart 2002 vadeli bono ihalesinde Hazine hem uzun vade denedi, hem de çok düşük faiz. Bu dayatma sonrası faiz geriye tepti. Üstelik Hazine düşük faiz tutturmak için az borçlanınca piyasa likit kaldı. Dövize talebin altyapısı da böyle oluştu. Bu arada Merkez Bankası da döviz talebini önlemek için gecelik faizleri yüksek tuttu ve Hazine’nin işi büsbütün zorlaştı. Güven ortamı olsaydı, daha sonraki ihalelerde Hazine bol bol borçlanabilir, durumu telafi edebilirdi... Ancak bu arada, malum kurum, Maliye de takozunu koydu ve bonoda bireysel yatırımcıya vergi muafiyeti sağlamadı. Kimse yanılmasın Maliye’nin vergiden taviz vermemesi önemli değildir Hazine borçlanırken onun mislini faizle ödemektedir. Ah şu Maliyecilere bir ekonomi öğretebilsek 
     Açıkça belirtelim işler zor. Ancak, olanaksız da değil. Programın başarılması ciddi çaba istiyor. Ne yapılması gerektiğine gelince... "Concerted - action" yani birlikte ve yönetilmiş hareket gerekiyor. Biz iki takım görüyoruz. Biri siyasi takım. Üç liderden oluşuyor. Başı da başbakan. Bu takım kendi içinde ve programla tam bir uyum içinde olduğu inancını sağlaması gerekiyor. Aslına bakarsanız Meclis performansları itibariyle ciddi bir çaba da görülüyor. İkincisi de teknik takım. Ekonomi bürokrasisinden oluşuyor. Bunun başı da Bakan Derviş. Merkez Bankası, Hazine, Maliye, BDDK ve diğerlerinin eşgüdümünü o sağlamaya çalışıyor. Bir de bankalar var. Bankalar artık bu programın en önemli aktörleri ve yardımcı olmaları gerekiyor. 
     Anlaşılan yoldaki engebeler sürecek. 
     
     







Derviş ve Özal 


Parti küçük.. 


Anayasa değişikliği 


Olacağı buydu 


Yolsuzluk yılanının başını ezmek için... 


Verilip de unutulan sözler 


Dövize faiz freni 


Onlarda yasak var, ama... 


Fazilet’in başını yakan sıkmabaş ve 
diğerleri... 


Oyun planı 


Kumar lobisi, yalanlar ve gerçekler 


Herkes kör, alem sersem 


1998'de ihale nasıl veriliyordu öğrenin 


Burası Almanya değil 


CHP FP'liler partilerini arıyor 


Geçene 2 milyon, geçmeyene 4 milyon 


</TEXT>
</DOC>
