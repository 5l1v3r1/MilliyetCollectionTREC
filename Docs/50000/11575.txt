<DOC>
<DOCNO> 11575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/16/ekonomi/eko01.html </URL>
<DATE> 2001/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Cambaz ipten düştü 
</HEADLINE>
<TEXT>

Kendisini finans cambazı’ olarak tanıtan Erol Aksoy’a ait İktisat Bankası’na içi boşaltıldığı gerekçesiyle el kondu. Aksoy ve ailesine yurtdışı yasağı getirildi 
     EKONOMİ SERVİSİ 

     Yakın çevresine kendisini "ben finans cambazıyım" olarak tanıtan Erol Aksoy’un sahibi olduğu İktisat Bankası’na el konuldu. 
     Fon’a devredilen 13’üncü banka olan İktisat Bankası’nın sahibi Erol Aksoy, Türk Eğitim Vakfı bursuyla okuduğu Harvard Üniversitesi’nde yaptığı mastırdan sonra 1972’de Dünya Bankası’na girdi. Bir yıl sonra Amerikan Yatırım Bankası Smith Barney’de geçti. 1976 yılında Koç Grubu’ndan aldığı teklifle Türkiye’ye döndü. 
     1981’de Çukurova Grubu’nun Uluslararası Endüstri Bankası’nın Genel Müdürü oldu ve bankası adına Denizli İktisat Bankası’nı satın alma görüşmelerini yürütürken bankayı kendi adına aldı. Kendisi de Denizlili olan Aksoy bankanın adını İktisat olarak değiştirdi. Ardından Fransa’da Banque İnternational du Commerce adlı bankanın yüzde 70’ini aldı.Türkiye’de ilk leasing ve faktoring şirketlerinin kurucusu olan Aksoy, ilk kredi kartını çıkaran bankacı unvanını da taşıyor. 
     1994’de halka açılmak için harekete geçen İktisat Bankası, Bankalar Yeminli Murakıplarının raporu üzerne durdu. Raporda, döviz pozisyonlarında gerçeğe aykırı beyanda bulunduğu, Erol Aksoy’un doğrudan sorumluluğu olduğu yazılmış ancak Aksoy bunu da atlatmıştı. 
     
     Yurtdışına çıkması yasak 
     1994 yılındaki krizde kredileri ilk geri çağıran bankalardan biri olan Aksoy, halen New York’ta Park Avenue Bank ile Fransa’da Banque İnternational du Commerce adlı bankaların da sahibi görünüyor. 
     Dün Aksoy ve ailesini aralarında bulunduğu 11 kişi için yurtdışına çıkış yasağı konuldu. Yasak konulanlar arasında üst düzey yöneticiler de bulunuyor. 
     
     Aksoy Ben istedim’ 
     Erol Aksoy dün yaptığı açıklamada şunları söyledi "Kasımdaki krizi takiben, geçen bayram boyunca, bankacılık sektörüne yönelik oluşan spekülasyonlar İktisat Bankası’nda da 12 Mart’da mevduat çıkışına neden olmuştur. Bu eğilimin 13 Mart’da da devam etmesi üzerine, bankamıza ait munzam karşılıklarının serbest bırakılması için başvurduk. Bu imkanın sağlanmaması üzerine, aynı gün BDDK’ya başvurularak, bankanın yükümlülüklerini yerine getirmekte zorlandığı ve devamının mümkün olmadığı gerekçesiyle, bankanın Fon’a devredilmesi tarafımızca istenmiştir. İktisat Bankası ve çalışanlarından ayrılmış olmanın üzüntü yaşasam da mudilerin haklarının korunmuş olmasından dolayı sisteme şükran duymaktayım." 
     
     Bankanın başında Hazine eski Müsteşar Vekili vardı 
     İktisat Bankası’nın Yönetim Kurulu Başkanı olan Cüneyt Sel, 1994 Aralık ayından 6 Temmuz 1999 tarihine kadar Hazine’de Müsteşar Vekili olarak çalışmıştı. Müsteşar Vekilliği görevini yürütürken hakkında IMF mektubunu basına sızdırdığına ilişkin haberler çıkması üzerine istifa eden Sel, Hazine Müsteşarlığı’nda uzman, daire başkanı, genel müdür yardımcısı ve genel müdür olarak çalıştı. 
     Ankara Üniversitesi Siyasal Bilgiler Fakültesi’nden mezun olan Sel, ABD’de Vanderbilt Üniversitesi’nde ekonomi mastırı yaptı. 
     Hazine’deki görevinden ayrıldıktan sonra İktisat Bankası’nın Yönetim Kurulu Başkanlığı ile birlikte bankanın bağlı bulunduğu Avrupa ve Amerika Holding’in de yönetim kurulu üyesi olan Sel, 1986 - 1991 yılları arasında Dünya Bankası’nda icra direktör yardımcısı olarak çalıştı. 
     
     Yönetim kurulundan ünlü avukat da çıktı 
     İşadamı ve Galatasaray Spor Kulübü’nun Başkanı Faruk Süren’in avukatı, Galatasaray divan başkanı olarak tanınan ve 1988 yılından beri vergi rekortmenleri listesinde üst sıralarda yeralan Hüseyin Yarsuvat da İktisat bankası’nın Yönetim Kurulu üyeleri arasında yer alıyordu. 
     Yarsuvat’ın İktisat Bankası Yönetim Kurulu üyeliği Erol Aksoy ile arkadaşlığından kaynaklanıyor. Aksoy, 32 yaşında Uluslarası Endüstri Bankası’nın genel müdürü olunca Yarsuvat’a bankanın alacaklarını takip etme işini verdi. Aksoy ailesi, İktisat Bankası’nı satın alınca da Yarsuvat, İktisat Bankası ile beraber, Show TV ve Cine 5’in de yönetim kurullarında görev yapıyordu. 
     
BDDK, içi boşaltıldığı’ gerekçesiyle el koyduFon, İktisat Bankası’nda mevduatı olanlar ile alacağı bulunan tüm yerli ve yabancı kuruluşlara güvence verdi 
     Dün sabah saatlerine kadar çalışan Bankacılık Denetleme ve Düzenleme Kurulu BDDK , içinin boşaltıldığı, özkaynaklarının eksiye düştüğü gerekçesiyle İktisat Bankası’nın Tasarruf Mevduatı Sigorta Fonu’na TMSF devredilmesi kararı aldı. BDDK’dan dün yapılan açıklamada, kaynakların bankanın emin bir şekilde çalışmasını tehlikeye düşürecek şekilde hissedarlarının oluşturduğu sermaye grubuna aktarıldığının belirtildi. 
     
     Tedbirleri almadılar 
     Açıklamada, bankanın alınması istenen tedbirleri de almadığı ve bu nedenle mevduat sahiplerinin ve sistemin güvcencesini tehlikeye düşürdüğü belirtildi.Kurul, bu gerekçelerle, bankaya Bankalar Yasası’nın 14. maddesi kapsamında el konduğunu bildirdi. Açıklamada, hükümetin bankacılık sektörü için açıkladığı garantinin yürürlükte olduğu ve bankaya kredi açan yabancılar ile yerli mevduat sahiplerinin garanti kapsamında olduğuna da dikkat çekildi. 
     İktisat Bankası’yla birlikte bugüne kadar Fon bünyesine alınan banka sayısı 13’e çıktı. Fona daha önce devredilen bankalar Türkbank, İnterbank, Bank Ekspres, İktisat Bankası, Etibank, Demirbank, Esbank, Sümerbank, Egebank, Yaşarbank, Bank Kapital, Ulusal Bank. 
     
     Altınok devraldı 
     İktisat Bankası Yönetim Kurulu Başkanlığı’na, fon bankaları ortak yönetim kurulu başkanı Tevfik Altınok atandı. Genel Müdürlüğe Yalçın Amanvermez getirildi. Sabah erken saatlerde bankanın Esentepe’deki Genel Müdürlüğü’ne gelen Altınok, bankayı devraldı ve bir süre çalıştıktan sonra ayrıldı. 
     
Fon’un Playboy’u da olduATV ve Sabah’ın 15’ine sahip olan Fon, İktisat ile birlikte Cine 5 ve Playboy TV’nin 100’ü ile Show TV’nin 20’sinin de sahibi oldu 
     EKONOMİ SERVİSİ 

     İktisat Bankası’nın geniş bir medya bağlantısı da var. Finans ve medya konusunda uzmanlaşan bankanın bünyesinde Cine 5, Playboy TV’nin yüzde 100’ü ve Show TV’nin yüzde 20 hisessi de bulunuyor. Bu hisseler de şimdi Bankacılık Denetleme ve Düzenleme Kurulu’na bağlı olan Tasarruf Mevduatı Sigorta Fonu’na bankayla birlikte geçti. 
     
     Radyosu da var 
     Grubun şirketleri şunlar 
     "İktisat Yatırım, İktisat Leasing, Emek Hayat Sigorta, Emek Sigorta, Park Avenue Bank New York , Facto Finans, İktisat Gayrimenkul Yatırım Ortaklığı." 
     İktisat Bankası’nın diğer medya kuruluşları şöyle Multicanal,Supersport, Maxi TV, Radyo Viva, Radyo 5. 
     Daha önce Etibank’a el koymasıyla, bankanın Sabah ve ATV’deki hisseleri nedeniyle medya sektörüne giren Taesarruf Mevduatı Sigorta Fonu, şimdi de İktisat aracılığıyla yeni bir yayın grubunu daha bünyesine kattı. 
     ATV ile Sabah Gazetesi’nin yüzde 15.27’şer hissesini elinde tutan Fon, İktisat’a el konmasıyla, Show TV’nin yüzde 20 hissesi ile Cine 5 ve Playboy TV’nin gibi bankanın sahip olduğu radyo ve TV kanallarının yönetimini de üstlenmiş oldu. 
     
Lanetli yalının son sahibi Erol Aksoy’du 
     ASLI ÖKTENER 

     Yeniköy’deki Selahattin Adil Paşa Yalısı, sahiplerine yaramıyor. Son sahibi Erol Aksoy gibi geçmişteki sahiplerinin de yaşamları olumsuzluklarla dolu... 
     1940’ların başında yapılan yalıyı İstanbul kumandanı Selahattin Paşa aldı. Selahattin Adil Paşa’nın 1950 - 54 yılları arasında Ankara milletvekili olduğu Demokrat Parti kapatıldı. Yalı ardından Türkiye’nin ilk baraj müteahhiti sayılan Tahsin Bey’in oldu. Ardından da yalıyı 1960 yılında Kemal Ilıcak aldı. Ilıcak, yalıyı 1975’te ENKA’nın ortaklarından Sadi Gülçelik’e sattı. Gülçelik 1980 de uçak kazasında yaşamını yitirdi. Doğuş Holding’in sahibi Ayhan Şahenk, yalıyı geri alal Ilıcak borçlarını ödemeyince, tarihi yapıya haciz koydurdu. Kemal Ilıcak’ın ölümünden sonra oğlu Mehmet Ali Ilıcak yalıyı 1993’te 15 milyon dolara Erol Aksoy’a sattı. Aksoy, yalıyı eşi İnci Aksoy’a hediye etti. Aksoylar yalının boşaltılması için Nazlı Ilıcak’a polis eşliğinde avukatlarını ve icra memurlarını yolladı. Avukatlar, Ilıcak’ı dışarı çıkartıp, kapısının kilitlerini değiştirdi. 
     


 EKONOMİ 


















</TEXT>
</DOC>
