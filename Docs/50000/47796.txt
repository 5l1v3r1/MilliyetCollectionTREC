<DOC>
<DOCNO> 47796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/guncel/gun05.html </URL>
<DATE> 2001/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğitime katkı payı parasına newline el koydular 
</HEADLINE>
<TEXT>

Bostancıoğlu ve Durmuş’un sessiz sedasız gerçekleştirdiği bu operasyonla, eğitime katkı payının yaklaşık 500 trilyonluk bölümü denetim dışına çıkarıldı 
     HARUN GÜREK Ankara 

     Kesintisiz sekiz yıllık eğitimin desteklenmesi amacıyla 4 yıl önce getirilen "eğitime katkı payı"nın yarısının, 4 ay önce çıkarılan bir yasa ile Milli Eğitim ve Sağlık Bakanlıkları arasında bölüşülerek, denetim dışına kaçırıldığı belirlendi. Gelirin yarısının bütçe dışına çıkarılması nedeniyle önümüzdeki yıl en az 1.2 katrilyon lira olması gereken rakam, 700 trilyona düştü. 
     Bu düşüşün nedeni, alkollü içkiler, sigara gibi ürünler, Loto, Toto kuponları, uçak biletleri gibi birçok kalemden kesilen vergilerin yarısının bütçe dışına çıkarılması. 
     
     Bakanlar devrede 
     Eğitime katkı payının Meclis denetiminin dışına çıkarılması, geçtiğimiz 29 Haziran’da gerçekleştirildi. Sağlık Bakanı Osman Durmuş’un isteği üzerine Milli Eğitim Bakanı Metin Bostancıoğlu’nun verdiği belirtilen bir önergeyle, eğitime katkı payının yüzde 55 dolayındaki bölümü, 3418 sayılı yasa kapsamına aldı. 3418 sayılı yasa, alkollü içkiler ile sigaradan eğitim, sağlık ve gençlik vergisi alınmasını öngörüyor. 
     Bostancıoğlu ve Durmuş’un sessiz sedasız gerçekleştirdiği bu operasyon sonucunda, eğitime katkı payının bugünkü değerlerle yıllık yaklaşık 500 trilyon liralık bölümü bütçe dışına çıkarılmış oldu. Bu rakam, kesintinin yapılacağı 9 yıl boyunca 4.5 katrilyon liraya ulaşacak. 
     



 GÜNCEL 























</TEXT>
</DOC>
