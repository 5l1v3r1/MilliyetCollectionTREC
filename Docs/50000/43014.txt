<DOC>
<DOCNO> 43014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/son/sondun39.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'a operasyon için 40 milyar dolarlık bütçe tahsis edildi 
</HEADLINE>
<TEXT>

     ABD Başkanı George Bush, geçen haftaki terörist saldırılardan sonra yönetime 40 milyar dolar tahsis edilmesini öngören tasarıyı imzaladı. 
     Bush ayrıca, Kongre'nin kendisine, saldırının sorumlularına karşı askeri güç kullanma yetkisi veren kararın altına da imza koydu. 
     ABD Başkanı Bush, yaptığı açıklamada, Temsilciler Meclisi ve Senato'ya, kendisine teröristlere ve baş zanlı Usame bin Ladin'e karşı savaşma yetkisi verdikleri için teşekkür etti. 
     ABD'ye karşı terörist saldırıları planlayan ve yapanların ABD'nin ulusal güvenliğini tehdit ettiklerini belirten Bush, bu nedenle ABD'nin kendisini ve vatandaşlarını korumak için haklarını kullanmasının gerekli ve uygun olduğunu kaydetti. 
     Misillemenin planlanmasında Kongre'ye danışmaya devam etme sözü de veren Bush, tüm ulusun bu terörist saldırılara ve ABD'ye yönelik terörizm belasına doğrudan, güç kullanarak ve kapsamlı cevap vermeye kararlı olduğunu söyledi. 
     ABD Senatosu, Dünya Ticaret Merkezi ve Pentagon'a düzenlenen saldırıların ardından terörle mücadele ve kurtarma çalışmaları için 40 milyar dolarlık acil paketi 14 Eylül'de onaylamıştı. 







</TEXT>
</DOC>
