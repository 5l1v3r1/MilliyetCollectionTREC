<DOC>
<DOCNO> 39851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/31/son/sonspo10.html </URL>
<DATE> 2001/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da Mpenza ve Sphear imzayı attı 
</HEADLINE>
<TEXT>

     Galatasaray'da, dün fazla para istemeleri yüzünden çıkmaza giren Mpenza ve Sphear'ın transferi ''gece yarısı operasyonu'' ile sonuçlandı. 
     Kulüp ikinci başkanı Fatih Altaylı, 2 oyuncunun transferinin çıkmaza girmesinin ardından, Bodrum'da bulunan kulüp başkanı Mehmet Cansun'u arayarak, durumu bildirdi. Cansun'un talimatıyla gece yarısından sonra anlaşma yapılan 2 futbolcu, sabah erken saatlerde de sözleşme imzaladılar. 
     Fatih Altaylı, bu oyuncular ile birlikte Vittoria'nın da Avrupa Şampiyonlar Ligi için UEFA'ya bildirilecek listede yer aldığını açıkladı. 
     
     Jardel'in kazandırdığı... 
     Altaylı, Jardel'in satışından Sporting Lizbon Kulübü'nden 3 oyuncunun bonservisiyle birlikte toplam 15 milyon 850 bin dolarlık girdinin sağlandığını söyledi. 
     Nakit olarak alacakları miktarın yanı sıra, oyuncuların bonservislerinin bedelleri bulunduğunu kaydeden Altaylı, Galatasaray Kulübü'nün bu transferden 16 milyon dolara yakın bir girdi sağladığını bildirdi. 






</TEXT>
</DOC>
