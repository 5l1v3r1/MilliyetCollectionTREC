<DOC>
<DOCNO> 29558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/30/astro/index.html </URL>
<DATE> 2001/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Akrep’in tutkuları 
</HEADLINE>
<TEXT>

Ay bugün hiç rahat edemediği Akrep burcunda hareket ediyor ve Güneş’le uyumlu olmasına karşın hafta sonuna yoğun, sert ve huzursuz bir mizaç getirmekte. Bugün tutkular konuşabilir, aşırılıklar göze çarpabilir. Akrep gücünü yapıcı biçimde kullanmadığı sürece son derece yıkıcı bir burç olabilir. Tutku dediğimiz duygu aklın kontrol edemediği, mantık süzgecinden geçiremediği bir durum olduğuna göre bugün sert tepkilerle hareket edenler, öfkeyle kalkanlar zararla oturabilirler. Güneş ve Ay’ın her ikisinin de su elementi burçlarda yer alması gün boyunca sezgilerin gücüne, artan duygusal alışverişe işaret etmekte. Bugün ayrıca Güneş ve Uranüs arasındaki açı başkaldırı isteği, sabırsızlık ve olaylara beklenmedik ve ani reaksiyonlar verme eğilimini arttırmakta. Ay’ın da huzursuz konumu buna eklenirse yakın ilişkilerimizde dikkatli olmamız gereken bir gündeyiz. Şimdiye kadar gizli tuttuğumuz ya da engellediğimiz duygusal baskılar çok daha kolay su üstüne çıkabileceği için küçük kıvılcımlar bizi hızla tartışmaya sürükleyebilir. Özellikle öğleden sonra saatlerinde bu tür karmaşalar, kafa karışıklıkları doğru kararlar vermemizi güçleştirmekte. Benzer biçimde bugün işle ya da günlük işlerinizle ilgili konularda da duygularınızın esiri olmadan hareket edebilmeli ve aldanmamaya bakmalısınız. Güneş-Ay, Satürn açıları saat 15 civarında iyimserliğimizi korumamız gereğine işaret etmekte. Gün içinde Güneş-Ay uyumu olmasına karşın, pek çok gergin açı içinde Venüs-Uranüs karesi de beğendiğimiz, hoşlandığımız konularda ani, beklenmedik biçimde davranabileceğimizi göstermekte. Ilımlı olmaya çalışmanın yararı çok büyük. 

            Faks 287 74 37 
      








BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
