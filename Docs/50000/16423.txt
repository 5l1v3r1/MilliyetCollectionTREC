<DOC>
<DOCNO> 16423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/15/son/sonspo05.html </URL>
<DATE> 2001/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantep Adanaspor'u 3-0 yenerek iddiasını sürdürdü 
</HEADLINE>
<TEXT>

     Birinci Futbol Ligi'de Gaziantepspor, Adanaspor'u 3-0 yenerek, zirve mücadelesinde önemli bir engeli daha aşmayı başardı. 
     Ev sahibi Gaziantepspor, etkin futbolunu ikinci yarıda da sürdürdü ve geliştirdiği pozisyonlardan 2'sini gole çevirmeyi başardı. 
     53. dakikadaki Gaziantepspor atağında Fatih, ceza alanının sağ tarafında bekleyen Hasan Özer'i toplu buluşturdu. Hasan Özer'in kale alanına gönderdiği topu Krivov kafayla kaleye yönlendirdi. Yavuz, meşin yuvarlağı tokatlayarak tehlikeyi uzaklaştırdı. 
     54. dakikada Hasan Yiğit, sol kanattan topla birlikte ceza alanına girdi, ancak Yavuz ile mücadelesi sırasında yerde kaldı. Hakemin penaltı kararı vermesinin ardından atışı kullanan Hasan Özer, skoru 2-0 yapan golü kaydetti. 
     Adanaspor kalecisi Yavuz, 57. dakikada önce Fatih'in, ardından Ramazan'ın gollük şutlarını önledi. 
     58. dakikada Fatih, topla birlikte ceza alanına girdi, Adanaspor savunma oyuncusunu geçerken havalandırdığı meşin yuvarlağı kafayla ağlara gönderdi 3-0. 
     Adanaspor, 63. dakikada Mehmet Uskaleler'in yerine Sabri 73. dakikada Soner'in yerine Ercan'ı Gaziantepspor da aynı dakikada Mustafa'nın yerine Kemal'i x , 74. dakikada Krivov'un yerine Maxim'i oyuna aldı. 
     77. dakikada sağ kanattan Kemal'in ortaladığı topa kale alanı içinde Fatih vurdu. Kirilov'un dizine çarpan meşin yuvarlak, oyun alanına döndü. 
     78. dakikada topla birlikte ceza alanına giren Fatih, Yavuz ile karşı karşıya kaldığı anda plase bir vuruş yapt. Ancak Yavuz yatarak meşin yuvarlağı aldı. 
     85. dakikada Adanaspor'da, Serkan'ın yerine Ahmet 86. dakikada Gaziantepspor'da Fatih'in yerine Çetin oyuna girdi. 
     Karşılaşma, Gaziantepspor'un 3-0 üstünlüğüyle sona erdi. 



</TEXT>
</DOC>
