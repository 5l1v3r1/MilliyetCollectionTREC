<DOC>
<DOCNO> 30383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/guncel/gun01.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüya gemiye sadece Milliyet girdi 
</HEADLINE>
<TEXT>
Gemi değil, sanki saray 
Üç gündür İstanbul’da olan dünyanın en lüks gemisi Golden Princess’, Kuşadası’na doğru yola çıktı. 2 bin 755 yolcu, Türkiye kıyılarını üç kez daha ziyaret edecek 
     GÜLAY FIRAT İstanbul 

     Dünyanın en büyük ve en lüks yolcu gemilerinden olan "Golden Princess", İstanbul ziyaretini tamamlayarak dün Kuşadası'na gitti. 
     Üç gün önce Karaköy Limanı'na demirleyen dev yolcu gemisinde çoğunluğu Amerikalı, İngiliz ve İtalyan yolculardan oluşan 2 bin 755 kişinin olduğu öğrenildi. Genellikle orta yaşın üzerindeki tatilseverlerin tercih ettiği geminin bu seferinde 400 civarında da çocuğun bulunduğu belirtildi. 2800 yolcu kapasiteli gemi, 109 bin ton ağırlığında. Uzunluğu 296 metre olan gemi 17 katlı. Bin 116 personelle hizmet veren gemide 928 dış, 372 iç olmak üzeri bin 300 kabin bulunuyor. 
     
     12 güne 8 bin dolar 
     Tur fiyatının 2 bin 500 ile 8 bin dolar arasında değiştiği geminin balkonlu grand suitlerinde 3 TV'si, şömineli oturma odası, jakuzi bulunuyor. Tur boyunca geminin tiyatro salonunda altı değişik show yapılıyor. İstanbul, Kuşadası, Atina, Venedik, Napoli, Floransa, Monte Carlo ve Barcelona güzerg hında yolculuk yapan "Aşk Gemisi", bu yaz üç kez daha Türkiye'ye uğrayacak. 
     Geminin yemekhanesinde 12 günlük tur boyunca uluslararası üne sahip çok sayıda ödül sahibi başaşçı Michele Cozzoli kontrolünde 118 çeşit yemek piştiği belirtildi. 
     Princess Cruises şirketine ait olan lüks gemilerin Türkiye'deki şehir turları ve yolcu operasyonlarını dört yıldır ICT Turizm ve Seyahat A.Ş. yapıyor. 
     



 GÜNCEL 


















</TEXT>
</DOC>
