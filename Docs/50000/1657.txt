<DOC>
<DOCNO> 1657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/yasam/yas12.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Vaiz fantezi yaparsa... 
</HEADLINE>
<TEXT>

126 camide naklen yayınlanan cuma vaazında, cennete girecek her erkeğe 100 erkek gücünün verileceğini söyleyen vaiz, görevinden oldu 
     ERSİN ERCAN Bolu DHA 

     Bolu’nun Gerede İlçe Müftülüğü’nde vaizlik yapan Mustafa Özçelik, Ramazan Bayramı’nın 3. günü cuma namazı öncesi radyodan okuduğu ve 126 camide naklen dinlenen vaazında, cennete girecek her erkeğe 100 erkeğin gücüyle, 70 huri verileceğini söylemesi üzerine görevinden alındı. 
     Bolu’da yerel bir gazetede köşe yazarlığı yapan emekli öğretim üyesi Hasan Dinç, Gerede’de gittiği cuma namazı sırasında Özçelik’in vaazına köşesinde yer verdi. Dinç, vaazdan "cennete giren her erkeğin dünyadan iki kadınla birlikte olacağı, 70 huri ve dünyadaki 100 erkeğin iktidarının verileceği" bölümünü aktardı. Bolu İl Müftüsü Ahmet Okutan, olayı öğrenince Özçelik’in savunmasını isteyerek, küçük bir köye imam verilmesini söyledi. Özçelik’in sözlerinin Kuran’da yer almadığını belirten Okutan, "Konuyu Diyanet İşleri Başkanlığı’na da bildireceğim. Gerekirse, Özçelik’i tamamen bu görevden alıp onun müftülükte memurluk gibi bir işte çalışmasını sağlayacağız" dedi. 
     
     


 YAŞAM 



























</TEXT>
</DOC>
