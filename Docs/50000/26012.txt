<DOC>
<DOCNO> 26012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/siyaset/siy09.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisin silahı Beretta 
</HEADLINE>
<TEXT>

     TOLGA ŞARDAN Ankara 

     Emniyet Genel Müdürlüğü'nün polise dağıtmak için açtığı 40 bin tabancalık ihaleyi, İtalyan silah devi Beretta kazandı. Yeni İçişleri Bakanı Rüştü Kazım Yücelen, ihaleyi onayladı. Firma, yapılacak prokotol gereği yılbaşından önce teslimatlara başlayacak. 
     Çevik Kuvvet polisinin tabancalı yürüyüşünden sonra hız verilen "beylik tabanca" ihalesi sonuçlandı. İki kez iptal edilen ihalede yerli üreticiler ithalata karşı çıkarken, Emniyet Genel Müdürlüğü, yerli silah alınmasının sakıncalı olduğu görüşünü bildirdi. Başbakan Bülent Ecevit, silah ithalatı için Emniyet Genel Müdürlüğü'ne yetki verdi. 
     Yetkiyi alan Emniyet'in açtığı son ihaleye beş büyük silah şirketi katıldı. İhalenin son aşamasında Çek malı CZ - 75 ile İtalyan Beretta finale kaldı. Oluşturulan komisyon, 196 dolarlık teklif veren CZ - 75 yerine 190 dolarlık teklif veren İtalyan Beretta firması yönünde karara vardı. İhalenin toplam bedeli 7 milyon 600 bin dolar yaklaşık 9 trilyon 120 milyar lira olarak ortaya çıktı. 



 SİYASET 




















</TEXT>
</DOC>
