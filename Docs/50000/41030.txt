<DOC>
<DOCNO> 41030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/dunya/dun02.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
The Economist’ten kriz uyarısı 
</HEADLINE>
<TEXT>
Avrupa Kıbrıs’ta hatalı’ 
     Londra Milliyet 

     İngiltere’de yayımlanan haftalık siyaset ve ekonomi dergisi The Economist, "Avrupa Birliği ülkelerinin Kıbrıs konusundaki iyimserliğine karşın, birliği büyük krizlerin beklediğini" yazdı. 
     Derginin yazısında, AB’nin, "Kıbrıs’ın üyeliğini gündemine alırken, bunun her iki tarafın farklılıklarına rağmen üyelikten gelecek çıkarları görüp aralarındaki anlaşmazlıkları halletmelerine de yardımcı olacağını" düşündüğü belirtildi. 
     
     Çatışmaya neden olur 
     AB’nin, "uluslararası alanda tanınan Rum tarafını almanın diğer tarafı daha esnek olmaya iteceğini" düşündüğü kaydedilen yazıda, "Tersine, Rumlar tarafından idare edilen Kıbrıs cumhuriyetini AB’ye almak, hiçbir sorunu çözmeyeceği gibi, bir çatışmaya da yol açabilecek" denildi. 
     Rum kesiminin AB’ye üyeliği halinde Türkiye’nin 3 - 4 yıl içinde gösterebileceği tepkinin çok şiddetli olabileceği belirtilen yazıda, Türkiye’nin adanın kuzeyini ilhak edebileceği uyarısının yapıldığı belirtildi. 
     



 DÜNYA 











</TEXT>
</DOC>
