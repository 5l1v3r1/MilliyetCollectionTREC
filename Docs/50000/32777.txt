<DOC>
<DOCNO> 32777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/magazin/mag02.html </URL>
<DATE> 2001/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve Şallı beraat etti 
</HEADLINE>
<TEXT>

Güzel mankenin, 'Diyarbakırlılar ter kokuyor' sözlerinde, hakaret kasıtlı suç’ bulunmadı... 
     CENNET NAR 

     PODYUMLARIN gözde mankeni Ebru Şallı, dün İstanbul 2. Asliye Ceza Mahkemesi'nde hakim önüne çıktı. Bir röportajında 'Diyarbakırlılar ter kokuyor' dediği için hakkında üç yıla kadar hapis cezası istemiyle açılan davanın duruşmasına katılan Şallı, mahkemeden beraat ederek çıktı. Davaya bakan h kim, savcının mütalaası doğrultusunda karar vererek, Şallı'nın bu sözlerinde 'hakaret kastı ile suç işlemediğine' kanaat getirdi. 
     MAHKEME çıkışı konuşan güzel manken de, bir gazetede yayımlanan röportajında, 'Doğuda da defileye çıktın. Orda insanlar belki ter bile kokuyordur. Ne düşünüyorsun ' sorusu üzerine verdiği cevabın çarpıtıldığını yineledi. Şallı, bu soru üzerine verdiği, 'O insanlar mağdur, iyi giyinmiyor, ter kokuyor olabilir. Benim gözümde insanlar eşittir' cevabından, sadece dava konusu cümlenin başlığa çıkarıldığını savundu. 
     



 MAGAZİN 












</TEXT>
</DOC>
