<DOC>
<DOCNO> 18077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/ekonomi/eko05.html </URL>
<DATE> 2001/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine’den bono operasyonu 
</HEADLINE>
<TEXT>

     EKONOMİ SERVİSİ 

     Hazine, Merkez Bankası’nda tuttuğu kamu kağıtlarının 1.2 katrilyon lirasını erken ödediğini açıkladı. Hazine dün yaptığı açıklamada, Merkez Bankası portföyünde bulundurduğu toplam 1 katrilyon 230.8 trilyon liralık bono ve tahvilin 12 ve 19 Nisan’da erken itfaya tabi tuttuğunu, bu tutarın 1 katrilyon 28.4 trilyon lirasını nakit olarak Merkez Bankası’na ödendiğini duyurdu. 
     
     Kamu bankalarına nefes 
     Açıklamada ayrıca, Ziraat Bankası ve Halk Bankası’nın görev zararlarına mahsuben üç ayda bir kupon ödemeli tahvil ihraç edildiği de belirtildi. Ne kadar tahvil verildiği belirtilmeyen açıklamada, 1 yıl vadeli olan tahvillerin valörünün 24 Nisan 2001, geri ödemesinin ise 23 Nisan 2002 olduğu belirtildi. Özel tertip tahvillerin kupon ödemeleri ise Merkez Bankası’nın kamu bankaları ve Fondaki bankalarla yapacağı repolarda oluşan faizlerin işlem hacmine göre ağırlıklı ortalamaya endeksli olacağı belirtildi. 
     
     10 katrilyon aktarıldı 
     Açıklamada, 2001 başından bu yana Ziraat Bankası ile Halkbank’ın görev zararlarına mahsub edilmek üzere düne kadar 10 katrilyon liralık özel tertip tahvil ihraç edildiği bildirildi. Hazine, bu tutarın 2.3 katrilyon liralık kısmının repo işlemlerine endeksli senetlerden oluştuğunu açıkladı. 
     
Hazine'den 1.2 katrilyonluk erken itfa trilyon TL Bononun itfa tarihi Erken itfa tutarı 16 Mayıs 2001 0.2 23 Mayıs 2001 251.2 20 Haziran 2001 26.9 11 Temmuz 2001 34 18 Temmuz 2001 402.2 8 Ağustos 2001 17.7 22 Ağustos 2001 498.6 Toplam 1.230.8      
     
     



 EKONOMİ 























</TEXT>
</DOC>
