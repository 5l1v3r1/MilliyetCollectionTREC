<DOC>
<DOCNO> 44625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/spor/spo02.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
"HANGİ HAKLA" 
</HEADLINE>
<TEXT>

Mustafa Denizli, ellerini Fenerbahçe için pamuğun altına bile sokmayanların, yaşam tarzını takımın başarısızlığına bağlayanların, kendisini eleştirmeye hakları olmadığını söyledi 
     Herkes haddini bilsin’ 
     FENERBAHÇE Teknik Direktörü Mustafa Denizli, dün akşam özel bir televizyonda katıldığı programda kendini ve takımı eleştirenlere çattı. Denizli, "Yaşam tarzını takımın başarısızlığına bağlamış insanlar, güveni, yarınları götürmek isteyenler var. Kulüp için elini pamuğun altına bile koymayanların, bu takımı eleştirmeye hiç hakkı yok. Herkes haddini, durduğu yeri bilmeli" dedi. 
     
     Gelsinler, izlesinler’ 
     TECRÜBELİ teknik adam, sıkıntılı olmadıklarını belirterek, "Gereken antrenmanları yapıyoruz. Başarı grafiğimiz artıyor. İdmanlar iyi olmuyor diyenler, acaba bir kez antrenmanı izlemeye gelmiş mi Gelsinler önce izlesinler. Ben antrenörlük lisansını İngiltere’de, Almanya’da gittiğim kurslarda aldım. Hayatımda hiç son şansım olmadı" ifadesini kullandı. 
     
     Hiç kimseyi dinlemem’ 
     DENİZLİ, sözlerini şöyle tamamladı "15 yıldır burdayım, 15 yıl daha burada kalacağım. Fenerbahçe’nin şu an oynadığı futbol benim düşündüğümün gerisinde. Pas hataları nedeniyle boşa efor sarfediyoruz. Bunun önüne geçmeye çalışıyorum. Ama bir hatamızı görürsek, bundan döneriz. Ben hiç kimsenin söylediğini yapmam, sadece ve sadece doğru bildiğimi yaparım." 
     
10 kişilik antrenman      FENERBAHÇE, Bayer Leverkusen maçının hazırlıklarına dün 10 kişi ile başladı. Hastalığı bir türlü düzelmeyen Uche, antrenmana çıkmazken, Ceyhun ile Andersson düz koşu yaptılar. Teknik Direktör Denizli, çift kale maçın ardından şut çalışmasına geçti ve "120 tane gol atmazsanız, bu çalışma bitmez" diyerek oyuncuların yüreğini ağzına getirdi. İdman sonrası Oktay ile Johnson özel olarak çalıştı. Denizlispor maçında bir çok pozisyonu harcayan Oktay, "Lige verilen arada kendimi toparlayacağım" dedi. 
     
Revivo’ya vetoFenerbahçe yönetimi, ısrarla sözleşmesini uzatmak isteyen İsrailli yıldızın teklifini şimdilik geri çevirdi 
     MİLLİ Takım kampına gitmeden önce yönetime son kez haber gönderen ve yeni mukavele için masaya oturmak isteyen Revivo’ya ret cevabı geldi. Sarı - Lacivertli yöneticiler, İsrailli yıldıza böyle bir dönemde sözleşme uzatmakta direnmesinin mantıksız olduğunu ilettiler ve ancak mukavelesi biterken o zamanki yönetimin teklif sunabileceğini bildirdiler. 
     
Yabancılara kolaylık      MİLLİ Takımlar için ülkelerine giden Rapajic, Mirkoviç, Lazetiç ve Revivo’ya, Teknik Direktör Denizli dönüşte bir gün fazla izin verdi. Tecrübeli hoca, "Maçlardan sonra İstanbul’a dönmeyin. Pazartesi günü Köln’deki Holiday Inn Otel’de kampa katılırsınız" dedi. 
     
Kritik dönemeç      BU sezon deplasmanda maç kazanamayan Sarı - Lacivertliler, bir hafta içinde üç zorlu deplasmana çıkacak. Sarı - Lacivertliler, Şampiyonlar Ligi’nde Leverkusen ile Almanya’da karşılaştıktan sonra, Rize’ye gidecek. Son olarak da Fransa’da Lyon’un önüne çıkacak. 
     
Aşı günü      FENERBAHÇELİ oyuncular bugün Samandıra Tesisleri’nde yaklaşan kış nedeniyle hastalıklardan korunmak amacıyla grip aşısı olacaklar. Milli Takımları’nda bulunan diğer futbolculara ise İstanbul’a dönüşlerinde aşı yapılacak. 
     



 SPOR 



























</TEXT>
</DOC>
