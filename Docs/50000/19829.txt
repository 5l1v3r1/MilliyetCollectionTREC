<DOC>
<DOCNO> 19829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/06/yazar/guclu.html </URL>
<DATE> 2001/05/06/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Kan bağışı... 
</HEADLINE>
<TEXT>

     Kötü yönetildiği için Kızılay'a kızıp her türlü yardımı kestik. Maddi olanı bir yana kan bağışları iyice azalmış. Pireye kızıp yorgan yakmak diye buna denir. Yarın, en acil durumlarda kan gerektiğinde ne yapacağız Para değil ki, Derviş'i dünya turuna çıkartıp el avuç açtıralım .. 
     6 12 Mayıs arası Kan Haftası. Gelin küskünlüğü bir yana bırakıp en azından Kızılay'a karşı koyduğumuz tavrı yeniden değerlendirelim. 
     Kan vermek sadece yurttaşlık değil, aynı zamanda bir insanlık görevidir. Onların da ötesinde bireysel sağlık açısından da çok önemli. Düzenli olarak kan vermek, kemik iliği yağlanmasını önlediğinden kandaki yağ oranını düşürüyor. Verilen kanın yerine anında vücutta genç hücreler dolaşıma katıldığı için bağışçı kendini daha genç hissediyor. Kalp krizi riskini yüzde 90 azaltıyor. Baş ağrısı, kaşıntı, yüksek tansiyon, alerji ve yorgunluğun doğal ilacı da yine kan bağışında bulunuyor... 
     Bütün bunların yanında yeni doğmuş bir bebeği, trafik kazası geçirmiş bir hastayı yeniden hayata döndürmenin onuru ise bambaşka. Peki kimler kan verebilir Doktorlara göre 50 kilonun üzerinde, sağlıklı ve 18 65 yaş arasında olmak yeterli. Yine onların söylediğine göre sağlıklı bir kişi, her üç ayda bir kan bağışında bulunabilirmiş... 
     Peki kan bağışı nasıl ve nereye yapılıyor Kızılay, isteyen merkezlere gezici kan toplama aracı gönderebileceğini söylüyor. Kan verenlerin yüzde 85'i ilk ve orta dereceli okul mezunu. Okumuşların bu ayıbını, peş peşe kampanyalar düzenleyerek üniversitelerimiz unutturabilir .. 
     
Hocalık zor zanaat      Öğrencilere bir şey öğretmenin zorluğunu hocalar kadar veliler de çok iyi bilir. Konu hoşlarına gitmezse imkansız öğrenmezler. Dünyada çok farklı yöntemler uygulanıyor. Türkiye de bu kervana katıldı. İşte bir profesörümüzün yazdığı kitaptan bir soru 
     "Amerika'ya lisans üstü çalışma yapmak için giden Mehmet, iki kız arkadaş edinmiştir. Bunlar Mary ve Nancy'dir. Mehmet'in deneyimlerine göre 
     a Mary olgun bir kızdır ve klasiklerden zevk almaktadır. Böyle bir yerde onunla 3 saat birlikte olmak 12 dolara mal olmaktadır. Nancy ise daha çok popüler eğlenceleri yeğlemektedir. Onunla böyle bir yerde olmanın maliyeti ise 8 dolardır. 
     b Mehmet'in bütçesi, gönül işlerine ayda ancak 48 dolar ayrılmasına olanak vermektedir. Ayrıca, dersleri ve çalışma koşullarının ağır oluşundan dolayı kız arkadaşlarına en fazla ayda 18 saatlik süre ve 40 bin kalorilik enerji ayırabilmektedir. 
     c Mary ile her buluşmasında 5.000 kalori harcayan Mehmet, Nancy için bunun iki katını harcamaktadır. 
     Eğer Mehmet'in Mary ile beklediği mutluluğu 6 birim ve Nancy ile buluşmaktan beklediği mutluluğun da 5 birim olduğunu biliyorsak, mutluluğunu maksimize etmek isteyen Menmet'in sosyal yaşantısını nasıl planlaması gerekecektir Grafik ve cebirsel yoldan bulunuz. 
     Evet soru böyle. Pazar bulmacası bizden, çözmesi sizden. 
     
     







Metin Yazır... 


Bunları bırakalım yolsuzluğa bakalım 


Jinekologlar Derviş buraya 


Dansın Sultanları... 


GS - FB - Feng Shui 


Zaman 


Bu duruma nasıl geldik 


Kan bağışı... 


Ekonomik kriz belden aşağısını da vurdu... 


Kıssadan hisse 


Futbol savaşı 


Türkiye'ler 4 oldu 


Dünyanın durumu da "kötü" 


</TEXT>
</DOC>
