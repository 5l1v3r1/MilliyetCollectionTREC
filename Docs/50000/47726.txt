<DOC>
<DOCNO> 47726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/son/soneko20.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa, döviz, altın ve faizde bugün... 
</HEADLINE>
<TEXT>

     İstanbul Menkul Kıymetler Borsası günü yüzde 0.05'lik artışla kapattı. 
     Dünkü kapanışa göre dolar ve mark Türk Lirası karşısında değer kazanırken, altın fiyatları geriledi. 
     Kapalıçarşı'da güne 1 milyon 640 bin liradan başlayan dolar, gün sonunda 1 milyon 654 bin liraya yükseldi. Günü 758 bin liradan açan markın piyasa kapanışındaki fiyatı da 762 bin lira oldu. 
     Piyasanın dünkü kapanışında doların satış fiyatı 1 milyon 640 bin lira, markın fiyatı ise 758 bin lira düzeyinde bulunuyordu. 
     Kapalıçarşı'da işlem gören 24 Ayar külçe altının gram satış fiyatı ise düne göre 100 bin lira düşerek, 14 milyon 850 bin liradan günü tamamladı. 
     Merkez Bankası ise doların bugünkü efektif kurunu alışta 1 milyon 635 bin 796 lira, satışta ise 1 milyon 647 bin 304 lira olarak 
     belirledi. Önceki kapanışa göre alışta 14 bin 184 lira, satışta ise 14 bin 283 lira artış oldu. 
     
     Bono faizleri 
     İstanbul Menkul Kıymetler Borsası İMKB Tahvil ve Bono Piyasası Repo Pazarı'nda 3 günlük faiz oranı ortalama yüzde 59.01'den kapandı. 
     İMKB Tahvil ve Bono Piyasası verilerine göre, 3 günlük faizde en düşük oran yüzde 56.10, en yüksek oran ise yüzde 59.10 oldu. 
     Bankalararası TL interbankında da gecelik faiz oranı yüzde 59.00'dan gerçekleşti. 
     Tahvil ve Bono Piyasası Kesin Alım Satım Pazarı'nda işlem gören 6 Mart 2002 vadeli bugün valörlü bononun basit getirisi yüzde 71.26, bileşik getirisi ise yüzde 87.94 oldu. 
     Önceki piyasa kapanışında, aynı bononun bileşik getirisi 87.20 olarak belirlenmişti. 
     
     Borsa 
     Günü yüzde 0.05'lik artışla kapatan Borsa, birinci seansta 95.76 puan düştü ve 8,722.33 puana geriledi. Hisse senetleri seans bazında yüzde 1.09 oranında değer yitirdi. 
     İkinci seansa 8,742.06 puanla başlayan Borsa endeksi, ilk seans sonuna göre 100.30 puan artarak günü 8,822.63 puandan kapattı. 
     Gün sonunda hisse senetleri ortalama yüzde 0.05 oranında değer kazandı. 
     Borsa'da günlük işlem hacmi ise 308 trilyon 511 milyar 908 milyon lira olarak gerçekleşti. 
     






</TEXT>
</DOC>
