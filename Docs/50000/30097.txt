<DOC>
<DOCNO> 30097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/son/sondun13.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneş Sistemi içinde buzlu büyük gökcismi bulundu 
</HEADLINE>
<TEXT>

     Gökbilimcilerin, büyüklükte Pluton'un uydusuna rakip olabilecek buzlu bir gökcismi saptadıkları, bu gökcisminin Güneş Sistemi'nin uzak kesimlerinde henüz keşfedilmemiş gezegenler olabileceğinin ipuçlarını verdiği bildirildi. 
     2001 KX76 adlı, 957 ila 1.268 kilometre çapındaki gökcisminin, şimdiye kadar bilinen gökcisimleri içinde en büyüğü olduğu, hatta Pluton'un uydusu Charon'dan bile büyük olabileceği belirtildi. Charon'un 1.197 kilometrelik çapı bulunuyor. 
     Bir grup gökbilimci, 22 Mayıs'ta çekilen görüntülerden gökcismini bulabilmek için Şili'deki Cerro Tololo Inter-American Gözlemevi'nde çalışma yaptı. Gökcisminin, Güneş'e yaklaşık 6.4 milyar kilometre uzaklıktaki yörüngede, Neptün'ün ötesinde bulunan Kuiper Kuşağı'nda bulunduğu açıklandı. 
     Saptanan yeni gökcisminin, Pluton dışında, Neptün'ün ötesindeki bilinen tüm gökcisimlerinden daha büyük olduğu sanılıyor. Şili'deki gözlemevinde araştırmalarını yürüten gökbilimciler, 2001 KX76 adlı gökcismini, Kuiper Kuşağı içindeki kütleleri tespit etmeye yönelik, NASA'nın sponsor olduğu bir çalışmanın kapsamında ortaya çıkardılar. 
     Kuiper Kuşağı'ndaki ilk gökcismi, 1992 yılında tespit edilmişti. Kuşakta, 70 bin kadarı en az 100 kilometre çapında daha milyarlarca gökcismi bulunduğu sanılıyor. 
     Konuyla ilgili internet sitesinin adresi şöyle http www.lowe ll.edu 






</TEXT>
</DOC>
