<DOC>
<DOCNO> 14115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/01/son/sonspo13.html </URL>
<DATE> 2001/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Dakika dakika Fenerbahçe - Adanaspor karşılaşması 
</HEADLINE>
<TEXT>

     Birinci Futbol Ligi'nde yapılan maçta lider Fenerbahçe, Adanaspor'u 4-0 yendi. 
     4. dakikada Revivo'nun soldan ceza sahası içine yaptığı ortayı, Rapaiç kafayla topu altı pas içine indirdi. Mehmet Ali son anda meşin yuvarlağı kornere atarak tehlikeyi önledi. 
     12. dakikada Erol'un yaklaşık 25 metreden sert şutunda kaleci Rüştü topu iki hamlede önledi. 
     13. dakikada Evren'in uzun pasıyla sağdan ceza sahasına giren Altan'ın topa vuruşunda, kaleci Rüştü meşin yuvarlağı iki hamlede kontrol etti. 
     15. dakikada Rapaiç'in sağdan yaptığı ortada ceza sahası içinde Revivo, Ercan'ın darbesiyle yerde kalınca, hakem Murat Ilgaz penaltı noktasını gösterdi. Atışı kullanan Rapaiç topu kaleci Atilla'nın solundan ağlara göndererek takımını 1-0 öne geçirdi. 
     17. dakikada Revivo'nun uzun pasıyla soldan ceza sahası içine giren Serhat, yerden topa sert vurdu. Kaleci Atilla meşin yuvarlağı yatarak kontrol etti. 
     23. dakikada Revivo'nun soldan ortasında altı pas içinde müsait durumdaki Yusuf'un kafa vuruşunda, top az farkla üstten auta çıktı. 
     29. dakikada Yusuf'un ara pasıyla soldan ceza sahası içine giren Ali Güneş, kaleci Atilla'nın altından topu ağlara göndererek takımını 2-0 öne geçirdi. 
     35. dakikada Revivo'nun pasıyla soldan ceza sahası içine giren Yusuf, Krilov'u da geçerek yaptığı ortada, topa kimse dokunamayınca Fenerbahçe bir golden oldu. 
     39. dakikada Revivo'nun soldan ortasında Adanaspor defansından seken topu önünde bulan Rapaiç, ceza sahası içinde yerden şutunda kaleci Atilla meşin yuvarlağı yatarak kontrol etti. 
     45. dakikada çalımlarla topla ceza sahası içine giren Yusuf'un plase vuruşunda meşin yuvarlak kaleci Atilla'da kaldı ve Fenerbahçe ilk yarıyı 2-0 önde kapadı. 
     
     49. dakikada Revivo'nun soldan kullandığı kornerde Adanaspor'un uzaklaştırmak istediği top, ceza sahası yayı üzerinde Rapaiç'in önünde kaldı. Bu futbolcu yerden sert bir vuruşla meşin yuvarlağı kaleci Atilla'nın sağından filelere göndererek durumu 3-0 yaptı. 
     53. dakikada Revivo'nun sağdan ara pasıyla ceza sahası içine giren Ali Güneş'in vuruşunda, top az farkla üstten auta çıktı. 
     53. dakikada Adanaspor'da Volkan Öztürk'ün yerine Mehmet oyunagirdi. 
     62. dakikada Hayati'nin uzun pasıyla ceza sahası içinde topla buluşan Altan, topa vurmakta gecikince, araya giren Mustafa Doğan tehlikeyi uzaklaştırdı. 
     63. dakikada Fenerbahçe'de Serhat'ın yerine Andersson , Yusuf'un yerine de Baliç oyuna dahil oldu. 
     68. dakikada Evren'in yaklaşık 20 metreden sert şutunda top yandanauta çıktı. 
     72. dakikada Andersson'un soldan ortasında altı pas içinde Rapaiç topa dokunamayınca, Krilov meşin yuvarlağı kornere attı. 
     73. dakikada Adanaspor'da Volkan Arslan'ın yerine Ali oyuna girdi. 
     75. dakikada Ercan'ın sağdan ortasında Ali'nin kafa şutunda, top kaleci Rüştü'de kaldı. 
     79. dakikada Adanaspor'da Hayati sarı kart gördü. 
     80. dakikada ceza sahası yayı üzerinde Johnson ve Revivo paslaşmasında, Johnson'un şutunda kaleci Atilla topu güçlükle uzaklaştırdı. 
     82. dakikada Adanaspor'da Krilov'un yerine Soner oyuna dahil oldu. 
     85. dakikada Rapaiç'in soldan ortasında ceza sahası içinde topla buluşan Andersson'un şutunda top Adanaspor'un yan direğinden döndü. 
     86. dakikada Fenerbahçe'de Rapaiç'in yerine Erhan oyuna girdi. 
     88. dakikada Baliç'in soldan uzun pasında ceza sahası sol çaprazında topla buluşan Revivo'nun ortasında Ali Güneş meşin yuvarlağı kafa ile ağlara göndererek kendisinin 2. takımının da 4. golünü attı 4-0. 
     Karşılaşmada başka gol olmadı ve Fenerbahçe, Adanaspor'u 4-0 yendi. 




</TEXT>
</DOC>
