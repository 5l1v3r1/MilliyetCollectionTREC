<DOC>
<DOCNO> 39910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/magazin/amag.html </URL>
<DATE> 2001/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte yerli Baharatlar’ 
</HEADLINE>
<TEXT>

Petek Dinçöz’ün açtığı yolda yürümeye kararlı bir grup manken, Ebru Güzel önderliğinde Spice Girls benzeri bir topluluk kurmak için harıl harıl çalışıyor... 
     YAŞAR ÇAKMAK 

     PODYUMUN güzelleri, dizi oyunculuğundan sonra müzik dünyasını da ele geçirmeye kararlı görünüyor. Mankenlerden Petek Dinçöz kaset yapıp piyasa sürdü, Ayşe Hatun Önal’ınki yolda. Bir başka manken Ebru Güzel ise, Spice Girls benzeri bir grup kurmak için kolları sıvadı. Kuracağı grup için birçok mankene teklifte bulunduğunu söyleyen Güzel, şöyle konuştu 
     
Henüz adları yok ama...      "BAZILARI, Mankenlerden oluşacak grup için insanlar acaba ne der ’ diyerek aramıza katılmak istemedi. Ayşe Hatun Önal, Ben tek başıma kaset yapacağım’ dedi. Grupta benim dışımda şimdilik Seçkin Piriler, Başak Koçoğlu ve Şenay Akay var. Grubun ismini, aramıza katılacak yeni arkadaşlardan sonra kararlaştıracağız." 
     
Dans onlardan sorulacak      Ebru Güzel, mankenlerden oluşacak gruba, birçok müzik yapımcısının sıcak baktığını söylüyor ve iddialı konuşuyor "Grup tamamlandıktan sonra bir yandan albüm hazırlıklarını sürdürürken, bir yandan da sahnede iyi bir şov sergilemek için dans çalışmaları yapacağız. Şu anda müzik dünyasında şov kızı eksiği var. O boşluğu dolduracağız..." 
     



 MAGAZİN 













</TEXT>
</DOC>
