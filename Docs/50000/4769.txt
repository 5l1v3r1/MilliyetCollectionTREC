<DOC>
<DOCNO> 4769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/yasam/yas04.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya’da UFO paniği 
</HEADLINE>
<TEXT>

Sibirya’da sivil bir havaalanını ziyaret eden’ uzaylılar yüzünden iki pilot zor anlar yaşadı.. UFO’lar 2 saat sonra bir anda kayboldu... 
     DIŞ HABERLER SERVİSİ 

     Dünyadışı canlıların dünyayı ziyaret için kullandığı UFO’lara dair haberlere bir yenisi eklendi. 
     Bu kez olay, UFO haberlerinin en çok çıktığı ABD’de değil, Rusya’da önceki gece yaşandı. Sibirya’nın doğusundaki bir havaalanının pisti üzerinde beliren UFO Unidentified Fliyng Object - Tanımlanamayan Uçan Cisim , uçuş trafiğinn uzun süre aksattı. Rus haber ajansları, Barnaul bölgesindeki havaalanının iki saat kapatılmasına yol açan uzaylılara ait cismin, pistin tam üzerinde, gökyüzünde pek fazla hareket etmeden durduğunu ve çevresine ışıklar saçtığını duyurdu. 
     Havaalanından hareket edecek olan bir kargo uçağının mürettebatı UFO’yu pistin ucunda gördükten sonra kalkış yapmayı reddederken, yine aynı havaalanına inecek bir yolcu uçağı da rotasını değiştirerek diğer bir havaalanına yöneldi. 
     UFO, yaklaşık 90 dakika göründükten sonra aniden gözden kaybolduğu bildirildi. 
     
     İki uçağa bela oldu 
     1 - UFO, Sibirya'nın kuzeyindeki Bernaul bölgesinde, sivil bir havaalanının üzerinde aniden belirdi. 
     2 - Bu sırada kalkışa hazırlanan bir kargo uçağı, UFO'yu görerek kuleye bu şartlar altında havalanamayacağını bildirdi. 
     3 - İnişe hazırlanan bir yolcu uçağı da, UFO'yu görür görmez rota değiştirerek alandan uzaklaştı. UFO, 90 dakika sonda aniden gözden kayboldu. 
     


 YAŞAM 




















</TEXT>
</DOC>
