<DOC>
<DOCNO> 9383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/son/soneko20.html </URL>
<DATE> 2001/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 153 puan geriledi 
</HEADLINE>
<TEXT>

     İMKB Ulusal-100 Endeksi, dünkü kapanışa göre 153.83 puan gerileyerek, 1. seansı 8,512.05 puandan tamamladı. 
     Hisse senetleri ortalama yüzde 1.78 oranında değer yitirdi. Borsa'da, dün ikinci seansta başlayan satışlar günün ilk seansında da yoğun olmamakla birlikte sürdü. 8,556 puan seviyesinde açılış yaptıktan sonra Endeks, ilk dakikalarda en düşük 8,431 puanı gördü. 
     Ancak, hisse bazı alımlarla dengelenen endeks, düşük işlem hacmiyle yatay seyire girdi. Seansın ilk yarısı 8,501 puanla geçildi. İkinci yarıda işlem hacminin daha da daraldığı gözlenirken, 8,500 puan seviyesinde tutunan Endeks, seansı 8,512.05 puandan tamamladı. Kapanışta mali endeks 247.29 puanlık düşüşle 11,508.53 puana, hizmet endeksi 47.01 puanlık düşüşle 6,057.05 puana, sanayi endeksi de 109.04 puanlık düşüşle 6,366.46 puana geriledi. 
     Böylece mali grup hisseler önceki kapanışa göre ortalama yüzde 2.10, hizmet grup hisseler yüzde 0.77, sanayi gurubu hisseler de yüzde 1.68 oranında değer yitirdi. 1. seansta işlem gören toplam 295 hisse senedinden 187'si değer yitirdi. 49 hisse senedi değer kazanırken, 59 hissenin fiyatında ise değişiklik olmadı. 
     Seansta 60 trilyon 794 milyar 384 milyon liralık işlem hacmi oluştu. 1. seansta Yapı Kredi Bankası, Koç Holding, Tüpraş, Vestel ve Migros en yoğun işlem gören hisseler oldular. 




</TEXT>
</DOC>
