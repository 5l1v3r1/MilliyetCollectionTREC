<DOC>
<DOCNO> 14330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/siyaset/siy03.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi de kansere el attı 
</HEADLINE>
<TEXT>

     ANKARA Milliyet 

     Sağlık Bakanı Osman Durmuş, "1 - 7 Nisan Kanser Haftası"nda vatandaşlara kanserden korunma yolunu gösterdi. Ankara Dr. Abdurrahman Yurtaslan Ankara Onkoloji Eğitim ve Araştırma Hastanesi’nde 44. Hamdi Suat Aknar Konferansı’na katılan Durmuş, kanser riskini azaltmak isteyenlere önerilerde bulundu. Durmuş, "Vatandaşlara kanserden korunmak için özellikle lifli besinler yemelerini, süt ürünleri ve taze meyve sebze tüketmelerini tavsiye ediyorum" dedi. Çalışanları da beslenmelerine dikkat etmeleri için uyaran Durmuş, "Lütfen Türk mutfağına uygun, sebze ve meyve ağırlıklı yemek pişiren yerleri tercih ediniz" tavsiyesinde bulundu. Durmuş, vatandaşları yağlı besinlerden uzak durmak ve düzenli spor yapmak gerektiği konusunda da uyardı. 
     Durmuş, kanser çalışmalarının belirli bir seviyeye ulaştırılabilmesi için en önemli adımın "Ulusal Kanser Enstitüsü"nün kurulması olduğunu belirterek, konunun Meclis’e sevk edileceğini söyledi. 
     


 SİYASET 

















</TEXT>
</DOC>
