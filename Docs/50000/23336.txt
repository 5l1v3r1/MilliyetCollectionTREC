<DOC>
<DOCNO> 23336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/yazar/okur.html </URL>
<DATE> 2001/05/26/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Gübre ihalesi deyip geçmeyin 
</HEADLINE>
<TEXT>

     Gübre sektöründe 6 büyük üretici var. 
     Bagfaş, Ege Gübre, Gübre Fabrikaları halka açık. İMKB'de "Ulusal Pazar"da işlem görüyor. Toros Gübre, İstanbul Gübre Sanayii İGSAŞ ve Türkiye Gübre Fabrikaları ise hisselerini küçük ortaklara açmamış. 
     2000 yılında 3 milyon 700 bin tonluk bir üretim var. 
     Ve şirketlerin pazar payı azotlu, fosforlu gübreye göre değişiyor. 
     Pazarda yabancı yok. 
     Çünkü gübre, iki yıl öncesine kadar siyasetçinin en kolay oyuncağı. Ancak Dünya Bankası ve IMF dayatıyor, "pilot bölgelerde başlayan doğrudan üreticiye destek sağlama" politikası çalışıyor. Ve desteklemenin kalkacağı ama gübrede kıyamet kopmayacağı ortaya çıkıyor. 
     Bu noktada şirketlere bakıyoruz. 
     
İhale ve iddialar      Adresimiz yüzde 80 oranındaki hissesi Tarım Kredi Kooperatifleri Merkez Birliği'ne ait bir şirket. Kimine göre, yarı kamu, kimine göre, özel bir şirket olan Gübre Fabrikaları. 
     Sektör sessiz, şirketler sessiz. İhaleler ise peş peşe yapılıyor. 
     İGSAŞ, 8 Mayıs'ta ihale açıyor, 28 Mayıs'ta sonuçlandırıyor. 
     Gübre Fabrikaları, 4 Mayıs Cuma günü saat 16.30'da duyurduğu ihaleyi 9 Mayıs Çarşamba sabahı 8.30'da sonlandırıyor. 
     Zaten sorun da burada. 
     Gübre Fabrikaları, iki yarı üre gübresi ve amonyak nitrat ihalesi açıyor. 
     Rakam önemli. 
     Her iki ihalede miktar 5'er bin ton. 
     Az mı 
     Sektör temsilcilerine göre büyük bir ihale. 
     Üstelik dünya pazarının klasik üreticileri var. Örneğin Rusya, Ukrayna... 
     İhaleye girmek isteyenler can havliyle işe saldırıyorlar. Bu klasik üretici ülkelerden bilgi almaya çalışıyorlar. 
     İhaleye katılım için süre dar, bilgi istenen ülkelerden gelecek her ayrıntı önemlidir. 
     Gübre Fabrikaları da işi sıkı tuttuğundan olacak ki, "isteyen katılımcı hafta sonu faks çekebilir" biçimindeki bilgiyi de duyuruya eklemiştir. 
     Hafta sonu faks çekmek isteyenler boşuna çaba harcar. Neticede fakslar çalışmamaktadır. 
     Her neyse, bu kadar kısa sürede ihaleye girenler, ihale sonuçlanınca hiç mi hiç şaşırmazlar. 
     İhaleyi, adresi İsviçre olarak gözüken Ameropa AG kazanır. 
     Buraya kadar anormal bir şey yok ki 
     Diyeceğinizi biliyoruz ama, iddialar çok farklı 
     
Kimse yanıt vermiyor      İddialara göre, Ameropa'nın Türkiye temsilcisi, iki ay önce bu fabrikadan ayrılan eski genel müdür yardımcılarından birisidir 
     Ve bu kişiyle ilgili olarak ortada çok farklı iddialar dolaşmaktadır. 
     Örneğin 
     Group Chimique Tunisien firmasıyla çok özel bir ilişkisi olan bu eski yönetici, 12 milyon dolarlık bir gübre ithalatını bu şirketten yaptırmıştır. Ve iddialar, sessiz sedasız, yangından mal kaçırır gibi yapılan bu ihalelerde hep birilerini kollama düşüncesi vardır. 
     İşte temel sorun... İşte iddiaların asıl nedeni 
     Biz, Gübre Fabrikaları'nın en tepe yöneticilerine bu iddialara ne diyeceksiniz diye bile soramadık. Çünkü kimi aramaya kalksak yurtdışında. Ve yanıtı sekreter veriyor 
     "Burası kamu kuruluşudur." 
     
     







Polatlı sohbeti 


Enerji soruşturmaları 


Rahmi Bey’in pabucu 


Cart curt particiliğinden kurtulmak... 


Foto - finish 


Ödül ve ceza 


YÖK kaynıyor 


Fırsat ve umut 


Gübre ihalesi deyip geçmeyin 


Avrupalının istediği... 


Turizm atağı 


İnsani gelişmede sınıfta kaldık 


Bir haksızlık var 


Çaycı "eylülde seçim var" diyor 


</TEXT>
</DOC>
