<DOC>
<DOCNO> 20782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/ekonomi/eko15.html </URL>
<DATE> 2001/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>

     Oyak Bank ajansını değiştirdi 
     Oyak Bank’ın, yeni yönetimiyle birlikte giriştiği yenilenme hamlelerine bir yenisini daha ekleyerek reklam ajansını değiştirdiği açıklandı. Bankadan yapılan açıklamada şöyle denildi "Yeni dönem iletişim partnerini, 14 ajansın katıldığı bir konkurla belirleyen Oyak Bank, yakında başlayacağı imaj kampanyasını Movida Plus MAP ile birlikte gerçekleştirecek." 
     
     Aselsan, Mikes’e ortak oluyor 
     Aselsan, savunma sanayinde faaliyet gösteren Mikes Mikrodalga Elektronik Sistemleri ile muhtemel ortaklık için görüşme yaptığını açıkladı. Aselsan’ın borsa bülteninde yer alan açıklamasında, Mikes’in sermayesine büyük oranda katılmak üzere görüşmeler yapıldığı belirtildi. 
     
     Garanti’den 36.8 trilyon net k r 
     Garanti Bankası ilk çeyrekte 71.6 trilyon liralık vergi öncesi k rı, 36.8 trilyonluk da net k r açıkladı. Garanti Bankası Genel Müdürü Ergun Özen, bankanın toplam aktiflerinin geçen yılın aynı dönemine göre yüzde 47 artarak 7.6 katrilyon olduğunu bildirdi. Özen, kredilerin de 2.8 katrilyon liraya ulaştığını vurguladı. 
     
     Yapı Kredi’nin net k rı 33 trilyon 
     Yapı Kredi Bankası ilk üç aylık dönemde 33 trilyon lira net k r elde etti. Yapı Kredi Bankası’ndan yapılan açıklamaya göre, bankanın aktifleri geçen yılın aynı dönemine göre yüzde 67 artışla 9.2 katrilyon liraya, özkaynak büyüklüğü ise yüzde 145 artışla 1.4 katrilyon liraya çıktı. Bankanın toplam mevduatı da 6.2 katrilyon liraya ulaştı. 
     
     Anadolu Sigorta’ya yeni genel müdür 
     Anadolu Sigorta Genel Müdürü Ahmet Yavuzoğlu’nun emekli olarak Anadolu Sigorta Yönetim Kurulu Başkan Vekilliği’ne seçilmesiyle boşalan genel müdürlük görevine G. Mahir Bayyurdoğlu getirildi. İş yaşamına İş Bankası’nda başlayan Bayyurdoğlu, aynı bankada genel müdür yardımcılığına kadar yükseldi. 
     
     Garden Doğa’da brunch keyfi 
     Bakırköy’de doğa ile lezzetin buluştuğu Galleria Garden Doğa Restaurant, yarın kapılarını anneler ve evlatları için açıyor. Garden Doğa, Anneler Günü’nde brunch veriyor. Çimlere atılmış masalarda, kır keyfinin yaşanabileceği mek nda, brunch fiyatları, Anneler Günü nedeniyle cazip hale getirildi. 
     



 EKONOMİ 


















</TEXT>
</DOC>
