<DOC>
<DOCNO> 39404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/son/sonspo04.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
12 DEV Adam'ın hazırlık maçları karnesi İYİ 
</HEADLINE>
<TEXT>

     Türkiye'de yapılacak 32. Avrupa Erkekler Basketbol Şampiyonası'na hazırlanan A Milli Takım, yaptığı hazırlık maçlarında iyi bir performans sergiledi. 
     Milli takım, şampiyona öncesi 1 aylık hazırlık döneminde yaptığı 13 karşılaşmanın 9'unu kazanırken, 4 maçtan da sahadan yenilgiyle ayrıldı. 
     Hazırlık maçlarında Çek Cumhuriyeti ve Bosna Hersek'e karşı 2'şer galibiyet alan milliler, Ukrayna, Rusya, İsveç, İsrail ve Polonya'yı da yenmeyi başardı. 
     İtalya'da Bormio Turnuvası'nda son şampiyon İtalya'ya yenilen A Milliler, Ankara'da 7. Turgut Atakol Turnuvası'nın finalinde de şampiyonun favorilerinden Yugoslavya'ya farklı skorla mağlup oldu. Milliler, Almanya ve Slovenya karşısında ise 3. periyotları önde geçti, ancak son periyotlarda yenilmekten kurtulamadı. 
     
     Hazırlık maçları 
     A Milli Basketbol Takımı'nın hazırlık maçlarında aldığı sonuçlar şöyle 
     
     
     İstanbul Ayhan Şahenk Spor Salonu 
     
Türkiye-Çek Cumhuriyeti 73-57 Türkiye-Çek Cumhuriyeti 82-71      
     
     İtalya Bormio 
     
Türkiye-Bosna Hersek 87-64 Türkiye-Ukrayna 73-58 İtalya-Türkiye 78-56      
     
     Ankara 7. Turgut Atakol Turnuvası 
     
Türkiye-Rusya 92-71 Türkiye-İsveç 82-61 Türkiye-Yugoslavya 72-90      
     
     Slovenya 
     
Türkiye-Almanya 84-85 Türkiye-Bosna Hersek 88-83 Slovenya-Türkiye 75-72      
     
     Ankara 
     
Türkiye-İsrail 68-60 Türkiye-Polonya 93-68      
     
     En skorer İbrahim 
     Avrupa Şampiyonası'na az bir süre kala, A Milli Takım'da İbrahim Kutluay, performansıyla dikkati çekiyor. 
     Bosna Hersek'e 30 sayı atan İbrahim Kutluay, 13 maçta toplam 222 sayı ve maç başına 17 sayı ortalamasıyla hazırlık maçlarının en skorer ismi oldu. 
     İbrahim'den sonra Hidayet Türkoğlu 162 sayı ve maç başına 12.4 sayı ile ikinci, Hüseyin Beşok da 12 maçta 136 ve maç başına 11.3 sayı ortalamasıyla en skorer 3. oyuncu oldu. 
     Mirsad Türkcan 9 maçta 7.6 sayı ortalamasıyla 4. ve Mehmet Okur ise 13 maçta 7.3 sayı ortalamasıyla 5. skorer oyuncu oldu. 






</TEXT>
</DOC>
