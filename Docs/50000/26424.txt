<DOC>
<DOCNO> 26424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/son/sondun10.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuşlar artık cep telefonu melodilerini taklit ediyor 
</HEADLINE>
<TEXT>

     Avustralya'da kuşlar artık cep telefonlarının zil seslerini taklit etmeye başladı. 
     Kişi başına düşen cep telefonu sayısında dünyada önde gelen ülkelerden olan Avustralya'nın kırsal kesimlerinde kuşların, çalan melodileri giderek daha fazla duydukları ve çiftleşme dönemi şarkılarının arasına kattıkları belirtildi. 
     Queensland Müzesi kuş uzmanı Greg Czechura, tabiattaki sesleri taklit edebilen kuş türlerinin, kentlerde de piknik alanları ve ulusal parklarda, sık sık cep telefonu zil seslerini duyma olanağı bulduklarını söyledi. Czechura, bunu daha çok erkek kuşların yaptığını ve onların ağzından en son cep telefonu melodilerinin duyulabileceğini belirtti. 







</TEXT>
</DOC>
