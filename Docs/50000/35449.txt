<DOC>
<DOCNO> 35449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/son/sonspo10.html </URL>
<DATE> 2001/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursasporlu Okan'ın bonservis sorunu çözümlendi 
</HEADLINE>
<TEXT>

     Ligde geçen sezonun gol kralı Bursasporlu Okan Yılmaz'ın 5 yıllığına anlaştığı Olympique Marsilya Kulübü ile olan bonsevis sorunu çözümlendi. Fransız kulübü, 30 bin dolar karşılığı genç futbolcunun sözleşmesini fesh etti. 
     Bursaspor Kulübü Teknik Asbaşkanı Nihat Şengezer, idari asbaşkan Haluk Oyal ile Okan Yılmaz, bonservis sorunun çözümlemek için İstanbul Atatürk Havaalanı'nda Fransız kulübünün menajeri Jan Lui ile buluştular. Görüşmede, Okan'ın Fransız kulübüyle ilişkisinin kalmadığına dair belge teslim alındı. Yöneticilerle birlikte Bursa'ya dönen Okan, bonservis sorunu nedeniyle oldukça sıkıntılı günler yaşadığını belirterek, ''Artık rahatladım. Bundan sonra yalnızca Bursaspor'un başarısını düşüneceğim'' dedi. Liglerin sona ermesinden sonra Okan Yılmaz, Fransa'ya giderek O.Marsilya ile 5 yıllık sözleşme imzalamış, ancak daha sonra bundan vazgeçerek, Bursa'ya dönmüştü. 







</TEXT>
</DOC>
