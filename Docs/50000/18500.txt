<DOC>
<DOCNO> 18500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/28/yasam/yas04.html </URL>
<DATE> 2001/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Cenine kalkan zalim eller kırılır 
</HEADLINE>
<TEXT>

Hamileye saldıranın cezası ikiyle çarpılacak. Çünkü doğmamış yavrusu da birey’ sayılacak. Ama şimdilik sadece ABD’de... 
     DIŞ HABERLER SERVİSİ 

     ABD Temsilciler Meclisi’nde onaylanan bir yasa Senato’dan da geçmeyi başarırsa, artık hamile kadınlara saldıranlar iki kişiye saldırmış’ kabul edilecek. Ve doğal ki cezası da ikiye katlanacak. 
     Kürtaja karşı grupların öncülüğüyle çıkarılan yasaya göre, hamilelik dıştan belli olsun olmasın, karnında fetüs taşıyan her kadın ceza yasasının gözünde iki kişi’ muamelesi görecek. 
     Hamile kadınlara tecavüz eden, şiddet uygulayan ya da öldüren kişiler de bu çerçevede iki ayrı kişiye saldırıdan yargılanacak. Yani fetüse şiddet uygulamak federal bir suç’ haline gelmiş olacak. 
     Yasa, fetüsün büyüklüğü hakkında da sınır tanımıyor. Yani fetüs, kaç aylık olursa olsun, hatta anne adayı karnında bir bebek bulunup bulunmadığından haberdar olsun ya da olmasın yasa önünde birey’ sayılacak. 
     
     Hamas usulü gövde gösterisi 
     İsrail ile Filistin arasında silahların susması için görüşmeler yapılırken, İslami Direniş Hareketi "HAMAS"ın, alışılan gösterilerin dışına çıkarak çocukları kendi alanlarına çekmeye çalışması dikkat çekiyor. İntihar saldırısına hazır, canlı bomba kıyafetiyle Gazze’nin Cebaliya Mülteci Kampı’nda gövde gösterisi yapan HAMAS militanlarına çocuklar korosunun alkışları da epeyce moral vermişe benziyor. ap 
     



 YAŞAM 

















</TEXT>
</DOC>
