<DOC>
<DOCNO> 18516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/28/yazar/pulur.html </URL>
<DATE> 2001/04/28/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bir gazete... 
</HEADLINE>
<TEXT>

     ADAM milyonlar, milyarlar harcıyor, okul yaptırıyor, hastane yaptırıyor, açılışa cumhurbaşkanları, bakanlar, valiler, belediye başkanları katılıyor, lakin TRT'de, açılış ve törenle ilgili haber verilirken, anlatım şöyle 
     "Hayırsever, bir vatandaş tarafından yaptırılan..." 
     Niye, adamın adını vermiyorsunuz Üstelik açılışı yapılan okul, hastane adamın adını taşıyor. 
     Kaç kere yazdık, hatta bir keresinde devrin Cumhurbaşkanı Evren'e bile söyledik, "Neyi, kimden saklıyorlar " diye... 
     Bu yanlışlıktan vazgeçildiğini sanıyorduk, meğer aldanmışız... 
     
     GEÇEN çarşamba günü, TRT - 1'de Çanakkale'den canlı bir yayın vardı, "Anzak çıkarması"nın 86. yılı kutlanıyordu. 
     Yani, tam 86 yıl önce, 1. Dünya Savaşı'nda, Çanakkale Boğazı'nı ele geçirip İstanbul'u işgal etmek için "Anzaklar" çıkarma yapmışlardı. 
     Kimdi bu Anzaklar 
     
     İNGİLİZ sömürgesi Avustralya ve Yeni Zelanda askerlerinden kurulu askeri birliğe "Anzak" adı verilir. 
     O "Anzaklar"ın torunları, bugün Çanakkale'de, dedelerinin ters yüz edilişinin yıldönümünü kutluyorlardı. 
     Biz ise Çanakkale Zaferimizin yıldönümünü, onların yenilgileri kadar, önem vererek kutluyor muyduk 
     Bu çok önemli ama, asıl söylemek istediğimiz bu değil... 
     
     Töreni anlatan TRT sunucusu, "Çanakkale Şehitleri Anıtı"nın tarihçesini "Bir gazetenin öncülüğünde açılan kampanya ile..." diyordu. 
     
     HAYIR, sayın TRT, o gazete, "bir gazete" değildir, o gazete MİLLİYET gazetesidir, o kampanyayı yürüten, anıtın yapılmasına büyük katkısı olan gazetenin adı MİLLİYET'tir. 
     Bunu sansür etmenin, yasaklamanın, saklamanın anlamı nedir, gereği nedir 
     Yani, "Bu anıt, MİLLİYET gazetesinin açtığı kampanyanın öncülüğünde yapıldı" derseniz TRT ilkelerini çiğnemiş mi olursunuz 
     Biz, o kampanyanın heyecanla, bağış yapanların gözyaşlarıyla büyüdüğünün canlı tanığıyız. 
     Bu yazıyı yazmasaydık, kampanyayı, yazdığı bir yazıyla başlatan merhum meslektaşımız Necmi Onur'a yapılan, bu haksızlığa da katlanmış olacaktık. 
     Gazetenin ve gazetecinin kaderidir bu... 
     Anılmak, bir kuru teşekkürü bile esirgemek... 
     
     TEŞEKKÜR denilince aklımıza geldi. 
     Neredeyse 6 ay oluyor, bir filmi yazmışız, yazıda filan oyuncunun da bize göre çok güzel oynadığını belirtmişiz. 
     Geçenlerde yolda rastladık 
     "Bizim film için yazı yazmışsınız..." 
     Dikkat edin "okudum " bile demiyor, söylemişler de, o da duymuş 
     Yüzüne baktık 
     "Teşekkür etmek istedim ama, sizi bulamadım " 
     "Aman estağfurullah, ne zahmet, bu ne acele Yazının daha yıldönümü bile olmadı " 
     
     BİR örnek daha... 
     Tiyatro sanatçısı Demet Akbağ, ruh sağlığı için gittiği, herkese açık bir toplantıdan çıkarken foto muhabiri ve kameramanlara kızmış "Şerefsizler " demiş... 
     Demek oynadığı filmin reklamı ve yaptığı trafik kazasını anlatabilmek için onların karşısına çıkarken, "Şerefsiz" olduklarını bilmiyordu. 
     
     







Siyaset ve hukuk 


Anzaklar kadar 


Zirve ve istifa 


Başarılı avukat 


İstifayla birlikte revizyon da yapılsaydı keşke... 


Gecikmiş doğru 


Refah ve Apo davası 


Sınav maratonu 


Kömür, altın, bor 


Türkiye'nin şansı 


Yabancıyı bırak, içeriye bak 


Bir gazete... 


Beyaz istifa 


Türk malına mecburi dönüş başlayacak 


Haklıysanız yorulacaksınız 


"Hortum"u abarttıkça moral ve güven kalmadı 


</TEXT>
</DOC>
