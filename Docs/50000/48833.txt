<DOC>
<DOCNO> 48833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/26/dunya/adun.html </URL>
<DATE> 2001/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Dengeler değişiyor 
</HEADLINE>
<TEXT>

ABD’nin kendisine güvenmediğini düşünen Kuzey İttifakı yetkilileri, operasyonu iyice boşlayıp gizli gizli diplomatik görüşmeler yapıyor. Bu arada ABD, Pakistan ve İngiltere ile Kuzey İttifakı’na destek veren Rusya, İran ve Fransa arasında güçler savaşı ortamı oluşmaya başladı... 
     AFGANİSTAN İRFAN SAPMAZ 

     ABD bombardımanlarının ardından kara harek tına başlaması beklenen Kuzey İttifakı, askeri operasyonlar yerine diplomasiye yöneldi. ABD’nin kendisine güvenmediğine kanaat getiren Kuzey İttifakı Rusya, İran ve hatta Hindistan ile işbirliğine gidiyor. Bu arada bölgede ABD - Pakistan - İngiltere ile Rusya - İran - Fransa arasında yaşanacak bir güçler savaşının sinyalleri hissediliyor. 
     
     İKNA TURUNA ÇIKTILAR 
     Rusya, Penşir Vadisi’ndeki yaklaşık 20 bin mücahide komando üniforması giydirirken, her türlü silah ve mühimmat yardımında bulunuyor. Kuzey İttifakı Devlet Başkanı Burhaneddin Rabbani’in Rusya Devlet Başkanı Vladimir Putin ile Tacikistan’da görüşmesinin ardından, Kuzey İttifakı’nın Dışişleri Bakanı Dr. Abdullah Abdullah ile Savunma Bakanı General Muhammed Fehim de diplomasi turlarına başladı. Abdullah, bir haftadır Duşanbe ve Tahran’da görüşmelerini sürdürürken, Fehim’in de önce Tahran’a, ardından Fransa’ya gittiği belirlendi. 
     
     HİNDİSTAN DA GÖZ KIRPTI 
     Rabbani de, BBC’nin Farsça servisine önceki gece yaptığı açıklamada, özellikle ABD’nin devrik kral Zahir Şah’ı Afganistan’a getirterek geniş tabanlı bir hükümet kurmasına tepkilerini dile getirdi. Rabbani, "Biz 6 yıldır Taliban’a ve terörizme karşı savaşıyoruz. Zahir Şah o zaman neredeydi Böyle bir koalisyon olmaz" diye konuştu. Öte yandan Kuzey İttifakı, Pakistan’ın can düşmanı Hindistan ile büyük yakınlaşma içine girdi. Kuzey İttifakı’nın Delhi’de büyükelçisi bulunuyor, Hindistan da Kuzey İttifak İslam Devleti’ni resmen tanıyor. 
     



 DÜNYA 


















</TEXT>
</DOC>
