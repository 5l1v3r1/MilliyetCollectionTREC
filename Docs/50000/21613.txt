<DOC>
<DOCNO> 21613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/son/sontur09.html </URL>
<DATE> 2001/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK muhalifi doktorun cesedi Almanya'da ağaca asılı bulundu 
</HEADLINE>
<TEXT>

     Terör örgütü PKK'da infazlar sürüyor. Geçtiğimiz günlerde Almanya bir parkta ağaca asılı olarak bulunan cesedin, Doktor Rodi Demirkapı'ya ait olduğu bildirildi. 
     Demirkapı'nın, olayın olduğu gün evinden 3 kişi tarafından zorla alınarak götürüldüğü ifade edildi. Daha sonra bir parkta ağaca asılı olarak bulunan cesedin, bu kişiye ait olduğu kaydedildi. Elazığ'ın Palu ilçesine bağlı Gülçatı köyünde doğan 56 ve 1973 yılında Atatürk Üniversitesi Tıp Fakültesi'ni bitiren Demirkapı'nın, 1993 yılında terör örgütünün Avrupa'daki faaliyetlerini organize etmek amacıyla bu ülkeye gittiği kaydedildi. 
     Sözde ''Sürgünde Kürt Parlamentosu''nun üyesi olduğu belirtilen Demirkapı, bu oluşumun PKK tarafından tasfiye edilmesinin ardından örgütü ağır dille eleştirmişti. PKK'nın etkinliklerine katılmama kararı alan Demirkapı'nın, son zamanlarda terör örgütü mensuplarınca sık sık tehdit edildiği öne sürüldü. 
     Demirkapı'nın ''terör örgütünde yaşanan iç hesaplaşma sonucu öldürüldüğü'' ileri sürülürken, olayın Alman polisi tarafından çok yönlü araştırıldığı belirtildi. 
     







</TEXT>
</DOC>
