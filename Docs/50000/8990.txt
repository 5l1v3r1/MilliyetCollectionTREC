<DOC>
<DOCNO> 8990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/yazar/cerrahoglu.html </URL>
<DATE> 2001/02/26/ </DATE>
<TIME>  </TIME>
<AUTHOR> Nilgün CERRAHOĞLU  </AUTHOR>
<HEADLINE>
"Kumar oynandı..." 
</HEADLINE>
<TEXT>

     IMF bu reçeteyi bize '94 krizinde de vermişti. Ben kabul etmedim. Çünkü bu bir kumardı " diyor Prof. Dr. Emre Gönensay ve özetle devam ediyor 
     "Cumhurbaşkanı başdanışmanlığı yaptığım dönemde '94 krizi çıktı. Çankaya'dan ayrılarak Çiller'le ekonominin koordinasyonundan sorumlu başdanışmanlık görevi üstlendim. Milletvekili değildim, siyasi sıfatım yoktu. Bakan düzeyinde çalışmadım. Ama krizi ben yönettim. Hiçbir bakan bana karışmaya cesaret edemedi. Çünkü panik içindeydiler. IMF ile kriz müzakerelerini yapan benim. O zaman da Fischer vardı ve çıpa sistemi önerdiler. Kendilerine Türkiye gibi bir ülkede bunun çok büyük bir kumar ve yanlış olacağını anlattım. Washington'da üç gün bunun mücadelesini verdim..." 
     "Neden kumar " sorusunun yanıtını ise şöyle veriyor Gönensay 
     "Bu programın içinde çünkü mündemic bir hata var Döviz çıpası. Başlangıçta müthiş güven verir. Döviz kurunun ne olacağı bellidir. Enflasyon belli hedefe düşürülmeye çalışılır. Hedef yakalanırsa fevkalade olur. Yakalanamazsa işte bu olur Ödemeler dengesi açıkları, programın devamına ilişkin kuşku uyandırır. Paraya güven yok olur. Dövize hücum edilir. Sistem kitlenir. Bu nedenle bu programların çoğu başarısızlıkla sonuçlanmıştır..." 
     "Peki ne yapmalı " 
     "İlk iş 'güven' tesis etmek. Güven tesis edilemezse MB ne yapsa fayda etmez. Ekonomik aktörler güven duymazsa enflasyon hedefi tutmaz. Kur, faizler fırlar. MB rezervleri erir. Ekonomiyi kapatmak mecburiyetinde kalırsınız. Ancak gelinen noktada da hükümetin dövizi dalgalanmaya bırakmaktan başka çaresi yoktu. Ehvenişeri yaptılar. Döviz çıpasını başlangıçta kabul etmekti hata. Kriz er geç çıkacaktı. Siyasi skandal bunu tetikledi. Güvenilirlik zaten yitirilmişti. Kuru ilan edip hazirana kadar bu kur öngördüğümüz gibi gidecek dedikten sonra bundan dönmek Türkiye için büyük güven kaybıdır. Çünkü verilmiş bir taahhüt vardı. Bundan geri dönüldü. Ama dönülmesi de lazımdı. İtibar zaten sıfıra inmişti çünkü. Kaybedilecek itibarın önemi kalmamıştı... Tahmin ediyorum şimdi şunu düşünüyorlar Programın mali ayağından şaşmayalım. Dalgalı kuru geçici kabul edelim. Sistem stabilize olduktan sonra 'para kurulu' sistemine geçelim. Bu, çıpadan daha radikal bir sistemdir. MB altyapısını buna göre geliştirelim. Nasıl işler bilemem. Ancak bu yaklaşımda iyi senaryo şudur Yıl sonu enflasyonun 25 - 30, TL'nin serbest kurda 1 milyon civarına oturması. Akabinde para kurulu sistemine geçilmesi..." 
     "Çıpa kumarsa ve o yüzden buralara geldiysek o sistemin radikalini niye gidip alalım " 
     "IMF'nin kafasındaki paradigma bu. Teorik olarak buna yakalanmışlar. Başka şey düşünemiyorlar..." 
     "Çıpayı idare edemeyen hükümet bu sistemin daha radikalini nasıl idare eder Bu hükümet gitmeden düze çıkılabilir mi " 
     "Dünyanın herhangi bir yerinde böyle bir şey olsa hükümet gider. Ancak biz şimdi tek parti sistemindeyiz. Üç başkan - 'triumvira' - ile idare edilen tek parti. Meclis'teki çoğunluk 'triumvira' kontrolünde. Muhalefet partileri de çeşitli nedenlerden alternatif sayılmıyor. Tek parti sisteminde hükümet değişikliği mümkün değil. Türkiye'de birbirinden bağımsız iki kriz var Siyasi, ekonomik. Biri diğerine yol açmadı. İki kriz çakıştı. Çıkışı zorlayan bu..." 
     Allah yardımcımız olsun 
     
     





Kriz kitabı 


Demirel ve MGK 


Bet l Tarhan ve Bet l Mardin 


"Kumar oynandı..." 


Suçlu kim 


Çıkış yolları 


Gaflet yolu 


Chirac ile Jospin kavgası 


Siyasi sorumsuzlar ve zirveleri 


Kurbanlar Mehmetçik'e... 


Yönetim planına bakın 


Çöken programı neden tuttuk 


Koç Üniversitesi’nde 75. yıl kutlaması başladı 


</TEXT>
</DOC>
