<DOC>
<DOCNO> 19688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/yazar/gureli.html </URL>
<DATE> 2001/05/05/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Çorum Bildirgesi 
</HEADLINE>
<TEXT>

     Yaşam ekonomik krizden, yolsuzluktan ve de Galatasaray - Fenerbahçe maçından ibaret değil "çevre sorunu" diye de bir konu var. 
     Çorum İli Çevre Vakfı'nın çağrısı üzerine, 20 kadar sivil toplum örgütünün temsilcileri geçenlerde Çorum'da toplanıp "Çorum Bildirgesi" adıyla bir metin yayımladı. 
     Bizce en büyük çevresel ve toplumsal kirlilik olan hırsızlık ve yolsuzlukların soluğumuzu kestiği şu günlerde çevreciler bakın nelerle uğraşıyor. Çorum Bildirgesi'nden özetle birkaç satırbaşı 
     - Evrensel bir insan hakkı olan çevre hakkı, İnsan Hakları Evrensel Bildirgesi'ne eklenmelidir. 
     - Herkes "Turizm, turizm" diyor, ama asıl amaç turist sayısını artırmak değil, katma değeri yüksek olan kültür ve çevre turizmini geliştirmek olmalı. 
     - Yeryüzünün en büyük sorunu olan ve enerjinin fosil yakıtlardan elde edilmesi yüzünden atmosferde yoğunlaşan global ısınmayı yavaşlatacak tek çare olarak "temiz enerji"ye geçilmelidir. 
     - Organik tarıma geçiş özendirilmelidir. 
     
Bir diyalog      - Polis rejimi geliyor . 
     - Hep hırsız rejimi sürecek değil ya Perşembenin gelişinin çarşambadan belli oluşu gibi, hırsız rejiminin ardından polis rejiminin gelmesi. Etki - tepki kuralına uygun değil mi 
     
Bir anımsama      Rahmetli İsmet Paşa bugünleri görse, bazı politikacıların söylemlerine bakıp ne derdi 
     - "Suçluların telaşı içindesiniz. Sizi ben bile kurtaramam " 
     
Bir program      Ferhan Şaylıman'ın hazırlayıp sunduğu ve 22 Nisan'da Flash TV'de yayımlanan, genel istek üzerine 29 Nisan'da yinelenen programda konuşmacı üç profesör, son zamanlarda olup bitenleri "ulus devletin tasfiyesi hareketi" olarak niteledi. Ayrıca Prof. Dr. Anıl Çeçen, "devletin ekonomide küçültülmesi" savlarını değerlendirirken, OECD verilerine dayanarak, Türkiye'de devletin ekonomideki payının başta Amerika olmak üzere Batı ülkelerinden en az yarı yarıya daha düşük olduğunu gösterdi. 
     
Bir öneri      Ulus devletin bütünlüğünden yana olanların, örneğin Atatürkçü Düşünce Derneği'nin, Ferhan Şaylıman'ın programının bandının birer kopyasını bütün şubelerine gönderip oralardaki toplantılarda göstermesi önerisine ne dersiniz 
     
Bir şiir      Evrensel Basım Yayın'ın ellerine sağlık şair Şükran Kurdakul'un kitaplarından dördünü birden tekrar yayımladı. İşte, ustanın "Ben Seni Arıyorum" şiirinin ilk bölümü 
     "Her bulut bir renk arıyor şehrin üzerinde, Her ağaç yeni bir dal arıyor uzanacak. Toprak yeni çıldırmalarını dökmek için Yeni su, yeni hava, yeni rüzgar... Ben seni arıyorum, İçime işleyen gözlerinden Ayaklarına kadar." 
     
     







Tarafsız yargı 


Eller doğru yere 


Derviş'i görebilsem sorun çözülecek 
ama... 


Katarakt ameliyatı ve kadınlara etkisi 


Kemal Derviş'in eğilimi DSP ama... 


Medya ve siyasetçi 


Özgürlük gününden notlar 


ÖSS maratonu 


Çorum Bildirgesi 


Hep aynı mesaj... 


Yapılacak iş belli 


Bu ne şiddet, bu ne hiddet, bu ne telaş .. 


Kulis yasağı 


Bozdur bozdur harca 


İşin gerçeği şu 


ABD'de 200 bin "okumuş" gencimiz çalışıyor 


</TEXT>
</DOC>
