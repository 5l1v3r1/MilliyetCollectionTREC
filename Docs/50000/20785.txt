<DOC>
<DOCNO> 20785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/guncel/gun03.html </URL>
<DATE> 2001/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapıdaki izmaritler kavga konusu oldu 
</HEADLINE>
<TEXT>

Teşvikiye’deki Sabah gazetesi binasının önünde çalışanların yere attığı izmaritler, Hıncal Uluç’la Erdal Bilaller'i birbirine düşürdü 
     İSTANBUL Milliyet 

     Sabah gazetesi yazarları arasında "sigara izmariti" yüzünden büyük gerilim yaşanıyor. Bina içerisinde sigara içmek yasak olduğu için kapı önünde sigara içen Sabah çalışanlarını, yere attıkları izmaritler nedeniyle köşesinde eleştiren Hıncal Uluç, tepkilere neden oldu. Uluç'a köşesinden yanıt veren Erdal Bilaller, "Yazdın, tüm ülke duydu, iyi mi oldu " diye sordu. 
     
Uluç zabıta çağıracak      Bunun üzerine Uluç "Herkes kendi kapısını süpürürse..." başlıklı dünkü yazısıyla Bilaller'e "Yıllar yılı 'Nasıl İstanbullu olunur ' diye ahkam kesip, sıra kendi arkadaşlarına geldiğinde, kapı önü kirletmeye özür bulma telaşına düşenler, İstanbullu olamazlar" şeklinde yanıt verdi. Bilaller'in "Sabah çalışanlarının Hınçal Uluç gibi odası yok" sözlerine de tepki gösteren Uluç'un, gazetenin önünde izmarit görürse zabıta çağıracağını yazmasının da tartışmayı iyice alevlendirmesi bekleniyor. 
     



 GÜNCEL 

















</TEXT>
</DOC>
