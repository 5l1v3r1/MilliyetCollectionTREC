<DOC>
<DOCNO> 6768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/ekonomi/eko04.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada 70 bin yatırımcı 22 trilyonu için korkuyor 
</HEADLINE>
<TEXT>

İİhlas Grubu’nun halka açık beş şirketinin hisselerini elinde tutan 70 bin yatırımcı, 22 trilyonu kaybetme endişesi içinde 
     ORHAN TEKEOĞLU 

     İhlas Finans’ın kapatılmasından sonra 200 bin kişinin 650 trilyon lirasının akibeti belli olmazken, grubun halka açık 5 şirketinin 22 trilyonluk hisse senedini elinde bulunduran 70 bin 511 kişi de endişe içinde bekliyor. 
     Takasbank’ın kayıtlarına göre, kapatılan İhlas Finans’ın 18 bin 720 yatırımcının 3.2 trilyonluk hissesi bulunuyor. Yine Takasbank kayıtlarına göre, İhlas Holding’in 13.5 trilyon, İhlas GYO’nun 1.7 trilyon, İhlas Ev Aletleri’nin 979 milyar ve Kristal Kola’nin da 615 milyar lira değerinde hisse senetlerinin ikinci bir açıklama gelene kadar işleme kapalılık halleri devam edecek. İhlas grubu şirketleriyle birlikte borsada hisseleri işleme kapalı şirketlerin sayısı 23’e ve zarar gören yatırımcı sayısı da 215 bine ulaştı. 
     
     Borsayı da düşürdü 
     İhlas Finans’ın kapatılması ile İhlas Grubu’na ait halka açık diğer şirketlerden İhlas Holding, İhlas GYO ve Kristal Kola’nın da işlemlerinin kapatılması borsayı korkuttu. Hisse senetleri ortalama yüzde 4.93 değer kaybetti. İMKB - 100 Endeksi de 470 puanlık düşüşle 9.075’e indi. Endeks gün içinde 8.942 puana kadar geriledi. Endeksin dolar bazındaki değeri de 1.34 cente düşerek 18 Aralık 2000’den bu yana en düşük düzeyini gördü. Bu yıl en yüksek değerine 19 Ocak’ta ulaşan endeks, üç haftada dolar bazında yüzde 22.09’luk düşüş yaşadı. 
     
İHLAS HOLDİNG ARACI KURUM LOT YÜZDE DEĞER Milyon TL. İş Yatırım 935.895 14.27 2.229.161 Ak Yatırım 487.699 7.44 1.109.515 Garanti Yatırım 363.422 5.54 826.785 Vakıf Yatırım 232.696 3.55 529.370 TEB 225.779 3.44 513.646 Demir Yatırım 220.319 3.36 501.226 Citibank 208.940 3.19 475.338 Eti Yatırım 205.947 3.14 468.529 Toprak Yatırım 171.031 2.61 389.095 OYAK 160.950 2.45 366.160 GENEL TOPLAM 5.947 90.73 13.530.643      
     
İHLAS GYO ARACI KURUM LOT YÜZDE DEĞER Milyon TL. İş Yatırım 506.994 17.65 329.546 Ak Yatırım 145.685 5.07 94.694 Vakıf Yatırım 139.256 4.85 90.516 Eti Menkul 111.206 3.87 72.284 Oyak 99.006 3.45 64.353 Demir Yatırım 92.273 3.21 59.977 Tekstil Yatırım 80.896 2.82 52.582 Gedik Yatırım 80.334 2.80 52.217 Ata Yatırım 78.110 2.72 50.771 Sümer Yatırım 76.638 2.67 49.814 GENEL TOPLAM 2.634 91.74 1.712.408      
     
KRİSTAL KOLA ARACI KURUM LOT YÜZDE DEĞER Milyon TL. İş Yatırım 23.831 12.01 109.623 Ak Yatırım 12.957 9.25 59.600 Demir Yatırım 7.137 5.09 32.830 Şeker Yatırım 6.252 4.46 28.760 Global Yatırım 6.147 4.39 28.277 Vakıf Yatırım 5.772 4.12 26.551 Eti Yatırım 5.124 3.66 23.572 Toprak Yatırım 4.745 3.39 21.827 Garanti Yatırım 4.432 3.16 20.387 EGS Yatırım 3.777 2.70 17.374 GENEL TOPLAM 133.885 95.58 615.873      
     
İHLAS EV ALETLERİ ARACI KURUM LOT YÜZDE DEĞER Milyon TL. İş Yatırım 104.836 17.35 183.462 Ak Menkul 32.334 5.35 56.534 Demir Yatırım 28.552 4.72 49.913 Garanti Menkul 26.518 4.39 46.406 Eti Menkul 22.188 3.67 38.828 Global 19.967 3.30 34.942 Ege Yatırım 19.437 3.22 34.014 Gedik Yatırım 16.870 2.79 29.522 Oyak 16.800 2.78 29.399 Toros Menkul 16.131 2.66 28.152 GENEL TOPLAM 559.947 92.70 979.505      
     
     Grup şirketlerinin İhlas Finans’a BORCU YOK 
     İhlas Holding’den yapılan açıklamada, bağlı ortaklıklar ve iştiraklerin hiçbirisinin İhlas Finans Kurum’na nakdi herhangi bir borcu bulunmadığını bildirdi. 
     İhlas Holding’in açıklamasından şu görüşlere yer verildi "İhlas Finans Kurumu, bünyesinde yönaticilerinden oluşturulan bir tasfiye kurulu vasıtasıyla kar - zarar katılma hesapları, özel cari hesaplar ve diğer borçlar ile ticari finansal alacaklarını tesfiye edecek. Bu tasfiye süreci genel hukuk kuralları çerçevesinde gerçekleşecek. 
     
     ÖFK’larda 3 milyar dolar YATIYOR 
     Özel Finans Kurumları Birliği, 3 milyar doları aşan fon hacmi, binlerce çalışanı, yüzlerce şubesi ve yüzbinlerce müşterisi ile ÖFK’ların Bankalar Kanunu’na tabi olarak faaliyet gösterdiğini, BDDK’nın denetiminde oluğunu bildirdi. Açıklamada, "ÖFK’lar kaynaklarını bankacılık teamüllerine uygun olarak çok geniş bir yelpaze içerisinde reel ekonomiye aktarmışlardır. Bu bakımdan, tasarruf sahiplerinin herhangi bir endişeye kapılmasına gerek yoktur" dendi. 
     


 EKONOMİ 




















</TEXT>
</DOC>
