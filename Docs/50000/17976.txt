<DOC>
<DOCNO> 17976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/yazar/tamer.html </URL>
<DATE> 2001/04/25/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Rekabet gücümüz iki basamak daha geriledi 
</HEADLINE>
<TEXT>

1999 yılında 38'inci sıradaydık. 2000'de 42'nci, bu yıl ise 44'üncü olduk. 
     Devlet Bakanı Kemal Derviş'in ortaya koyduğu programın ana hedefi, Türkiye'nin dünyadaki rekabet gücünü yükseltmek. Ne var ki ülkemiz son yıllarda maalesef tam tersine rekabet gücü sıralamasında ciddi biçimde kan kaybediyor. 
     Merkezi İsviçre'de bulunan ve saygın bir kurum olan International Institute for Management Development IMD'nin 286 kriteri esas alarak 49 ülke üzerinde yaptığı çalışmanın bu yılki sonuçları, bizler için yine iç karartıcı. Geçen yıl 42. iken, bu yıl 2 basamak daha gerileyerek 44. olmuşuz. Dahası tablodan da görebileceğiniz gibi bir önceki yıl da 4 basamak gerilemişiz. 1999'da 38. sırada yer alırken, geçen yıl 42. olmuşuz. 2 yılda 6 basamak birden gerileyebilmek her babayiğidin harcı değildir. Bizimkiler gibi siyasilere sahip olmak gerekir Biraz daha zorlarlarsa, gelecek yıl liste dışında kalmamız bile olası. 
     Kimler bizim önümüzde diye bakacak olursak, Arjantin'den Güney Afrika'ya, Filipinler'den Hindistan'a, Slovenya'dan Tayland'a, Meksika'dan Çin'e uzun bir liste var. Bu arada Fransa ve Japonya'nın da rekabet gücü sıralamasında hayli gerilerde olmaları ve giderek gerilemeleri dikkat çekici. 
     Son 10 yıldaki üstün performansıyla ABD'nin liste başı olması, Norveç hariç İskandinav ülkeleri ile Asya'dan Singapur ve Hong Kong eski gibi minyatür ülkelerin ilk 10 içinde yer almaları doğal. 
     Bu arada IMD'nin tüm dünya basınına bugün açıklayacağı Dünya Rekabet Gücü Sıralaması ile birlikte, yine bugüne ambargolu olarak gönderdiği "2000'den 2001'e dünya ekonomileriyle ilgili kuş bakışı analiz" de kayda değer. Kısaltmadan Türkçeleştirmeye çalıştım 
     2000, dünya ekonomileri için "hovardalık" yılıydı. 2001 ise muhtemelen hovardalık sonrası sersemlik hangover dönemi olacak. 
     Dünya ekonomisinin yüzde 46'sını temsil eden ABD ve Japonya'nın birlikte ekonomik durgunluk içinde olmaları, dünyanın geri kalanını olumsuz etkileyebilir. 
     ABD, Asya ve Kuzey Avrupa, 2000 yılında teknolojik altyapıya yaptıkları yoğun yatırımlar sayesinde rekabet güçlerini korudular. 
     Buna ek olarak borsalardaki patlama da Mayıs 2000'deki değeri 30 trilyon dolardı bedava değilse bile ucuz sermaye sağladı. 
     İletişim teknolojisi ve telekomünikasyon sektörleri, pazarın doymasına ek olarak geniş band ve 3G gibi yeni teknolojilerin devreye girmesinin gecikmesi nedeniyle sıkıntıdalar. 
     Teknoloji sektöründeki ihracata büyük çapta bağımlı olan Asya ülkeleri, 2001 yılındaki durgunluktan ağır biçimde etkilenebilirler. 
     Borsadaki hisseler, 9 ayda 4.5 trilyon dolarlık değer kaybına uğradılar. Çok sayıda şirketin fonları eridi. 
     2000 yılında Euro dolara karşı yüzde 15.6 değer yitirdi. Bu gelişme, Avrupa için ithal enflasyon riskini artırdı. 
     Diğer yanda ise Norveç ve Rusya gibi enerji üreticisi ülkeler, kazançlarının arttığını gördüler. 
     Rekabet gücü ile entelektüel sermaye ilişkisinin artması, ülkeler arasında en iyi beyinleri kazanma savaşına da hız kazandırdı. 
     
Dünya rekabet gücü sıralaması 2001 En rekabetçi 16 ülke Sıra 2001 Ülke Puan 2001 Sıra 2000 Sıra 1999 1 ABD 100.0 1 1 2 Singapur 87.7 2 2 3 Finlandiya 83.4 4 5 4 Lüksemburg 82.8 6 3 5 Hollanda 81.5 3 4 6 Hong Kong 79.5 12 6 7 İrlanda 79.2 5 8 8 İsveç 77.9 14 14 9 Kanada 76.9 8 10 10 İsviçre 76.8 7 7 11 Avustralya 75.9 10 11 12 Almanya 74.0 11 12 13 İzlanda 73.7 9 13 14 Avusturya 72.5 15 18 15 Danimarka 71.8 13 9 16 İsrail 67.9 21 22      
     
Ortadaki 16 ülke Sıra 2001 Ülke Puan 2001 Sıra 2000 Sıra 1999 17 Belçika 66.0 19 21 18 Tayvan 64.8 20 15 19 İngiltere 64.8 16 19 20 Norveç 63.1 17 16 21 Y.Zelanda 61.7 18 17 22 Estonya 60.2 - - 23 İspanya 60.1 23 20 24 Şili 59.8 25 25 25 Fransa 59.6 22 23 26 Japonya 57.5 24 24 27 Macaristan 55.6 26 26 28 Kore 51.1 28 41 29 Malezya 50.0 27 28 30 Yunanistan 49.9 34 32 31 Brezilya 49.7 31 34 32 İtalya 49.6 32 30      
     
Rekabette yaya kalanlar Sıra 2001 Ülke Puan 2001 Sıra 2000 Sıra 1999 33 Çin 49.5 30 29 34 Portekiz 48.4 29 27 35 Çek Cum. 46.7 40 37 36 Meksika 43.7 33 35 37 Slovakya 43.6 - - 38 Tayland 42.7 35 36 39 Slovenya 42.5 36 39 40 Filipinler 40.6 37 31 41 Hindistan 40.4 39 42 42 Gün. Afrika 38.6 43 43 43 Arjantin 37.5 41 33 44 TÜRKİYE 35.4 42 38 45 Rusya 34.6 47 46 46 Kolombiya 32.8 45 45 47 Polonya 32.0 38 40 48 Venezüela 30.7 46 44 49 Endonezya 28.3 44 47      
     
     







'Terörist' mi .. 


Burası yol çeçen hanı 


Hortumlama olmasaydı... 


Yolçeçen Hanı 


MHP'deki Ecevit ve koalisyon rahatsızlığı... 


Bertolucci ve siyaset 


Bu kafayla .. 


Terörün adı... 


Bizim çocuklara’ yeni eylem tavsiyeleri 


Boyner - Sabancı ortaklığı 


Telefon dinlemenin dayanılmaz hafifliği 


Tarihin tekrarı mı 


Rekabet gücümüz iki basamak daha geriledi 


16. maddenin neyi değişecek 


Araba atların önünde 


Öteki Ankara 


Narin’in desteği siyasete isteği özel sektöre 


</TEXT>
</DOC>
