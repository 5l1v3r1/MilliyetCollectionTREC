<DOC>
<DOCNO> 12380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/son/sondun20.html </URL>
<DATE> 2001/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Makedonya hükümet sözcüsü "Arnavut militanlar teslim olmuyor" 
</HEADLINE>
<TEXT>

     Makedonya hükümeti, Arnavut militanların teslim olması ya da Kalkandelen Tetovo kenti dağlarından geri çekilmesi yolunda şu ana kadar bir işaret olmadığını bildirdi. 
     Hükümet sözcüsü Antonio Miloşovski, yaptığı açıklamada, ''Biz ültimatoma saygı gösteriyoruz, ancak onların Arnavut militanlar geri çekildiğine dair bir işaret yok'' dedi. 
     Miloşovski, ''Bu ültimatom teröristlere söylenmiş ilk ve son sözler olacak, daha sonra herkesin teröristlerle konuştuğu tarzda onlarla konuşacağız'' diye konuştu. Kendini ''Kuşa'' olarak tanıtan Arnavut militanların lideri ise Reuters'e telefonla yaptığı açıklamada, ''Makedonya hükümetinin ültimatomlarını ya da ateşkes önerilerini dikkate almayacaklarını ve mevzilerini terketmeyeceklerini'' söyledi. Makedonya İçişleri ve Savunma Bakanlığı, dün yaptığı açıklamada, Kalkandelen'de eylemlerini sürdüren Arnavut militanlara ültimatom vererek, 24 saat içinde silah bırakmaları ve ülkeyi terketmelerini istemişti. 
     Açıklamada, Makedon ordusunun gece yarısından itibaren 24 saat ateşkes uygulayacağı ve ''sadece Arnavut militanların saldırması halinde ateş açacağı'' belirtilmişti. 




</TEXT>
</DOC>
