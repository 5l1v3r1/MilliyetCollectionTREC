<DOC>
<DOCNO> 13441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/son/sondun09.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya Dışişleri Bakanlığı "Casusluk skandalı geride kalmalı" 
</HEADLINE>
<TEXT>

     Rusya Dışişleri Bakanlığı, son iki haftadır ABD ile Rusya arasında ortaya çıkan casusluk skandalının artık geride kalması gerektiğini bildirdi. 
     Dışişleri açıklamasında, casusluk skandalının iki ülke arasındaki ilişkilerin önüne geçmemesi gerektiği belirtilerek, Moskova ile Washington'un ilişkileri geliştirmek için beraber çalışması gerektiğinin altı çizildi. 
     ABD Dışişleri Bakanlığı'nın, Amerikan-Rus ilişkilerin zor bir dönemece girdiği bu dönemde olanların geride bırakılarak ilişkilerin geliştirilmesi çağrısından memnuniyet duyulduğu ifade edilen açıklamada, dün gece telefon görüşmesi yapan Dışişleri Bakanı İgor İvanov ile Amerikalı meslektaşı Colin Powell'ın da bu konuda aynı görüşü paylaştıkları kaydedildi. 




</TEXT>
</DOC>
