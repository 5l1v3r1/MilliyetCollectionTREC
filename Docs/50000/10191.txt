<DOC>
<DOCNO> 10191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/06/yasam/yas02.html </URL>
<DATE> 2001/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafik kazaları onların umudu 
</HEADLINE>
<TEXT>

İki kalp hastası nakil umuduyla, hastanede tetikte’, birilerinin ölümünü bekliyorlar 
     NESRİN COŞKUN İzmir DHA 

     Adı Muhammet Fidan... Henüz 22 yaşında bir kalp hastası... Yavuz Sezişli de 46 yaşında, yolun yarısında’ bir kalp hastası ... Ancak yolun sonunda olmadığını’ düşünerek, vücuduna takılacak yeni bir kalbi bekliyor... Onlar bayramda kimsenin ölmesini istemeseler de kazalarda hayatını kaybedenlerin kalplerinin kendilerine takılacağı anı bekliyorlar... Sezişli ile Fidan, Ege Üniversitesi Hastanesi’nde her an tetikte’ haber bekliyor... Kalp nakli ekibi de olası nakilde zaman kaybetmemek için bayramı İzmir’de geçiriyor. 
     
     Gerçek bir dram 
     Ölümün başkaları için umut olmasının zıtlığına değinen Doç. Dr. Ahmet Hamulu şöyle konuştu "Bir yerde organ nakli bekleyen hastalar, diğer yanda bayram trafiği gerçeği. İşin zıtlığı burada, ama doğru olan da bu. Bu iki hastamız, ilaçla yaşatılıyor durumları çok acil. Kısa sürede nakil yapılmazsa ölecekler. Çağrı yaptık, Türkiye’nin neresinde olursa olsun kalp bağışı olursa bize gönderilecek. Kalbin 4 saatte nakledilmesi gerekiyor." 
     
     Nasıl dua edersin ki 
     46 yaşındaki Yavuz Sezişli, bir çocuk babası, kuaförlük yapıyor... İlaçla yaşatılıyor. Ünyeli Muhammet Fidan ise Manisa Kırkağaç’ta askerliğini yaparken öğrenmiş hastalığını. 8 ay önce GATA’da konulan tanıyla gençliğini hastanelerde tüketmiş... Şimdi iki kader ortağı İzmir’de bir hastanede buluşmuş kalp naklini bekliyor, birinin öleceğine üzülüyorlar... Ağızlarından çıkan söz öyle acıklı ki "Nasıl dua edersin ki böyle bir şeye." 
     
Kazalarda ilk 5 dakika önemliZamanı doğru kullanarak hayat kurtarmak mümkün 
     LEYLA ATAMAN İstanbul 

     Acil Tıp Derneği Başkanı Dr. Ülkümen Rodoplu, kazalardan sonra görülen ölümlerin yarısının ilk beş dakikada olduğunu belirterek, ilk müdahalenin çok önemli olduğunu vurguladı. Rodoplu, şu uyarılarda bulundu 

</TEXT>
</DOC>
