<DOC>
<DOCNO> 23776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/guncel/gun02.html </URL>
<DATE> 2001/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Olcay kalbine yenildi 
</HEADLINE>
<TEXT>

Hürriyet Gazetesi Yazı İşleri Müdürü görevi başında yaşamını yitirdi 
     Hürriyet Gazetesi Yazıişleri Müdürlerinden Orhan Olcay, geçirdiği kalp krizi sonucu yaşamını yitirdi. Hürriyet Gazetesi'nde Magazin Müdürü olarak görev yapan 51 yaşındaki Olcay'ın ölümü, basın ve sanat dünyasında büyük üzüntü yarattı. 
     Olcay, dün sabah erken saatte kalkıp, tenis oynadı. Eve gelip duş alan Olcay kahvaltı yapmayacağını söyleyip gazeteye gitti. Magazin Servisi'nde gündem toplantısı yapan Olcay, Hürriyet'in Yazıişleri toplantısına katılmak üzere saat 09.50 sularında servisten ayrıldı. Bu sırada kalp krizi geçiren Olcay, yapılan tüm müdahalelere karşın kurtarılamadı. 
     
Babasıyla aynı kaderi paylaştı      Yakınları, babası Mahfuz Olcay'ın da, yıllar önce Ziraat Bankası'nın müdürler toplantısına katılmak üzere gittiği Ankara'da kalp krizi sonucu 53 yaşında öldüğünü söyledi. Orhan Olcay, bugün saat 11.00'de Hürriyet Gazetesi'nin önünde yapılacak törenin ardından son yolculuğuna uğurlanacak. Olcay, Levent Camiinde öğlen kılınacak cenaze namazının ardından Zincirlikuyu Mezarlığı'nda toprağa verilecek.MAGAZİN SERVİSİ 
     
25 yıllık gazeteci      Hüseyin Orhan Olcay Hürriyet'in açtığı sınavı kazanan üç kişiden biri olarak 1974'de muhabirliğe başladı. 1981 - 1987 arasında Hafta Sonu'nda Yazıişleri Müdürlüğü yaptı. Ardından Elele, Hafta Sonu ve Gazete Gazetesi'nin Genel Yayın Yönetmenliği'ni üstlendi. 1990'da Kelebek'in Yayın Yönetmeni ve Hürriyet'in Magazin Müdürü oldu. Olcay, evli ve bir kız çocuk babasıydı. 
     



 GÜNCEL 
















</TEXT>
</DOC>
