<DOC>
<DOCNO> 39052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/yasam/yas05.html </URL>
<DATE> 2001/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
DOĞU AKDENİZ, yeni öğrencilerini bekliyor 
</HEADLINE>
<TEXT>

14 bin 603 öğrencinin öğrenim gördüğü Doğu Akdeniz Üniversitesi’nde 35 ülkeden bin öğretim elemanı bulunuyor 
     Kıbrıs’ın en fazla öğrenciye sahip üniversitesi olan Doğu Akdeniz Üniversitesi yeni öğrencilerini bekliyor. Üniversite sınavında 120 ve üzerinde puan alan öğrenciler, tercih formuna yazmadan da üniversitenin ilgili puan türleri ile öğrenci alan bölümlere kayıt yaptırabilecekler. 
     14 bin 603 öğrencinin öğrenim gördüğü üniversitede 35 ülkeden bin öğretim elemanı bulunuyor. Üniversitede her yıl mayıs ayında Öğrenci Yönetim Kurulu ve Öğrenci Kulüpleriyle bahar şenliği düzenleniyor. Çeşitli spor dalları için beş ayrı çalışma salonu, kondisyon, konferans ve şeref salonundan oluşan büyük bir spor merkezine sahip olan üniversitede, futbol, basketbol, voleybol ve tenis sporları için de açık spor alanları var. 
     Üniversite 130 bin kitap koleksiyonu, 1200 süreli yayını ile bölgenin en zengin bilimsel dergi koleksiyonlarından birine sahip durumda. Bilgisayar kullanımı oldukça yaygın olan üniversitede, tüm akademik birimler internet kanalı ile Avrupa, ABD ve diğer ülkelerdeki üniversitelerin bilgi kaynaklarına erişebiliyor. 
     Üniversitede 8 fakülte ve 2 yüksek okulda eğitim öğretim veriliyor. Öğrenim dili İngilizce olan üniversitenin öğrenim ücreti, öğrenci etkinlik fonu, kitap parası dali olmak üzere 3 bin 529 dolar. Üniversite öğrencilerine 8 taksite kadar ödeme kolaylığı da sağlıyor. 
     
     Barınma sorunu yok 
     Doğu Akdeniz Üniversitesi’nde 12’si üniversite kampusu içinde, ikisi Gazimağusa’da olmak üzere 14 öğrenci yurdu bulunuyor. Yurtlarda 3 bin 350 öğrenciye barınma olanağı sağlanıyor. Üniversitenin yurt ücreti bir dönemlik 300 dolar ile bin dolar arasında değişiyor. 
     



 YAŞAM 



















</TEXT>
</DOC>
