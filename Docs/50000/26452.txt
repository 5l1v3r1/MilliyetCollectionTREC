<DOC>
<DOCNO> 26452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/son/soneko16.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine ihalesinde net 143.8 trilyon liralık satış yapıldı 
</HEADLINE>
<TEXT>

     Hazine Müsteşarlığı, Haziran ayının ikinci ihalesinde 6 ay vadeli borçlandı. 
     Hazine'nin bugün düzenlediği 6 aylık 175 gün vadeli bono ihalesine toplam 335.4 trilyon liralık teklif gelirken, ihalede nominal 190.7 trilyon liralık satış gerçekleşti. 
     İhaledeki net satış miktarı da 143.8 trilyon lira olarak gerçekleşti. 
     Bu arada, bonolar, tek fiyat ihale sistemi ile ihraç edildi. 6 aylık bono ihalesinde bu sistemde gerçekleşen bileşik faiz yüzde 79.90, basit faiz ise yüzde 67.85 oldu. İhalede kamuya satış yapılmadı. İhraç tarihi 13 Haziran Çarşamba olarak belirlenen bonoların geri ödemesi 5 Aralık tarihinde yapılacak. 
     Bugün ihalesi yapılacak olan 6 ay 175 gün vadeli Hazine Bonosu 18 Nisan tarihinde satışı gerçekleştirilen Hazine Bonosu'nun yeniden ihracı şeklinde olacak. Hazine'nin Haziran ayının ilk yarısında iç borç geri ödemesi bulunmuyor. 
     Hazine, Haziran ayının tamamında ise 7 katrilyon 87 trilyon 60.4 milyar lirası ana para, 2 katrilyon 229 trilyon 467.5 milyar lirası dafaiz olmak üzere toplam 9 katrilyon 316 trilyon 527.9 milyar lira iç borç geri ödemesi gerçekleştirecek. 
     Haziran ayı ihale programı çerçevesinde en son 5 Haziran Salı günü, 3 ay 91 gün vadeli bono ihalesi düzenlemişti. Bu ihalede 138.6 trilyon lira tutarında teklif kabul edilirken, brüt yıllık faiz yüzde 65.56, brüt bileşik faiz de yüzde 83.50 olmuştu. 
     
     






</TEXT>
</DOC>
