<DOC>
<DOCNO> 16485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/16/spor/spo01.html </URL>
<DATE> 2001/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Transfer harek tı 
</HEADLINE>
<TEXT>

Beşiktaş kolları sıvadı, yurt içinde ve dışında arayışlara başladı. Tarama Komitesi'nin 60'ın üzerinde isim belirlediği öğrenildi 
     BİLAL MEŞE 

     SİYAH-BEYAZLI kulüpte gelecek sezon için düğmeye şimdiden basıldı ve geniş çaplı bir transfer harekatı başlatıldı. Eski futbolcular Necdet Ergün, Fikret Demirel, Süleyman Oktay ve Haluk Duran'dan oluşan Tarama Komitesi'nin yurt içinde 60'ın üzerinde isim belirlediği öğrenildi. Komite, ikinci ve üçüncü ligde yaptığı araştırmanın bitmesinin ardından isimleri yönetim kuruluna teslim edecek. 
     BEŞİKTAŞ yönetiminin Almanya, İsviçre, Belçika ve Fransa'daki yetenekli Türk gençlerini de takip altına aldığı belirtildi. Antrenör Rıza Çalımbay'ın da Anadolu kulüplerindeki yetenekli gençleri izlediği ifade edildi. Siyah - Beyazlı yönetim kurulu daha sonra Teknik Direktör Daum'la bir araya gelerek raporları inceleyecek ve belirlenen futbolcuları almak için girişimlerde bulunacak. 
     
Para aranıyor      BEŞİKTAŞ yönetimi, Ümraniye Tesisleri’ni yeni sezona yetiştirmek için para arıyor. Daum’a bu konuda söz verdiklerini belirten yöneticiler, "İki ay önce bitiricektik. Ancak ekonomik kriz nedeniyle bunu gerçekleştiremedik. 3 milyon dolar bulamadığımız taktirde Ümraniye’ye çivi çakamayız" dediler. Bu arada Daum Şampiyonlar Ligi’nde oynanacak olan B.Münih - M.United maçını yorumlamak için Almanya’ya gidecek. 
     


 SPOR 





























</TEXT>
</DOC>
