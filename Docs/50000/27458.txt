<DOC>
<DOCNO> 27458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/son/sondun08.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'tan Türkiye'ye "akıllı yaptırım" tehdidi "Petrolü keseriz" 
</HEADLINE>
<TEXT>

     Irak'ın, Birleşmiş Milletler'deki Daimi Temsilcisi Muhammed El-Duri, ''akıllı yaptırımlarda'' ısrar edilmesi durumunda, Türkiye'nin de dahil olduğu komşularıyla ''bütün ilişkileri'' kesecekleri uyarısında bulundu. 
     El-Duri, Amerikan NBC televizyonuna verdiği demeçte, Irak'a askeri malzemelerin ulaşmasını kısıtlayarak, diğer malların üzerindeki ambargoyu kaldıran ABD ve İngiltere destekli BM tasarısının kabul edilmesi halinde, bunun önemli sonuçları olacağını söyledi. Şubat ayından beri BM'de görev yapan El-Duri, ''eğer tasarının uygulanmasında diğerlerine katılırlarsa, Türkiye ve Ürdün ile petrol alışverişini keseceğiz. Tasarının uygulanması halinde, komşularımızla bütün ilişkilerimizi keseceğiz'' dedi. Tasarı ile Bağdat'a nakit para akışının engellenmesi de amaçlanıyor. 







</TEXT>
</DOC>
