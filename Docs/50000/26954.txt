<DOC>
<DOCNO> 26954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/siyaset/siy07.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
FEHRİYE yok, avukatları var 
</HEADLINE>
<TEXT>

     BRÜKSEL Milliyet 

     Sabancı Center suikastı faillerinden Fehriye Erdal’ın, Türkiye’de işlediği suçlardan dolayı Belçika’da yargılanmasına ilişkin dava Brüksel Danıştay Mahkemesi’nde devam etti. Duruşmaya dün gelmeyen Erdal, üç avukatı tarafından temsil edildi. Avukatları hakime, Erdal’ın Belçika’da bulunduğunu, İçişleri Bakanlığı’nın talimatlarına uyduğunu ve kendileriyle temasta olduğunu söyledi. 
     Sabancı ailesi, Türkiye’ye iadesi reddedilen Erdal’ın, Türkiye’de işlediği suçlardan Belçika’da yargılanmasını istemek amacıyla dava açtı. Ailenin avukatı Fernand Schmitz de, Avrupa Terörizme Karşı Mücadele Sözleşmesi kapsamında, bu yargılamanın mümkün olduğunu savundu. Yüksek Hakimler Kurulu’ndan oluşan Danıştay Mahkemesi, bu yargılamanın Belçika yasalarına göre mümkün olup olmadığını karara bağlayacak. 
     Dünkü son oturumda, Sabancı ailesinin avukatı görüşlerini tekrarlarken, sanık avukatları, Erdal’ın Belçika’da yargılanamayacağını ileri sürdü. 



 SİYASET 
















</TEXT>
</DOC>
