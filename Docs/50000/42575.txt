<DOC>
<DOCNO> 42575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/yazar/sazak.html </URL>
<DATE> 2001/09/17/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Torumtay ve Körfez dersleri 
</HEADLINE>
<TEXT>

     Körfez Savaşı, Saddam'ın Kuveyt'ten çıkartılması ve Irak'ın askeri gücünün kırılması açısından başarılı sayılsa da siyasi olarak tamamlanamadı. 
     Aradan 10 yıl geçtikten sonra Saddam gücünü koruyor, bu defa Afganistan'ı vurmaya hazırlanan ABD'yi yine bölgesel bir harekat bekliyor. "Çöl Fırtınası"nı planladıktan sonra Körfez'e 500 bin asker yığan Pentagon'un kara savaşı dahil tüm kayıpları 135 kişiyi geçmemişti. 
     Manhattan'da ikiz kulelerin altında ölenlerin sayısının Vietnam Savaşı'ndaki 50 bin kişiye yakın olduğu dikkate alındığında ABD'nin tepkisinin şiddetini hesaplamak mümkün. Başlangıçta Afganistan üzerinde yoğunlaşacağı anlaşılan misillemenin - henüz acıları çok taze olan öfkeli Amerikan kamuoyunun savaş istemine karşın - ileriki aylarda "Vietnam sendromu"nu canlandırması olasılığı yüksektir. Taliban yönetimi Usame Bin Ladin'i teslim etmezse Afganistan'daki terör kampları vurulduktan sonra kaçınılmaz olarak asker de çıkarılabilir. 
     ABD'de sonuçta Ruslara karşı kendi yarattığı canavarla savaşmak durumunda kalacak. 
     NATO destekli harekat Ortadoğu'yu da kapsayacak mı 
     Türkiye'nin "terörle savaşım" davasının dünyaca anlaşılması gibi çıkarımlar bir yana Ankara bu defa "Özalvari" fırsat teorileriyle "bir koyup üç alma" hayali kurmadan olacakları soğukkanlı değerlendirmelidir. Körfez krizinin ekonomik zararlarını hala ödemekte olduğumuz bir gerçek. 
     Genelkurmay eski Başkanı Necip Torumtay, 1990'da kendi yaşadıklarından yola çıkarak, Türkiye'nin kendi çıkarlarını göz önünde tutması gerektiğini belirtti. Torumtay, 1962'deki Küba krizini de Washington'da yaşamış. Pentagon'un vurulmasının ne anlama geldiğini biliyor. Bush yönetimi mutlaka karşılık verecek. Ancak geniş coğrafyalı, din savaşlarını körükleyecek bir Ortadoğu savaşından kaçınılması uyarısında bulunuyor, Torumtay Paşa. 
     NATO Andlaşması üye ülkelere oy hakkı yanı sıra, kendi ulusal stratejilerine aykırı durumlarda "veto" imkanı da tanıyor. Bakanlar Kurulu, MGK ve TBMM'nin olası gelişmelere göre Körfez'deki BM harekatına göre daha fazla inisiyatif ve karar üretme şansı bulunuyor. 
     Türkiye, terör belasına karşı uygar dünyanın saflarında yer alırken kendi ulusal güvenliğini de tehlikeye atmamak zorundadır. İslam coğrafyasındaki çatışmaların Huntington'un teorilerini haklı çıkarmaması için Batı'ya da görev düşüyor. Saddam bile, ABD'ye "sağduyu ve bilgelik" çağrısı yapmış 
     Bakalım TBMM, savaş rüzgarlarını ne zaman görüşmeye başlayacak 
     Torumtay söyleşisini AB'ye yönelik Anayasa değişikliğiyle noktaladık "Avrupa Birliği'ne girmemiz Atatürk'ün çağdaş uygarlık düzeyini yakalama hedefiyle örtüşüyor. Asker AB'ye karşı değil." 
     Görev parlamentonun 
     
     







Menderes'e saygı 


Onun arabası var’ 


Uludağ’ın eteklerinde 


Nasıl bir savaş 


Her alanda 12 dev adam ihtiyacı 


Yener Yermez’i mafya kullandı 


"Üçlük"lere güvenmek hükümete güvenmek 


Torumtay ve Körfez dersleri 


Çok para çok hayat mı 


Üretmek de dert satmak da dert 


</TEXT>
</DOC>
