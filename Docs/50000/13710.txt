<DOC>
<DOCNO> 13710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/30/siyaset/asiy.html </URL>
<DATE> 2001/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis işgalde 
</HEADLINE>
<TEXT>

DYP grup toplantısında, otobüslerle getirilen 400 dolayında partili nedeniyle milletvekillerine yer kalmadı. ANAP grubunda da izdiham fenalık geçirtti 
     GÜNSELİ ÖNAL Ankara 

     TBMM, alınan tüm önlemlere karşın parti gruplarında genel başkan ve milletvekiline ulaşmak isteyen vatandaşların akını nedeniyle adeta yol geçen hanına dönüyor. DYP’nin önceki günkü toplantısında, değişik illerden otobüslerle getirilen 400 dolayında partili nedeniyle milletvekillerine yer kalmadı. Ayaktaki milletvekillerinin oturması için Başkanlık Divanı’na 25 sandalye taşındı. 
     ANAP’ın Kocaeli kadın komisyonlarından istifa ederek DYP’ye gelen 90, Aydın’dan gelen 30, Bursa’dan gelen 200, Malatya’dan gelen 100’e yakın partili nedeniyle yaşanan izdiham sırasında bazı partililer fenalık geçirdi. 
     
ANAP’da da aynı      DYP’nin bir önceki toplantısı da, Bursa - Orhangazi, Sakarya, Adana ve Adapazarı’ndan gelen 500 partili salona sığmayınca, MHP grup toplantılarında kullanılan ve daha büyük olan salona taşınmıştı. 
     ANAP grup toplantılarının yapıldığı salon da gelen partililer nedeniyle miting alanına dönüyor. "Peygamberim" diyerek kürsüye çıkmak isteyen bir kadının da aralarında bulunduğu yüzlerce partilinin geldiği salı günkü ANAP grup toplantısında, partililerden bazıları yine fenalık geçirdi. Meclis’e aynı gün gelen ziyaretçi sayısı 6 bin 371 olarak belirlendi. 
     Meclis’e mart ayı boyuca ortalama 5 bin ziyaretçi geldi. İdare Amirliği’nden alınan bilgiye göre, 19 Mart’ta 3 bin 872, 20 Mart’ta 5 bin 351, 21 Mart’ta 5 bin 831, 22 Mart’ta 5 bin 134, 23 Mart’ta 3 bin 396, 26 Mart’ta 4 bin 440 ziyaretçi gelirken, geçen salı günü bu sayı 6 bin 371’e yükseldi. 
     


 SİYASET 
















</TEXT>
</DOC>
