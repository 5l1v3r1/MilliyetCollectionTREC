<DOC>
<DOCNO> 41293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/son/sonspo01.html </URL>
<DATE> 2001/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Finaldeki rakibimiz Yugoslavya "Favori gösterilmek bizi etkilemiyor" 
</HEADLINE>
<TEXT>

     Finalde Türkiye'nin rakibi olan Yugoslavya Basketbol Takımı'nın Antrenörü Svetislav Pesiç, 32. Avrupa Erkekler Basketbol Şampiyonası'nda 1. olmak için Türkiye karşısında İspanya maçından çok daha iyi oynamaları gerektiğini söyledi. 
     Pesiç, İspanya maçı sonrası düzenlediği basın toplantısında, Yugoslavya'nın her zaman bu tür şampiyonalarda favori gösterildiğini kaydederek, ''Bu Fransa'da da böyleydi, şimdi de böyle. Favori gösterilmek bizi etkilemiyor. Biz Türkiye karşısında ortaya koyacağımız oyunu düşünüyoruz'' diye konuştu. 
     Yugoslav teknik adam, taraftarların takımını çok fazla etkilemeyeceğini de vurgulayarak, ''Biz bu tür baskılar altında oynamaya alışığız. İyi olan kazansın'' dedi. 
     Yugoslav takımının deneyimli oyuncusu Obradoviç ise, Türk takımını çok iyi tanıdıklarını belirterek, şunları söyledi 
     ''Yarın şampiyonadaki en iyi oyunumuzu sergilememiz gerek. Herkesin iyi motive olacağına inanıyorum. Sahaya kazanmak için çıkacağız.'' 






</TEXT>
</DOC>
