<DOC>
<DOCNO> 19939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/yasam/yas02.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Notalarla gelen İKİNCİ BAHAR’ 
</HEADLINE>
<TEXT>

Genç piyanist İris, 21 yaşında tanıştığı kanserden müziğin ve sevenlerinin yardımıyla kurtuldu. Şimdi, hayata dönüşünü bir resitalle kutlayacak 
     SEMRA KARDEŞOĞLU İstanbul 

     Henüz 22 yaşında genç bir piyanist İris... Ama yaşadıkları, onu 10 yıl yaşlandırmış gibi. Ölümün çok yakınından geçmiş ama yaşamaya inat etmiş Lenf kanserine karşı verdiği 1 yıllık mücadeleden zaferle çıkan genç kız şimdi, 8 Mayıs'ta vereceği ilk resitalin heyecanını yaşıyor... 
     
     Yorgunluk, baş ağrısı ve.. 
     İris Şentürker 1998’de İ.Ü. Devlet Konservatuvarı piyano bölümünden mezun oldu. Aynı yıl The British Council’in düzenlediği Yılın Genç Müzisyeni’ yarışmasında birinci seçilince, İngiltere’de piyano alanında 1 yıl master hakkı kazandı. Ancak master eğitimi sürerken halsizlik, yorgunluk ve baş ağrısı şik yetiyle doktora başvurdu. 
     
     Ya piyano çalamazsam ’ 
     Lenf kanserine yakalandığını öğrenen İris, o dönemi şöyle anlatıyor "Başlangıçta Neden ben ’ diyordum. Sonra yanımda tedavi olan küçük çocuklara bakıp kendime kızdım. Arkadaşlarım, ailem ve ablamı görünce hastalığı yenmek zorundayım’ dedim. Parmaklarım şiştiği için piyano çalıp çalamayacağımı düşünüyordum. Bu benim için ölümdü." 
     
     'Peruk istemedim' 
     Kemoterapinin ikinci bölümünde saçlarının döküldüğünü de dile getiren İris şöyle konuşuyor "Saçlarımın döküleceğini bildiğim için, önceden 3 numara kestirdim. Bir gün baktım saç, kirpik, kaş hepsi dökülmüş. Ama asla peruk takmadım. Önemli olan saçım değil, içim’ dedim. Ve geçen ağustosta kanseri yendim." 
     



 YAŞAM 

















</TEXT>
</DOC>
