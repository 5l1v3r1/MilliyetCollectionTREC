<DOC>
<DOCNO> 25649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/dunya/adun.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
...Blair güle oynaya 
</HEADLINE>
<TEXT>

İngiltere’de açılan ilk sandıklardan alınan sonuçlara göre İşçi Partisi lideri ve Başbakan Tony Blair beklendiği gibi Muhafazak r rakibi William Hague’den açık farkla önde 
     NEVSAL ELEVLİ Londra 

     İngiltere, sonucu günler öncesinden belli genel seçimler için dün sandık başına gitti. Başbakan Tony Blair liderliğindeki İşçi Partisi’nin kazanmasına kesin gözüyle bakılan seçimlerde açılan ilk sandıklardan alınan sonuçlar, Muhafazakar Parti’nin ağır bir yenilgi alacağı yönündeki tahminleri doğruladı. Siyasilerin tüm çağrılarına rağmen İngiltere’de genel bir sorun olan "sandığa gitme üşengeçliği" ise seçmenler üzerinde yine hakimdi. 
     
Katılım vasat      38 milyon kayıtlı seçmenin bulunduğu ülkede oy verme işlemi TSİ 09 00’da başlayıp TSİ 00.00’da sona erdi. 659 sandalyeli Parlamento’nun üyelerinin yanı sıra 2 bin dolayındaki belediyenin yeni yönetimlerinin de belirleneceği seçimlerde alınan ilk sonuçlar, kamuoyu ve medyanın büyük desteğini arkasına alan Blair’ın başında bulunduğu İşçi Partisi’nin açık ara kazanacağını gösterdi. Sayımın tümüyle tamamlanabilmesi için ise en az iki gün gerekiyor. 
     Blair’ın en yakın rakibi olarak görülen ancak son kamuoyu yoklamalarında bir hayli geride kaldığı gözlenen Muhafazakar Parti ise, 18 yıllık iktidarını, 1997’de tek başına seçim zaferi kazanan İşçi Partisi’ne kaptırmasıyla başlayan düşüş dönemini atlatamamanın acısını yaşıyor. Charles Kennedy başkanlığındaki Liberal Parti’nin de seçimlerden üçüncü parti olarak çıkacağı belirtiliyor. 
     Bu arada, katılımın yüksek olması için seferber olan siyasi parti liderlerinin bütün çabalarına rağmen, seçmenlerin yaklaşık yüzde 30 - 40’ının sandık başına gitmediği gözlendi. 
     



 DÜNYA 












</TEXT>
</DOC>
