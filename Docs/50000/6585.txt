<DOC>
<DOCNO> 6585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/11/son/sonspo03.html </URL>
<DATE> 2001/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalyaspor Yimpaş Yozgatspor ile 1-1 berabere kaldı 
</HEADLINE>
<TEXT>

     Birinci Futbol Ligi'nde, Antalyaspor ile Yimpaş Yozgatspor 1-1 berabere kaldı. 
     Antalyaspor, ikinci yarıya, Mustafa Yalçınkaya'nın yerine Almir'i, Gerson'un yerine de Andjelkoviç'i alarak başladı. 
     İkinci yarıda oldukça hırslı görünen ev sahibi Antalyaspor, beklediği gole 48. dakikada kavuştu. Bu dakikada, Yimpaş Yozgatspor ceza alanına yapılan ortada, topa kafayla vuran Andjelkoviç, takımının galibiyet golünü kaydetti 1-0. 
     Golden 1 dakika sonra, Antalyaspor 2. gole de çok yaklaştı. 49. dakikada Musiç'in ara pasında topla buluşan Andjelkoviç, kaleciyle karşı karşıya kaldı. Bu futbolcunun plase bir vuruşla gönderdiği top, kale direğinin hemen yanından auta çıktı. 
     57. dakikada Yimpaş Yozgatspor'da, Mustafa'nın yerine Mutlu oyuna girdi. 
     63. dakikada Yimpaş Yozgatspor, beraberlik golünü attı. Kırmızı-siyahlı ekibin atağında, İlyas'ın ceza alanına yaptığı pası kafayla tamamlayan Ayew, beraberliği sağladı 1-1. 74. dakikada Antalyaspor'da, Mustafa Gürsel'in yerine Selahattin oyuna girdi. 81. dakikada Yimpaş Yozgatsporlu Cengizhan, sarı kart gördü. 85. dakikada konuk ekip oyuncu değişikliği yaptı ve Preko'nun yerine İlker oyuna dahil oldu. Bu dakikadan sonra başka gol olmayınca, maç 1-1 berabere sonuçlandı. 




</TEXT>
</DOC>
