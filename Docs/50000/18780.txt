<DOC>
<DOCNO> 18780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/yazar/sazak.html </URL>
<DATE> 2001/04/30/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Pişkinsüt 
</HEADLINE>
<TEXT>

     ANKARA 

     Kürsüden iniyor Ecevit eski kurultaylar olsa salon "Halkçı Ecevit" diye inler, alkışlar dakikalarca susmazdı. 
     DSP lideri ağır adımlarla Rahşan Hanım'la oturduğu protokol koltuğuna ilerlerken, salonda bir hareketlenme gözleniyor. Sema Pişkinsüt'ü izliyoruz hükümet komiserine gidip "Konuşma hakkımı sağlayın" itirazıyla "genel başkan adayı" olduğu kurultayda Ecevit'ten sonra kürsüye çıkmaya çalışıyor. 
     Sema Hanım nihayet aday. Ama "Cesaret ana" rolünde. Kadın adayın konuşması, kongre divanınca "gündemde yok" diye engelleniyor. Tam bir tüzük oyunu 
     DSP'nin 5'inci olağan kurultayı "seçimli" düzenlenmiş. Ecevit tartışmasız "tek lider" ama alternatif çıkması ikinci "yazar kasa" olayı Demek ki ileride seçilme şansı olan Kemal Derviş çıksa salona bile sokulmayacak Islıklar, yuh sesleri ve Susurluk'tan kalma "Türkiye seninle gurur duyuyor" sloganları altında Ecevit'e yönelik bağlılık gösterisinin bir anda Pişkinsüt'ü engelleme çabasına dönüştüğüne hayretle tanık oluyoruz. "Durun bakalım, herhalde seçime geçildiğinde söz verilir" diyenler çıkıyor. Ancak "mavi gömlekliler"in çevirdiği Sema Hanım'ın itirazları komiserlik masasından öteye geçmiyor. Oğlu tartaklanıyor. 
     Salonda bir açıklama beklenirken şu anons duyuluyor 
     "Saz ekibinin kurulmasını bekliyoruz " 
     Saz ekibi de nereden çıktı denirken ikinci anons yapılıyor 
     "Hülya Hanım'ı birazdan dinleyeceğiz." 
     Adayın adı Sema Hanım değil miydi Hülya Hanım da nereden çıktı .. Kargaşa sürerken, Karadeniz halk oyunları ekibiyle "saz takımı" yerini alıyor. Sahneye çıkacak olan Hülya Polat'mış 
     Oy Nurcanım, Nurcanım... 
     CHP'nin ünlü "Ricky Martin kurultayı" gibi, DSP'nin kurultayına da Karadeniz'in Ricky Martin'i Davut Güloğlu'nun hit parçaları damgasını vuruyor. 
     Pazar günü daha eğlencelisi düşünülemezdi 
     Kurultaya gelirken Ecevit'lerin DSP'sinin geleceğe dönük yeni bir yapılanmaya gitmeyeceğini bildiğimiz için eski Sovyetler benzetmesini yapmıştık. Yanılmamışız. Rusya'daki çöküşü de en son "Politbüro" görmüştü. 
     Siyasi mesajı olmayan kurultayda, dışarıdaki halk değişim beklerken, "Oy Nurcanım"la geçiştirilen, "Kapıkulu değil, demokratız" diyen Pişkünsüt'ün adaylığının bile tanınmadığı bir toplantı niye yapıldı ki Onca masrafa ne gerek vardı 
     Seçim yarışına olanak tanımayan "gündem"le birlikte "Ecevit'in ömür boyu" liderliği de ilan edilir, delege boşuna yorulmazdı. 
     Bu durumda Pişkinsüt'ün söylemi geçerlilik kazanmıyor mu 
     Ne demokratik, ne sol, ne parti 
     
     







Sistem sorunu 


Başkasının gölgesi... 


Margarita Papandreu ve Mevhibe İnönü 


Dünyanın Derviş merakı 


Özkan en arkada, Temizel evde, DSP iktidarda... 


Sosyal demokrat holdingçilik 


Pişkinsüt 


Marangozun ve muslukçunun parası 


Şimdi gözler özel dış kaynakta 


Besici küpe’ peşinde 


</TEXT>
</DOC>
