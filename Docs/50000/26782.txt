<DOC>
<DOCNO> 26782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/yasam/yas06.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Marmara’da köpekbalığı alarmı 
</HEADLINE>
<TEXT>

Uzmanlar uyarıyor Marmara’da kan kokusunu 5 kilometreden alabilen köpekbalıklarının sayısı arttı. Üstelik açken onları durdurmak çok zor... 
     PERVİN METİN İstanbul 

     Sayıları giderek artıyor 
     MARMARA Denizi’nde ara sıra rastlanan köpekbalıklarının sayısının artması balıkçıları endişelendirdi. Kan kokusunu 5 kilometreden alabilen bu köpekbalıklarını açken durdurmak zor. İ.Ü. Su Ürünleri Fakültesi Yetiştiricilik Bölüm Başkanı Prof. Metin Timur, "Marmara’da bulunan camgöz’ türü köpekbalıkları insanlara zarar verebilir" dedi. 
     
     1.5 metre olanı bile var 
     KÖPEKBALIKLARININ boyunun 1.5 metre, Jaws kadar olmasa da tehlikeli olabileceğini kaydeden Prof. Dr. Timur, şöyle diyor "Büyük ya da küçük, bu balıkların doğalarında her zaman saldırganlık var. Kan ve et kokusuna çok duyarlılar. Açsa ve kan kokusu almışsa mutlaka saldırır. Son zamanlarda sayıca artmalarının nedeni diğer ülkelerdeki avcılığın düşmesi olabilir." 
     



 YAŞAM 
























</TEXT>
</DOC>
