<DOC>
<DOCNO> 37321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/ekonomi/eko12.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu enflasyonla hedef olmaz 
</HEADLINE>
<TEXT>

     EKONOMİ SERVİSİ 

     Enflasyon hedeflemesinin fikir babası Prof. Dr. Frederick Mishkin, Türkiye’nin bu uygulamaya geçmesi için enflasyonun şu ankinin yarısına indirilmesi önerisinde bulundu. Mishkin, "Hükümet uyguladığı politikalarla önce güven sağlayacak, ardından enflasyon hedeflemesi ve program işe yarayacak. Merkez Bankası ve hükümet, vatandaşları yapabileceklerine inandırmalı" dedi. 
     NTVMSNBC’nin haberine göre, Türkiye’nin henüz enflasyon hedeflemesine geçecek noktaya gelmediğini vurgulayan Prof. Dr. Mishkin, bunun için gerekli üç koşulu şöyle sıraladı 
     "İlk olarak, finansal stabilizasyonu sağlamak zorundasınız. Türkiye’nin bugün içinde bulunduğu koşullarda ikinci önemli konu bence mali durum. Bunun en önemli nedeni de büyük borç yükü. Son olarak önemli sorun güvensizlik..." 
     
     Sıkı para politikası 
     Hükümetin ve Merkez Bankası’nın kredibilitesinin de iyi durumda olmadığını öne süren Mishkin, "Enflasyon hedeflemesine geçileceğini duyurması önemli ama bu sorunların biteceği anlamına gelmiyor" dedi. 
     Piyasalarda düzenlemelerin bir an önce yapılması gerektiğine dikkat çeken Mishkin, "Merkez Bankası sıkı para politikası izlemeli" dedi. 
     



 EKONOMİ 

















</TEXT>
</DOC>
