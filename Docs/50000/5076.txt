<DOC>
<DOCNO> 5076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/magazin/amag.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Dazlak’ oldu, coştu 
</HEADLINE>
<TEXT>

Son dizi filmi için saçlarını kazıtan Zeki Alasya, kendisi dışında herkesi ve kendi filmleri hariç bütün yapıtları yerden yere vurdu 
     BİRSEN ALTUNTAŞ 

     Dedem, Gofret ve Ben’ dizisinde hem yönetmenlik hem de oyunculuk yapan Zeki Alasya, rolü uğruna 1965 yılından beri ilk kez saçlarını kazıttı. 
     Dizi çalışmalarının yanısıra haziran ayında Cem Davran’ın başrolünü oynayacağı Milo’ isimli filmi çekmeye hazırlanan Alasya, Türkiye’de son dönemde çekilen filmleri değerlendirdi ve sanat dünyasını sarsacak açıklamalarda bulundu. 
     
     İlk salvo Erdoğan’a 
     Alasya, ilk olarak Yılmaz Erdoğan’ın Vizontele’ filmine yüklendi. 
     Bu filmde Hollywood’da bile az kullanılan helikopter kamerayla çalışılmasını mastürbasyon’ olarak değerlendiren Alasya, kendisine cevap veren Erdoğan’a da sert çıktı. Alasya, "Zeki abi bu sözünü yemek zorunda kalacak" diyen Erdoğan’ın reklam peşinde olduğunu iddia etti. 
     
     Yılmaz reklam peşinde’ 
     Alasya, bu sözlerinin ardından da Yılmaz Erdoğan’a şöyle cevap verdi 
     "Yılmaz çok önem verdiğim bir yazar, ama oyunculuğu o kadar önemli değil. İzlemediğim bir film hakkında yorum yapamam. Ben ilk yapılan teknik yatırımı eleştirdim, çünkü sinemada mastürbasyon vardır. Yılmaz bu sözlerime önce saygılı bir karşılık verdi. Meselenin üzerine gidildiği ve onun da reklama ihtiyacı olduğu için, konuşmaya başladı." 
     
     Uğur, filmi bozmuş’ 
     Balalayka’ filmi de Alasya’nın öfkesinden nasibini aldı. 
     Bu filmin, Kemal Sunal’la çalışılan senaryo gibi çekilmediği için çok iyi olmadığını iddia eden Alasya, Uğur Yücel’in filmde kötü bir oyunculuk sergilediğini ileri sürdü. "Zaman zaman büyük oyuncular kendilerini kurtarmak için filmi bozarlar" diyen Alasya’ya göre, senaryoyu kendisine çevirmeye çalışan Yücel, böylece Balalayka’ filminin büyüsünü bozdu. 
     
     Metin nasıl sevişir ’ 
     Alasya, Çizgisi belli, kötü bir film’ dediği Abuzer Kadayıf’ta oynayan ortağı Metin Akpınar’ın da kendisini şok ettiğini söyledi ve şöyle konuştu 
     "İbrahim Tatlıses medyayı yönlendirmese, Metin de o rolü oynamasıydı bu film yerlerden kazınırdı. Ama filmde Metin’in bazı sevişme sahneleri var ki, onları hiç kabul edemiyorum. Nasıl böyle bir şey yaptı, onu nasıl tavladılar aklım almıyor. Benim bıraktığım ortağım böyle değildi. Kendi yönettiğim filmlerde böyle sahneler teklif ettiğim zaman Metin kesinlikle kabul etmezdi, şimdi oynuyor." 
     Son olarak da Hemşo’ filmini eleştiren Alasya, seyircilerin filme Okan Bayülgen ya da Mehmet Ali Erbil için değil, orasını burasını’ açan mankenleri görmek için gittiğini iddia ederek sözlerini tamamladı. 
     
     


 MAGAZİN 












</TEXT>
</DOC>
