<DOC>
<DOCNO> 42710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/guncel/gun03.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan ikna edemedi 
</HEADLINE>
<TEXT>

Taliban yönetimiyle, Usame Bin Ladin’i teslim etmeleri için görüşmeler yapan Pakistan heyeti, temaslarından bir sonuç alamadı. Heyet ziyaretini bir gün uzattı 
     DIŞ HABERLER SERVİSİ 

     Usame Bin Ladin'in teslim edilmesi konusunda Afganistan'ı ikna edemeyen Pakistan heyeti, ziyaretini bir gün daha uzatırken Taliban yönetiminin lideri Molla Ömer, konuyu ulema İslam limleri heyetine havale etti. 
     Molla Ömer, bugün ülkenin önde gelen din adamlarının katılacağı bir toplantı düzenleneceğini ve toplantıda Bin Ladin kriziyle ilgili karar alınacağını açıkladı. Pakistan heyetinin de bugün dini liderlerle görüşmesi bekleniyor. 
     
     Bir gün daha beklenecek 
     Merkezi Pakistan'da bulunan Afgan haber ajansına göre, Taliban yönetimi sözcüsü, Pakistanlı yetkililerle dünkü üç saatlik görüşmede ana konu olan Ladin'in teslim edilmesiyle ilgili bir anlaşmaya varılmadığını kaydetti. Pakistan Devlet Başkanı General Pervez Müşerref'in sözcüsü Raşid Kureşi, "Heyetin bugün dün döneceğini düşünüyorduk, ancak ziyaretlerini bir gün daha uzatacaklar" dedi. 
     
ABD halkına göre misilleme için erken      ABD’de yapılan bir ankete göre, her 5 Amerikalı’dan 4’ü, misilleme için beklenilmesi gerektiğini düşünüyor. NBC televizyonu ve Wall Street Journal gazetesinin anketine katılanların yüzde 81’i, ABD’nin, terörist odakları cezalandırmak için askeri güç kullanmadan önce saldırıların sorumlusundan "tam olarak emin olması" gerektiği görüşünde birleşti. Öte yandan ABD’de Doğu kökenlilere yönelik sözlü ve fiziki saldırılarda artış yaşanırken, azınlıklar saldırıda ölen Amerikalılara saygılarını iletiyor. 
     



 GÜNCEL 





















</TEXT>
</DOC>
