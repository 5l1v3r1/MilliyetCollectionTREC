<DOC>
<DOCNO> 35126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/02/son/sonspo15.html </URL>
<DATE> 2001/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli yönetici Beşiktaş'a sponsor oldu 
</HEADLINE>
<TEXT>

     Fenerbahçe'nin yeni yöneticisi Zeynep Sabancı ve eşi Mehmet Sabancı'nın sahibi olduğu F B Otomotiv, 2001-2002 sezonunda Beşiktaş Kulübü'ne otomobil sponsoru oldu. 
     F B Otomotiv'in Ortaköy'deki mağazasında gerçekleştirilen törenle Beşiktaş Teknik Direktörü Christoph Daum'a Cadillac marka otomobil verildi. 
     Genel müdür Gürbüz Aydemir, Beşiktaş Kulübü'nün 1 yıl için resmi araç sponsoru olduklarını belirterek, ''Cadillac'ın yanı sıra kulübe 14 tane Smart marka otomobil vereceğiz. Kulüp, bu araçları 1 yıl kullanacak'' dedi. 
     Kendisine verilen Cadillac yerine Smart marka otomobile binerek, bu aracı inceleyen Christoph Daum ise, sporun artık sponsorsuz yüremediğini belirterek, F B Otomotiv'e teşekkür etti. 
     Bu arada F B Otomotiv'in Fenerbahçe'nin yeni yöneticisi Zeynep Sabancı ve eşi Mehmet Sabancı'ya ait olduğu ve F B'nin ise oğulları Faruk ve Burak'ın baş harflerinin kısaltması olduğu bildirildi. Mehmet Sabancı'nın ise Beşiktaş taraftarı olduğu öğrenildi. 
     
     







</TEXT>
</DOC>
