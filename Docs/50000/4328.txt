<DOC>
<DOCNO> 4328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/28/yazar/bila.html </URL>
<DATE> 2001/01/28/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Başbakan Ecevit ülkenin gündemindeki önemli konuları değerlendirdi 
</HEADLINE>
<TEXT>
'Terör Avrupa'dan yönetiliyor' 
     "TÜRKİYE SIÇRIYOR, ARTIK GERİYE DÖNÜŞ YOK" 
     Başbakan Bülent Ecevit, Türkiye'nin birçok alanda önemli sıçramalar yaptığı bir süreçten geçerken, engellenmeye çalışıldığını düşünüyor. Diyarbakır Emniyet Müdürü Gaffar Okkan ve beş polis memurunun şehit edilmesi olayını değerlendirirken de bu açıyla yaklaşıyor 
     - Türkiye'nin yakaladığı huzur ve istikrar ortamını bozmaya çalışıyorlar. Terör saldırılarının da hedefi bu. Türkiye bütün engellere ve olumsuz koşullara karşın birçok alanda önemli mesafeler aldı. Terörle mücadele, Güneydoğu'ya hakim olan huzur ve güven bunlardan biri. Ancak bu tür eylemlerle artık Güneydoğu'nun eskiye döndürülmesi olanaksız. Geriye dönüş yok. 
     
     MÜDÜRE SUİKAST 
Halk bağrına bastı      - Gaffar Okkan'ın cenazesinde Diyarbakır halkının gösterdiği tavrı nasıl görüyorsunuz 
     - Bu şunu gösteriyor Demek ki, halkın gönlünü aldığınızda karşılığını fazlasıyla veriyor. Sizi bağrına basıyor. Bütünleşiyor, kaynaşıyor. Şehit cenazelerinde bu tablo ortaya çıktı. Terör baskısı ortadan kalkınca, halkla sıcak, samimi, içten bağ kurulunca sorunlar çözülüyor. Bu da gösteriyor ki, Doğu ve Güneydoğu'da ekonomik ve sosyal kalkınma ilerledikçe, sorunlar çok daha kolay çözülecek. Yatırımlar tamalanınca, örneğin Köy - Kent uygulamaları yaygınlaştırılınca terörün güç bulacağı ortam da kendiğinden yok olacak. Diyarbakır'da görüldüğü gibi eski günlere dönülmesi olanaksız. 
     
     ŞERİATÇI TERÖR 
Yönetimi Almanya'dan      - Diyarbakır'da gerçekleştirilen saldırıların kaynağı ve merkezi konusunda net bir bilgi ortaya çıktı mı 
     - Güvenlik güçleri araştırmalarını, incelemelerini sürdürüyorlar. Ben daha önce de belirtiğim gibi terör örgütlerinin büyük ölçüde Batı Avrupa ülkelerinden yönetildiğini düşünüyorum. Nitekim son olayla ilgili olarak da Almanya'da olduğu belirtilen bir örgüt liderinin yönlendirici olduğu yönünde haberler yansıdı. Bunun üzerinde duruluyor. 
     Başbakan Ecevit, Türkiye'nin ekonomik ve sosyal sorunlarıyla igili alınan mesafenin bu tür eylemler nedeniyle gündemde hak ettiği yeri bulamadığını da belirtiyor 
     - Aslında Türkiye'de birçok önemli soruna bu hükümet döneminde el atılmış oldu. Örneğin terörle mücadeledeki başarının yanısıra, yolsuzluklarla mücadelede de çok başarılı sonuçlar elde ettik. Çetelerle, yolsuzluk şebekeleriyle, terör örgütleriyle çok ciddi bir mücadeleye girildi ve birçok gerçek ortaya çıkarıldı. Bunu sürdürmeye kararlıyız. 
     
     BEYAZ ENERJİ OPERASYONU 
Sonuna kadar gidecek      - Beyaz Enerji Operasyonu ve gensoru süreci tartışmalı geçti. Bu konudaki düşünceniz nedir 
     - Beyaz Enerji operasyonu sürüyor. Sonuna kadar da gidilecek. Yargı aşaması beklenmeden gensoru mekanizması çalıştırıldığı için bu tartışmalar yaşandı. Soruşturma sürerken bu mekanizmaya başvurmak doğru değildi. Soruşturma, yargı süreci bilgi ve belgeleri ortaya çıkaracak. Bunun beklenmesi gerekirdi. Bu aşamaya gelindikten sonra daha sağlıklı sonuçlara varmak mümkün olacaktır. Ama Beyaz Enerji operasyonu sonuna kadar gidecek. Bazı tartışmaların bu soruşturmayı etkilemesi veya gölgelemesi söz konusu olmaz. Soruşturmanın esasıyla ilgili bir tartışma yok. Bizim kimseyi korumamız da söz konusu olamaz. Yargı sürecinde ortaya çıkacak durumun gereği yapılacaktır. Ancak bu ortaya çıkmadan soruşturma üzerinden siyaset yapılması doğru değil. 
     
     FRANSA'YA KARŞI TAVIR 
Chirac'a yazdım, cevap yok      Başbakan Ecevit, Fransa'ya karşı alınacak önlemlerin de gündemin en önemli konularından biri olduğu kanaatinde 
     - Bu konuda Dışişleri Bakanlığımız çok detaylı ve titiz bir çalışma yaptı. Fransa Cumhurbaşkanı ve Başbakanı'nın Anayasa Konseyi'ne başvurma yetkileri var ve bunun için tanınmış belli bir süre var. Bu süre içinde Sayın Chirac veya Jospin'in başvurmasını bekliyoruz. Ancak ben umutlu değilim. Çünkü Sayın Cumhurbaşkanı'nın da, benim de bu talebi içeren yazılarımıza yanıt dahi vermediler. Türkiye elbette buna karşı tepkilerini gösterecektir. Nitekim göstermeye de başladı. Bazı ihalelerle ilgili olarak alınan kararlar gibi. Bu tepkilerin de Türkiye'nin çıkarlarını zedeleyecek şekilde olmaması lazım. Buna özen göstermemiz gerekiyor. Kendimizi incitmeden önlemler almalıyız. Ölçüyü kaçırmamamız gerekiyor. 
     
     TÜRK EKONOMİSİ DÜNYANIN NERESİNDE 
Avrupa'dan iki kat hızlı büyüyoruz      Ecevit, özellikle ekonomik konular üzerinde duruyor. Dünya Ekonomik Forumu'nun saptamalarına dikkat çekiyor. Türkiye'nin bir talebi olmadığı halde Dünya Ekonomik Forumu'nun, Türk ekonomisinin Avrupa'da en hızlı büyüyen ve en dinamik ekonomi olduğu yönündeki saptamasının altını çiziyor 
     - Bu saptamalar ortaya koydu ki, bütün zorluklarına karşın Türk ekonomisi Avrupa ülkelerinden iki kat daha hızlı büyüme göstermiş ve bu eğilim sürüyor. Ekonomik programın olumlu sonuçları bu yılın sonunda çok daha net olarak ortaya çıkacak ve yansıyacak. Türkiye'de örtülen gündemin altındaki gerçekler bunlar. 
     Başbakan Ecevit, kesilmeye çalışılsa da, Türkiye'nin temel sorunlarının çözümü yolunda önemli adımlar atıldığını vurguluyor. Hükümetin, yakalanan bu uyum ve istikrar ortamını sürdürmeye kararlı olduğunu belirtiyor. 
     Başbakan Ecevit'in gündemdeki temel konulara yaklaşımı ve değerlendirmeleri böyle... 
     
     





Ah o kapılar... 


'Terör Avrupa'dan yönetiliyor' 


Genco Erkal’ın kibriti 


Nasıl bir Türkiye özlüyorum .. 


Genç galaksi 


Lalelerin isyanı 


YÖK Çankaya kavgasında son raund 


İşsizlik alarm veriyor 


Benim Lavinia’msın ’ 


Dilekçe pulu ve tuhafiyeci 


Yeni kuşak 


Güneş ufuktan belki doğar 


Öteki Davos 


"Delhi'de Bayram" derken... 


Başkan'ın "rahibi" Caldwell 


</TEXT>
</DOC>
