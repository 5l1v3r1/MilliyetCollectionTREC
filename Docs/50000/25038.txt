<DOC>
<DOCNO> 25038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/ekonomi/eko07a.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalarda enflasyon rahatlığı 
</HEADLINE>
<TEXT>

     EKONOMİ SERVİSİ 

     Enflasyonun beklentilerin altında çıkması ve İtalyanların Garanti Bankası’na talip olması borsayı yüzde 4.35 yükseltti. Faiz ve dolar düştü. 
     Siyasi tansiyonun düşmesinden sonra mayıs enflasyonunun beklenenin altında gelmesi ve Türk bankalarının yabancı ortaklık haberleri para ve sermaye piyasalarına haftanın ilk gününde moral verdi. Geçen hafta yüzde 5.8’lik düşüş gösteren borsa, haftanın ilk günü yüzde 4.35’lik yükseliş yaşadı. Borsa, Garanti Bankası’na İtalyanların ortak olduğu yönündeki haberlerle ve özellikle banka hisselerindeki alımlarla güne yükselişle başladı. Mayıs enflasyonunun beklenenin oldukça altında çıkması da alımlarda etkili oldu. Bankacılık ve holding hisselerindeki alımlar endeksi, ilk seansta yüzde 2.8 yükseltti. 
     
     Hedef 12 bin puan 
     Endeks ikinci seansta psikolojik 11.500 puanın üstüne çıktı ve günü yüzde 4.35’lik artışla 11.760 puandan kapattı. Garanti hisseleri gün içinde 7.100 liraya kadar çıktıktan sonra günü yüzde 4.35’lik artışla 6.900 liradan kapattı. Uzmanlar, endeksin bugün 12 bin puanı aşabileceğini belirttiler. 
     
Faiz yüzde 80’i gördü      Yalova kriziyle yüzde 102’leri gören bono faizi dün sabah 6 puanlık düşüşle yüzde 80.3’e indi. Ancak öğlen sonrası dolara talep gelmesi faizleri yüzde 83.3’e çıkarttı. 
     
Dolar 102 bin lira düştü      Sabah hızla düşen dolar öğleden sonra arttı. Merkez Bankası’nda 102 bin liralık düşüşle 1 milyon 148 bin liraya inen dolar serbest piyasada iki bin liralık düşüşle 1 milyon 150 bin oldu. 
     



 EKONOMİ 






















</TEXT>
</DOC>
