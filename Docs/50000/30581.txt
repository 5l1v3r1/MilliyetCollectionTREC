<DOC>
<DOCNO> 30581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/guncel/gun05.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ansen eli açık’ çıktı 
</HEADLINE>
<TEXT>

Halkbank eski Genel Müdürü, usulsüz kredi iddialarıyla ilgili olarak kendini savundu İpotekler krediyi karşılamaya yeter’ 
     ANKARA Milliyet 

     Halk Bankası eski Genel Müdürü Yenal Ansen, usulsüz kredi verdiği gerekçesiyle bankanın eski 9 yönetim kurulu üyesiyle birlikte yargılandığı davada suçsuz olduğunu belirterek beraatini istedi. 
     Ankara 2. Ağır Ceza Mahkemesi'ndeki duruşmaya sanıklar Yenal Ansen, Yücel Dirik ve Muazzez Ela ile avukatları ve müştekiler Halk Bankası, Bankacılık Düzenleme ve Denetleme Kurulu ile Hazine avukatları katıldı. Duruşmada, kredilere hangi aşamalardan sonra onay verildiğini açıklayan Ansen, "İpotek olarak alınan gayrimenkuller, kredileri bugün dahi karşılamaya yeterlidir" dedi. 
     Duruşmada, Halk Bankası'nın avukatı, bankanın 2.5 milyon dolar kredi verdiği BMD firmasına, Yapı Kredi Bankası'nın 1 milyar lira, Akbank'ın ise 750 milyon lira verilmesi kararı aldığını ve bu durumun Ansen'den sorulmasını istedi. Ansen, diğer bankaların az kredi vermesinin kendilerini engelleyen bir husus olmadığını belirtti. 
     



 GÜNCEL 
























</TEXT>
</DOC>
