<DOC>
<DOCNO> 45897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/yazar/asik.html </URL>
<DATE> 2001/10/09/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Altın kural... 
</HEADLINE>
<TEXT>

     Profesör Baskın Oran, Tarih Vakfı'nca Mehmet Ali Aybar anısına düzenlenen "Dünden Bugüne Ulusal Bağımsızlık Anlayışımız" Sempozyumu'nda, yaşadığımız şu sıcak günlerde anlamı daha da belirginleşen ilginç bir saptama yaptı 
     - Yaşadığımız topraklar üzerinde kurulmuş tüm devletler, Bizans ve Osmanlı ve Türkiye Cumhuriyeti de dahil, çok önemli iki kurala riayet etmek kaydıyla ayakta kalabildiler 
     1- Bölgede hiçbir büyük devletin "rakipsiz" olarak hakim olmamasına çalışmak, 
     2- Kendisi işgal tehlikesi altında olmadıkça başkalarının savaşına girmemek... 
     Ve Enver Paşa sayesinde Osmanlı İmparatorluğu bu ilkeden koptu hepimizin çok iyi bildiği gibi bu da imparatorluğun sonu oldu... 
     Prof. Oran, bu noktada, Cumhuriyetin 75 yılı aşan tarihine dikkat çekiyor 
     - Türkiye de bu denklemi 1- Batı ile Batı karşıtları arasında denge kurarak, 2- Batı'nın tek bir kanadına kapılanmadan, "Batı Avrupa" ile "Amerika" arasında bir denge kurmaya çabalayarak yürüttü ve Batı'yı bu şekilde sınırlamaya çalıştı... 
     Şimdi girilen yol, bu mu ... Üzerinde düşünmek gerekiyor... 
     
     Talibanı önce var ettiler şimdi yok ediyorlar. Aile içi sorun çözülüyor. 
     M.Taş 
     
     
Kowboy hukuku      ABD kendini vuran teröristlerin cezalandırılmasını bir "uluslararası mahkeme" ye havale etseydi... Suçu sabit görüldüğü takdirde Bin Ladin'i Taliban'dan o mahkeme isteseydi. Taliban vermediği takdirde BM Güvenlik Konseyi görürdü hesabı. O süreçte ABD haklı ve güçlü olurdu.. Ne var ki Sam Amca silahı hukuka tercih etti. Teröristi yakalayacağım diye dünyanın en fakir ülkesinde terör estirmeye başladı. Gece vakti şehirler üzerine fırlatılan füzelerle terörist mi avlanır Yoksa masum çoluk çocuk mu Akılsız kovboy kendine yönelik yeni terör olaylarına gerekçe hazırlıyor. Farkında değil... 
     
Günün şiiri      Yıktılar ikiz kulelerimi 
     Yıktım kerpiç kulelerini 
     Bush Laden 
     
Günün fıkrası...      Başkan Bush'a sormuşlar 
     "Harek t başladıktan sonra sizi ilk kutlayan kim oldu " 
     Bush 
     "TBMM Başkanı Ömer İzgi..." demiş. 
     "Ne dedi " 
     "Allah razı olsun" dedi. "Siz Afganistan'a saldırmasaydınız, maaş zammından dolayı, burada halk bize saldıracaktı " 
     Can Ozan 
     
Savaşa hayır      Daha iki gün önce "Afganistan'a asker göndermeyeceğiz" diyen Ecevit dün gündemin ısındığı saatlerde sorulan soruya 
     - Türkiye'den birşey istenmedi henüz, yanıtını verdi... 
     Bu sözlerin tonlaması, "İstenirse vereceğiz" hatta "İstense de versek" havasındaydı... Akşama doğru da NATO'nun 5'inci maddesi bakanların imzasına açıldı. Asker istenirse anında göndermek için hazırlıklar başlatıldı. 
     Türkiye'de askerler ve halk savaş istemiyor... Çünkü bu savaşın kanıtları çürük. Amaçları ve hedefleri kuşkulu. Amerika gerçekten teröre karşı kendini savunmak için mi, yoksa petrol bölgelerindeki egemenliğini güçlendirmek için mi manevralanıyor Kimse bilmiyor Bundan sonraki hedef neresi Meçhul... 
     Bu kadar meçhulle dolu bir savaşa girilir mi 
     Böylesi savaş bizim savaşımız olabilir mi 
     Ne var ki, kaderini ABD'ye bağlamış Ecevit iktidarının ABD'nin peşinde sürüklenmekten başka alternatifi kalmamış durumda... Ekonomi iflasın eşiğine gelmiş. Satacak birşey kalmamış. Bu durumda akıllarını belli ki "Amerika asker istese de versek, gençlerimizin kanını satıp birkaç kuruş kazansak" fikri çeliyor... Savaşın Irak'a sıçramasının getireceği ilave felaketleri görseler de engel olacak güçleri kalmamış görünüyor... 
     
     Türk halkı bu görevin kendine düştüğünü görmeli... Tek tek olsun dernekleri, basını, meslek örgütleri, üniversiteleri, partileri aracılığıyla olsun, ABD'nin karanlık savaş hamlelerine karşı çıkmalıdır. Çoluğumuzu çocuğumuzu seviyorsak, onları silah ve petrol tekellerinin karanlık hesaplarına kurban etmek istemiyorsak sesimizi yükseltmeliyiz. ABD'yi daha fazla ilerlemekten, savaşı Irak ve başka ülkelere sıçratmaktan sadece halkların ve aydınların muhalefeti caydırabilir. Bu gücü kullanmalıyız. 
     
Laforizma...      Global savaş başladı .. 
     Küreselleşmeden, füzeleşmeye gelindi sonunda desenize .. 
     Cihan Demirci 

     
     
     







Altın kural... 


Mehmetçik için yetki 


Düşmanımın düşmanı dostumdur zihniyeti... 


Şiş ve kebap 


Dünyanın varoşlarında... 


50 bin öğrenciye yeni şans 


Sonra .. Ya daha sonra .. 


Karikatürden taşan ırkçılık 


Her iki cephede savaş... 


Türkiye ile Amerika, Irak için karşı karşıya 


Şükran yemeği Bin Ladin 


Türkiye’nin savaşı IMF ile 


İstifa edin kurtulun 


Savaşın faturasını biz ödüyoruz 


</TEXT>
</DOC>
