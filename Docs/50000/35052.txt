<DOC>
<DOCNO> 35052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/02/yazar/asik.html </URL>
<DATE> 2001/08/02/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Hacının harcı... 
</HEADLINE>
<TEXT>

     Hacca gidenler yurt dışına çıkarken 50 dolar ödemeli mi ödememeli mi Tartışma sürerken Sayın Ali Emeç fikrini beyan ediyor 
     1- Teklif politiktir. Oy avcılığına dönüktür. Ama yararsızdır. Çünkü o oyların adresi bellidir. 
     2- Anayasanın eşitlik ve laiklik ilkesine aykırıdır. Hac deyince akla Mekke'ye gidip Kabe'yi ziyaret kastediliyor. Müslüman olmayanların da benzeri ziyaretleri de 50 dolar harçtan muaf olmalıdır. Gayrimüslimler de Kudüs'e vs. giderken harç ödememelidir. Ben şahsen gelecek yıl Sibirya 'da bir şaman ayinine katılmak istiyorum... 50 dolar harçtan muaf tutulmalıyım 
     
     Akıllı bir insanın dünyası bütün dünyadır. 
     Aristofanes 
     
     
İşte ombudsman      Hatırlayacaksınız bir zamanlar bir "ombudsman" yasası çıkartılıyordu. Daha yasa çıkmadan bu göreve Süleyman Demirel layık görülmüş, ancak aile fotoğrafındaki hortumcular teker teker yakalanmaya başlayınca bu proje de yatmıştı. Mülkiyeli ağabeyimiz Besalet Barım dün parlak bir öneride bulundu 
     - Geçenlerde Hülya Avşar ile Kaya Çilingiroğlu'nun arası bozulmuştu. Ali Şen araya girip barıştırdı. Fenerbahçe ile Gaziantepspor Hakan yüzünden çekişirken araya yine Ali Şen Bey girdi. Meseleyi çözecek gibi görünüyor. Aranan ombudsman sanıyorum kendiliğinden bulundu Ali Şen... 
     
Toskay'ın beyanı...      Devlet Bakanı Tunca Toskay, bir gün önceki yazımıza karşılık dün şu açıklamayı yaptı 
     - TRT Genel Müdürü Yücel Yener'in icraatını ve yayıncılığını beğenmiyorum. Hakkında yayınlanan kitaptaki iddiaları yüksek sesle yalanlamaması ayrı handikap. Ancak yeniden TRT Genel Müdürlüğüne atanması kararına imzamı attım. Son imzayı ben attım. Sırf hükümet içinde yeni bir tartışma çıkmaması için kerhen imzaladım. Ancak kesinlikle bir pazarlık sözkonusu değildir. Bu imza karşılığında genel müdür yardımcılığı istediğimiz doğru değildir. Bilmenizi isterim... 
     
Hırsızları izleyelim...      TMS Fonu'na bağlı bankaların alacaklarından 795 milyon doları tahsil edilmiş... Hortumlanan 20 milyar dolara yakın para içinde devede kulak.. Gerisi gelir mi Zor... Hortumcular parayı vermeye niyetli görünmüyor. Devlet de almaya... Hortum dosyaları teker teker raflarda uykuya yatırılacaktır yakında.. Parası çalınan halk ve hortumlanan bankaların işsiz bırakılmış personeli de derdine yanacaktır... 
     Hortumcularnı izini sürmenin tek yolu var... İşsiz kalan ve mevzuatı bilen banka personelinin örgütlenerek komiteler, dernekler kurması... Hortumcuları bıkıp usanmadan izlemesi... Teslim olmayalım. 
     
AİHM çiftesi...      Milli Gazete Karar hukuka aykırı 
     Yeni Şafak Avrupa demokrasi özürlü 
     Akit Putlarını yediler 
     Recai Kutan Çifte standart örneği bir karar 
     Recep Tayyip Erdoğan Karar yanlış 
     Şevket Kazan Tamamen siyasi bir karar 
     Abdullah Gül Objektif olmayan bir karar 
     Şeref Malkoç Avrupa kendi ilkesini çiğnedi 
     Bülent Arınç Hukuka aykırı 
     Mustafa Kamalak Demokrasiyi baltaladılar 
     Hazretlerin, "çifte standart" kullanmakla suçladıkları Avrupa İnsan Hakları Mahkemesi'nin, Refah Partisi hakkında verdiği karara "standart" tepkileri, dün gazetelere böyle yansıdı... 
     Peki, karar lehlerine olsaydı Hiç kuşkunuz olmasın tepkileri yine "standart" olacaktı. Ama bu kez aksi yönde Hukukun zaferi...Avrupa'dan demokrasi dersi... vs. 
     Gelin de sormayın şimdi... 
     AİHM böyle "çifte standart" sahibi ise neden onların hakemliğine başvuruyorsunuz 
     Hem adamların hakemliğini kabul edip hem de işinize gelmeyen karar çıkınca onlara saldırmanız hukuk, adalet, izan, mantık adına ayıp olmuyor mu 
     Ara sıra kendilerinizle başkalarına eşit mesafede durarak baksanız dünyanızda ne çok şeyin değişeceğini hiç düşündünüz mü 
     
Fener istasyonu...      İstanbul'un Fenerbahçe semtinde bir gece aniden kurulan baz istasyonuyla ilgili olarak Kadıköy Belediyesinden Engin Aktel dedi ki 
     - Baz istasyonları için iznimiz aranmıyor. Baz istasyonları Telekomünikasyon Kurulu'nun izniyle kuruluyor... 
     Bir ara baz istasyonlarına karşı toplumsal tepki oluşmuştu. Enis Öksüz bir kararname çıkartarak bu istasyonları korumaya aldı. Halk da sustu. Halk yine sesini yükseltmeli. Belediyeleri ve bakanlıkları bu istasyonlarlarla ilgili yeni düzenlemeye zorlamalı. Hayat bu kadar ucuz mu 
     
     







İslam nereye 


Hacının harcı... 


Refah kararı 


ANAP çaresiz’ değişecek 


Çeşmenin suyu bitince 


Sınır anlaşması 


İşte benim müthiş servetim 


Avrupa dağlarına, ağustos karı... 


Siyasal İslama Batı freni 


Hangi banka, kiminle, ne zaman 


Sigortadan para alamayacaksınız 


Ekmek şimdi "aslanın ağzında" 


Arı Hareketi ve Tantan 


</TEXT>
</DOC>
