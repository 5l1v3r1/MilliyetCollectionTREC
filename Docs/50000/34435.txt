<DOC>
<DOCNO> 34435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/son/soneko07.html </URL>
<DATE> 2001/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
ATO Başkanı "İşçi, memur, esnaf ve reel sektör IMF'nin umurunda değil" 
</HEADLINE>
<TEXT>

     Ankara Ticaret Odası ATO Başkanı Sinan Aygün, IMF Birinci Başkan Yardımcısı Stanley Fischer'in Türkiye'deki görüşmelerinde memur, işçi, esnaf ve reel kesimin sorunlarına yönelik hiç bir konunun ele alınmayışını eleştirdi ve ''İşçi, memur, esnaf, reel sektör IMF'nin umurunda değil'' dedi. 
     ATO Başkanı Aygün yaptığı yazılı açıklamada, IMF'nin tam mutabakatla sonuçlandığı açıklanan son 10 günlük temasların içeriğinde halkın bulunmadığını, mutabık kalınan konuların ise Türkiye'nin ana sorunları ile örtüşmediğini ileri sürdü. 
     Sinan Aygün, ''Memnunlar cephesinden bir kaç kişi ile temasda bulunup ikna olmaya hazır insanları programa inandırmak, Türk halkının aynı şekilde düşündüğü anlamına gelmez'' dedi. IMF politikaları ile Türkiye'nin son üç yılda küçülme hedefli politikalara zorlandığını, bunun ise halkın her geçen yıl fakirleşmesi anlamına geldiğini savunan Aygün, IMF'nin Her Türk vatandaşının cebine 300 dolar koyduk yönündeki açıklamalarının gerçeği yansıtmadığını ifade etti. 
     Aygün, şöyle devam etti 
     ''IMF nedense hep verdiklerini söylüyor, götürdüklerini söylemiyor. Çıpalı sistemi kendileri öneriyor, ancak çöküşün faturasını bize çıkarıyor. O zaman sormak gerekir Dalgalı kura kefil misin Yarın bu sistem çökerse Türkiye'nin zararlarını öder misin Bu sorunun cevabı verilemiyorsa ekonomi yönetimi dalgalı kura ihtiyatla yaklaşmalıdır. Aksi halde kendilerinin sorumlu olacaklarını bugünden bilmelidirler.'' 






</TEXT>
</DOC>
