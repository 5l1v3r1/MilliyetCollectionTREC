<DOC>
<DOCNO> 33214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/21/son/sondun09.html </URL>
<DATE> 2001/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
G-8'de genci vuran jandarmaya kasten adam öldürme suçlaması 
</HEADLINE>
<TEXT>

     İtalya'nın Cenova kentinde düzenlenen G-8 zirvesini protesto eden göstericilerle polis arasında dün çıkan çatışmada vurularak ölen gence ateş eden jandarma, kasten adam öldürmekle suçlandı. 
     ANSA ajansının haberine göre, başka bir jandarmanın hakkında da suç duyurusunda bulunan Cenova savcılığı, bu jandarma hakkındaki suçlamayı otopsiden sonra açıklayacak. 
     Görgü tanıklarının jandarmalara ait bir aracın iki kez göstericinin üzerinden geçtiğini söyledikleri ve göstericinin araç üzerinden geçtiğinde ölü olup olmadığının anlaşılmasının ardından sürücü hakkındaki suçlamanın açıklanacağı belirtildi. 
     Carlo Giuliani adlı 23 yaşındaki bir İtalyan, dünkü gösteride yaralı bir jandarma tarafından vurulmuştu. İtalya İçişleri Bakanlığı, jandarmanın kendisini savunmak için ateş açtığını açıklamıştı. 






</TEXT>
</DOC>
