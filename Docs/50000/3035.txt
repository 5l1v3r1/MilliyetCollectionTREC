<DOC>
<DOCNO> 3035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/guncel/gun03.html </URL>
<DATE> 2001/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğitim uçuşuna Azrail de katıldı 
</HEADLINE>
<TEXT>

Eğitim uçuşunda burun üstü çakılan CASA tipi askeri nakliye uçağı, üç askerimize mezar oldu 
     OKTAY ENSARİ, DAVUT GÜLEÇ, MAŞUK GERGİN, MEHMET NİLKALI Kayseri DHA 

     Kayseri Erkilet 12. Hava Ulaştırma Ana Üs Komutanlığı’ndan eğitim uçuşu için havalanan CASA tipi bir askeri nakliye uçağının düşmesi sonucu üç personel şehit oldu. Hava Pilot Üsteğmen Okan Divrik, Pilot Teğmen Murat Orbay ve teknisyen astsubay Üstçavuş Hüseyin Tüfekçi, İspanyol yapımı Cn - 235 CASA hafif nakliye uçağıyla dün saat 10.00 sıralarında Erkilet Üssü’nden eğitim uçuşu için havalandı. 
     
Kumanda sistemi arızası      Aniden irtifa kaybetmeye başlayan uçak, saat 11.00 sıralarında Bünyan’ın Güldere köyü yakınlarındaki Sarmısaklı Baraj Gölü yakınlarında bir tarlaya düştü. Uçağın burun üstü çakıldığı kazadan sonra bölgeye sevkedilen arama ve kurtarma ekipleri, enkazdan üç şehidin cesetleri çıkarıldı. Uzmanlar, uçağın kumanda sisteminin kilitlenmesi nedeniyle düşmüş olabileceğini söyledi. 
     
Sekiz yıldır kullanılıyor      İspanyol CASA şirketinin tasarımı olan Cn - 235 tipi iki motorlu hafif nakliye uçağı, ilk uçuşunu 1983’te yaptı. THK, 1980’lerin sonunda, Cn - 235’lerden 52 tane almaya karar verdi. Dün düşen uçak, 1992’de gönderilen ilk iki uçaktan biriydi. Diğer 50 uçak ise, Ankara’daki Türk Havacılık ve Uzay Sanayii TAI tesislerinde altı yılda üretildi. 
     
Dokuz saat uçabiliyor Motor İki adet General Elektric CT7-9C Boş Ağırlığı 9.300 kg - 9.400 kg Dolu Ağırlığı 15.800 kg - 16.500 kg Boyu 21.353 m. Genişliği 25.81 m. Yüksekliği 8.177 m. Azami hızı 460 kmh Havada kalış süresi Dokuz saat Personel taşıma kapasitesi 48 Yük taşıma kapasitesi 6000 kg      
     


 GÜNCEL 















</TEXT>
</DOC>
