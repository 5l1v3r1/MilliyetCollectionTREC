<DOC>
<DOCNO> 2813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/son/sonspo05.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor-Galatasaray Türkiye Kupası maçının tarihi değişti 
</HEADLINE>
<TEXT>

     Futbolda Türkiye Kupası çeyrek finalinde Trabzonspor-Galatasaray maçıyla, Türkiye Birinci Futbol Ligi'nin 20. haftasında Galatasaray-Bursasapor ve Antalyaspor-Siirt Jet-Pa Spor karşılaşmalarının tarihi değişti. 
     Futbol Federasyonu'ndan yapılan açıklamaya göre, 30 Ocak Salı günü yapılacağı ilan edilen Trabzonspor-Galatasaray Türkiye Kupası çeyrek final karşılaşmasının, Türkiye Radyo Televizyon Kurumu'nun televizyon yayınlarına başlamasının 33. yıldönümü dolayısıyla düzenlenecek törenin televizyondan naklen yayınlanacak olması nedeniyle ve TRT'nin de talebi üzerine 31 Ocak Çarşamba gününe alındığı belirtildi. 
     Açıklamada ayrıca, bu tarih değişikliğinin Birinci Futbol Ligi 20. hafta maç programında da düzenlemeye neden olduğu ifade edilerek, 2 Şubat Cuma günü yapılacağı açıklanan Galatasaray-Bursaspor maçının 3 Şubat Cumartesi gününe, 3 Şubat Cumartesi günü oynanacağı açıklanan Antalyaspor-Siirt Jet-Pa Spor karşılaşmasının ise 2 Şubat Cuma gününe alındığı bildirildi. 




</TEXT>
</DOC>
