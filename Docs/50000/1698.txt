<DOC>
<DOCNO> 1698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/son/soneko02.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD "Ekonomi MGK’nın konusu değildir" 
</HEADLINE>
<TEXT>

     Türk Sanayicileri ve İşadamları Derneği Yönetim Kurulu Başkanı Erkut Yücaoğlu, sadece enerjide değil, Türkiye’de nerede yolsuzluk veya usulsüzlük olmuşsa, üzerine gidilmesini istediklerini belirterek, "Dibine kadar, sonuna kadar gitmek lazım" dedi. 
     Ekonominin Milli Güvenlik Kurulu’nun MGK konusu olmadığını belirten Yücaoğlu, hükümetin ekonomik programını, krize rağmen desteklediklerini bildirdi. 
     Yücaoğlu, İTO Başkanı Mehmet Yıldırım tarafından ilk kez gündeme getirilen ve tartışma yaratan ekonomideki sıkıntıların MGK toplantısında ele alınmasına ilişkin önerinin hatırlatılarak, "MGK, ekonominin konularını gündemine almalı mı " sorusuna çok net olarak "Hayır" dedi. 
     Erkut Yücaoğlu, görüşlerini şöyle dile getirdi "Cevabım hayır. Konu MGK’nın konusu değildir. Ekonominin sağlığa kavuşmasıyla ilgili yapılacak istişareler, alınacak tedbirler hükümet ve özel sektörle beraber yapılır. Bunu ben Ankara konuşmamda gayet net söyledim. Ben orada Milli Ekonomik Kurulu dedim. Bir başka kuruldan bahsettim. Bu kadar net benim cevabım. Görev hükümetindir, ekonomi bürokrasinindir. Buraya özel sektörü de almak lazımdır. Hadise bu kadar net." 
     




</TEXT>
</DOC>
