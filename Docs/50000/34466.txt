<DOC>
<DOCNO> 34466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/ekonomi/eko07.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa’da marul krizi’ne Türk çözümü 
</HEADLINE>
<TEXT>

     MERT İLKUTLUĞ İzmir DHA 

     Avrupa’da yaşanan marul sıkıntısı, krize dönüşünce, başta Mc Donalds olmak üzere, birçok gıda devi, çareyi Türkiye’ye başvurmakta buldu. Avrupa’da 650 milyon dolarlık pazarı olan marulda yaşanan sıkıntıyı aşmak için İzmir’deki turşu üreticisi Fersan aracılığıyla Türkiye’de alternatif marul üretimi başlatıldı. 
     Avrupa’da bu aylarda yalnızca İspanya’da üretilebilen marul kamyoncu grevleri nedeniyle diğer ülkelere ihraç edilemeyince fast food zincirlerinde kriz yaşandı. Endüstriyel olarak yemek üreten firmalar biraraya gelerek, 1999’da Marul Yetiştirme Komitesi’ kurdu. Komitenin başına da Mc Donalsds’a 15 yıldır turşu ihraç eden Fersan’ın Yönetim Kurulu Başkanı Arcan Çelengil geçti. 
     
     Mc Donalds büyük alıcı 
     Çelengil, "Avrupa’da 650 milyon dolarlık bir marul pazarı var. Sadece Mc Donalds’ta yılda 50 bin ton marul tüketiliyor. Bu pazar Türkiye ve şartlar Türkiye için çok önemli. Biz de yıllardır Mc Donalds’ın tedarikçisiyiz. Komitenin başına getirilmemiz de bundan" dedi. 
     
     



 EKONOMİ 




























</TEXT>
</DOC>
