<DOC>
<DOCNO> 17980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/yazar/yilmaz.html </URL>
<DATE> 2001/04/25/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Narin’in desteği siyasete isteği özel sektöre 
</HEADLINE>
<TEXT>

     Devlet Bakanı Kemal Derviş, Çalışma ve Sosyal Güvenlik Bakanı Yaşar Okuyan ile arabulucu Devlet Bakanı Mehmet Keçeciler’in, üç işçi sendikası başkanı ile biraraya gelmesine sahne olan toplantı, niçin Halit Narin’in ev sahipliğinde gerçekleşti 
     "Türkiye’nin ekonomik gücü tekstildir. Otomotiv, yandan çarklı televizyon gibi fikir pompalanmaları var. Bunları toplasan 2 milyar dolar eder. İki türlü yolsuzluk var. Biri yalan söyleme, öbürü lupculuk.Tekstili haksız ve yasal olmayan ithalatla konfeksiyona yedirdiler." 
     Narin zirveye ev sahipliği yapmasını reel sektörün temsilcisi olmasına bağlıyor. Yalnızca bu mu Tekstil işçilerinin sözleşmesinden doğan hakları da geri alınmak isteniyor. Acaba Keçeciler bu pazarlık içine girdi mi Gördüğüm, "Bu platformda görüşmem" diyen DİSK Başkanı Süleyman Çelebi’nin, Türk - İş Başkanı Bayram Meral’i Derviş - Keçeciler pazarlığında yalnız bırakmasıydı. 
     Narin’e sosyal patlamadan endişe duyuyor musunuz dediğimde, komünizm propangandası yapmakla eşit bir muameleye uğruyorum. 
     
İşçiler hıyar yesin      Narin, gelir dağılımında uçurum lafını duymak istemiyor. 
     "Amerika’da 50 milyon insan sosyal sigorta kapsamı dışında, 30 milyon reçete alamayacak kadar fakir. Bunun yanında dünyanın en zengin dolar milyarderleri ABD’de yaşıyor. Zenginlik bir kısmettir, beceridir. Fakirlik kader değildir. Sosyal patlama normal cemiyetlerde olmaz." 
     Bir tarihte söylediği "İşçiler hıyar yesin" sözünü hatırlattığımda "Yine sapına kadar söylerim. Burada çalışanlar benimle aynı gelir düzeyini talep edebilirler mi" diyerek değişmediğini vurguluyor. 
     
Kamuyu tanımam      Narin, Derviş’i sevmiş. "Popülist değil, halka gerçekleri anlatıyor, parti liderleri mantığı ile hareket etmiyor" diyor. Bir dönem desteklediği Süleyman Demirel ve ekonomik krize girmesine yol açan Turgut Özal ile ilgili "Demirel siyasete popülizmi getirdi. Özal ise rekabet yerine grupların avantajlarını gözetti" diyor. Narin’in Derviş’e desteği de ilginç. Çünkü programda yer alan kamunun disipline edilmesi maddelerine karşı. 
     "Kamu sektörü diye bir alan tanımıyorum. Kamuyu bizim paramızla güzelleştirecekler ve karşımıza daha güçlü çıkartacaklar. İşçiden, memurdan yüzde 9 fazla oluşmaz. Bankalar batacaksa, batsın. Babalarının mı, paralarının mı oğulları Biz batınca sahip çıkıyorlar mı " 
     
TÜSİAD’a bir gönderme      Narin, Antalya’da Derviş’e "Bankalar hazine kağıdı satmasın, halk doğrudan alsın. 36 bakan ekonominin içinde olamaz, hükümetin 3 - 4 bakanından oluşan bir ekonomi kurulu oluşsun" demişti. Açıkcası, TÜSİAD gibi hükümette revizyon iştememişti. 
     "Sıradan bir TÜSİAD adamı değilim. Biz fikir veririz ve karşımızdaki insanların akıllı olduğunu kabul ederiz. Öyle yapın, böyle yapın demeyiz" sözleriyle büyük patronlarla çelişkisini ortaya koyuyor. Derviş’i desteklediğini söyleyen Narin, bakanla ihracat ve turizm girdileri konusunda da farklı yaklaşım sergiliyor 
     "Turizm geliri beyanatla mı artacak Uçaklar satılıyor, yol, otel yapılmıyor, ürün geliştirilmiyor, yeni fiyatlarla mal satılmıyor. Turizmde fiyatlar 1997 düzeyine bile gelmedi. İhracat, iç maliyetlerdeki artışlar ve riskler nedeniyle geriliyor." 
     
Keçeciler Teknik sorun      Peki Derviş’e destek nerede 
     Ümit olmasında. Narin de siyasette üç değişime odaklı. 
     Lider sultasını kaldıracak partiler yasasında değişiklik. 
     Seçim sisteminde değişiklikle, halkın vekili seçmesi. 
     Dokonulmazlığın kalkmasıyla, yargı yolunun açılması. 
     Meclis ne durumda 
     Narin "Yaşlanmanın karşısına geçilemez" diyor. 
     Antalya’da Keçeciler ve Okuyan’a yönelttiğim ısrarlı sorular ardından edindiğim izlenimi belirteyim. Gündemlerinde partiler ve seçim yasası ile ilgili değişiklik yok. Yılların teşkilatçısı Keçeciler olayı teknolojik alt yapı yetersizliğine bağlıyor. Dokunulmazlık için ise Meclis’in samimi olmamasını gerekçe gösteriyor. Topu taca atıyorlar özetle. 
     Oyun bitmediğine göre, umut da bitmiyor. 
     
     







'Terörist' mi .. 


Burası yol çeçen hanı 


Hortumlama olmasaydı... 


Yolçeçen Hanı 


MHP'deki Ecevit ve koalisyon rahatsızlığı... 


Bertolucci ve siyaset 


Bu kafayla .. 


Terörün adı... 


Bizim çocuklara’ yeni eylem tavsiyeleri 


Boyner - Sabancı ortaklığı 


Telefon dinlemenin dayanılmaz hafifliği 


Tarihin tekrarı mı 


Rekabet gücümüz iki basamak daha geriledi 


16. maddenin neyi değişecek 


Araba atların önünde 


Öteki Ankara 


Narin’in desteği siyasete isteği özel sektöre 


</TEXT>
</DOC>
