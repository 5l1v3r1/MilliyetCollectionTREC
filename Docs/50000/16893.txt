<DOC>
<DOCNO> 16893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/son/sonspo04.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Pilsen'i dörtlü final heyecanı sardı 
</HEADLINE>
<TEXT>

     Basketbol Suprolig'de çeyrek final ilk maçında Hırvatistan'ın Croatia Insurance Split takımını mağlup eden Efes Pilsen'i, yarın yapacağı 2. maç öncesi dörtlü final heyecanı sardı. 
     İstanbul'da yapılan ilk maçta rakibini 95-69 yenerek, 3 maçlık seride 1-0 öne geçen lacivert-beyazlılar, yarın deplasmandaki maçı da kazanmaları halinde, seride durumu 2-0 yapacak ve Suprolig'de dörtlü finale yükselecek. 
     Efes Pilsen, Hırvat Croatia Insurance Split geçerek Suprolig'de dörtlü finale kalırsa, aynı zamanda Avrupa kupalarında 2. kez bu şansı yakalamış olacak. Avrupa kupalarında daha önce 1995-96 sezonunda Avrupa Radivoj Koraç Kupası'nı kazanan Efes Pilsen, geçen sezon da Fransız ASVEL Lyon Villeurbanne karşısında seride durumu 2-1 yaparak Avrupa Ligi'nde dörtlü finale kalmıştı. 
     Avrupa Ligi dörtlü final ilk maçında Yunanistan'ın Panathinaikos takımına yenilen Efes Pilsen, İspanyol Barcelona'yı yenerek 3. olmuştu. 




</TEXT>
</DOC>
