<DOC>
<DOCNO> 30646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/yazar/theper.html </URL>
<DATE> 2001/07/06/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Sulh hukuk mahkemesi yönetici atayacak 
</HEADLINE>
<TEXT>

Apartmanımız 18 daire. Bunlardan 12’si bir kişinin, altı tanesi muhtelif kimselerin. Önceki dönem 12 daire sahibi yönetici seçilmişti ben de denetçi. Yönetici denetleme yapmak üzere hiçbir belge vermedi. Son toplantıya katıldığında ise, kendisinin 12 oyu olduğunu ileri sürdü, bizler de altı oyu olduğunu ileri sürdük, bir karara varmadan toplantı dağıldı. Bir süre sonra bu kişi bizleri toplantıya davet etti. 6 daire sahibi bizler katılmadık, o kendi kendine toplantı yapmış, kendisini ibra etmiş, sekreterini yönetici seçmiş, işletme projesi yapmış. Şimdi biz hakimden yönetici seçmesini isteyeceğiz, nasıl istenir, nereye başvurulur 
Ü. Ç. - İstanbul 

     Kat mülkiyetinde yöneticinin, bağımsız bölüm malikleri tarafından seçilmesi esastır. Kat malikleri kurulu toplanır, gündemde yönetici seçimi varsa ana yapıdaki bağımsız bölüm sayısının sayı ve arsa payı çoğunluğu ile yönetici seçer. Şayet birinci toplantıda yönetici seçemiyorsa ki siz seçememişsiniz bu defa karşısında iki ihtimal vardır. Birinci ihtimal şudur İlk toplantıda toplantı nisabı vardır ama yönetici seçilememiştir. Hemen mahkemeden yönetici seçimi talebinde bulunulabilir. İkinci ihtimal, toplantı nisabı yoktur, bu defa iş ikinci toplantıya kalır. Davette bahsedilen tarihte ikinci toplantı yapılır, ikinci toplantıda toplantı nisabı aranmaz ama yönetici seçimi için yine sayı ve arsa payı çoğunluğu aranır. Yani yönetici seçimi için her halükarda sayı ve arsa payı çoğunluğu gerekmektedir. 
     Siz ilk toplantıda toplantı nisabını bulduğunuz halde yöneticiyi seçemediyseniz bulunduğunuz yerdeki sulh hukuk mahkemesine dilekçe ile başvurup yönetici tayinini isteyebileceksiniz. Davaya bakacak olan sulh hukuk mahkemesi, ana yapının bulunduğu yöndeki sulh hukuk mahkemesidir. 
     
     







Derviş ajan mı 


Kadınlara özel 


Oğluna da geçer mi 


Türkiye 70'lerdeki gibi treni yine kaçıracak mı 


Zorlu geçit 


Aslı sınıfta kalsın mı .. 


Siyasi irade Sorgulanıyor 


Suçlu bir değil... 


Ölümden medet ummak 


Emniyet kemeri ve bahaneleri... 


Tayyip göreve hazır 


Alvin Toffler'ın kulakları çınlasın 


Keşke faşistler MHP'li olsa 


Sulh hukuk mahkemesi yönetici atayacak 


Ayşe Hanım Teyzem'in TL'leri eriyor 


</TEXT>
</DOC>
