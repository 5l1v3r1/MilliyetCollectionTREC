<DOC>
<DOCNO> 2821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/son/sontur06.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
1. perde operasyonunda 15 zanlı Adliye'ye gönderildi 
</HEADLINE>
<TEXT>

     Bursa Emniyet Müdürlüğü'nün, Cumhuriyet Başsavcılığı'nın talimatıyla, Bursa Devlet Tiyatrosu'nda başlattığı ''1. Perde'' operasyonunda gözaltına alınan zanlılar, adliyeye gönderildi. 
     Devlet Tiyatroları DT eski Genel Müdürü Rahmi Dilligil ve Bursa Devlet Tiyatrosu BDT eski Müdürü Emin Gümüşkaya'nın da aralarında bulunduğu 15 zanlının, Emniyet Müdürlüğü'ndeki sorgulamaları tamamlandı. 
     Sorgulamanın ardından bu sabah önce Adli Tıp Kurumu'nda sağlık kontrolünden geçirilen zanlılar, daha sonra ''Cürüm işlemek amacıyla teşekkül oluşturmak, zimmet, evrakta sahtecilik ve rüşvet'' suçlamasıyla adliyeye sevk edildiler. 
     Bu arada, DT eski Genel Müdürü Rahmi Dilligil, Emniyet Müdürlüğü binasından çıkarılışı ve Adliye Sarayı'na getirilişi sırasında gazetecilerin ısrarlı sorularını yanıtsız bıraktı. Adliyeye sevk edilen zanlıların isimleri şöyle 
     ''Rahmi Dilligil DT eski Genel Müdürü , Emin Gümüşkaya BDT Müdürü , Hasan Acar BDT İdare Müdür Vekili , Hasan Ulusoy Halkla İlişkiler Sorumlusu , Lütfü Durmaz Tahakkuk ve Levazım Şube Müdürü , Fatma Şengül eski Sayman , Adnan Bilgin Sayman vekili , Nejla Bayramoğlu Ambar Müdürü , Atıf Kahveci Ambar memuru , Celil Salman Marangoz , Necati İlkılıç Marangoz yardımcısı , Nejdet Şengezer, Hulusi Ergüç Muhasebe memuru , Mehmet Topuk Keresteci , Cevat Yordam Memur .'' 




</TEXT>
</DOC>
