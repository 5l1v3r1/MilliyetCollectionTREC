<DOC>
<DOCNO> 25948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/09/son/sonspo07.html </URL>
<DATE> 2001/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş genç futbolcu avında 
</HEADLINE>
<TEXT>

     Beşiktaş Transfer Komitesi yurt dışında top koşturan gurbetçi futbolcuların peşine düştü. 
     Yönetici Dr. Mete düren Bochum'lu Yıldıray Baştürk, İsviçre takımlarından Kreuzlingen'de forma giyen Mehmet Yıldız ve Basel'li Meysel Akbaş ile birer ön görüşme yaptı. 
     Türkiye'de de Güngören Belediyespor'un umut veren yıldızı Giray ile görüşmelere başlandı. 
     Beşiktaş'ın Türkiye ligilerinin en genç takımlarından biri olduğunu vurgulayan Mete Düren, "Teknik Direktörümüz Daum'un takibe aldığı genç futbolcularla pazartesi gününden itibaren masaya oturacağız. Taraftarlarımız sabretsinler Türkiye'nin en güçlü kadrosunu oluşturacağız" dedi. 
     Bu arada daha önce Türkiye'ye gelip anlaşma sağlanamaması üzerine Almanya'ya dönen Baya'nın Salı günü İstanbul'da olacağı ve mukavele imzalayacağı belirtildi. 






</TEXT>
</DOC>
