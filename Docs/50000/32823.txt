<DOC>
<DOCNO> 32823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/yazar/cetiner.html </URL>
<DATE> 2001/07/19/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Siyasetçinin hortumu .. 
</HEADLINE>
<TEXT>

     Yıllar önce bir gün zamanın TPAO genel müdürü, iştiraklerinin yetkili yöneticilerini topluyor ve diyor ki 
     - Beyler, şimdi benden istenen bir hususu sizlere iletmek, zorundayım. Sayın bakan 200 kişilik bir kontenjan talep etti, bunlara mutlaka kadrolarımızda yer bulmamız gerekiyor. Sizden ricam kuruluşlarınızda iş verebileceğiniz eleman sayısını bana bildirin, bildirin her defasında sizlerle tartışmayalım 
     Kimsenin sesi çıkmıyor, nasıl çıksın ki, kuruluşları yıllardır zaten zarardadır, devlet kesesinden yani halkın kesesinden yemektedir herkes... ve bütün bu yan kuruluşların personel sayısı şişkindir yeni kadrolar ise zararlarını daha da artıracaktır 
     Şaşkınlık arasında, genel müdür cebinden bir liste çıkartıp okumaya başlar. İpraş şu kadar, Botaş şu kadar, Ditaş şu kadar, diğer bir şirket şu kadar personel alacak Şaşkınlıktan kurtulup itiraz edenler oluyor ama ne fayda Sayın bakan kendi partisinin yandaşlarını beslemek zorundadır Birkaç yönetici itiraz ediyor iş pazarlığa dökülüyor ama sonunda anlaşıyorlar Ancak kontenjanların bir kısmı çalışmak, bir kısmı aybaşları imza atıp maaşlarını almak üzere dolduruluyor. Bir yıl sonra yeni seçim, hoop bu kadroların büyük bir kısmı kapı dışarı Bu kez yeni iktidarın yeni bakanının yandaşları aynı görevlere geliyor. Bu düzen böyle devam edip gidiyor 
     Hep içeriden ve dışarıdan alınan borçlarla ödenen, şişirilmiş beleşçi kadroların beleş aylıkları. Dev kuruluşlar her yıl diğer görev zararlarıyla bilançolarını zararla kapatıyorlar... 
     
700 arpalık aranıyor      Şu son birkaç yıldır ise artık bu gidişe dur deme zamanının gelip de geçtiği söyleniyor. Bize borç veren Batılılar bile, "aman verdiğimiz paralar güme gitmesin, hortumlanmasın" diye birtakım koşullar ileri sürüyorlar. Artık bütün israf, hortum ve siyasi çıkar sağlamak olayları dünyanın gözleri önünde cereyan ediyor. 
     Ama şu inada ve cesarete bakınız siz Huylu huyundan hala vazgeçemiyor Telekom'da aynı endişeler başımıza dert açmadı mı Milyarlarla dolar kaybettiğimiz söylenmiyor mu Diğer kamu kuruluşlarında da aynı yöntemin geçerli olduğu bilinmiyor mu Güvensizliğin arkasında siyasi paylaşmanın, hortumlamanın verdiği huzursuzluk yatmıyor mu 
     İşte en son duyduğum haber. Şu günler yine böyle bir kuruluşun başındaki zatın başı dertteymiş Bir siyasi partinin bakanı 700 kişilik bir liste vermiş İlla bunlara bir kadro bulacaksın. Adamcağız demiş ki, "Biz mevcut işçilerimizi çıkartıyor, yüksek tazminatlar ödeyerek emekli ediyoruz. Artık kuruluşun zarara tahammülü yok, Hazine de para veremiyor Yine de baskı devam ediyormuş. Kadro bul 700 kişiye maaş ver. Şu günler 300 mü olsun, 400 mü pazarlıkları devam ediyormuş 
     Enis Öksüz Ulaştırma Bakanlığı'nı öksüz bıraktı istifa etti gitti Ama geride bıraktığı sorun iktidara sahip siyasilerin parti delegesi, ilçe başkanı, parti yandaşlarına açtıkları kadrolarla şişirilmesi zihniyetinin hala devam etmesi. Gemi dibe vurdu hala akıllanmıyorlar, insafa gelmiyorlar. Yetti bu partizanlık yahuu .. 
     
     







MHP yıpranıyor 


Tayyip kızmasın 


Zirvenin kararı Önce güven 


Türkiye'nin zamanını daha fazla çalmayın 


Siyasetçinin hortumu .. 


Umut... Yeniden. 


Güreşe karşı tenis 


O kadar basit değil... 


Bu bir ilandır 


Öksüz nasıl istifa etti 


Kıssadan hisse 


Eşgüdüm karesi 


Annem ve kızım 


Vatandaş değil teba 


Öksüz gitti ama sorun bitmedi 


"Sinir yatıştırma" operasyonu 


Derviş’i sıkıştırırsanız batarsınız’ 


</TEXT>
</DOC>
