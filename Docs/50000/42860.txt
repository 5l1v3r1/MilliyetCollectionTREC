<DOC>
<DOCNO> 42860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/son/sontur05.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirel "Olası bir savaş çıkmaz. Rahat olun..." 
</HEADLINE>
<TEXT>

     9. Cumhurbaşkanı Süleyman Demirel, ABD'deki terörist saldırıların ardından varsayımlar üzerinden fikir yürütmenin gayet yanlış olduğunu belirterek, ''Olası bir savaş çıkmaz.Rahat olun...'' diye konuştu. 
     Demirel, İTÜ Ayazağa Kampusü Süleyman Demirel Kültür Merkezi'nde düzenlenen ''Elektrik Güç Sistemlerinin Birleştirilmesi, Libere Edilmesi ve Elektrik Ticareti'' konulu uluslararası seminere katılmadan önce basın mensuplarının ABD'deki terör eylemleri ve savaş ihtimalleri konusundaki sorularını yanıtladı. 
     Bir gazetecinin ''Bir savaş olacağı tartışmaları var. Sizce Türkiye'nin rolü ne olmalı '' şeklindeki sorusu üzerine Demirel, ''Varsayımlar üzerinden mülahaza, mütalaa, fikir yürütme gayet yanlıştır. Olası bir savaş çıkmaz. Rahat olun, rahat olun...'' dedi. Demirel, ABD Başkanı Bush'un ''Haçlı Seferi'' tabirini nasıl değerlendirdiğinin sorulması üzerine, ''Kendisi izah etti. Sürçü lisan olmuş. Yanlış olur'' diye yanıt verdi. Bir gazetecinin ''Afgan radyosu bugün cihat ilan etti. Oysa ABD'den bir operasyon bekleniyordu. Deneyimleriniz size neyi gösteriyor '' sorusuna karşılık Demirel, ''Bu çok karmaşık bir sorundur. Karışık bir meseledir. Boyutları iyice ortaya çıkmadan yapılan her türlü yorum yanlıştır'' dedi. 
     Demirel, ''Bu konuda sorun çözmede hükümeti yeterli buluyor musunuz Sizin gözleminiz nedir '' sorusu üzerine, ''Hadise ABD'de... Buradan 120 bin kilometre ileride... Bizim hükümet Türkiye'nin sorunlarını çözerken sıkıntı içinde... Bir de onu mu çözecek Böyle değerlendirmeyin'' diye konuştu. 







</TEXT>
</DOC>
