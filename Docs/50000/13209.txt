<DOC>
<DOCNO> 13209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/27/ekonomi/eko14.html </URL>
<DATE> 2001/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu bankalarını siyasiler kullanmış’ 
</HEADLINE>
<TEXT>

     Devlet Bakanı Kemal Derviş, ATC toplantısındaki konuşmasında programın en önemli ayağının yapısal reformlar olduğunu söyledi. Derviş, reformlar içinde en önemli olanının da bankacalık sektöründe alınacak önlemler olduğunu kaydetti. Derviş, şöyle devam etti "Bankacılık sektörüne çok köklü ve hızlı reform yapılması gerekiyor. Ne yazık ki, Türkiye’de devlet bankaların siyasetçiler tarafından siyasi amaçlarla kullanılagelmiştir. Biz devlet bankalarıyla, kısa vadeli siyaset arasındaki bu bağı koparmak zorundayız." 
     
     Sosyal adalet sağlanmalı’ 
     Derviş ayrıca, özel bankaların denetlenmesi, yabancı yatırımın teşviki, kamu harcamalarının yeniden düzenlenmesi ve disiplini vergi toplamadaki aksaklıkların aşılması, tarımda fiyat teşviklerine gelir desteği politikasına geçilmesi ve geniş çaplı eğitim reformunun gerekli olduğunu söyledi. Derviş, "Bütün bunlar kamu sektörü ile özel sektör arasında işbirliğine dayanmalı ve sosyal adalet anlayışı gelir eşitsiziğini düzeltme ilkesini temel almalı" dedi. 
     
     Bu faizlerle gitmez’ 
     "İlk aşamada, mali piyasalardaki krizi sona erdirmeliyiz" diyen Derviş, şöyle konuştu "Türkiye’de her şey, donmuş, durmuş halde. Ekonomiyi ısıtmak gerek. Bu çerçevede, geçen haftaki Hazine ihalesi, olağanüstü yüksek faizlere dayanıyordu. Biz bu faizlerle devam edemeyiz. Nisan başlarında mali istikrarı sağlamak zorundayız." 
     Derviş, enflasyon ve büyüme hedeflerini belirleyip, yşaz ortasından itibaren sağlam bir programa başlatmak gerektiğini de belirtti. 
     


 EKONOMİ 





















</TEXT>
</DOC>
