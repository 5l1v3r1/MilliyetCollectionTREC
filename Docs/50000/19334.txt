<DOC>
<DOCNO> 19334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/yasam/yas12.html </URL>
<DATE> 2001/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Çillioğlu’nun cep’ oyunu 
</HEADLINE>
<TEXT>

Sıkıştım’ dedi, tuvalete önceden konan cep telefonunu almaya kalktı 
     ESKİŞEHİR Dha 

     Eskişehir Özel Tip Cezaevi’nde tutuklu Hakan Çillioğlu’nun, tuvalete adamlarınca saklandığı belirtilen cep telefonlarını alması, jandarmanın uyanık davranmasıyla son anda engellendi. 
     Bayrampaşa Cezaevi’nde yedi kişinin öldürülmesi ve cürüm işlemek için teşekkül oluşturmak suçlarından tutuklu olan Çillioğlu, hakkında açılan dava nedeniyle önceki gün jandarmalar tarafından Eskişehir’den İstanbul’a götürüldü. Eyüp Ağır Ceza Mahkemesi’nde ifade veren Çillioğlu tekrar Eskişehir’e getirilmek üzere ring aracına bindirildi. Çillioğlu, Adapazarı’nın Pamukova ilçesi yakınlarında ısrarla, tuvalet ihtiyacının olduğunu belirtince akaryakıt istasyonunda duruldu. Jandarmalar Çillioğlu’ndan önce tuvalete girerek arama yaptı. 
     Aramada tuvaletin çöp kutusuna bırakılmış iki adet cep telefonuyla iki şarj cihazı ve hazır kart ele geçirildi. 
     Bu arada, Ateşli Silahlar Kanunu’na muhalefetten aranan Davut Büyük 24 , Çillioğlu’nu ziyarete geldiği Eskişehir’de yakalandı. 
     



 YAŞAM 





















</TEXT>
</DOC>
