<DOC>
<DOCNO> 43157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/yasam/yas01.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanal D yine gümbür gümbür 
</HEADLINE>
<TEXT>

Haberi, sporu, dizileri, filmleri ve eğlence programlarıyla yeni yayın dönemine bomba gibi giren Kanal D'nin başından kalkamayacaksınız 
     GÜLAY FIRAT İstanbul 

     Televizyon izleyicilerinin sevgilisi Kanal D, yeni yayın döneminde yine dopdolu, yine vazgeçilmez, yine enerjik. 
     İzleyicileri ekran karşısına mıhlayacak, hoş vakit geçirtecek birbirinden kaliteli yapıtlarla yeni yayın dönemine giren Kanal D'de, yok yok... Yerli ve yabancı diziler, eğlence, haber, spor ve yarışma programlarıyla Kanal D, yeni yayın döneminde de reyting rekorlarını yerle bir etmeye kararlı.. İşte Kanal D'nin onlarca yıldızından sadece bir bölümü 
     
     EĞLENCE 
     Sabah Şekerleri Özlem Yıldız ve Alp Kırşan sunuyor. Hafta içi her sabah, ünlü konuklar, sevilen klipler ve telefon bağlantılarıya evlerin neşesi.. 
     Zirvedeki Pop ve Zirvedeki 10 Her hafta sonu Cansu Dere ve Yüksel Ak'ın sunduğu müzik programlarında her türlü müzik, her telden çalıyor. 
     Beyaz Ve şov dünyasının 'haşarı yıldızı' Beyaz yuvaya geri döndü. Yeni yayın döneminde Beyazıt Öztürk, eğlenceli özel ve çok farklı bir programla Kanal D'den hasret giderecek, sevenlerini kahkahaya boğacak. 
     Şahane Pazar Süheyl ve Behzat Uygur, yine sohbet, müzik, eğlenceli yarışmalar, ödüllü oyunlar ve parodileriyle sizinle. 
     Olacak O Kadar Levent Kırca ve Oya Başar ekibi, yine güldürürken düşündürecek. 
     Zaga Asabi 'talk - show'cu Okan Bayülgen, ünlü konukları, özel köşeleri ve telefon bağlantılarıyla sizi yerinize mıhlayacak.. 
     Pazar Magazin Müge Anlı Akdağ, magazin dünyası ve ünlüler hakkında bilmek istediğiniz her gelişmeyi evinize getirecek. 
     Neler Oluyor Hayatta Burcu Özkanca, magazin dünyasındaki en son gelişmeleri aktarıyor. 
     
     DİZİLER YERLİ 
     Mahallenin Muhtarları Ekranların en uzun soluklu dizisi, artık Kanal D, yeni bölümleriyle izleyenlere keyifli anlar yaşatacak.. 
     Aşkım Aşkım Yeni döneme özel komedi dizisinde, 30 yıllık evli bir çiftin başına gelen komik olaylar anlatılıyor. Başrollerde iki yıldız sanatçı, Mehmet Ali Erbil ve Emel Sayın var. 
     Çifte Bela Yeni eş bulma çabaları iki kızı ve dadıya takılan babanın öyküsü. Mümtaz Sevinç, Nadide Sultan, Gül Onat ve Ayşe Tolga oynuyor. 
     Yılan Hikayesi Gözü kara komiser Memoli yeni maceralara korkusuzca atılmaya devam ediyor 
     Evdeki Yabancı Berna Laçin ile Tardu Flordun'un canlandırdığı Aslı ve Eren'in maceraları yeni yayın döneminde de de aynı hızıyla sürüyor. 
     
     DİZİLER YABANCI 
     Beastmaster Özel güçleri olan efsanevi bir kahramanı anlatan Beastmaster'ın her bölümünde farklı maceralar izleyiciyi ekran başına kilitleyecek. 
     Genç Herkül Yepyeni bir dizi daha.. Hem insani, hem de Tanrısal özellikleri sebebiyle çelişkiler yaşayan Genç Herkül'ün birbirinden ilginç maceraları.. 
     Kobra Takibi Erdoğan Atalay ile Rene Steinke'in başrollerini paylaştığı Alman yapımı dizi, yeni yayın döneminde de yeni maceralarıyla Kanal D'de. 
     Vahşi Güzel Pembe dizi meraklıları için.. Ünlü şarkıcı Natalia Oreiro, dizinin başrolünde hafta içi her gün sizinle.. 
     Küçük Melek Maria Beş yaşındaki küçük bir kızın maceraları.. Meksika yapımı pembe dizi Küçük Melek Maria hafta içi her gün akşam kuşağında. 
     
     YARIŞMALAR 
     Eve Hücum Gülben Ergen, evli çiftlerin katılacağı iki aşamalı yarışma programında galip çifte mük fat olarak muhteşem bir ev veriyor 
     Krypton Factor Farklı formatı, hızlı temposu ve büyük ödülleriyle yarışma programlarına yeni soluk getirecek. Yarışma sevenlerde bağımlılık yapacak. 
     
     SPOR 
     Üçüncü Devre Gökhan Telkenar sunuyor, İlker Yasin ve Yüksel Okçuoğlu yorumluyor. Süper Lig’den görüntüler, canlı bağlantılar, futbolcular ve spor adamlarıyla röportajlar. Her hafta bir izleyiciye play station, her ay bir otomobil armağan ediliyor. 
     Futbol Mahkemesi İlker Yasin sunuyor, Togay Bayatlı 'iddia makamından' yorumluyor ve cesur sorular yöneltiyor, Atilla Gökçe'den çarpıcı açıklamalar ve yorumlar geliyor. 
     Futbol Gecesi İlker Yasin ve futbol dünyasının ünlü isimlerinin yorumları ve doya doya spor. 
     
     BELGESEL 
     Yaşamın İçinden Namık Koçak'ın hazırladığı Duygu Dikmenoğlu'nun sunduğu haber - belgesel programı, Türkiye'den insan manzaraları, çarpıcı görüntüler ve öykülerle ekranlarda. 
     
     ÇOCUKLAR İÇİN 
     Duma Duma Dum Tiyatro sanatçısı İnci Türkay, hafta içi her gün canlı olarak ekranlara geliyor. 'Açıl Susam Açıl'da çocuklar kavramları, sayılar ve harfleri öğrenecek, Tost TV’de İngilizce’ye adım atacak.. 
     Kurabiye İpek Tugay ve Aslı Öyken'in sunduğu programda, çizgi filmler, eğitici ve eğlendirici oyunlar, palyaço Totsy ve kukla Ponpon'un eşliğinde minikleri hem eğlendirecek hem eğitecek.. 
     Çocuk Kulübü Pazar sabahları minikleri tatlı uykularından uyandıracak eğlendirici program Çocuk Kulübü'nü Yıldız Asyalı kuklalarla sunacak. 
     
     HABER PROGRAMLARI 
     Politika Durağı Kanal D Genel Yayın Yönetmeni Tuncay Özkan ve gazeteci - yazar Cüneyt Arcayürek'in sunduğu programda, Türkiye ve dünyada yaşanan siyasi, ekonomik, kültürel ve askeri gelişmeler tartışılıyor. 
     Teke Tek Gazeteci Fatih Altaylı, hazırlayıp sunduğu haber programında sosyal, ekonomik, kültürel ve siyasi alanda Türkiye gündemindeki konuları, canlı yayın konuklarıyla tartışmaya açıyor. 
     Kanal D AnaHaber Tuncay Özkan ve ekibinin hazırladığı Türkiye ile dünyadan en sıcak gelişmelerin aktarıldığı Kanal D Ana haberleri ile, haber sonrası gazeteci Güneri Cıvaoğlu'nun sunduğu 'Günün Yorumu' yine Kanal D'de.. 
     



 YAŞAM 

















</TEXT>
</DOC>
