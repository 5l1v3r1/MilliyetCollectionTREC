<DOC>
<DOCNO> 6104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/son/sondun14.html </URL>
<DATE> 2001/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da kadınlar da çocuklarına kendi soyadlarını verebilecek 
</HEADLINE>
<TEXT>

     Fransa Meclisi'nde bugün kabul edilen bir yasaya göre, artık kadınlar da çocuklarına kendi soyadlarını verebilecek. 
     Sosyalist parlamenterlerin girişimiyle sunulan ve bu sabah yapılan genel kurul oturumunda kabul edilen yasayla Fransa'da çocuklara verilecek soyadı konusunda artık erkeklerin eğemenliğine son veriliyor. Meclis'in kabul ettiği yasaya göre, erkek ve kadın doğan çocuklarına iki soyadı birden verme hakkına da sahip olacak. Meclis'te yapılan oylamada, sol partilerin dışında muhafazakar Cumhuriyetçi Birlik Partisi RPR milletvekilleri de lehte oy kullandı. Fransa'da konuyla ilgili çevreler, yasanın kadın erkek eşitliği açısından olumlu bir yön taşıdığını belirtirken, soyadı verme konusunda aile içinde çıkabilecek şiddetli tartışmalara da dikkati çekiyor. 




</TEXT>
</DOC>
