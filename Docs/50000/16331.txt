<DOC>
<DOCNO> 16331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/15/guncel/gun01.html </URL>
<DATE> 2001/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Miting meddahları 
</HEADLINE>
<TEXT>

Memur Sendikası'nın sekiz eylemcisi İstanbul'un orta yerini tiyatroya çevirdi. Kimseyi kırmadan, incitmeden ince espilerle protesto ettiler... 
     ŞÜKRAN ÖZÇAKMAK İstanbul 

     Kimi zaman onları bir mezardan fırlarken, kimi zaman da bir tabutun içinde açıklama yaparken gördük. Bazen Anıtkabir'i İstanbul'a taşıdılar, bazen nikah masasına IMF ile hükümeti oturttular. Ünlü şair Orhan Veli'nin, "İstanbul'un orta yeri sinema" sözünü doğrularcasına, Türkiye'nin orta yerini tiyatroya çevirdiler. 
     
Kamuoyu onları izliyor      Kim mi Onlar, birbirinden ilginç teatral gösterilerle hak arayan eylemci memurlar. 23 Ağustos 2000'de zincire vurulmuş memur görüntüsüyle ilginç eylemlerine başlayan Memur - Sen İstanbul Şubesi'nin "farklı" protestoları her geçen gün çeşitlenip yayıldı. 
     Eylemlerine "etkinlik" adını takan memurlar, kırmadan, incitmeden, Devlet Memurları Kanunu'na takılmadan ve copla tanışmadan, ince espri ve nüktelerle hükümeti protesto ettiler, kısa sürede de etkin bir kamuoyu oluşturdular. 
     Başında şapkası, üzerinde yamalı takım elbisesi, elinde "tasımda yiyecek yok" yazılı sefertasıyla "milenyum memuru"nu canlandırırken bulduk onları. Yeni bir etkinliğin provasını yapıyorlardı. 
     Bu etkinlikleri yapanlar, İstanbul Şube Başkanı Nasuh Özdemir ile birlikte yönetim kurulunda yer alan sekiz kişilik bir ekip. Evde, işte, çarşıda, gece gündüz düşünerek eylem planı hazırlıyorlar. 
     
Üniversite mezunu, bestekar...      Mardinli, 21 çocuklu ailenin üniversite bitirmiş çocuğu Özdemir belediye memuru. Fantazi müzik söyleyen Özdemir, 1997'de kaset çalışması yapmış, 38 bin satmış. İtfaiyeciler için bir de klip çekmiş ve tam 78 bestesi var. 
     
Dürüst memurun sesi      Devlet Memurları Kanunu'nu aşacak espriler yaptıklarını belirten Özdemir, "Devlete, demokrasiye zarar vermeden, suç unsuru oluşturmadan etkinlik yapıyoruz. Bakkala kasaba uğrayamayan, çocuğunun gözüne bakamayan dürüst memurun sesini duyuruyoruz" dedi. 
     
Neler yaptılar      Camide tabuta konan memur mezarlığa götürülürken, mefta tabuttan fırlayıp, 'Durun daha ölmedim' diyerek basın bülteni okudu. 
     Yılbaşında memura hediye getiren Noel Baba'nın torbasından, kazık, hortum ve kol saati çıktı. 
     IMF'yi karşılayan hükümet, koç yerine memur kurban etti. 
     Dilenci kılığına giren memur, 20 dakikada 6 milyon lira topladı. 
     Cellat kılığındaki koalisyon, memuru idam sehpasına çıkardı. Cumhurbaşkanı Sezer, elindeki Anayasayla memuru kurtardı. 
     Kapıcılarla, fitre ve zekatların memura verilmesi yönünde anlaşma imzalandı. 
     
Kırmızıgül Danimarka'da konuştu Biz yürürsek ülke durur’İRFAN KURTULMUŞ Kopenhag 
     Danimarka'da yedi bin kişiye bir konser veren Mahsun Kırmızıgül, Türkiye'deki ekonomik krizin, kendileri dahil her kesimi etkilediğini söyledi. Kırmızıgül, Kopenhag'da verdiği konser sonrası, Türkiye'deki ekonomik krizi anlattı "Ülkemizin tek kurtuluşu var. Yolsuzlukla mücadele, yoksa Türkiye dibe vuracak. O kadar hırsız var ki, AB bile arkamızda olsa yetmez, çünkü o hırsızlar doymak bilmiyor. Unutmayın, Fransız ihtilalini sanatçılar başlattı. Ben belli bir kesimin sanatçısı değilim.Biz yürürsek ülke durur. Yıllarca vergi ödedik, 3 - 5 hırsıza gitti. Halk politikacılara güvenmiyor." 
     


 GÜNCEL 

































</TEXT>
</DOC>
