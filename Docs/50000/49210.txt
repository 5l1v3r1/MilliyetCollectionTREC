<DOC>
<DOCNO> 49210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/spor/spo05.html </URL>
<DATE> 2001/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Rakibimiz Avusturya 
</HEADLINE>
<TEXT>

İsrail’e son dakikada attığı golle grubunu ikinci bitiren Avusturya, Dünya Kupası finalleri için oynanacak baraj maçında A Milli Takım’ın rakibi oldu 
     2002 Dünya Kupası Avrupa Eleme Grupları’nın son sınavında İsrail ile rakip sahada son dakikada beraberliği bulan Avusturya, milli takımımıza baraj serisinde rakip oldu. İsrail’e ondört eksikle gelmesine rağmen ev sahibi ekibin kötü futbolundan faydalanan Avusturya ikinci yarıda yediği gole rağmen maçı bırakmayarak bir mucizeyi gerçekleştirdi. 
     FENERBAHÇELİ Revivo sakatlandığı için ikinci yarıda oyundan alındı. 54. dakikada Gershon’un penaltı golü ile öne geçen İsrail’e Avusturya uzatma dakikalarında Herzog’un frikiğiyle cevap vererek yedinci grupta ikinciliği aldı. Milli Takımımız Avusturya ile 10 Kasım’da rakip sahada, 14 Kasım da ise kendi evinde Dünya Kupası’na kalabilmek için baraj maçı oynayacak. 
     
     Maçın karnesi 
     GÖKHAN TÜRE 

     HAKEMLER Vitor Melo Pereira, Carlos Ferreira Matos, Jorge Januaro Riberio Portekiz 
     İSRAİL Aouate 5 - Ben Dayan 4 , Banado 4 , Gershon 6 , Talkar 4 - Banin 3 Tal Dk.22 5 , Revivo 4 Katan Dk.52 7 , Keisi 6 , Berkovizt 6 - Abuksis 6 , Nimny 6 
     YEDEKLER Badeer, Harazi, Benayoun, Bakhar, Straurer 
     AVUSTURYA Wohlfahrt 6 - Strafner 6 Wallner Dk.69 7 , Winklhofer 6 , Prilasnig 6 , Vukovic 7 - Schopp 6 Lexa Dk.60 6 , Hiden 5 , Herzog 8 , Kitzbichler 6 Kocijan Dk.74 7 - Haas 6 , Vastic 5 
     YEDEKLER Manninger, Golemac, Feldhofer, Wimmer 
     GOLLER Gershon Dk.55 pen. , Herzog Dk.90 
     
Fener’e şok Revivo sakatlandı      İSRAİL’in Avusturya ile oynadığı erteleme maçında forma giyen Fenerbahçeli Revivo, karşılaşmanın ikinci yarısında sakatlanarak oyunu terketti. Yıldız futbolcunun sol iç yan bağlarında zedelenme olduğu, kesin durumunun bugün yapılacak kontrollerden sonra açıklığa kavuşacağı belirtildi. Revivo’nun Barcelona maçında kesinlikle forma giyemeyeceği de kaydedildi. 
     



 SPOR 


























</TEXT>
</DOC>
