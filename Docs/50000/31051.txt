<DOC>
<DOCNO> 31051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/dunya/tur.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Çin’den ABD’ye uçak faturası 
     DIŞ HABERLER SERVİSİ 

     Çin, ABD’ye, Haynan adasına zorunlu iniş yapan ve Pekin hükümeti tarafından alıkonulan Amerikan casus uçağının, bu ülkede kaldığı süre boyunca yapılan harcamalarının karşılaması için 1 milyon dolarlık fatura gönderdi. 
     İsminin açıklanmasını istemeyen Amerikalı yetkili, uçak personeline ve daha sonra gelen teknik ekibe yapılan yardım ve diğer harcamaları faturalayan Çin’in istediği parayı ödemeyi düşünmediklerini söyledi. 
     Yetkili, Pekin hükümetinin, harcamaların miktarını abarttığını ifade ederek, "Çinlilerin mizah duygularının gelişmiş olduğunu öğrenmek güzel bir şey" dedi. 
     Çin yönetimi, Çin savaş uçağıyla havada çarpıştıktan sonra 1 Nisan’da Haynan Adası’ndaki Lingshui deniz üssüne zorunlu iniş yapan EP3 casus uçağının, 24 kişilik mürettebatını 11 gün sonra bırakmıştı. Çarpışmada, Amerikan uçağının mürettebatından hiç kimse yaralanmazken, Çinli pilot ölmüştü. 
     



 DÜNYA 










</TEXT>
</DOC>
