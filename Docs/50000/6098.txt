<DOC>
<DOCNO> 6098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/son/sondun08.html </URL>
<DATE> 2001/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan Tv'lerinde seks oranı yüzde 75 
</HEADLINE>
<TEXT>

     Amerikan televizyonlarında yayınlanan ve halk arasında ''soap opera'' olarak adlandırılan dizilerle eğlence programlarındaki seks sahneleri oranının yüzde 75 olduğu belirlendi. 
     Bu konuda iki yıl önce de bir araştırma yapılmış ve seks oranının yüzde 66 olduğu saptanmıştı. 
     Araştırmaları yapan ''Kaiser Vakfı'' yetkilileri, ''bu yıl saptanan seks sahneleri oranının, televizyon programlarında şimdiye kadar görülen en yüksek oran olduğunu'' ifade ettiler. Araştırmanın sonuçlarını değerlendiren Amerikan ABC televizyonunun bir sözcüsü, henüz araştırmanın tamamını inceleme fırsatı bulamamakla birlikte, "kendilerinin eğlence programlarında en yüksek standardı tutturmaya özen gösterdiklerini" söyledi. Araştırmaya göre, dizilerin her beş bölümünden dördünde mutlaka seksle ilgili bir kısım bulunuyor. Gençlere yönelik dizilerde bu oranın yüzde 30, genel programlarda ise yüzde 10 olduğu belirtildi. Araştırma hakkındaki görüş açıklayan California Devlet Üniversitesi öğretim üyelerinden medya psikolojisi profesörü Stuart Fischoff, ''sekse yer veren programların aynı zamanda öğretici nitelik taşıması gerektiğini'' vurguladı. Fischoff, ''insanlar nasıl arabada emniyet kemeri takmayı öğrendilerse, bu programlar sayesinde de prezervatif kullanmayı öğrenebilirler'' diye konuştu. 




</TEXT>
</DOC>
