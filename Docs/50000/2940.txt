<DOC>
<DOCNO> 2940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/yazar/eralp.html </URL>
<DATE> 2001/01/19/ </DATE>
<TIME>  </TIME>
<AUTHOR> Yalım ERALP  </AUTHOR>
<HEADLINE>
Hazar Denizi'nin statüsü 
</HEADLINE>
<TEXT>

     Son aylarda Hazar Denizi'nin statüsü giderek konuşulur oldu. Putin'in Bakü ziyaretinden sonra iyice güncellik kazandı. Mart ayında Aşgabat'ta bu konuda sahildar ülkeler zirvesinin yapılması ihtimali belirti. Khatemi Türkmenistan ve Rusya'ya gidecek böyle bir zirve öncesinde. 
     Sovyetler Birliği zamanında iki sahildar ülke vardı Sovyetler ve İran şimdi ise sayı beş. Bu nedenle de Sovyetler ile İran arasında imzalanmış olan 1921 ve 1940 anlaşmaları artık geçersiz. 
     
Putin'in Bakü ziyareti      Bakü'de Rusların daha önceden önerdiği denizin altının bölünmesi ve fakat üstünün serbest olması görüşü Aliyev tarafından da teyit edildi. Kazaklar da benzer görüş taşıyor. İran ve Türkmenistan ise bu görüş karşısında yer alıyorlar. İran kendisine bu sistem altında düşen payın azlığından şikayetçi. Türkmenler ise hak iddia ettikleri bazı kuyuların Azeriler tarafından işletilmesine karşı. 
     
Boru hatları      Rusya'nın denizin üstünün serbest dolaşıma açık olmasını istemesi bazı kuşkular yaratıyor. Sahildar ülkelerin bir kısmı Rus askeri gemilerinin serbest dolaşmasını istemiyor. Söylentilere göre Rusya denizin üstünü serbest dolaşıma açık tutmakla denizin altından boru hatlarının döşenmesini, çevreye zarar verir gerekçesiyle önlemek istiyormuş. Rusya bu gerekçeyi öne sürebilecek son ülke. Zira o zaman Mavi Akım'dan da vazgeçmesi gerek. Aslında ne Rusya ne İran, Hazar'ın altından boru hattı döşenmesini istemiyor. Her ikisi de Orta Asya enerji kaynaklarının kendi topraklarından geçmesini istiyor. Rusya bu amaçla Orta Asya ülkeleri ile anlaşmalar imzalayarak ve boru hattı şebekelerine hakim olarak bunu gerçekleştirmeye çalışıyor. İran ise kendi yolunun cazibesini artırarak... Azerilerin ise buna karşı çıkması gerek. Bakü - Ceyhan, Kazak petrolü olmaksızın ekonomik bakımdan karlı olmuyor. Petrol çevrelerinin Bakü - Ceyhan'a ait kuşkuları devam ediyor. 
     
Uluslararası hukuk      Haritaya bakıldığında, Türkmenistan ile Azerbaycan anlaştığı takdirde boru hattının döşenmesine engel yok. Uluslararası suların altından ne hatlar ne kablolar geçiyor. 1994 Uluslararası Enerji Şartı'nın 10 ve 26'ncı maddeleri transit kolaylığından bahsediyor. Ayrıca, Mavi Akım imzalanırken Rusya ve Türkiye Karadeniz'e sahildar bütün ülkelerin onayını almış da değil. Rusya nalıncı keseri gibi her şeyi istediği gibi yorumlayamaz. 
     
Türkiye      Burada önemli olan Azeriler ile Türkmenlerin anlaşmaları. Aktif olması gereken Türk diplomasisine düşen de bu uzlaşmanın zeminini hazırlamaktır. 
     
     





Soykırım .. 


DSP'nin Düz'ü 


Dürüst memurun içi rahat olsun 


Ecevit imzalı sahte mektup 


Soruşturmalar hız kesmesin Operasyonlar tavsamasın 


Ahtapotun kolları 


Viranşehir çocukları 


Hazar Denizi'nin statüsü 


Semra Sezer 


Yönetenler 


Zamansız öten "horoz" Fransa 


Şimdi ne yapmalı 


"Burası Türkiye, Yok öyle..." 


Artık anlasalar 


Sezer'in misyonu 


Tabusu çok olanın... 


Koruma ve veli ortak oldu 


Kefillikten çıkmak 


Brezilya şeker ve tütün satardı, şimdi uçak satıyor 


AB'de bir Sokrates'imiz var 


</TEXT>
</DOC>
