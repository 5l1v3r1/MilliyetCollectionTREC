<DOC>
<DOCNO> 39464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/29/guncel/gun09.html </URL>
<DATE> 2001/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Alo, bağış istiyorlar ’ 
</HEADLINE>
<TEXT>

Günde 50 veli şikayetçi 
     SİBEL KAHRAMAN ŞEN 

     İstanbul Milli Eğitim Müdürlüğü’nün bağış ihbarları için kurduğu İl Kayıt Komisyonu’na bir haftada 2 bin civarında telefon geldi. Günde 40 - 50 veli de merkeze giderek sorunlarına çözüm aradı. 
     Üç müfettişin sabah 8.30’dan akşam 17.00’a kadar görev yaptığı merkezde telefonlar susmak bilmiyor. Müfredat laboratuvar okulları, süper liseler gibi okullara ön kayıtların yeni başladığına dikkat çeken yetkililer, bu okulların kayıtlarının ardından telefon sayısının da artmasını bekliyor. 
     Bağışlarla ilgili ihbarları değerlendiren müfettişler Nazım Akyıldız, Talip Başer ve Yakup Ekleme velilerin kayıtlarla ilgili sorularını da yanıtlıyorlar. Gelen tüm ihbarları dikkate aldıklarını belirten Yakup Ekleme, "Zorunlu bağışlarla ilgili velilerin sorunlarını çözüyoruz" dedi. 
     Zorunlu bağış iddiasında Beşiktaş, Kadıköy ve Bakırköy ilçeleri başı çekiyor. Bazı okullarda da velilere senet imzalatıldığı, 300 - 400 milyon civarında para istendiği iddia ediliyor. Pek çok okulun da malzeme istediği belirtiliyor. 
     



 GÜNCEL 















</TEXT>
</DOC>
