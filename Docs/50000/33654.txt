<DOC>
<DOCNO> 33654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/24/son/sonspo09.html </URL>
<DATE> 2001/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Vllaznia maçına kilitlendi, Sergen kadroda yok 
</HEADLINE>
<TEXT>

     Galatasaray, Avrupa Şampiyonlar Ligi ikinci ön eleme turu ilk maçında yarın Arnavutluk'un Vllaznia İşkodra takımıyla yapacağı maça kilitlendi. 
     Florya Metin Oktay Tesisleri'nde dün kampa giren sarı-kırmızılılar, bugün akşam saatlerinde basına kapalı gerçekleştirecekleri antrenmanın ardından, maç saatini beklemeye başlayacak. 
     Galatasaray'da yeni transferlerden Sergen ile Vittoria'nın yanı sıra Vedat, Emrah, Mehmet Bölükbaşı, Faruk, Ufuk, Sabri ve Sedat, teknik direktör Mircea Lucescu tarafından kamp kadrosuna alınmazken, sakatlığı süren Berkant'ın da durumu maç saatinde belli olacak. 
     Transferindeki belirsizlik son anda çözümlenen ve ismi UEFA'ya Şampiyonlar Ligi kadrosunda gönderilen Ümit Karan ise takımdaki yerini Vllaznia İşkodra karşısında alabilecek. 
     Teknik Direktör Lucescu'nun Florya Metin Oktay Tesisleri'nde kampa aldığı 18 kişilik kodroda şu futbolcular bulunuyor 
     Mondragon, Bülent Korkmaz, Popescu, Emre, Arif, Berkant, Suat, Ümit Karan, Hasan, Bülent Akın, Kerem, Perez, Ayhan, Hakan, Serkan, Ergün, Ümit Davala ve Capone. 
     Ali Sami Yen Stadı'nda saat 20.45'te başlayacak ve Portekiz'den Joaquim Paulo Paraty Da Silva, Jose Manuel Silva Cardinal ve Jose Maria Pinheiro Devesa Neto hakem üçlüsünün yöneteceği karşılaşmaya Galatasaray'ın, Kerem Mondragon , Perez, Popescu, Bülent Korkmaz, Hakan, Ümit Davala, Suat, Hasan, Ergün, Ümit Karan, Arif 11'i ile çıkması bekleniyor. 







</TEXT>
</DOC>
