<DOC>
<DOCNO> 42351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/15/son/sontur14.html </URL>
<DATE> 2001/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Açıköğretim öğrencilerine ek sınav hakkı geliyor 
</HEADLINE>
<TEXT>

     Üniversiteyi kazanan Açıköğretim Lisesi öğrencilerine, ek sınav yoluyla mezun olma şansı tanınıyor. 
     Milli Eğitim Bakanlığı'ndan yapılan açıklamaya göre, 2001 Öğrenci Seçme Sınavı'nda ÖSS bir yüksek öğretim kurumuna yerleştirilen ya da Özel Yetenek Sınavı sonucu kesin kayıt hakkı kazanan, mezun olamamış Açıköğretim Lisesi öğrencilerine ek sınav hakkı getiriliyor. 
     Ek sınav, 20 Eylül Perşembe günü Ankara Tevfik İleri İmam Hatip Lisesi'nde yapılacak. Tek oturumda gerçekleştirilecek sınav, saat 15.00'de başlayacak. 
     Ek sınava katılacak öğrencilerin sınav harcı olarak Vakıflar Bankası Kolej Şubesi Açıköğretim Lisesi hesabına 5 milyon lira yatırmaları gerekecek. Öğrenciler banka dekontunu, sınava girdikleri salondaki sınav görevlilerine teslim edecekler. 
     
     Yararlanma koşulları 
     Uygulamadan şu koşulları taşıyan öğrenciler yararlanabilecek 
149   2000-2001 Eğitim-Öğretim yılı 2. döneminde kayıt yenileme işlemini yaptıran ve öğrencilik durumu aktif olanlar, 
149   Açıköğretim lisesinin genel lise bölümü öğrencilerinden en az 5 dönem, Mesleki Açıköğretim Programı öğrencilerinden en az 6 dönemi tamamlamış olanlar, 
149   Mezuniyetine bir dönemde alabileceği kadar eksik kredisi olanlar veya mezuniyet kredisini tamamladığı halde uzaktan eğitimle alacağı zorunlu ortak ders veya alan dersleri bulunanlara, 8 dersi geçmemek kaydıyla, 
149   Mesleki açık öğretim programı öğrencisi olup yüz yüze eğitimini ve stajını tamamlamamış olanlar, 
149   Lise ara sınıflardan ayrılarak, Açıköğretim Lisesi'ne kayıt yaptıranlardan en az bir dönem sınava girmiş olup, 2000-2001 Eğitim-Öğretim yılı 2. döneminde kayıt yenileme işlemlerini yaptırmış olması şartlarının tamamını taşıyanlar, 
149   Lise mezunu olup, alan değişikliği için Açıköğretim Lisesi'ne başvuran öğrencilerden en az bir dönem sınava girmiş ve aktif olanlar. 
Sınava katılacak öğrenciler sınava katılacakları dersleri, 2000-2001 öğretim yılı 2. dönem sınav sonuç belgesindeki ders ve açıklamaları dikkate alarak, öncelikle ortak olan dersleri almak üzere tespit edecekler. Öğrenciler sınav anında cevap kağıdı üzerinde ders ismi ve kodunu yazarak kodlayacaklar. 
Öğrenciler sınava girebilecekleri ortak ve seçmeli dersleri, Milli Eğitim Bakanlığı'nın ''www.meb.gov.tr'' adresindeki internet sitesinden öğrenebilecekler. 

     Uzatanlar da faydalanabilecek 
     Ek sınava, 12 veya 12 6 dönemi doldurması nedeniyle kaydı silinen ancak 2001-2002 öğretim yılı 1. döneminde kayıt yenileme için adlarına Ders Seçme Formu gönderilen öğrenciler de genel şartları taşıyorlarsa girebilecekler. 
     Merkezi Sistemle veya Özel Yetenek Sınavı ile bir yüksek öğretim kurumuna yerleştirildiği ve belgesi olduğu halde ek sınava girecek öğrenciler listesinde ismi olmayan öğrenciler, belgelerinin asılları ile sınavdan önce Eğitim Teknolojileri Genel Müdürlüğü Açıköğretim Lisesi Sınav Bürosu'na başvuracaklar. Bu öğrencilerin yüksek öğrenimi kazandıklarını gösteren belgeleri ve sınava katılma şartlarını taşıyıp taşımadıkları incelenerek, uygun olanların sınava alınmaları ağlanacak. 
     Öğrencilerin sınav anında Açıköğretim Lisesi ve geçerli bir kimlik kartını yanlarında bulundurmaları gerekecek. 
     Sınav sonucunda mezun olan öğrencilere mezuniyet belgeleri, 24 Eylül'de Ankara'daki Eğitim Teknolojileri Genel Müdürlüğü Halkla İlişkiler Bürosu'ndan verilecek. Bu süre içerisinde yükseköğretim kurumlarına kayıt tarihi sona ermesi nedeniyle kayıt yaptıramayan öğrenciler, Yüksek Öğretim Kurumu'nca belirlenecek tarihlerde kayıt işlemlerini yaptırabilecekler. 






</TEXT>
</DOC>
