<DOC>
<DOCNO> 48693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/siyaset/asiy.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiko Cemal sahnede 
</HEADLINE>
<TEXT>

Meclis’in kavgacı milletvekili MHP’li Cemal Enginyurt eski senatör İlhan’a küfrederek oturduğu sandalyeye tekme attı. DYP milletvekili Fetullah Gültepe’yi de vururum’ diyerek tehdit etti 
     ANKARA Milliyet 

     Cumhurbaşkanlığına aday olan Devlet eski Bakanı Sadi Somuncuoğlu’nun korumalarına saldıran MHP’li Cemal Enginyurt, Meclis restoranında eski senatör İsmail İlhan’a küfrederek oturduğu sandalyeye tekme attı. Enginyurt, Meclis restoranında İlhan’ın masasındaki boş sandalyeye oturdu. İlhan’ın masanın kendisine ait olduğunu söylemesine sinirlenen Enginyurt, sandalyeye tekme atıp sinkaflı küfür ederek, "Dışarıda bize küfrediyorsunuz, ama buraya gelip bize yer bırakmıyorsunuz. Bizi sokağa çıkamaz hale getirdiniz. Bizi rezil ettiniz" dedi. 
     Kendisinin bu sinirli haline tepki gösteren DYP Van Milletvekili Fetullah Gültepe’nin de üzerine yürüyen Enginyurt, Gültepe’yi "Vururum" diye tehdit etti. Enginyurt, çevresindekiler tarafından salondan çıkarıldı. 
     Gültepe, Enginyurt’a yaşlı bir adama tekme attığını görünce dayanamayıp müdahale ettiğini belirterek, şunları söyledi "Enginyurt’a Bu adam sokaktan gelmedi’ dedim. Yanındakileri itip bizim masamıza kadar geldi. Sen ne diyorsun ’ deyince Ayıptır, yaşlı bir insana hakaret etmek yakışır mı ’ diye karşılık verdim. Bana Vururum, öldürürüm’ diye bağırınca, bana vuracak adamın anasından doğmadığını söyledim. Vurmanın ne olduğunu gösteririm sana’ dedim." 
     
     Enginyurt Tahrik vardı 
     Enginyurt, basın toplantısında olayı şöyle anlattı "Yer bulamadım, garson beni boş masaya yönlendirdi, oturdum. Sonradan eski Danışma Meclisi üyesi olduğunu öğrendiğim bir bey masayı kendisinin tuttuğunu söyledi. Burası kiralık, satılık değil, isterseniz bizimle oturabilirsiniz. Rezervasyon yapamazsınız’ dedim. Ama bu bey bana karşı tahrikk r konuştu. Aramızda dil sürtüşmesi yaşadık." 
     Enginyurt, Gültepe ile tartışmasıyla ilgili olarak "Bana Seni vururum’ dedi. Ben de Bu zamana kadar kaç kişiyi vurdun’ dedim. Nasıl vuracağını sordum" diye konuştu. 
     



 SİYASET 










</TEXT>
</DOC>
