<DOC>
<DOCNO> 17967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/yazar/cankat.html </URL>
<DATE> 2001/04/25/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Yolçeçen Hanı 
</HEADLINE>
<TEXT>

     Beni nadiren arar. "Berrin, nasılsın güzelim Annen, çocuklar .." dedi mi, bilin ki yine birine kızmıştır. Muhtemelen hızlı laiktir dincilerin bir marifetine, yahut "demokrasi ve insan hakları" adına şeriatçılara yağ çekenlere, olmadı Süleyman Demirel’e kızmıştır... 
     Anlatır, içini boşaltır, "Hoşça kal " der, kapatır. 
     Kadri Amcam bu benim. Babamın ta liseden arkadaşı. 
     Kafkasya kökenlidir ve sıkı vatanseverdir. 
     Türklüğü, Çerkezliğinden, her şeyden önce gelir. 
     Berrin, seyrettin mi Çeçen teröristlerin yaptığını 
     Seyrettim Kadri Amca. 
     Güya Türkiye’yi çok seviyorlarmış, milliyetçiymişler... Türkiye’ye zarar vereceklerini bile bile... 
     Evet Amca. 
     Meğer, espriyi hazırlamış, girizg h yaparmış 
     Türkiye’yi yolçeçen hanına çevirdiler ya, sen ona bak 
     
BİLİYORSAN SÖYLE      İlkokula yeni başlamış iki çocuk konuşuyordu 
     Yılbaşı için Noel Baba’dan ne istedin 
     Bir kutu Orkid 
     Neye yarar ki o 
     Bilmem, ama müthiş bir şey Ata biniyorsun, yüzüyorsun, bisiklete biniyorsun... 
     Hadi yaaa 
     
Allah rızası için bir frekans      RTÜK ulusal televizyonlar için frekans ihalesini yarın yapacak -tı, ben bu satırları yazarken, ertelendiği haberi geldi . Tabii, tahsis edilen frekans sayısı, mevcut kanaldan az olduğuna göre, bazıları kaybedecek. Kaybetmek demek, yayına son vermek demek. 
     Eh, kaybetmemenin birinci şartı, parayı bulup ihaleyi kapmak. Ama para dediysem "iyi para", çok para. Her babayiğidin harcı değil. 
     Bazı kanallar, parayı denkleştirebilmek için, haftalardır "yardım kampanyası" yürütüyor. 
     Özellikle de, dinci kanallar... Hele hele içlerinden biri, işin dozunu öyle kaçırdı ki, yardım istemek için, memleketin sosyal-demokrat ve solcu bilinen bazı demokratik kitle örgütlerinin bile kapısını çaldı 
     Sizinle ideolojik olarak görüş ayrılığımız olsa da, düzene karşı olma konusunda birleşiyoruz 
     Aldıkları cevap 
     Yok devenin pabucu 
     
Catherine Derviş nerelerde kaldı      Kemal Derviş belki de hayatının en sıkıntılı günlerini yaşıyor. 
     Sırtlandığı yük, kabullendiği sorumluluk taşınır gibi değil. Sabahın altısından, gecenin ikisine üçüne kadar çalışıyor. Etrafında, yüzüne gülüp, sırtından bıçaklamayı bekleyen bir sürü usta ayak oyuncusu. 
     Sıkıntılı, yorucu, tüketici günler... 
     Fransızca’da, Avrupa’-nın derebeylik günlerinden kalma, "savaşçının dinlenmesi" diye bir laf vardır. Hayat mücadelesinin çirkinliklerinden, pisliğinden kaçmak için, savaşçı akşam evine sığınır. Evi, dış dünyaya karşı korunan bir kale gibidir. Sıcak bir yuva, karısının ve çocuklarının şefkati, savaşçının "içini yıkar", pillerini yeniden şarj eder. 
     Kemal Bey otel odalarında sürünüyor lobilerde kahvaltı ediyor. Birkaç gün önce müstakil bir eve çıktı. Ne yediği, ne içtiği, üstü başı bir yana sırtını dayayacak bir kadına ihtiyacı olduğu günlerde, Catherine Derviş’in kocasının yanında olmayışına ben, h l bir mana verebilmiş değilim. 
     Allah vere de hislerim beni bu sefer yanıltsa 
     
HUKUK YÜRÜYÜŞÜ      Mahmut’un üniversite arkadaşları, meslektaşları... Ankara’dan aradılar, "Berrin Yenge" diye takılmalarına ses etmedim aramaları, h l "kendilerinden saymaları" beni duygulandırır 
     "28 Nisan cumartesi günü Tandoğan’dan Anıtkabir’e cüppelerimizle yürüyeceğiz. Avukatlık Yasa Tasarısı’nın h l geçmemesini, F tipi cezaevlerindeki uygulamalara ve ölüm oruçlarına duyarsız kalınmasını protesto edeceğiz. Bizimle misin " 
     Tabii sizinleyim. Kiminle olacağım 
     
     







'Terörist' mi .. 


Burası yol çeçen hanı 


Hortumlama olmasaydı... 


Yolçeçen Hanı 


MHP'deki Ecevit ve koalisyon rahatsızlığı... 


Bertolucci ve siyaset 


Bu kafayla .. 


Terörün adı... 


Bizim çocuklara’ yeni eylem tavsiyeleri 


Boyner - Sabancı ortaklığı 


Telefon dinlemenin dayanılmaz hafifliği 


Tarihin tekrarı mı 


Rekabet gücümüz iki basamak daha geriledi 


16. maddenin neyi değişecek 


Araba atların önünde 


Öteki Ankara 


Narin’in desteği siyasete isteği özel sektöre 


</TEXT>
</DOC>
