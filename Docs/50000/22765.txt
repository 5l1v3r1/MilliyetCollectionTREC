<DOC>
<DOCNO> 22765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/son/sondun05.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bikinili Meryem Ana tablosu olay yarattı 
</HEADLINE>
<TEXT>

     ABD'nin New Mexico eyaletinin Santa Fe kenti Uluslararası Folk Sanat Müzesi'nde sergilenen çiçeklerden yapılmış bikinili Meryem Ana tablosu, Katolik kiliselerinin tepkisine yol açtı. 
     Müze yöneticileri ise, gelen protestolara rağmen, tablonun bir süre daha teşhir edilmesine karar verdi. 
     Katolikler, Los Angeleslı ressam Alma Lopez tarafından yapılan tablonun ''dini duygu ve değerleri tahkir ve rencide ettiğini'' belirterek, müze yönetiminden tabloyu kaldırması talebinde bulunmuşlardı. Bu görüşe karşı çıkan 600 kişilik bir grup ise bir sanat eserinin belli bir grubun baskısıyla kaldırılmasının, sansür kapsamına gireceği görüşünü savundu. 
     ''Cyber Arte Gelenek Teknolojiyle Buluşuyor'' adlı sergi, 25 Şubat'ta açılmıştı ve bir yıl süreyle açık kalacaktı. Ancak müze yöneticileri, son tartışmalardan sonra serginin 28 Ekim'de kapanacağını duyurdular. 






</TEXT>
</DOC>
