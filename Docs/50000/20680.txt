<DOC>
<DOCNO> 20680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/son/sondun07.html </URL>
<DATE> 2001/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail ordusu Gazze Şeridi'ni ikiye böldü 
</HEADLINE>
<TEXT>

     İsrail ordusunun Gazze Şeridi'ni ikiye böldüğü ve Filistinlilerin kuzey ile güneye geçmelerini yasakladığı bildirildi. 
     Filistinli güvenlik görevlisi, İsrail ordusuna bağlı tankların Gazze Şeridi'nin kuzey ve güneyini birbirine bağlayan ana karayolu Selahaddin üzerinde mevzilendiğini ve yola beton bloklar koyduğunu belirttiler. 
     Aynı kaynaklar, Selahaddin karayoluna paralel olan ve Filistin polisinin kullanımına ayrılan yolun da kapatıldığını kaydettiler. Filistinli güvenlik kaynakları, paralel yolun Kissufim geçidiyle aynı adla anıldığını ve 4 ay kapalı kaldıktan sonra Nisan'da açıdığını söylediler. İsrail ordusu, İsrail'e yönelik saldırılara cezai önlem olarak birçok kez Gazze Şeridi'nde kuzey ile güney bağlantısını kesmişti. Ordu bu sabah saatlerinde, Gazze Şeridi'ndeki Deyr El Balah yakınlarına 500 metre yaklaşmış, bir polis karakolunun yanı sıra 4 evi de yıkmıştı. İsrail ordusunun bu sabahki müdahalesi devam ederken, Filistin polisiyle İsrail askerleri arasında çıkan çatışmada bir Filistinlinin yaralandığı belirtiliyor. 
     

</TEXT>
</DOC>
