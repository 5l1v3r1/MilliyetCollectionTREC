<DOC>
<DOCNO> 40631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/son/soneko12.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Barajlar S.O.S. veriyor... 
</HEADLINE>
<TEXT>

     Son üç yıldır yeterince yağış düşmemesi nedeniyle Fırat Havzası'nda yer alan, Keban, Karakaya, ve Atatürk barajlarındaki su seviyesi düştü. 
     TEAŞ ve DSİ yetkilileri, önümüzdeki günlerde yeterli yağış düşmemesi halinde enerji amaçlı barajlar olan Fırat Havzası'ndaki Keban, Karakaya, ve Atatürk barajlarında üretimin duracağını bildirdiler. 
     Su kodu 845 olması gereken 8 üniteli Keban Barajı'nda, kodun 825.80'e, su kodu 692 olması gereken 6 üniteli Karakaya Barajı'nda kodun 675.78'e ve su kodu 542 olması gereken 8 üniteli Atatürk Barajı'nda da kodun 526.02'ye düştüğünü belirten yetkililer, Keban'da kodun 820'nin, Karakaya'da 675'in ve Atatürk Barajı'nda 525'in altına düştüğü takdirde enerji üretimine ara verileceğini bildirdiler. TEDAŞ ve DSİ Yetkilileri şöyle devam etti 
     ''Su seviyesi Keban'da 5 metre 80 santim, Karakaya'da 78 santim ve Atatürk Barajı'nda da 1 metre 2 santimden sonra enerji üretimine ara verilecek. Barajlardaki doluluk oranı yüzde 10 ile 25 arasındadır. Barajların yüzde 75'i boş durdumdadır. Barajlardaki su azlığı nedeniyle, tam kapasiteyle enerji üretimi yapılamıyor. Sonbaharda yeterli yağışın olmaması halinde enerji kesintisi gündeme gelecek.'' 







</TEXT>
</DOC>
