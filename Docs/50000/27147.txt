<DOC>
<DOCNO> 27147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/16/siyaset/siy04.html </URL>
<DATE> 2001/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Anayasa’da son söz artık liderlerin 
</HEADLINE>
<TEXT>

Uzlaşma Komisyonu, TBMM Başkanı’na, koalisyonu oluşturan parti liderlerine uzlaşılan Anayasa değişikliği paketini sundu 
     ANKARA Milliyet 

     TBMM Uzlaşma Komisyonu, Anayasa değişikliği önerilerinden oluşan paketi TBMM Başkanı Ömer İzgi, Başbakan Bülent Ecevit, yardımcıları Devlet Bahçeli, Mesut Yılmaz ve FP Genel Başkanı Recai Kutan’a sundu. Tüm liderler, değişiklik paketine olumlu görüş bildirdi. TBMM Başkanvekili Nejat Arseven başkanlığındaki komisyon, Ecevit’i ziyaretinde, paketin Meclis’te öncelikle ele alınmasını istedi. Ecevit ise, Meclis tatile girene kadar ekonomiyle ilgili yasaları çıkarmak durumunda olduklarını, liderlerin değerlendirmesinden sonra teklif paketinin imzaya açılabileceğini bildirdi. Ecevit Meclis’in Eylül ayında sadece Anayasa değişiklikleri için olağanüstü toplantıya çağrılarak değişikliklerin yasalaşabileceğini söyledi. Öneriye Yılmaz ve Bahçeli’den de destek geldi. 
     
5 SORU 5 CEVAP Yasaklanan dil hükmü kalktı      SALİHA ÇOLAK Ankara 

Abdullah Öcalan’a ne olacak 
     Devlete karşı fiillerin sıralandığı 14. maddeye aykırı suçlardan verilen idam cezası geçerli olacak. Böylece Öcalan’ın idam kararı geçerliliğini koruyor. 
     
Dokunulmazlık ne olacak 
     Fezlekeler Meclis’te üç ay içinde sonuçlandırılacak. Zimmete, rüşvete, dolandırıcılığa dokunulmadı. 
     
Kürtçe serbest mi 
     Yasaklanan hiçbir dilin kullanılamayacağı hükmü kaldırıldı. Ancak, dil özgürlüğünün, Cumhuriyet’in temel niteliklerinin değiştirilmesi amacıyla kullanılması yasak. 
     
Parti kapatma zorlaştı mı 
     Anayasa Mahkemesi 5’te 3 çoğunlukla karar verecek. 
     
Başbakan ve bakanlara yargı yolu açıldı mı 
     Başbakan ve bakanlar hakkında soruşturma açılmasına gizli oyla karar verilecek. Yüce Divan yolundaki kararların boşluklar nedeniyle Genel Kurul’dan kaçırılması önleniyor. 
     



 SİYASET 






söz artık liderlerin 










</TEXT>
</DOC>
