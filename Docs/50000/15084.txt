<DOC>
<DOCNO> 15084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/yasam/yas02.html </URL>
<DATE> 2001/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Müjde Bir 'Pop Oğlan'ımız oldu 
</HEADLINE>
<TEXT>

Her gün yeni birinin girdiği müzik piyasasına bir katkı da Okan Bayülgen'den.. Son model şarkıcımız, POP OĞLAN 
     SERKAN DUYGU 

     Şovmen Okan Bayülgen şu günlerde 'yeni bir yıldız yaratmanın' tatlı heyecanı içinde... Bayülgen amatör oyuncu Ömer Gündağ'ı keşfetti, Zaga ekibi de yıldızı baştan aşağı giydirdi. Ve starın ismi verildi 'Pop Oğlan'. 
     Okan Bayülgen keşfi için şöyle konuştu "Bundan sonra Zaga, kendi starını yaratacak ve gençlere destek olacak. Bunun ilk örneği ise Ömer Gündağ" 
     
     Tarkan korksun 
     'Pop Oğlan'ın isim babası da olan Okan Bayülgen bu konuda da şu açıklamayı yaptı "Keloğlan kel olduğu için bu isim takılmış. Yeni starımız pop söylüyor, biz de Pop Oğlan ismini taktık. En büyük korkum Tarkan'ın önünü kesmesi" 
     Pop Oğlan ise "Klibim Zaga'da yayınlandıktan sonra ilgi görürse albüm yapacağım. Bu benim ilk sınavım, kendime güveniyorum" diye konuştu. 
     


 YAŞAM 



















</TEXT>
</DOC>
