<DOC>
<DOCNO> 18235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/son/sontur19.html </URL>
<DATE> 2001/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Konuttaki zirve bitti, ANAP Cumhur Ersümer'e sahip çıkıyor 
</HEADLINE>
<TEXT>

     ANAP Grup Başkan Vekili Beyhan Aslan, Enerji ve Tabii Kaynaklar Bakanı Cumhur Ersümer'in istifa etmesinin şu an için söz konusu olmadığını belirterek, ''Her şeye rağmen biz Cumhur Ersümer'e sahip çıkıyoruz'' dedi. 
     ANAP Genel Başkanı, Devlet Bakanı ve Başbakan Yardımcısı Mesut Yılmaz'ın Enerji ve Tabii Kaynaklar Bakanı Cumhur Ersümer, Devlet Bakanı Rüştü Kazım Yücelen, Turizm Bakanı Erkan Mumcu, Çalışma ve Sosyal Güvenlik Bakanı Yaşar Okuyan, ANAP Grup Başkan Vekili Beyhan Aslan ve ANAP Genel Başkan Yardımcısı Mustafa Taşar ile konutunda gerçekleştirdiği toplantıdan öğle saatlerinde Devlet Bakanı Yücelen, Çalışma ve Sosyal Güvenlik Bakanı Okuyan, Turizm Bakanı Mumcu ile ANAP Grup Başkan Vekili Aslan ayrıldı. 
     Turizm Bakanı Mumcu, gazetecilerin sorularını yanıtsız bırakırken, ANAP Grup Başkan Vekili Aslan, açıklama yapılıp yapılmayacağına ilişkin bir soruya ''Yaparlar tahmin ediyorum'' karşılığını verdi. Ersümer'in istifa edip etmeyeceğine ilişkin bir soru üzerine de Aslan, ''Şu an için öyle bir şey yok'' diye konuştu. 
     ''Ne yönde bir karar olacak '' sorusunu ise Aslan, ''Daha bir şey yok, toplantı devam ediyor'' diye yanıtladı. Aslan, ''Genel kanı, Ersümer'i sahiplenme yönünde mi '' diye sorulması üzerine de ''Elbette sonuna kadar sahibiz. Her şeye rağmen biz Cumhur Ersümer'e sahip çıkıyoruz. Elbette..arkadaşımız'' dedi. 
     Başbakan Yardımcısı Yılmaz, Enerji ve Tabii Kaynaklar Bakanı Ersümer, Devlet Bakanı Yücelen, Çalışma ve Sosyal Güvenlik Bakanı Okuyan, Turizm Bakanı Mumcu'nun katıldığı ve sabah 10.00 da başlayan toplantıya, daha sonra ANAP Genel Başkan Yardımcısı Taşar ile Aslan da katılmıştı. 
     Yücelen, Okuyan, Mumcu ve Aslan'ın ayrılmasının ardından toplantı, devam ediyor. 
     
     







</TEXT>
</DOC>
