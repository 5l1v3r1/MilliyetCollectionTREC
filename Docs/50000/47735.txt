<DOC>
<DOCNO> 47735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/son/sonspo09.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülkerspor zafer sarhoşu... 
</HEADLINE>
<TEXT>

     Basketbolda Erkekler Avrupa Ligi B Grubu 2. maçında Litvanya'nın BC Zalgiris Kaunas takımını deplasmanda yenen Ülkerspor'da, ilk deplasmanında galibiyet almamın sevinci yaşanıyor. 
     Kulüp genel menajeri Lütfi Arıboğan, Erkekler Avrupa Ligi'ndeki takımların kendi sahasında çok iyi oynadığını belirterek, "Zalgiris Kaunas'ı da deplasmanda yenmek zordu, ancak biz zoru başardık" dedi. 
     Litvanya'da aldıkları bu galibiyetin çok değerli olduğunu ifade eden Arıboğan, "Avrupa Ligi'nde deplasman galibiyetini önemi çok büyük. Zalgiris Kaunas, kendi sahasında bundan sonra kolay kaybetmeyecektir" şeklinde konuştu. 
     Arıboğan, geçen hafta lige İstanbul'da London Towers'ı farklı skorla yenerek başladıklarını ve bu hafta da deplasmanda galip gelerek, çıkışlarını sürdürdüklerini kaydetti. 
     İtalya deplasmanında grubun en güçlü takımı lider Kinder Bologna ile gelecek hafta karşılaşacaklarını söyleyen Arıboğan, "Kinder Bologna, bu hafta da İspanya'da FC Barcelona'yı farklı skorla yenerek, gücünü ispat etti. Zor olacak ama bu maçı da kazanmak istiyoruz" diye konuştu. 
     






</TEXT>
</DOC>
