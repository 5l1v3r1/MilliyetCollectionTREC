<DOC>
<DOCNO> 43194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/son/sondun12.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir Amerikan gemisi daha Japonya'daki üstten ayrıldı 
</HEADLINE>
<TEXT>

     Bir Amerikan askeri gemisinin Japonya'daki üsten ayrılarak denize açıldığı bildirildi. 
     Bütün dünya ABD'nin 11 Eylül'deki terörist saldırılara vereceği karşılığı beklerken, Japonya'daki Amerikan üssündeki sözcü, 8 bin 40 tonluk kapasiteye sahip Cushing destroyerinin başkent Tokyo'nun 30 kilometre güneybatısındaki Kanagawa bölgesinde bulunan Yokosuka üssünden ayrıldığını söyledi. 
     Amerikalı sözcü geminin rotası hakkında bilgi vermezken, Japon Kyodo News ajansı, Cushing destroyerinin Cuma günü Hint Okyanusu'na doğru demir alması beklenen 81 bin 123 tonluk Kitty Hawk uçak gemisiyle buluşmasının beklendiği duyurdu. 
     Cushing destroyeri, Yokosuka üssünden ayrılan ilk askeri gemi değil. Daha önce, Vincennes ve Cowpens kruvazörleri ile Curtis Wilbur destroyerinin üsten ayrıldığı belirtilmişti. 






</TEXT>
</DOC>
