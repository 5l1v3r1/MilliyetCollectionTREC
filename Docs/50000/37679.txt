<DOC>
<DOCNO> 37679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/ekonomi/eko04.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İktisat’a İtalyan talip 
</HEADLINE>
<TEXT>

Bankacılık Düzenleme ve Denetleme Kurulu, İtalyan UniCredito Italiano Spa ile gizlilik anlaşması imzalayarak, İktisat Bankası’nda inceleme yapmasına izin verdi 
     EKONOMİ SERVİSİ 

     Tasarruf Mevduatı Sigorta Fonu’ndaki İktisat Bankası’nın satışı konusunda yeni bir aşamaya gelindi. Bankacılık Düzenleme ve Denetleme Kurulu’ndan BDDK yapılan yazılı açıklamada İtalyan UniCredito Italiano Spa ile gizlilik anlaşması yapılarak bankaya İktisat Bankası T.A.Ş’de "gerekli incelemeyi yapması ve teklifini hazırlaması konusunda" izin verildiği belirtildi. 
     BDDK açıklamasında, 3 Ağustos tarihli basın açıklaması çerçevesinde, 13 Ağustos tarihine kadar başvuran yatırımcıların değelendirilmesi sonucunda, UniCredito Italiano Spa ile gizlilik anlaşması yapılarak, İktisat Bankası T.A.Ş’de gerekli inceleme yapması ve teklifini hazırlaması konusunda gerekli iznin verilmesine karar verildiği belirtildi. 
     
İtalya’da lider      Piyasa değeri 26 milyar Euro ve faaliyet gelirleri açısından bakıldığında İtalya’nın en büyük bankacılık grubu olan UniCredito Italiano, Avrupa’da da bu konudaki liderliği elinde bulunduruyor. 
     İtalya’nın en köklü yedi bankasının birleşmesinden oluşan UniCredito, Polonya, Bulgaristan, Hırvatistan ve Slovakya’da satın aldığı bankalarla Doğu Avrupa’nın en büyük finans grubu oldu. Grubun, 65 bin çalışanı var. 
     



 EKONOMİ 























</TEXT>
</DOC>
