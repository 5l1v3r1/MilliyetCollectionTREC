<DOC>
<DOCNO> 16511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/16/yasam/yas11.html </URL>
<DATE> 2001/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul’u sel aldı 
</HEADLINE>
<TEXT>

     İSTANBUL Milliyet 

     İSTANBUL’DA sağanak yağış ve rüzgar, hayatı olumsuz etkiledi. Kartal, Gaziosmanpaşa, Bahçelievler, Maltepe ve Üsküdar’da bazı binaların giriş ve bodrum katlarındaki ev ve işyerlerini, dün akşam başlayan yağış nedeniyle su bastı. Kentte, yollardaki mazgalların çoğunun tıkalı olması nedeniyle özellikle altgeçitlerde su birikintileri oluştu. Başta Cendere Yolu Sadabat Viyadüğü altındaki olmak üzere, bir çok altgeçitte oluşan su birikintileri nedeniyle araçlar yolda kaldı. YAĞIŞTAN etkilenen araçların yollarda yavaş seyretmesi sonucu, özellikle ana arterlerde trafik sıkışıklığı yaşandı. Maltepe sahil yolunda bulunan Maltepe Askeri Gazinosu önündeki iki ağaç, hızı zaman zaman 40 kilometreyi bulan rüzgarın etkisiyle yola devrildi. Beyoğlu Hasköy Caddesi’ndeki iki katlı ahşap boş bir bina da yağış dolayısıyla çöktü. Meteoroloji yetkilileri, Yağışın, bugün etkisini kaybetmesinin beklendiğini bildirdi. 
     


 YAŞAM 























</TEXT>
</DOC>
