<DOC>
<DOCNO> 30854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/son/sondun10.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Slovenyalı yüzücüsü Strel 81 saat durmadan yüzdü 
</HEADLINE>
<TEXT>

     Slovenyalı uzun mesafe yüzücüsü Martin Strel, Tuna nehrinde hiç durmadan 81 saatte 504 kilometre yüzerek bu alandaki 20 yıllık rekoru kırmayı başardı. 
     Strel 46 , Tuna nehrinde yüzdükten sonra Reuters'e yaptığı açıklamada, ''Yorulmak mı Hiç uyumadım. 81 saat yüzdüm'' dedi. 
     Avusturya'nın Melk kentinden Tuna nehrine dalan Strel, Macaristan-Slovakya sınırı boyunca ve Macaristan'da yüzdükten sonra Macaristan'ın başkenti Budapeşte'nin yaklaşık 100 kilometre güneyindeki Paks kentinde amacına ulaştı. 
     Tuna nehrinin 17 derece sıcaklığındaki sularında yüzen ve dört baraj geçen Strel, Arjantinli Ricardo Hoffman'ın 20 yıl önce Parana nehrinde 84 saat 37 dakikada 481.5 kilometre yüzdüğü rekoru kırdı. 
     Strel geçen yıl, Kara Ormanlar'dan doğan ve Karadeniz'e dökülen 3 bin 4 kilometrelik Tuna nehrinin tamamını 59 günde yüzerek, yeni bir uzun mesafe rekoruna imza atmıştı. 
     Slovenyalı yüzücü, bu rekorunu 3 bin 779 kilometre uzunluğundaki Mississippi nehrini yüzerek kırmayı da düşlüyor. 







</TEXT>
</DOC>
