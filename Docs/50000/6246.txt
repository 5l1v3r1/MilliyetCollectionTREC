<DOC>
<DOCNO> 6246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/09/yazar/bila.html </URL>
<DATE> 2001/02/09/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Sezer'in kararı 
</HEADLINE>
<TEXT>

     Cumhurbaşkanı Ahmet Necdet Sezer, Nakşibendi tarikatı lideri Mahmut Esad Coşan ve damadının Süleymaniye Camii bahçesine defnedilmesine ilişkin Bakanlar kurulu kararını Anayasa'nın eşitliği düzenleyen 10. maddesi ile diğer ilgili yasalara aykırı bularak geri çevirdi. 
     Tarikat şeyhlerine, tarikat mensubu siyasilere ve onların akrabalarına ayrıcalıklı muamele yapılmasını önlemesi ve Sülemaniye Camii bahçesinin bir tarikat mezarlığına dönüştürülmesine karşı çıkılması anlamında, Sezer'in kararı Cumhuriyet'in temel niteliklerinin korunması ve savunulması açısından yerinde görülüyor. Nitekim, Cumhuriyet'in temel nitelikleri, özellikle de laiklik ilkesi konusunda duyarlı olan toplum kesimleri tarafından desteklendi. Bu yönü itibariyle karar doğrudur. 
     Ancak, Cumhurbaşkanı Ahmet Necdet Sezer'in, Turgut Özal'ın kardeşi, eski Devlet bakanı Yusuf Bozkurt Özal'ın Sülemaniye'ye defnedilmesi dahil altı kişi hakkında benzer kararları onaylamış olması bir çelişki olarak yorumlanıyor. 
     Başbakan Bülent Ecevit'e, dünkü görüşmemizde Cumhurbaşkanı Sezer'in bu tutumunu sorduk. Yanıtı şu oldu 
     - Bu uygulamanın geçmiş yıllarda başlatılmış olduğunu, bu yolun açılmış bulunduğunu daha önce de söylemiştim. Cumhurbaşkanı'nın tavrı çelişkili. Bu yoldaki altı kararı onaylamış. Açıklanan gerekçeler bu çelişkiyi ortadan kaldırmaz. 
     Başbakan Ecevit, bu konuda bir tartışma yürütmeyi ve Bakanlar Kurulu kararında ısrar etmeyi düşünmüyor. 
     Hükümet çevrelerinde Sezer'in daha önce imza attığı kararlarla ilgili açıklamasındaki çelişkiler şöyle dile getiriliyor 
     "Sayın Sezer, merhum Özal'la ilgili onay kararını savunurken, 'defin işlemi yapılmıştı, karar sonra geldi' diyor. Ancak imzaladığı diğer beş kişiden ikisiyle ilgili karar 'ölümlerinden sonra' ifadesini taşıyor. Yani karara konu kişiler henüz hayatta. Öldükten sonra Şeyh Yahya Efendi Camii bahçesine defnedilecekler. Sayın Sezer'in henüz hayattaki bu kişiler için de benzer kararı onaylamaması gerekirdi. Ayrıca, Coşan ve damadı Çankaya geri çevirme kararını açıklamadan önce dün defnedilmiş olsalardı, ne olacaktı O zaman, Sayın Sezer, merhum Yusuf Özal kararında olduğu gibi, Coşan ve damadıyla ilgili kararı da imzalayacak mıydı " 
     Hükümetin beklentisi Çankaya'nın bu konulara da açıklık getirmesi. 
     
     





Din ve toplum 


Piyano zamanı 


Sezer'in kararı 


Metin Toker’in şubatları 


Kudüs'ten Barış için milli birlik hükümeti... 


Acil servise... 


CHP'de kendini aşma zamanı 


Büyüklük kompleksi 


Meslek liseleri katlediliyor 


Tarih yazan Çupi 


Coşan'a karşı Nazım Hikmet 


Zaman daralıyor 


Kişisel kavga zamanı değil... 


Ecevit, o sözlerini tutanaktan çıkarmalı 


Sezer de olmasa 


N'apıyor bu cumhurbaşkanı 


Türk Dil Kurumu kusur kalırdı 


Tazminat istenebilir 


Piyasanın açılması "mümkün değil" 


Demirel gitti, Polisan ayağa kalktı 


</TEXT>
</DOC>
