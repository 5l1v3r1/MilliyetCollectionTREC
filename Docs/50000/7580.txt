<DOC>
<DOCNO> 7580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/son/sonspo06.html </URL>
<DATE> 2001/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın borcu 113 milyon dolar 
</HEADLINE>
<TEXT>

     Galatasaray Kulübü'nün yıllık olağan mali genel kurul toplantısında, sarı-kırmızılı kulübün 2000 yılı idari ve mali çalışmalarıyla, kulüp denetleme kurulu ibra edildi. 
     Toplantıya katılan 807 üyenin çok büyük bölümü, yönetim kurulunun faaliyetlerini ibra etti. Toplantıda, sarı-kırmızılı kulübün 113 milyon 280 bin dolar, uzun ve kısa vadeli borcu olduğu açıklanırken, buna karşılık 76 milyon 668 bin dolar alacağının bulunduğu kaydedildi. 
     Galatasaray Kulübü'nün 2000 yılı içinde 53 trilyon 817 milyar 794 milyon lira gelir elde ettiği, buna karşın 52 trilyon 573 milyar 361 milyon lira da giderinin bulunduğu ifade edildi. Sarı-kırmızılı kulübün 2000 yılı tahmini bütçesinde yer alan Hakan Şükür'ün bonservisinden gelecek paralar ile halka açılmadan elde edilecek gelirlerin yer almadığı, bu nedenle tahmini bütçenin tam olarak gerçekleşemediği bildirildi. 
     
     
     



</TEXT>
</DOC>
