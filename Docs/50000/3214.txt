<DOC>
<DOCNO> 3214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/21/yazar/asik.html </URL>
<DATE> 2001/01/21/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Bir Çin öyküsü... 
</HEADLINE>
<TEXT>

     Vaktiyle Bağdat'ta bir halife huzur odasının duvarlarını resimlerle süslemeye karar vermiş. 
     Biri Doğu'dan, biri Batı'dan iki ressam getirtmiş... Tüm ömrünü doğduğu kasabada geçirmiş bir Çinli ressam.. Ve dünya üzerinde ayak basmadık yer bırakmamış bir Yunanlı... Halife konuk ressamları alıp huzur odasına götürmüş, karşılıklı iki duvarı gösterip 
     - Biriniz şu duvarı, diğeriniz de karşıkini boyasın. Bittiğinde Saray erkanı resimlerinizi karşılaştıracak, hanginizinki beğenilirse bir çuval altın onun olacak, demiş. 
     Ressamlar üç ay içinde istenen resmi bitirebileceklerini söylemişler. 
     - Güzel, demiş halife. Birbirinizden etkilenmeyin diye salonu perdeyle ikiye böleceğiz ve sizi üç ay rahat bırakacağız... 
     Üç ay çabuk geçmiş. Saray erkanı seçim için toplanmış. Önce Çinli ressamın eseri önüne gidilmiş Enfes bir cennet manzarası.. Rengarenk çiçekler, ağaçlar, masmavi gökyüzü ve besberrak bir pınar... 
     Saray erkanı adeta büyülenmiş. "Kesinlikle bundan güzeli olamaz " düşüncesiyle "Eh, ötekine de bir bakalım bari " deyip perdeye doğru ilerlemişler. Salonu ikiye bölen perde kaldırılmış. 
     Hayranlık ifade eden bir çığlık yükselmiş hep bir ağızdan... 
     Hayır.. Resim falan yapmamış Yunanlı. Sadece duvarı boydan boya aynayla kaplamış.. Ayna Çinli'nin resmettiği cennet bahçesini en küçük ayrıntısına kadar yansıtıyor, ama başka şeyler de ekliyormuş... Mesela... 
     Çinlinin bahçesinde kimsecikler yokken, Yunanlının bahçesinde işlemeli giysileri, tüy sorguçları, altın takıları ve sedef kakma silahlarıyla saray halkı da görünüyor neşe, sevinç ve canlılık katıyormuş tabloya... Oy birliğiyle Yunan ressam yarışmanın galibi ilan edilmiş. 
     
Öğrenci şakası      İstanbul Erkek Lisesi öğrencileri bir internet sitesi kurmuş. www.istanbulerkeklisesi.com adresinde, tanıtıcı bilgiler yanında hoş öyküler de aktarıyorlar. Mesela... 
     Öğrencilerden biri derste uyumaktadır. 
     Müdür yardımcılarından Edebi Metinler hocası sayın Mübeccel Demirci sorar 
     - Arkadaşınızın nesi var 
     Sınıftan cevaplar gelir 
     - Hasta galiba 
     - Başı ağrıyormuş hocam 
     - Durumu çok kötü 
     Hoca, üzgün ve titrek bir sesle uyuyan öğrenciyi uyandırıp yardım etmek için sorar 
     - Neyin var canım 
     Bezgin bir sesle cevap gelir 
     - Uykum var... 
     
     Bir öğrenci kalorifer borusunu kastederek dersi bozar 
     - Hocam boru sallanıyor. 
     Hoca aldırmaz. Öğrenci ısrarla 
     - Ama hocam sallanıyor, düşecek 
     Abdürrahim dayanamaz ve yapacağını yapar 
     - Her sallanan düşseydi seninki yerinde durur muydu oğlum 
     
Küçücük ilanlar      FAKSLARINIZ yanlışlıkla hep bize geliyor, biz de bu sayede ihalelerde ne dümenler, ne tezgahlar çevirdiğinizi öğrenmiş oluyoruz. Savcı Talat Şalk'ın öğrenmesini istemezsiniz herhalde Bize biraz CEP TO CEP yapmanız yeter. İsmet İşbilir. 0533 234... 
     KURYE HİZMETLERİ Eski bakandınız, bürokrattınız, işadamıydınız, müteahhittiniz... Bir iş kazasına uğradınız, şimdi Ulucanlar'dasınız. Ayrı koğuşlarda olduğunuz için aynı kazaya uğramış iş arkadaşlarınızla görüşemiyor, bu nedenle de verdiğiniz çelişkili ifadeler yüzünden durumunuz daha sakata giriyor. Koğuşlar arasında güvenli kurye hizmetleri verecek eleman.. Emriniz olur. B Blok'tan Recai. 
     AVUKATTAN davacıyım hakim bey Tamam, boşanmak için dava açtığım karımın avukatlığını üstlenmiş, tabii ki onu savunacak. İyi ama duruşma sırasında size çaktırmadan ikide bir bendinize dönüp, "Oyacağım seni " şeklinde el - kol işaretleri yapması doğru mudur Bakın, bakın, gene yaptı. Hakim bey, davacıyım Mülayim Davacı. 
     ACİLEN evdeki bütün evrakları yak, çekmecelerdeki dolarları bir zarfa koyup saklaması için kapıcıya ver karıcığım. Bir ses duyuyorum, kapı çalınıyor galiba... Çabuk ol hayatım, gelen mutlaka jandarmalardır. Telefonu kapatıyorum, baaayyy 
     OTO ELEMANI Sayın kardeşim. Gece gelmiş, içindeki paspaslarına varıncaya kadar arabamı soymuş, soğana çevirmişsin. Götürdüklerin helali hoş olsun İyi de benim için hayati önem taşıyan telefon rehberim senin ne işine yarayacak a benim güzel kardeşim Beni daha fazla yakmak istemiyorsan yak onu. Gözünü seveyim. 
     TEDAŞ İletişim Hatları Eski Daire Başkanı Nihat Bozukhat. 
     
Fatih Terim      Fatih Terim 60 milyonun içinden dünya platformuna çıkartabildiğimiz bir tutam insandan biri... Kendine güveniyor, güvenli düşünüyor, gerçekçi, zeki... Gazetelerin yazdığına göre Fiorentina Başkanı Checci Gori kendisine zengin tekliflerde bulunmuş. Fatih Terim ret gerekçesinde bir cümle sarfediyor 
     - Yaşanmış olaylar yaşanmamış hayallerden daha gerçektir... 
     Aaah ah... Eğer sevgili halkımız da seçim dönemlerinde böyle düşünebilseydi... Yaşanmış olayları anımsayıp yaşanmamış hayallerden oluşan vaat sepetlerini elinin tersiyle itebilseydi... Bugün bu hayata ve bu liderlere mahkum olur muyduk 
     
     





Bir Çin öyküsü... 


Beyaz memur... 


Sıra İsmet Abi’nin damadına geldi mi 


Hoyratlık, acı ve sevgi üzerine... 


Kramponlu Jön Türk 


Hepimizin romanı 


Kütüphane kültürü 


Bilimsel korku 


Gazeteci-yazar Deniz Alkaya Tibet’in başşehri Hakkari’den bildiriyor 


"İnsan gibi insan"... 


Çöpler köyünden salma... 


Thilda'nın adası 


Sünnetçinin saati 


Vakıfbank'ın gücü emeklilere yetti 


Orman ve Ağaçlar 


Dersaadet hamal bölükleri 


Mesut Bey yetim gibi mi dolaşsın ’ 


</TEXT>
</DOC>
