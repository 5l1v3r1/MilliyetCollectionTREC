<DOC>
<DOCNO> 15882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/yazar/sazak.html </URL>
<DATE> 2001/04/12/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Derviş ve iktidar 
</HEADLINE>
<TEXT>

     ANKARA 

     Başkentte gözler Derviş'in ekonomik programına çevrilmiş durumda. 
     Meclis'e birkaç kilometre mesafede esnaf, "Hükümet istifa" diye bağırırken Başbakan Ecevit "çekilmeyeceğini" açıkladığı DSP Grubu'nda "Sayın Derviş kapı kapı dolaşarak toplumsal uzlaşma arıyor ve programını en şeffaf biçimde hazırlamaya çalışıyor. Derviş'e desteğimizi sonuna kadar sürdürmeliyiz" sözleriyle "teknokrat" bakanına siyaseten sahip çıkıyordu. 
     Derviş, umutla beklenen programını ne zaman açıklayacak 
     Dünkü Simon Peres görüşmesi öncesinde Derviş'le kısa bir telefon söyleşisi olanağı bulduk. Bakan Derviş, "Toplumdaki huzursuzluğun programın bir an önce ilanı yönündeki baskıları artırdığını görüyorum. Biraz daha sabır, hazırlıklarımız tamamlanmak üzere, hafta sonu açıklayacağımı umuyorum" diye konuştu. 
     Kulislere yansıyan bilgilere göre Derviş'e iki takvim öneriliyor. Cumartesi ya da en geç haftaya çarşamba günü. 
     O zamana kadar, Meclis'ten geçmesi beklenen yasalar konusunda mesafe alınmış olunacak, THY özelleştirmesinde imzalar tamamlanacak ve IMF vizesine bağlanan, dış kaynak kesinleştirilecek. 
     IMF ile 2 yıllık "niyet mektubu" öngörülüyor. 
     Programdaki parasal hedefler 2002 sonuna göre revize edilecek. 2001 enflasyon hedefi yüzde 52 - 55 olabilir. 
     Para programı ilan edilerek, bütçe disiplini sağlanacak. 
     Dalgalı kur sürdürülmekle birlikte, döviz ve faizdeki artışı frenleyecek, kamudaki kara delikleri kapatmaya dönük önlemleri içeren düzenlemeler de programda ifadesini bulacak. 
     Derviş'in programı bir kitapçık halinde kamuoyuna duyurulacak. Beklenen dış yardım ise, 15 - 18 milyar dolar arasında ifade ediliyor. IMF'den 7, Dünya Bankası'ndan 5, G - 7'lerden de 6 milyar dolar destek söz konusu ve bunlar bütçeye girecek şekilde netleşmek üzere. 
     Ekonomiden siyasete dönersek... 
     Derviş'in programı bu hükümeti kurtarmaya yetecek mi 
     Üzerindeki "çekilme" baskısı artan Ecevit'in işi giderek zorlaşıyor. DSP liderini dünkü Meclis Grubu'nda dinledikten sonra "tanıdığım Bülent Bey'in Başbakanlığı bırakmayacağını" gördüm. Kabine ise yenilenecek. Ecevit, Bahçeli'yi ikna ederse, ANAP dahil kabinedeki yıpranmış isimler takviye edilir. 
     Kemal Derviş'e de DSP'ye girmesi yönünde ciddi telkinler var. Kabine revizyonuyla iktidar birkaç ay soluk alır ama toplumdaki güvensizlik psikozu aşılabilir mi 
     Asker, sivil herkes çok tedirgin. 
     Türkiye'yi "sıcak bir yaz" bekliyor. 
     
     





Sokak ve siyaset 


Haciz dramı... 


Dolar vurguncuları tespit edilecek 


Eyvah Meclis’te öpüşenler var 


İstanbul'dan Ankara'ya ilginç mesajlar... 


Beyin yıkamak .. 


Taç ve sandık 


Ecevit evde ne yaptı 


Peres ile konuşulanlar... 


Biz, 52 gündür üzgünüz... 


Ankara'da zoru başaranlar 


Hiciv ve düzen... 


Derviş ve iktidar 


TL’ye dönüş başladı 


Miras kime kalacak 1 


Dolar fiyatı gerileyebilir 


</TEXT>
</DOC>
