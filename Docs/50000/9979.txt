<DOC>
<DOCNO> 9979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/04/son/sondun11.html </URL>
<DATE> 2001/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Danimarka’da şap hastalığı şüphesi 
</HEADLINE>
<TEXT>

     Avrupa’nın gündemine yerleşen şap hastalığının, Danimarka’da da görüldüğünden şüphelenildiği bildirildi. 
     Danimarka haber ajansı Ritzau, ülkenin batısındaki Lemvig yakınlarındaki bir çiftlikte, bir inekte hastalığın görüldüğünün sanıldığını ve ağzında aft bulunduğu tespit edilen ineğin acilen karantinaya alındığını duyurdu. 
     Haberde, inekte hastalığın en önemli belirtilerinin görülmediğini, ancak yapılan tahlillerin kesin sonuçlarının yarın alınabileceği bildirildi. 
     Şap hastalığının başta İngiltere, Fransa ve Belçika olmak üzere bütün Avrupa ülkelerinin yanı sıra dünya ülkelerinin gündeminin ilk sıralarına yerleştiği belirtiliyor. 
     




</TEXT>
</DOC>
