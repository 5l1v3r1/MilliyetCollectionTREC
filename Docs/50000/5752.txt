<DOC>
<DOCNO> 5752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/yazar/akyol.html </URL>
<DATE> 2001/02/06/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Hukukta değişim... 
</HEADLINE>
<TEXT>

     AVRUPA Komisyonu İnsan Hakları Vakfı "Türkiye'de ifade hürriyeti" konusunda "Liberal Düşünce Topluluğu" LDT adlı derneğin araştırma yapması için destek veriyor. Araştırma sonucunda ortaya çıkacak rapor, AB'nin Türkiye'ye bakışını ve Türk - AB ilişkilerini de etkileyecektir. 
     Çağımızın bir gerçeği Artık 'resmi' ilişkilerin dışında, dernekler, vakıflar, akademik kuruluşlar ve medya arasındaki ilişkiler de son derece önemli hale gelmiştir. Hatta bazen bu "sivil" süreçler, "resmi" ilişkilerden daha etkili, resmi bildirilerden, muhtıralardan, andıçlardan daha inandırıcı olmaktadır. 
     "Türkiye'de ifade hürriyeti" gibi politik bakımdan fevkalade 'kritik' bir konuda araştırılma yapılması için Avrupa Komisyonu Vakfı, mesela resmi YÖK'e destek vermiyor, insan hakları adını kullanan bazı radikal, aşırı ideolojik, bağnaz ekiplerin araştırmalarına da destek vermiş değil. İnsan Hakları Bakanlığımızdan da böyle bir araştırma istemiş değil. 
     Akademisyen ağırlıklı bir kuruluş olan LDT'nin bu araştırmayı yapacak olması, Türkiye için de bir şanstır İdeolojik, etnik, politik önyargılarla değil, evrensel hukuk standartlarını gözeterek bu araştırmayı yapacaktır çünkü... 
     
     ARAŞTIRMANIN içeriği ne olacak LDT'den Prof. Mustafa Erdoğan anlattı 
     - Anayasa, yasa ve tüzük, yönetmelikleri tarayacağız, ifade hürriyetine aykırı hükümleri tespit edip evrensel hukuk açısından önerilerimizi belirteceğiz 
     Çok zahmetli bir hukuk taraması yani... Falanca maddenin, falanca YÖK ya da devlet uygulamasının "ifade hürriyeti"ne aykırı olduğunu iddia edip hak arayacak kimseler için hazır bir "akademik" kaynak olacak bu... 
     Başka ne yapılacak Konuyla ilgili olarak akademik düzeyi yüksek telif ve tercüme eserler yayımlanacak. 
     Bunlardan üçü belli olmuş Konya Selçuk Üniversitesi'nde Dr. Reyhan Sunay'ın "Türk Anayasa Mahkemesi ve AİHM Kararlarında İnsan Hakları" konulu tezi... 
     Öbürü, Dr. Ahmet Gökçen'in "312. Madde" konulu tezi... 
     Üçüncüsü ise, bir referans kitabı olacak AİHM, Amerikan Yüksek Mahkemesi ve Türk Anayasa Mahkemesi ile Yargıtay'ın "ifade hürriyeti" konusundaki kararlarının tasnif edilmiş külliyatı... 
     Bu üç çalışma, hukukumuzu mutlaka etkileyecektir. 
     
     BU çalışma son derece önemli sonuçlar doğuracaktır. Kudret sahiplerinin, MGK'nın ve politikacılardan bir kısmının hoşuna gitmeyecek bazı sonuçlar da çıkabilir. Ben de eleştirebilirim... 
     Ama şunu görmeliyiz Çağımızda liberal demokratik değerler öylesine bir toplumsal dinamik haline gelmiştir ki, milletler ya bununla bütünleşip yükselecek ya da çağı kaçırmış olacaklardır... 
     LDT'nin yapacağı araştırmada "akademik hürriyetler"e de yer verilmeli, YÖK'ün "yüksek öğretim komiserliği" kafasıyla, kıyıma uğrattığı, akademik tez ve görüşlerinden dolayı "meslekten attığı" öğretim üyelerine geniş yer vermelidir. 
     İkincisi, bir kendini ifade biçimi olan türban yasağının da artık eğitim gibi temel insan hakkını iptal eden bir insan hakkı ihlali olduğu belirtilmeli, bu konudaki sosyolojik verilere yer verilmelidir. 
     
     





Hukukta değişim... 


Şaron "barış"ı 


Zaten yoktular 


İçtüzük ve kürsü 


İç tüzük ve iç kıyafet 


Ekonomi de kayarsa, dikiş tutmaz hiçbir şey 


Fazilet'e ek iddianame şoku 


Giden de pişman 


Irmaklar tersine akacak .. 


Avrupa Diller Yılı 


Ağlanacak halin özeti 


Şaron kazanırsa... 


İlişkiler ağı "nereden nereye..." 


Solda yeni arayışlar 


Kuyuya düşen taş 


Koç hangi ciroyla Fortune 200'e girer 


Dairesi hasar görenler 2 


Karsız üretim olmaz 


</TEXT>
</DOC>
