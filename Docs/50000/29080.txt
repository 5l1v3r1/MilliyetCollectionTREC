<DOC>
<DOCNO> 29080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/yazar/toker.html </URL>
<DATE> 2001/06/27/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
CHP FP'liler partilerini arıyor 
</HEADLINE>
<TEXT>

     Anayasa Mahkemesinin kararından sonra, tıpkı kendilerinden önce CHP'liler gibi, FP'liler yollara döküldüler partilerini arıyorlar. 
     Allah partiliyi, partisiz kılmasın 
     Şüphesiz CHP içindeki Baykal Operasyonu ile Anayasa Mahkemesinin hükmü aynı nitelikte değildir. FP kapalıdır CHP açıktır. Ancak FP'li kendisini nasıl bir günden öteye "hukuken partisiz" bulmuşsa çok CHP'li de tekrar Baykal'ın eline geçmiş eski partilerinde kendilerini adım adım "fiilen partisiz" hissetmişlerdir. Çünkü bu parti artık, hem de kendisine en ziyade ihtiyaç duyulduğu bir sırada, o parti olmaktan çıkmıştır kurulduğu dönemin çok eskisini kucaklamaya kalkışmıştır. Ruhunu Edebali'de aramaya başlamış, bunu "Anadoluluk" sanmıştır. "Modern parti yönetimi"nin en mükemmel örneğini "Ecevit'lerin DSP'si"nde görmüştür. Partinin bir koalisyonda Erbakan'ın MSP'sine yakınlaştırıldığı sıradaki 1974 tavizci laiklik anlayışını da gene onda - DSP'den - kopyalamaya meyyal hal almıştır. Eskiden laiklik kala kala sadece "Baykal hizipçiliği", egemenliğini sürdürmüştür. 
     Şimdi, Kurultayına bir haftadan az zaman varken sokak panoları "Artık seçenek CHP" afişleriyle donatılmıştır. Nenin seçeneği O "seçenek parti"nin arayışında, CHP'liler ve onun asıl güçü, Aydınlanma döneminin ürünü Cumhuriyetçi kütle ışık verecek, cereyanın başına geçecek diye ümitlendiği İnönü'leri, Derviş'leri, Zekeriya Temizel'leri, daha doğrusu bunların hepsini birden iteklemekle meşguldür. 
     Eğer Kurultay bunun "son benzin damlası"nı sağlarsa bir işe yaramış olacaktır. 
     FP'liler kaybedilmiş partilerini bulmak, daha doğrusu onu yeniden şekillendirmek için CHP'lilere nazaran daha da uzun bir yolun başına çıkmışlardır. Çıkarılmışlardır. Onların da bir "Baykal handikapı" vardır Erbakan. "Hoca" cansiperane bir hırsla yeniden ortaya fırlamıştır. Ancak her şey gösteriyor ki - kullandığı metodlar ve neferler itibariyle - yakında "hareket"in başını gene yakacaktır. 
     Partilerini arayan FP'liler, yenilikçiler ve gelenekçileriyle birlikte, kendilerini onun "nar"ından, ateşinden koruyabilecekler midir Yoksa gene, kelebekler gibi, daha kendi kanatlarıyla uçamadan onunla birlikte yanacaklar mıdır 
     
CHP ve FP'nin önemi      Bu, bugünkü Türkiye için çok önemlidir. Çünkü bugünkü Türkiye'de kütle partisine dönüşme şansı bulunan sadece iki büyük cereyan vardır ve bunlar CHP ile FP tarafından temsil edilebilirler. Tabii FP'nin "oyunu kuralları dahilinde oynayacak kadar" cesaretli olabilmesi şartıyla. "Recai Kutan'ın FP'si", biraz dikkat ve itinayla, gençlerin biraz da sabrıyla bu niteliği kazanabileceği ümidini vermekteydi.. ve tam verirken kazaya uğramıştır. 
     Partilerinin arayışında CHP FP'lilere çok iş düşüyor. 
     







Derviş ve Özal 


Parti küçük.. 


Anayasa değişikliği 


Olacağı buydu 


Yolsuzluk yılanının başını ezmek için... 


Verilip de unutulan sözler 


Dövize faiz freni 


Onlarda yasak var, ama... 


Fazilet’in başını yakan sıkmabaş ve 
diğerleri... 


Oyun planı 


Kumar lobisi, yalanlar ve gerçekler 


Herkes kör, alem sersem 


1998'de ihale nasıl veriliyordu öğrenin 


Burası Almanya değil 


CHP FP'liler partilerini arıyor 


Geçene 2 milyon, geçmeyene 4 milyon 


</TEXT>
</DOC>
