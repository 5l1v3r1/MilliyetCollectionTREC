<DOC>
<DOCNO> 26977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/yasam/yas02.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzaylı ucuz kurtulmuş 
</HEADLINE>
<TEXT>

Eşme’de gördüğü uzaylıya taş atıp kovalayan Fevzi Can, dehşet bir itirafta bulundu "O an yanımda tüfeğim olsa uzaylıyı vuracaktım." Can şimdi bin pişman "Her gün namaz kılıp özür diliyorum" 
     BELMA AKÇURA İstanbul 

     Konuşma teklifi 
     UŞAK’IN Eşme ilçesi Narlı köyünde yaşayan Fevzi ve Selma Can çiftinin tarlada gördükleri "uzaylı", UFO’cuları Uşak’a, onları ise İstanbul’a taşıdı. İlçe Kaymakamı Mehmet Yıldırım’ın refakatinde ilk kez İstanbul’a gelen çift "uzaylı" sayesinde elde ettikleri bir haftalık şöhret maratonundan şimdilik galip çıkmışa benziyor. Biri, içini görmek için meraktan taşa tutup etkisiz hale getirmek istemiş, diğeri de "Hey uzaylı, gel konuşalım" diye seslenmiş. 
     
     Telepatik bağlantı 
     FEVZİ Can, "O an yanımda tüfeğim olsa o uzaylıyı vuracaktım" dese de uzaylıyı taşladığı için bin pişman "Huzursuzum. Namaz kılıp uzaylıyı taşladığım için özür diliyorum. Uzaylı telepatiyi alır dediler" diyor. Selma Can ise hiç korkmamış. Ama bu aralar ışıksız da uyuyamıyormuş. "Uzaylı"yı bir kere daha görse yine konuşmak istediğini belirterek, "Görürsem şöyle bir merhaba derim, konuşurum ama artık kimseye söylemem" diye ekliyor. 
     



 YAŞAM 





















</TEXT>
</DOC>
