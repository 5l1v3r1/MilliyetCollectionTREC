<DOC>
<DOCNO> 19590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/04/son/sontur11.html </URL>
<DATE> 2001/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara DGM'den Beyaz Enerji Davası'nda görevsizlik kararı 
</HEADLINE>
<TEXT>

     Ankara 1 No'lu DGM, 9'u tutuklu 15 sanıklı ''Beyaz Enerji'' davasında, bazı suçlardan ''görevsizlik kararı'' vererek dosyayı, sanıkların bu suçlardan yargılanabilmeleri için nöbetçi Ankara Ağır Ceza Mahkemesi'ne gönderdi. 
     Edinilen bilgiye göre, Ankara 1 No'lu DGM heyeti, bazı sanık avukatlarının ''Beyaz enerji'' davasında ''görevsizlik kararı'' verilmesi talebiyle yaptıkları başvuruları sonuçlandırdı. 
     Mahkeme kararında, sanıklar Muzaffer Selvi ve Ünal Peker'in Demirer Enerji firması temsilcisiyle, sanıklar Erhan Aygün, Nuri Doğan Karadeniz ve Mustafa Geçek'ten ''rüşvet almak'' iki kez , sanık Birsel Sönmez'in TEAŞ içinde Demirer Enerji firması temsilcisi ile sanıklardan Tanju Tugal'dan ''memuriyet görevinden dolayı yapacağı iş karşılığında rüşvet almak'' iki kez suçlarından yargılanmaları talep edildi. Kararda, sanıklar Nuri Doğan Karadeniz ve Erhan Aygün'ün Türk Ceza Kanunu'nun TCK ''rüşvet vermek'' hükmünü içeren 213 son ve ''ağırlaştırıcı sebep'' başlığını taşıyan 214. maddelerine iki kez muhalefetten yargılanmaları istendi. 
     Kararda, sanıklar Mustafa Mendilcioğlu, Osman İlhan, Yavuz Gürsoy ve Hasan Hüseyin Çoğalan'ın ''Enerji ve Tabii Kaynaklar Bakanlığı içinde birçok defa görevi suiistimal ile ihaleye fesat karıştırma'' suçlarını işledikleri anlaşıldığından ''görevi kötüye kullanma'' fiilini düzenleyen 240 3 kez ve ''ihaleye fesat karıştırma'' 366 2 3 kez maddeleri uyarınca yargılanmaları talep edildi. 
     Sanık Mustafa Geçek'in, ''Selvi'ye 10 bin dolar rüşvet verdiği'' gerekçesiyle TCK'nın 213 1 ve 214. maddeleri uyarınca, Tanju Tugal'ın ise ''Nükleer Santral İhalesi sırasında o tarihlerde TEAŞ yönetim kurulu üyesi olan Birsel Sönmez'e 100-200 bin dolar rüşvet verdiği'' gerekçesiyle TCK'nın 213 1. maddesine muhalefetten yargılanmaları istenen kararda, sanık Haldun Atıf Danışman'ın ''Alaçatı Rüzgar Enerji Santralı yapımı sırasında Enerji ve Tabii kaynaklar Bakanı Cumhur Ersümer'in talimatıyla 3096 sayılı Kanun hükümlerine aykırı işlem yapması'' sebebiyle TCK'nın 240. maddesi uyarınca cezalandırılması istendi. 
     Kararda, Mehmet Vehbi Bilgin'in ''Enerji ve Tabii Kaynaklar Bakanlığı içinde sanıklar Mendilcioğlu, İlhan, Gürsoy ve Çoğalan'a rüşvet teklifinde bulunma suçunu işlediği'' anlaşıldığından 213 2. ve 214. maddelerine muhalefetten, sanık Ahmet Araçman'ın ise ''Çoğalan'a rüşvet teklifinde bulunduğu'' anlaşıldığından TCK'nın 213 1. maddesi uyarınca yargılanmaları istendi. 
     Sanık Önder Karaduman'ın, ''Nükleer Enerji Santralı ihalesi sırasında, ihalenin Bayındır Holding'in ortağı olduğu Candu Konsorsiyumu'nda bırakılması için Selvi'ye 1 milyon dolar rüşvet verme teklifinden bulunduğu'' anlaşıldığından TCK'nın 213 1 ve 214. maddelerinden yargılanmaları talep edilen kararda, Selvi'den elde edilen ve rüşvet parası olduğu bildirilen 345 bin doların müsaderesi de talep edildi. 
     Sanıkların bu suçlardan yargılanabilmeleri için dosyanın ''yetkili ve görevli'' nöbetçi Ankara Ağır Ceza Mahkemesi'ne gönderilmesinin kararlaştırıldığı kaydedildi. Ağır ceza mahkemesi'nde, ''rüşvet alma ve verme, ihaleye fesat karıştırma, görevi kötüye kullanma'' suçlarından yargılanacak olan sanıklar Selvi, Peker, Sönmez, Mendilcioğlu, İlhan, Gürsoy ve Çoğalan TCK'nın ''cürüm işlemek için teşekkül oluşturma'' hükmünü içeren 313 1, sanıklar Karadeniz, Aygün ve Bilgin ise TCK'nın ''çete üyelerine yardım'' fiilini düzenleyen 314. maddelerine muhalefetten Ankara 1 No'lu DGM'de hakim karşısına çıkacaklar. 
     
     







</TEXT>
</DOC>
