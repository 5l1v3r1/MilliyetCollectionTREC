<DOC>
<DOCNO> 9208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/son/soneko02.html </URL>
<DATE> 2001/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, Merkez Bankası ve piyasa yapıcıları "inanç tazeledi" 
</HEADLINE>
<TEXT>

     Hazine Müsteşar Vekili Ferhat Emil, bankacılarla gerçekleştirdikleri toplantıda, el birliği ile sağduyulu biçimde şu anda yaşanan durumları birlikte aşacakları konusundaki karşılıklı inancı tazelediklerini söyledi. 
     Merkez Bankası Sosyal Tesisleri'nde, Hazine Müsteşar Vekili Ferhat Emil, Müsteşar Yardımcısı Hakan Özyıldız, Merkez Bankası Başkan Yardımcısı Süreyya Serdengeçti ve piyasa yapıcı bankaların temsilcilerinin yaptığı toplantı, yaklaşık 3 saat sürdü. 
     Toplantı çıkışında bir açıklama yapan Ferhat Emil, toplantıyla ilgili yarın kısa bir açıklama yapılacağını belirterek, ''Gayet güzel ve verimli bir toplantı oldu'' değerlendirmesinde bulundu. Toplantı sırasında Merkez Bankası'nın bugün yaptığı uygulamalarla ilgili piyasa yapıcı bankalara gerekli açıklamalarda bulunduklarını anlatan Emil, ''Karşılıklı görüş alışverişi oldu. Olaylarla ilgili olarak her iki taraf da bu konuda görüşlerini bildirdi. Bizim için çok verimli, yararlı bir toplantı oldu'' diye konuştu. 
     
     



</TEXT>
</DOC>
