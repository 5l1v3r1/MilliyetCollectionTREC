<DOC>
<DOCNO> 20876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/son/soneko06.html </URL>
<DATE> 2001/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Temizel "Bankacılık yasasında yapılan düzenlemeler yararlı" 
</HEADLINE>
<TEXT>

     Eski Bankacılık Düzenleme ve Denetleme Kurumu BDDK Başkanı Zekeriya Temizel, Kurum'daki Yönetim Kurulu'nu kendisinin değil Bakanlar Kurulu'nun seçtiğini belirterek, Yönetim Kurulu'nun değiştirilmesi konusunda herhangi bir yorum yapmayacağını söyledi. 
     Temizel, BDDK'daki Yönetim Kurulu'nun tasfiye edilmesine ilişkin görüşünün sorulması üzerine, ''BDDK'daki Yönetim Kurulunu ben seçmemiştim Bakanlar Kurulu seçmişti. Bakanlar Kurulu'nun takdiridir'' dedi. Temizel, ''Peki değiştirilmesine ne diyeceksiniz '' sorusuna da ''Herhangi bir yorumum yok'' karşılığını verdi. 
     
     Yeni yasa... 
     Temizel, bir basın mensubunun ''BDDK'nın çalışmaları ve yeni bankacılık yasası hakkında ne söyleyeceksiniz '' şeklindeki sorusunu da şöyle yanıtladı 
     ''Yeni yapılan düzenlemeler çok büyük ölçüde daha önceki yasanın eksiklerini gidermeye dönük bir olay. Eski yasada zaten 6183'e göre Bankacılık Üst Kurulu'nun, kamu alacağı haline gelmiş alacakları tahsil etme olanağı vardı. Ama madde işlemiyordu. Şimdi ona işlerlik kazandırdı. Bazı eksik maddelerini giderdi. Eğer etkin bir şekilde işlerse Türkiye açısından çok yararlı düzenlemeler olacak. Ama onun içine sıkıştırılmış olan düzenlemelerin ne anlama geldiğini şu aşamada söylemiyorum.'' 
     Temizel, Telekom'un özelleştirilmesine ilişkin bir soru üzerine de, Türkiye'nin, ekonomik değerlerini çok daha farklı, çok daha iyi ve çok daha etkin değerlendirme olanağına sahip olduğunu söyledi. 
     ''Krizden çıkmak için erken mi '' sorusuna da yanıt veren Temizel, ''Evet henüz erken. Türkiye'nin krizden çıkması veya krizden tam anlamıyla kurtulması ekonomik altyapısının tamamlanmasına bağlı bir olgu'' dedi. 
     
     'Derviş'in başarısını istiyorum' 
     Temizel, bir gazetecinin ''Derviş'i başarılı buluyor musunuz '' sorusuna, ''Herhangi bir yorum yapmıyorum. Başarılı olmasını temenni ediyorum, yalnız. Kesinlikle...'' dedi. 
     Zekeriya Temizel, basın mensuplarına, önümüzdeki günler veya aylarda çok daha somut değerlendirmelerini göreceklerini söyledi. 






</TEXT>
</DOC>
