<DOC>
<DOCNO> 25048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/guncel/gun04.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul’a bayıldı 
</HEADLINE>
<TEXT>

Monaco Başbakanı’nın eski gazeteci eşi, "Aşkı değil, mükemmel kocayı buldum. Aklım gazetecilikte. İstanbul’da kendimi hem Avrupa’da hem Ortadoğu’da hissettim" diyor 
     ELİF KORAP İstanbul 

     Kariye Camii’nin karşısındaki çay bahçesindeyiz. Solumda Monaco Fahri Konsolosu Tuna Köprülü, sağımda Marie Alice Leclercq, karşımda da Başbakan Patrick Leclercq var. Korumaların etrafında etten duvar oluşturduğu masada kolalarımızı yudumlarken Marie Alice Leclercq, 18 yıl önceki mesleği gazeteciliğe bir an için geri dönüyor. Evlenmeden önce 12 yıl Le Figaro’da çalışan Marie Alice Leclercq, "Gazeteci olsaydınız eşinize ne sorardınız " dediğimizde, eşine dönerek "Geçmişte, şu an sahip olduğun konuma geleceğini düşünmüş müydün " diye sordu. 
     Başbakan, soruyu gülerek karşıladı ve "Hayır. Kesinlikle düşünmemiştim. Bu, sahip olabileceğim en önemli mesleklerden biriydi. İnsanlar mutlu olabilecekleri daha farklı meslekler seçebilirler. Şu an kariyerim ve yaptıklarım beni çok mutlu ediyor" dedi. 
     
     EVLİLİK HİK YESİ 
     Eşinin resmi temasları boyunca bol bol İstanbul’u gezen Leclercq, söyleşimiz boyunca Başbakan’la ilgili şakalar yaptı. Çok sıkıcı bir tanışma hik yeleri olduğunu vurgulayan Alice Leclercq, "Ortak arkadaşımızın evinde bir yemekte tanıştık. Önce pek hoşlanmamıştım, bana hiç ilginç gelmemişti, ama daha sonra evlendik" diye konuştu. 
     Leclercq, eşi için "Bu benim ikinci evliliğim. Bu nedenle çok zor bir karardı. Gerçek aşk değil, ama mükemmel kocayı buldum. Şimdi biri 18, diğeri 16 yaşında iki oğlumuz var. Çok şanslı olduğuma inanıyorum" dedi. 
     Leclercq, "Eşim diplomat olduğu için pek çok ülke geziyoruz. Gazeteciliği bırakmak zorunda kaldım. Patrick, ikimize yetecek kadar para kazanıyor, çalışmama gerek yok. Ama eşim yorulduğunda tekrar gazeteci olabilirim. Yazmayı çok seviyorum" diyerek, gazeteciliğe duyduğu özlemi dile getirdi. 
     
     TATİLİNİ UZATTI 
     İstanbul’u çok beğenen Leclercq, Başbakan Monaco’ya döndükten sonra iki gün daha kalmaya karar verdi. Türkiye’nin Avrupa Birliği’ne girmesini yürekten istediğini belirten Leclercq, İstanbul’dayken kendisini hem Avrupa’da hem de Ortadoğu’da hissettiğini söyledi. 
     
     POLİTİKAYA UZAK 
     Politikayla ilgilenmediğini ve politikanın iyi bir oyun olmadığını ifade eden Leclercq, yardım kuruluşları için para toplamaya çalıştığını anlatarak, şöyle konuştu 
     "Gazeteciyken, politikayla ilgileniyordum, şimdi mümkün olduğunca uzak kalmaya çalışıyorum. Tüm dünyada milyonlarca aç insan var. Söylediğime inanmayacaksınız, ama Monaco’da da çok sayıda fakir insan var. Bu nedenle pek çok yardım kuruluşuyla çalışıyorum. Önemli olan politika ya da politikacılar değil beni kadınların durumu, aç insanlar ve çocukların geleceği ilgilendiriyor. Önemli olan kadınlar, kararları da onlar vermeli bence." 
     
     KRİZ ABARTILIYOR 
     Leclercq, Türkiye’deki krizin abartıldığına dikkat çekerek, şöyle devam etti "Her ülkede kriz yaşanıyor. Fransa’da, Avrupa’daki tüm ülkelerde ekonomik, siyasi kriz yaşanıyor." 
     



 GÜNCEL 

























</TEXT>
</DOC>
