<DOC>
<DOCNO> 48983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/26/son/sontur04.html </URL>
<DATE> 2001/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Görevinden 18 kez alındı, 18 kez geri döndü... İşte rekortmen... 
</HEADLINE>
<TEXT>

     En sık görevden alınan ve görevine iade edilen il müdürü ünvanını kazanan Nevşehir Turizm İl Müdürü Velettin Birsöz, 18. kez görevine döndükten bir hafta sonra Karaman'a tayin edildi. 
     Velettin Birsöz, son görevden alınması kararının da hukuka aykırı olduğu gerekçesiyle Kayseri Bölge İdare Mahkemesi'ne dava açtı ve mahkeme heyeti göreve iade kararı verdi. 
     Son 4 yıl içinde 17 kez görevden alınan Birsöz, 18. kez Nevşehir Turizm İl Müdürü olarak yeniden görevine başladı. 
     Birsöz, Kayseri Bölge İdare Mahkemesi kararıyla, Nevşehir Turizm Müdürlüğü görevine yeniden başlamasının ardından bu kez 4'lü kararnameyle Karaman Turizm İl Müdürlüğü'ne atandı. 
     Görevine başladıktan bir hafta sonra yeniden tayin edilen Birsöz, yürütmenin durdurulması için bugün Kayseri Bölge İdare Mahkemesi'ne bir dava daha açılması için başvuruda bulundu. 
     Haksız ve keyfi olarak tayin edildiği için 3 yıl önce Turizm Bakanlığı aleyhinde Danıştay'a açtığı 500 milyon lira tutarındaki manevi tazminat davasını da kazanmış olan Birsöz, tayinlerinin durdurulması için bugüne kadar açtığı 30 davayı da kazanmıştı 
     






</TEXT>
</DOC>
