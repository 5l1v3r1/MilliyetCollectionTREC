<DOC>
<DOCNO> 27371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/dunya/dun01.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan’da Türk paranoyası h l canlı 
</HEADLINE>
<TEXT>

Bir başka ülke tarafından tehdit edildiklerini düşünen Yunanlıların yüzde 85’i en büyük düşman olarak Türkiye’yi görüyor 
     YORGO KIRBAKİ Atina 

     Yunanlıların yüzde 56’sı ülkelerinin bir başka ülke tarafından tehdit edildiği fobisi ile yaşıyor. Bu kesimin yüzde 85’i için en büyük tehdit ise, birkaç yıldır ikili ilişkilerde yaşanan yumuşamaya rağmen Türkiye. 
     Bir kamuoyu araştırma şirketinin ülke çapında düzenlediği anketin sonuçlarına göre, Yunanistan’ın tehdit edildiğine inanan Yunanlıların, Türkiye’den sonra tehdit sıralaması şöyle Arnavutluk yüzde 5.9 , ABD yüzde 5.1 ve Makedonya yüzde 1.5 . 
     Araştırmaya göre "Yunanlıların yüzde 57’si Türk - Yunan ilişkilerinde birşey değişmediğine" inanırken, yüzde 41’i de ilişkilerin düzeldiği görüşünü taşıyor. 
     "En güvenilir ülke ve kuruluş" sıralamasında AB birinci, Türkiye ile Arnavutluk ise sonuncu sırada yer aldı. Ankete katılan Yunanlılar Türkiye’ye güven notu olarak 10 üzerinden ortalama 1.85 verdi. 
     Araştırma, Simitis hükümetinin savunma harcamalarını azaltma politikasına karşın, Yunanlıların yüzde 78’inin silah alımlarının ertelenmesine karşı çıktığını da gösterdi. Hatta Yunanlıların yüzde 40’ı savunma harcamalarının artırılmasını istiyor. 
     



 DÜNYA 










</TEXT>
</DOC>
