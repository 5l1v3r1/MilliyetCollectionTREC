<DOC>
<DOCNO> 31309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/son/sondun19.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Dönem Başkanı "Türkiye'nin AGSK tavrı kabul edilemez" 
</HEADLINE>
<TEXT>

     AB Dönem Başkanı Belçika'nın Başbakan Yardımcısı ve Dışişleri Bakanı Louis Michel, Türkiye'nin Avrupa Güvenlik ve Savunma Kimliği AGSK konusundaki tavrını ''AB açısından kabul edilemez'' olarak nitelendirdi. 
     Avrupa Parlamentosu Dışişleri Komisyonu'nda AFET konuşarak Dönem Başkanlığı programı hakkında bilgi veren Michel, Ankara'nın, AB'nin askeri karar mekanizmasına katılım talebinin ''AB açısından kabul edilemez'' olduğunu söyledi. 
     Michel, ''Biz Türklere karar hazırlığı decision shaping bölümüne katılım öneriyoruz, onlar bunu yeterli bulmuyor, karar alımına decision making katılım istiyorlar'' dedi. Geçen hafta Türkiye'ye yaptığı ziyaret ve temasları hakkında bilgi veren Louis Michel, Türkiye'nin bugün Kopenhag kriterlerini yanıtlayacak, dolayısıyla tam üyelik müzakerelerini başlatacak durumda olmadığını söyledi. Belçikalı bakan, tarama sürecinin screening başlatılmasına da karşı tavır koyarak, Türkiye'nin tüm kriterlere uyması gereğinden söz etti. Louis Michel, AB'nin genişlemesi konusunda görüş bildirirken de, tüm aday ülkelerin, bütün kriterlere uymalarının şart olduğunu, genişlemeye karşı tavır almadıklarını, ancak ''güvenceden yoksun'' bir genişleme istemediklerini anlatarak, ''Aksi takdirde AB iyi işlemez, zarar görür. Bunu kabul edemeyiz, Avrupa'yı seviyoruz'' diye konuştu. 







</TEXT>
</DOC>
