<DOC>
<DOCNO> 17850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/24/son/sonspo02.html </URL>
<DATE> 2001/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor Basın Sözcüsü "Fenerbahçe maçı iş kazası..." 
</HEADLINE>
<TEXT>

     Gaziantepspor Kulübü Basın Sözcüsü Kamil Gereçci, 4-3 yenilgileriyle sona eren Fenerbahçe karşılaşmasını ''tam bir iş kazası'' diye tanımladı. 
     Kamil Gereçci, bu tür sonuçların futbolun doğasında olduğunu belirterek, ''Deplasmanda 3-0 galibiyetten 4-3 yenilgi olur mu Olur, bu bir anlamda futbolun doğasında var. Böyle bir sonuç az rastlanır cinsten olsa da futbolda bu tip sürprizlerin olduğu unutulmamalı'' dedi. 
     Karşılaşmanın 90 dakika olduğunun ve hakem bitiş düdüğünü çalmadan hiçbir skorun sonucu yansıtmadığının bilinmesi gerektiğinin bir kez daha kanıtlandığını kaydeden Gereçci, ''Bu bir kez daha anlaşıldı ama 6 puan değerindeki 3 puandan olduk. Bu gerçeği anlamamız bize çok pahalıya mal oldu. 3-0'lık skora aldanıp oyun disiplininden kopulmasının nelere neden olduğunu spor kamuoyuna gösterdik ama ne yazık ki, faturasını çok acı ödedik'' diye konuştu. 
     Fenerbahçe yenilgisine takılıp kalmayacaklarını ve morallerini bozmadan yollarına devam edeceklerini vurgulayan Gereçci, sözlerini şöyle tamamladı 
     ''Yenilgiye rağmen Avrupa'da Türkiye'yi temsil etme iddiamızdan hiçbir şekilde vazgeçmedik. Lig devam ediyor. Galatasaray ve Fenerbahçe avantajlı bir duruma geldiler. Ancak, önümüzdeki 5 karşılaşmanın bizim ve diğer takımlar için önemini biliyoruz ve tamamına final gözüye bakıyoruz. Sezon sonuna kadar nelerin olacağını şimdiden kestirmek mümkün değil. 




</TEXT>
</DOC>
