<DOC>
<DOCNO> 38899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/yasam/ayas.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Taraflar parayı paylaştı sıra avukatlarda 
</HEADLINE>
<TEXT>
İzmir Dallas’ı yine karıstı .. 
Gömlek Kralı Ömer Akın’ın 20 trilyonunu eşi ve kardeşleri paylaştı ama avukat ücretlerini ödemeyince haciz geldi 
     BAHRİ KARATAŞ DHA 

     AKIN Gömlekleri’nin sahibi Ömer Akın’ın ölümünden sonra, hukuk mücadelesine girip miras hakkı kazanan kardeşi Önder Akın, ücretini ödemediği avukatları tarafından icraya verildi ve eş eşyaları haczedildi. Avukatlar Mehmet Sürücü, Uğur Karadağ ve Fahri Kavuşur, avukatlık ücreti olan 100 milyar lirayı ödemediği gerekçesiyle Önder Akın’ın Narlıdere ilçesi Sahilevleri semtindeki villasına haciz işlemi yaptırdı. 
     
Evi, hesabı boşalttılar      HACİZ memurları evdeki 4 televizyon, müzik seti, halı ve beyaz eşyaları bir kamyona yükleyerek yediemin bürosuna götürdü. Kapıdaki otomobil ve villa, Akın’ın eşine ait olduğu için haczedilmedi. Bu arada Akın’ın mirasına düşen ve banka kasasında bulunan yaklaşık 3.5 milyar lira değerindeki 44 Cumhuriyet altınına da el kondu. El konulan eşyaların toplam tutarının ise 2 milyar 600 milyon lira olduğu belirtildi. 
     
Entrikada Dallas dizisini geçti      Akın Gömlekleri’nin sahibi Ömer Akın ardında 20 trilyonluk malvarlığı bırakıp 1996’da ölünce kardeşleri Ümran ve Önder Akın, yengeleri Berrin Akın ile sevgilisi Dr. Hayrettin Akan’ı suçlayıp, "Kardeşimizi beraber öldürdüler" iddiasında bulunarak dava açtı. Akın ve Akan, beraat etti. Ardından Ömer Akın’ın ölümünden kısa süre önce doğan ve 20 trilyonluk servetin mirasçısı olan E.A’nın, Dr. Hayrettin Akan’dan olduğu öne sürüldü. DNA testinde, E.A.’nın babasının Dr. Akan olduğu belirlendi. Önder kardeşler, daha sonra sürpriz bir gelişmeyle Berrin Akın ile noter huzurunda anlaştı. 
     



 YAŞAM 
























</TEXT>
</DOC>
