<DOC>
<DOCNO> 41607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/son/sonspo01.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, masrafları için federasyon kapısında 
</HEADLINE>
<TEXT>

     Beşiktaş ile Samsunspor arasında dün oynanması gereken, ancak saha koşulları nedeniyle iptal edilen maç için, siyah-beyazlı yöneticiler Futbol Federasyonu'na başvurdu. 
     Beşiktaş Kulübü İletişim Komitesi Başkanı Mete Düren, bu karşılaşmanın ertelenmesi nedeniyle, siyah-beyazlı kulübün zarara girdiğini ifade ederek, ''Biz bu zararımızın giderilmesi için Federasyon'a gerekli başvuruda bulunduk. Ayrıca başvurumuzda karşılaşmanın hükmen bizim lehimize sonuçlandırılmasını da istedik. Bu karşılaşmanın ertelenmesi, maddi zararın yanı sıra manevi olarak da bizi etkiledi. Bu maça motive konsantre olan futbolcularımızın motivasyonu tamamen bozuldu'' diye konuştu. 
     Düren, ayrıca Nouma'nın transferi nedeniyle Olimpique Marsilya Kulübü'nün kendilerine önerdiği 7 futbolcudan hiçbirinin beğenilmediğini söyledi. 
     Daum'un bu futbolcuları istemediğini kaydeden Düren, bu nedenle Fransız kulübünden futbolcu almayacaklarını sözlerine ekledi. 
     
     
     







</TEXT>
</DOC>
