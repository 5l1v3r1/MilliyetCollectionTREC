<DOC>
<DOCNO> 9036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/son/soneko17.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapalıçarşı'da döviz fiyatları yükseliyor 
</HEADLINE>
<TEXT>

     Kapalıçarşı ve ''Ayaklı Borsa'' da döviz fiyatları yükseldi. 
     Kapalıçarşı'da dolar 910 bin lira seviyesine, mark 410 bin lira seviyesine çıkarken, Ayaklı Borsa'da dolar 870 bin, mark 400 bin liradan işlem görüyor. 
     Hat Döviz dolar fiyatını alışta 25 bin lira artışla 850 bin liraya,satış fiyatı 30 bin lira artışla 900 bin liraya yükseltti. Mark alışı 375 binden 385 bine, mark satışı 415 binden 420 bin liraya çıktı. 
     Atlas Döviz'de dolar alış 860 bin, satış 900 bin lira, mark alış 385 bin lira, satış 415 bin lira, Gazi Döviz'de dolar alış 850 bin lira satış 910 bin lira, mark alış 370 bin lira satış 410 bin lira, Savaş Döviz'de dolar alış 850 bin lira satış 890 bin lira, mark alış 390 bin lira satış 420 bin liradan işlem görüyor. 
     Haftaya dolarda 835 bin, markda 385 bin liradan başlayan Ayaklı Borsa'da da fiyatlar yükseldi. Dolar 870 bin lira, mark 400 bin liradan el değiştiriyor. 
     Bu arada, Ayaklı Borsa'nın kurulduğu Altıncılar Sokak'ta öğle saatlerine doğru vatandaşların ilgisinin artması üzerine, polis sokaktaki geçişleri sağlamak için zaman zaman toplanan kalabalığı uzaktaştırıyor. 
     Ayaklı Borsa elemanları, döviz fiyatlarının bayramdan sonra istikrar kazanacağı görüşünü dile getirdiler. 




</TEXT>
</DOC>
