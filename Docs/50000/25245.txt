<DOC>
<DOCNO> 25245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/son/sontur29.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yazık, çok yazık...Ayvalık'ta Şeytan Sofrası yanıyor... 
</HEADLINE>
<TEXT>

     Balıkesir'in Ayvalık ilçesi Sarımsaklı beldesinde akşam saatlerinde çıkan orman yangını devam ediyor. 
     Balıkesir Orman Bölge Müdür Yardımcısı Orhan Ermişoğlu, Şeytan Sofrası mevkiindeki yangının çıkış nedeninin henüz anlaşılamadığını, söndürme çalışmalarının aralıksız sürdüğünü söyledi. 
     Rüzgarın da etkisiyle yayılan yangının söndürülmesi için Orman Bakanlığı'na bağlı biri yer belirleme, 2'si söndürme olmak üzere 3 uçağın, bölgede çalışmalara katıldığını belirten Ermişoğlu, ''Çanakkale'den gelen 3 yangın söndürme uçağı ile 10 arazöz, 8 yangın söndürme ekibi, 2 dozer ile çalışmalarımız yoğun bir şekilde sürüyor. 
     Söndürme çalışmalarına uçakların da katılmasıyla yangın kontrol altına alınmaya başlandı'' dedi. 
     Ermişoğlu, yangında yaklaşık 20 hektarlık ormanlık alanın zarar gördüğünü kaydetti. 







</TEXT>
</DOC>
