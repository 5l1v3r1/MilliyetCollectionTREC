<DOC>
<DOCNO> 12143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/20/ekonomi/aeko.html </URL>
<DATE> 2001/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İşadamları da faiz resti çekti 
</HEADLINE>
<TEXT>

İktisat Bankası’nın Yönetim Kurulu Başkanı Altınok’un kriz döneminde yüksek faiz veren bankanın ödemeye yapmayacağını söylemesi üzerine işadamları da "biz de kredi faizlerini ödemeyiz" dediler 
     TARIK YILMAZ 

     İktisat Bankası’nda kriz döneminde tasarruf sahibine ödenen fahiş faizin ödenmeyeceği tartışmasına işadamları da eklendi. 
     El konulmasının ardından İktisat Bankası Yönetim Kurulu Başkanlığı görevine getirilen Tevfik Altınok’un "Benim dayanağım kamu vicdanı. Bu para, hepimizin parası. İsteyen mahkemeye gitsin. Bu vicdansız faizi ödemem" şeklindeki açıklamaları dün şubelerde faiz tartışmasının sürmesine neden olurken İstanbul Ticaret Odası Başkanı Mehmet Yıldırım, "Banka üyelerimize faiz ödemiyorsa biz de mart sonunda gelen kredilerin devre faizlerini üzerinde yazan faiz oranından ödeyeceğiz" diye konuştu. 
     
     Ersu Para ödenmedi 
     Bankaya el konulmasından bu yana parasını alamadığı için sürekli açıklama yapan Ersu Gıda da dün yeni bir açıklama yaparak, 19 Mart’ta Devlet Bakanı Kemal Derviş’in mevduatta devlet garantisi olduğunu tekrar etmesine karşın banka halen ödeme yapmadığı denildi. 
     Ersu Gıda’nın yaptığı mevduatın karşılığında yazdığı 1.9 trilyon liralık çeki olduğu belirtilen açıklamada, bankanın sözlü olarak yüzde 10 eksik ödeme ve komisyon talep ettiği ifade edildi. 
     Ersu Gıda’nın ortak olduğu Akman Dış Ticaret’in 16 Mart’ta hesabına geçtiğini iddia ettiği 1.9 trilyon liranın da hala ödenmediğini kaydedilen bir başka açıklamada, 14 Mart’ta 1 trilyon 893 milyar lirasını İktisat Bankası’na yatıran Akman Dış Ticaret’in parasının 1 trilyon 903 trilyon lira olarak hesaplarına geçtiğini bildirmesine karşın yatırılmadığını iddia etti. 
     
     Hukuk herkese gerekir’ 
     Bu arada, Murat Demirel’in DGM’de yargılanmasını sağlayan Egebank’ın eski Hukuk Müşaviri Mehmet Tural ise uygulamayı, "Bazı insanlar kendilerini hukukun üzerinde sayıyor ancak unutulmamalıdır ki hukuk herkes için bir gün lazım olur" şeklinde yorumladı. "Yarın şirketler ben de kullandığım krediyi geri ödemiyorum’ derse ne olacak" diyen Tural, iyiniyet kurallarının ve AB kriterlerinin değil Bankalar Yasası’nın geçerli olacağını söyledi. 
     


 EKONOMİ 


















</TEXT>
</DOC>
