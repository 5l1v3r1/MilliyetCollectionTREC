<DOC>
<DOCNO> 41036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/ekonomi/eko04.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
George Soros Tuborg’tan çıktı 
</HEADLINE>
<TEXT>

Spekülatör Soros, Tuborg’taki yüzde 21’lik hissesini şirketin yeni sahibi Carlsberg’e sattı 
     EKONOMİ SERVİSİ 

     Geçen yıldan itibaren üst düzey yöneticilerinin teker teker ayrılmasıyla fonlarının büyük bölümünü nakte çeviren ünlü yatırım gurusu George Soros, Türk şirketlerinden çekiliyor. 
     Uluslararası spekülatör George Soros’un kurucusu olduğu Quantum Emerging Growth Partners C.V. OEG , T. Tuborg’daki hisselerini sattı. 
     
     Yüzde 21’lik pay 
     OEG’den İMKB’ye gönderilen açıklamaya göre, T. Tuborg Bira ve Malt Sanayii’nin yüzde 50.01’ini satın alan Carlsberg Breweries’in şirketin diğer hisselerinin satın alınmasına yönelik çağrısına uygun olarak, OEG, T. Tuborg’un esas sermayesinin yüzde 21.19’unu oluşturan hisselerinin tamamını 4 Eylül’de çağrı fiyatı üzerinden Carlsberg’e sattı. Quantum Emerging Growth Partners, T. Tuborg’un daha önceki ana hissedarı Yaşar Grubu ile azınlık haklarına ilişkin sorunlar yaşamıştı. 
     Soros, Türkiye’de Türk Tuborg’un dışında Net Holding ve Net Turizm hisselerine de yatırım yapmıştı. 
     



 EKONOMİ 
























</TEXT>
</DOC>
