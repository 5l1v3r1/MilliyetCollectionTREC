<DOC>
<DOCNO> 4329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/28/yazar/cankat.html </URL>
<DATE> 2001/01/28/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Genco Erkal’ın kibriti 
</HEADLINE>
<TEXT>

     Cuma akşamı Karaca tiyatrosu’ndaydık. Genco Erkal’ı seyretmeye gittik. Oyunun asıl adı "Ben, Feuerbach" imiş, bize karışık gelebilir diye "Oyuncu" demişler. 
     Klostrofobisi olanlara haber Perde açılmadan salon bir süre zifiri karanlığa gömülüyor. Sıkıntılı Raziyelere diyeceğim, çantanızda, cebinizde el feneri, olmadı kibrit bulundurun. Yakar, krize girmekten korunursunuz. 
     Kibritle ilgili diyeceğim var, size onu anlatacağım. 
     Biz ışıklar kararırken girdik salona. Yanımda Sema var, ana kız gittik. Hemen yakınımızdakileri seçebildim. Tiyatrocular, televizyoncular... Gülriz Sururi, Ayşe Özgün, Oya Başar, Çiğdem Anat. Gazeteciler... Doğan Hızlan, İhsan Yılmaz. Romancı Adalet Ağaoğlu ve eşi... 
     Hemen arkamızda sinema yıldızı Serap Aksoy, onun yanında modacı Sadık Kızılağaç... Panik ilkin bu arka sırada hissedildi. Havayı koklayanlar ve alçak sesle şu sual 
     Bir gaz kokusu alıyor musunuz 
     Benzin olmasın 
     Serap Hanım’ın Sadık Bey’-den ricacı olduğunu işittim. O fırladı, yakındaki kapıdan hole çıktı ve biraz sonra iyi haberle döndü de ferahladık. 
     İyi haber dediğim nedir tafsilatını öğrenemedim. İşitemedim çünkü Sadık Bey ne dedi Serap Hanım’a, ama onun 
     Oh oh, çok şükür dediğini duydum. 
     Bakın tam bu sırada ne oldu Sahnede yavaş yavaş krize girmekte olan eski aktör Feuerbach’ın dünyalar güzeli, duygu kumkuması Genco Erkal Beğenirim ve ne çok severim bilseniz... cebinden bir kibrit çıkarmasıyla bunu havaya fırlatması bir oldu. Deminki korku, benzin mi endişesi... Arkadan bir hanım "Ay aman aman " demekten kendini alamadı. 
     Genco Bey ne oldu orada diye merak ettiyse şayet, sebebi bundan ibaretti. 
     Ve oyun muhteşemdi. 
     Tiyatro eleştirmenliğine özenecek değilim. Çok farklı bir oyun. Gidin, görün 
     
ŞUNDAN BUNDAN      Ömürdür Sezen Aksu. Himayesi altına aldığı Hakan Ural’a bakın neler demiş 
     İyi bir fiziğin var, ama oyuncu olmak için Amerika’da eğitim görmen şart. 
     Çocuk geçen yıl şarkıcılığa niyetlenince de 
     Bir dakika dur, demiş iki yıl oyunculuk eğitimi gör, sıra ondan sonra şarkıcılığa gelecek. 
     Bu işler sana göre değil demeye dili varmıyor anlaşılan. 
     - 
     Ressam İsmail Acar, Abidin Dino’ya "Sen mutluluğun resmini çizebilir misin " diye soranın Orhan Kemal olduğunu söyledi. Yazdı, yazdı... 
     Ben de ona, aman ne diyorsun, onu soran N zım Hikmet’tir hatta başına geleceği bilmiş gibi hemen ardından "İşin kolayına kaçmadan ama" demeyi de ihmal etmemiştir, dedim 21 ocak tarihli Milliyet’te . 
     Kültürazzi yazarı iki gün sonra aynı şeyleri yazdı 23 ocak tarihli Hürriyet’te . Gazetecilik raconunda, haberi ilk yazanın adı anılmaz mı Öğrenmek için soruyorum. 
     
Necati Doğru’yu alkışlayan kim      Medyakronik bir İnternet sitesidir. Güç beğenir aydınlarca yönetilir Bilgi Üniversitesi’nden hocalar, gazeteciler. Bir gazete yazarını nasılsa beğenmeleri dikkatimi çekti. 
     Sabah’tan Necati Doğru’ydu bu talihli. Ne yazmış merak ettim. 
     Karadeniz Birlik Yağlı Tohumlar Genel Müdürü Ebu Bekir Türk "Mercedes makam aracım var, insanların gözü üzerimdeymiş gibi hissediyorum, sattım ve yerine Opel Vectra aldım" demiş. 
     "Fakat sıkı durun, diyor Necati Doğru 8 milyara satmış, yenisini 17 milyara almış". Özveri dediği buymuş. Bu arada Birlik’in 1999’da 1 trilyon 840 milyar lira olan zararını, 2000 yılında 6 trilyon liraya çıkarmayı da ihmal etmemiş. 
     Bu kadar alkış için yeterli gelmedi bana. Başka sebep aradım. Nedir, Bilgi Üniversitesi’nde Necati Doğru’ya özel ilgi duyan biri mi var Yoksa vefa duygusu güç beğenir tabiatını zorlayan birileri mi 
     
BİR GÖRÜNGÜ’SÜN SEN      Bir görüngüdür Ajda Pekkan. Bu kelimenin "fenomen" anlamına geldiğini nerede okuduğumu hatırlamıyorum. 
     Hepimiz gibi Fransızlara kızmış, bir tavır koymak istedi. 
     Siz misiniz "Ermeni soykırımını tanıyoruz" diyen Alın işte ben de "Paris’in büyük konser salonu" Olympia’daki konserimi iptal ettim. Şimdi ne haliniz varsa görün Sakın yalvarıp yakarmaya da kalkmayın, kararımdan dönmem. Bunu hak ettiniz 
     Yanında değildim, ama eminim aynen böyle demiştir. 
     Doğrusunu söylemek gerekirse, bu beklenmedik açıklamaya rağmen, Fransa pek sarsılmadı. İnatçıdırlar. İşin garibi Olym-pia müzikholü de pek telaşlanmamış. 
     Benim gibi meraka kapılan Milliyet muhabiri Ali Eyüboğlu sormuş 
     Evet telaş etmedik, demişler. Bize böyle bir konser için tarih sorulmuştu, söyledik. Anlaşma manlaşma yok 
     
     





Ah o kapılar... 


'Terör Avrupa'dan yönetiliyor' 


Genco Erkal’ın kibriti 


Nasıl bir Türkiye özlüyorum .. 


Genç galaksi 


Lalelerin isyanı 


YÖK Çankaya kavgasında son raund 


İşsizlik alarm veriyor 


Benim Lavinia’msın ’ 


Dilekçe pulu ve tuhafiyeci 


Yeni kuşak 


Güneş ufuktan belki doğar 


Öteki Davos 


"Delhi'de Bayram" derken... 


Başkan'ın "rahibi" Caldwell 


</TEXT>
</DOC>
