<DOC>
<DOCNO> 35945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/ekonomi/eko02.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Tartışmaya büyük ilgi 
</HEADLINE>
<TEXT>

Milliyet gazetesinin düzenlediği Krizin Neresindeyiz’ konulu tartışma toplantısına 300’e yakın işadamı, profesyonel yönetici ve bankacı katıldı 
     EKONOMİ SERVİSİ 

     Milliyet Gazetesi’nin düzenlediği Krizin Neresindeyiz’ konulu tartışma toplantısında üç ünlü ekonomi yazar Osman Ulagay, Güngör Uras ve Prof. Dr. Hurşit Güneş tartıştı. Milliyet Gazetesi Genel Yayın Yönetmeni Mehmet Y. Yılmaz’ın kısa sunuş konuşmasından sonra, toplantıyı yöneten Bülent Eczacıbaşı, yazarları tek tek tanıttı. 
     Swissotel’de gerçekleşen toplantıyı 300’e yakın işadamı izledi. Katılımcılar, tartışmada, yazarlara sorular da sordular. İki tur halinde gerçekleşen tartışmada, Türkiye’nin krizden ne zaman çıkabileceği’, siyasal alanda güven eksikliğinin nasıl giderilebileceği’, dolar kuru ve enflasyonda gelişmelerin nasıl olabileceği’ gibi konular tartışıldı. Toplantıya aralarında Sakıp Sabancı, Burhan Karaçam, Cem Boyner, Coşkun Ulusoy, Ergun Özen, Oğuz Satıcı, Üzeyir Garih, Zeynel Abidin Erdem, Mehmet Yıldırım, Cengiz Solakoğlu, Aldo Kaslowski, Serdar Çıtak, Erdal Batmaz. Aclan Acar, Jeffi Medina ve Akın Öngör’ün de bulunduğu çok sayıda işadamı katıldı. 
     
Katılımcılar Artık dakikalar önemli...      EKONOMİ SERVİSİ 

     Türk Phillips Genel Müdürü Atok İlhan, Milliyet yazarlarına "Sistem, politikacı ve güven üzerinde duruldu. Bu güveni nasıl sağlayacağız " diye sordu. 
     Erdem Holding Yönetim Kurulu Başkanı Zeynel Abidin Erdem ise "İnsanlar dışarı kaçmaya başladı. Paranın geri gelmesini sağlayacak bir tedbir için tavsiyede bulunabilir misiniz " sorusunu yöneltti. Alarko Holding’ten Oktay Varlıer ise Hurşit Güneş’in 2 milyar dolar yabancı sermaye gelecek’ sözü üzerine, bu rakamın hangi hesaba dayandığını sordu. Güneş, Türk bankalarına müşteri olan yabancıların bu yıl Türkiye’ye 1 milyar dolar civarında sermaye getireceğini, ayrıca özelleştirme ve diğer girişlerle birlikte bu rakamın 2 milyar doları bulacağını belirtti. 
     Barmek Holding Yönetim Kurulu Başkanı Ayhan Barmek de "Herkes önünü görmek istiyor. Beş ay geçti. Bir dakikayı bile harcayacak durumda değiliz" diye konuştu. 
     



 EKONOMİ 






















</TEXT>
</DOC>
