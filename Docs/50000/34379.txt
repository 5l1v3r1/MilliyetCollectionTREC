<DOC>
<DOCNO> 34379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/spor/spo03.html </URL>
<DATE> 2001/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Cim-Bom düelloyu kaybetti 4-3 
</HEADLINE>
<TEXT>

Galatasaray, İsviçre kampını yenilgi ile bitirdi. İspanyol, Villareal’e üstün oynadığı karşılaşmada teslim oldu 
     ERHAN TELLİ 

     CİM-BOM İsviçre kampını Villareal yenilgisiyle bitirdi. Sarı - Kırmızılı takım rakibi karşısında daha üstün oynamasına rağmen mağlubiyetten kurtulamadı. İlk yarısı 1 - 1 kapanan maçın ikinci yarısında gol düellosu yaşandı. Bu düellodan İspanyol ekibi galip çıkarken Galatasaray’ın golleri Ümit Karan 2 ve Arif attı. Villareal’in sayıları ise Palermo, Medina, Guayre ve Lopez’den geldi. Galatasaray bugün İstanbul’a dönecek. Bu arada Lucescu 56. yaşını Sarı - Kırmızılı futbolcularla kutladı. 
     
     Maçın karnesi 
     HAKEMLER Kever Sascha , Franco Giovanni , Wüscher Jan Claude 
     VILLAREAL Unanoa Moran Dk.30 - Javi Venta Roca Dk.46 , Ballesteros Oriol Dk.46 , Alvarez Tasevski Dk.46 , Arruabarrena Galvan Dk.46 - Escoda Collantes Dk.46 , Calleja Lopez Dk.46 , Amor Galka Dk.46 , Javi Gracia Craioveanu Dk.46 - Palermo Medina Dk.46 , Victor Guayre Dk.46 
     GALATASARAY Mondragon Kerem Dk.46 - Capone Perez Dk.46 , Popescu , Bülent Emre Dk.64 , Hakan Ünsal Vittoria Dk.59 - Ümit Davala , Ergün Bülent Akın Dk.59 , Suat Ayhan Dk.59 , Hasan Şaş Faruk Dk.77 - Ümit Karan Serkan Dk.69 , Arif Sergen Dk.64 
     GOLLER Palermo Dk.29 , Ümit Karan Dk.43 ve 64 , Medina Dk.49 , Guayre Dk.57 , Arif Dk.60 , Lopez Dk.68 
     
Yönetime ilk mesaj      Dikkat çekti 
     GALATASARAY’ın Rumen çalıştırıcısı dün düzenlediği basın toplantısında yeni göreve gelen Başkan Mehmet Cansun ve ekibine çeşitli mesajlar gönderdi. Lucescu, takımdan memnun olduğunu söyledi, "Şu an için en önemli sorun futbolcuların alacakları. Önce onlar ödenecek sonra transfer yapılacak" ifadelerini kullandı. 
     
     Kolektif oyun 
     KAMPIN eksikleri görme açısından çok yararlı geçtiğini belirten tecrübeli çalıştırıcı, "Hazırlıklarımız daha bitmedi. Yakın bir zamanda ilacımızı bulacağız" dedi. Yeni sezonda 2-3 kişiye bağlı kalmadan kolektif bir oyun anlayışı uygulayacaklarını kaydeden Lucescu, Sergen ile ilgili, "Daha 3-4 aya ihtiyacı var" yorumunu yaptı. 
     
Fotoğrafımı görürler’      İTALYAN Tutto Sport gazetesine demeç veren Galatasaray’ın Brezilyalı futbolcusu Mario Jardel, Juventus’tan net bir öneri gelmemesi durumunda pazartesi günü Portekiz’in Porto takımına imza atacağını belirtti. Jardel, pazar günü takıma katılmasını isteyen yöneticilere de "Sadece fotoğrafımı görürler" cevabını yolladı. 
     MENAJERİ Marcos Fraga’nın Juventuslu yöneticilerden telefon aldığını ifade eden Jardel, "Şu anda Porto ile Galatasaray arasında bir anlaşma var. Eğer Juventus’tan bana net bir öneri gelirse her şeyi durdururum" dedi. Juventus Kulübü Genel Menajeri Luciano Moggi ise "Jardel ile ilgilenmiyoruz" açıklamasını yaptı. 
     
Bütçeye onay geldi      SARI - Kırmızılı kulübün Olağanüstü Mali Genel Kurul toplantısı dün yapıldı ve yeni seçilen yönetim kurulunun 32 trilyon liralık revize bütçesi üyelerin onayını aldı. Yaklaşık 50 üyenin katıldığı toplantıda yeni bütçede 32 trilyon 28 milyar 583 milyon lira gelir, 31 trilyon 878 milyar 806 milyon lira gider tahmini yapıldı. 
     YÖNETİM Kurulu üyesi Levent Soylu ise yaptığı açıklamada kulübün 2001 yılı sonu itibariyle 51 milyon dolar borcunun, 19 milyon dolar ise alacağının bulunduğunu belirtti. Mehmet Cansun bütçenin onaylanmasından sonra üyelere teşekkür etti ve "Görüşmeler çok kısa sürdü. Allah bizi mahçup etmesin" ifadelerini kullandı. 
     
Cansun Milano’da      BAŞKAN Mehmet Cansun, Jardel’in transferi ile ilgili olarak dün öğleden sonra İtalya’nın Milona kentine gitti. Burada Porto, Valencia ve Juventus kulüplerinin yetkilileriyle görüşmelerde bulunacağını söyleyen Cansun, "Pazartesi veya salı döneceğim. Eğer Jardel’in transferini kesinleştiremezsem, salı günü tekrar arkadaşlarımla birlikte yurt dışına çıkacağım" dedi. 
     
Fatih Akyel’den gol pası      FATİH Akyel’in takımı Real Mallorca, Avusturya’daki hazırlık maçında ikinci lig ekiplerinden Ismaning’i 5 - 1mağlup etti. Milli futbolcumuz oyunun ilk yarısında gol pası verdi. 45 dakika oyunda kalan Fatih Akyel olumlu futboluyla dikkat çekti. İspanyol ekibi yarın İngiltere’nin ünlü takımı Arsenal ile karşı karşıya gelecek. 
     



 SPOR 


























</TEXT>
</DOC>
