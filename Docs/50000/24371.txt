<DOC>
<DOCNO> 24371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/ekonomi/eko01.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Cambaz kendisi için oynamış 
</HEADLINE>
<TEXT>

Finans cambazı olarak bilinen Erol Aksoy’un, 15 Mart’ta el konulan İktisat Bankası’ndaki kredilerin büyük kısmını grup şirketlerine kullandırdığı ortaya çıktı 
     TARIK YILMAZ 

     Erol Aksoy’un sahibi olduğu dönemde İktisat Bankası’nın verdiği kredilerin çoğunu kendi şirketleri için kullandığı belirlendi. 
     Bankanın 30 Haziran 2000 tarihli murakıp raporunda, k rı yükseltmek ve vergi erteletmek için yapılan bilanço oyunları ile kredi ilişkileri anlatıldı. Raporda, önlem alınmazsa el konulması’ istenen bankaya dokuz ay sonra 15 Mart 2001’de el konuldu. Raporda, toplanan kaynakların başta Aksoy Grubu’na ait Avrupa Amerika Holding olmak üzere grup firmalarının finansmanında kullandırıldığı belirtildi. 
     
     109 trilyon takibe aktarıldı 
     Bankanın, kredi portföyünün 2000 Haziran sonu verilerine göre 308.3 trilyon lira olduğunu açıklanmasına karşın, murakıplar bu rakamın aslında 193.3 trilyon olduğuna işaret etti. Raporda, "Yapılan durulaştırma’ işlemleri sonucunda çoğu Aksoy Grubu’na kullandırılan ve seyyaliyetini kaybetmiş 109 trilyon 970 milyar lira tutarındaki kredi takipteki alacaklar hesabına aktarılmıştır. ...çoğunlukla Malta Şubesi aracılığıyla olmak kaydıyla ilave kredi kullandırılmaya devam edilmektedir" denildi. Aksoy Grubu firmalarının bu kredileri tasfiye edebilecek güçte olmadığı vurgulandı. 
     
     Off-shore’u kullandı 
     Grubun kullandığı kredi ödemelerini ise Kıbrıs’ta off - shore banka olarak faaliyetini sürdüren yine gruba ait Trade Deposit Bank’tan TDB alınan kredilerle ödediği bilgisine yer verildi. Raporda, TDB’nin gruba kullandırdığı kredi tutarının 78.3 trilyon liraya ulaştığı kaydedildi. 
     Grubun back to back karşılıklı yöntemiyle kullandığı kredilerde ise Karamehmet ailesinin sahibi olduğu Çukurova Grubu başı çekiyor. Problemli olduğu için takip hesaplarına atılan 109 trilyon 970 milyar liralık kredinin 41 trilyon 909 milyar lirasını Aksoy Grubu’nun doğrudan kullandığı anlatılan raporda, 40 trilyon 997 milyar lirasının ise Çukurova Grubu’yla yapılan back to back kredi işlemleri vasıtasıyla kullanıldığı belirtildi. 
     
     El konulması istendi 
     "Bankanın kredi portföyündeki donuklaşmanın temel sebebi, Avrupa Amerika Holding, Çukurova Holding ve Aks Grubu’na kulandırılan kredilerden kaynaklanmaktadır" denilen raporda, Aks Grubu’nun, 126 milyon dolar borcuyla birlikte toplam 150 milyon dolara Çukurova Grubu’na satılarak bu grubun riskinin giderildiği belirtildi. 
     Toplam 62 sayfa olan raporun sonuç bölümünde ise 1999 sonundan Haziran 2000’e kadar geçen 6 aylık sürede mali bünyenin daha da bozulduğu belirtilerek bankada gereken önlemleri alınamaması durumunda el konulması istendi. 
     
Gerçek bilanço saklandı milyar TL  Kamuoyuna açıklanan Gizlenen bilanço Fark Nakit 4.762 4.762 - Bankalar 56.374 54.404 -3.49 Menkul Değerler 152.763 35.079 -77.04 Krediler 308.244 198.274 -35.68 Takipteki alacaklar 7.287 71.660 883.40 Faiz ve gelir reeskontu 225.777 95.392 -57.75 Muhtelif alacaklar 19.244 6.040 -68.61 Bağlı menkul kıymetler 654 101.246 15.381.04 Toplam aktifler 892.654 855.101 -4.21 Mevduat 512.267 512.267 - Alınan krediler 209.728 192.514 -8.21 Faiz ve gider reeskontu 12.791 10.422 -18.52 Karşılıklar 5.167 925 -82.10 Diğer pasifler 12.896 26.820 107.97 Özkaynaklar 72.760 54.136 -25.60 Geçmiş yıl karı - -60.312 - Dönem karı 9.028 -115.083 -1.374.73      
     30 Haziran 2000 tarihli bilançolar 
     
İşte İktisat'ın "back to back" yaptığı şirketler Gruplar Krediler milyar TL Toplamdakı pay Avr. Amerika Hold. 41.909 13.7 Çukurova Holding 41.838 13.6 Aks Grubu Aksoy 39.562 12.8 Ege Ro Ro 21.163 6.9 Torunlar Grubu 12.548 4.1 Nergis Grubu 9.390 3.0 Ere Grubu 8.232 2.7 Esbaş 3.659 1.2 Narin 3.031 1.0 STFA 3.014 1.0 İlk 10 toplamı 184.346 60.0 Toplam kredi 308.244 100.0      
     



 EKONOMİ 






















</TEXT>
</DOC>
