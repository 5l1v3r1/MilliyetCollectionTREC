<DOC>
<DOCNO> 43689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/24/siyaset/asiy.html </URL>
<DATE> 2001/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır’ın HADEP’li Belediye Başkanı Feridun Çelik Milliyet’e konuştu 
</HEADLINE>
<TEXT>
Çankaya’dan ilgi bekliyoruz 
Diyarbakır, Cumhurbaşkanı Sezer’e sitem ediyor. Başkan Feridun Çelik, "Diyarbakır’a geldiğinde karşılamaya gittik, tanıştık ama fazla ilgi göremedik. Sayın Sezer halka bir mesaj vermeliydi. Diyarbakır’a yeniden gelmeli ve halkla temas etmeli, Çankaya’dan ilgi bekliyoruz" diyor 
     SOHBET ODASI 
DERYA SAZAK 

     Diyarbakır’ı HADEP’li belediye başkanı olarak yönetmenin zorlukları neler Siyasi zorluklarımız var ama biz bunları gerekçe yapmadık. Belediye hizmetlerini kısıtlı olanaklarla sürdürmeye çalışıyoruz. Diyarbakır göç alan bir kent. Nüfusumuz 3 kat arttı, 1 milyon kişi yaşıyor. HADEP’in Kürt sorununa duyarlı olması da merkezin üzerimizdeki baskılarını artırıyor. 
     
     HADEP’in sorunu PKK gölgesinde kalmak mı 
     Yaşanan çatışma koşullarında bu tür yaklaşımlarla HADEP’e karşı bir cephe oluşturuldu. Söylenen her şey PKK adına söylenmiş sayılıyordu. Bunlar partimizi zayıflattı. Ancak şu da bir gerçek, PKK bölgede bir tabana sahip ve onların bir kısmı HADEP’in içinde. Politik söyleminde HADEP’i yakın gördüğü için tabanda bir sempati var. 
     Biz Kürt sorununun Türkiye’nin birlikteliği içinde, demokrasi yoluyla çözülmesinden yanayız. Ayrılık istemiyoruz. HADEP kitlesi kesinlikle Türkiye’nin parçalanmasını istemiyor. 
     
     İmralı süreci, bölgeyi nasıl etkiledi Terörün sona ermesi rahatlama yaratmış. 
     Öcalan yakalandıktan sonra İmralı’da yaptığı açıklamalar bölgedeki tansiyonu çok düşürdü. Benim gözlemim, Öcalan’ın mesajları ciddi anlamda kabul görüyor olmasıdır. PKK’nın silahlı güçlerini dışarı çıkarması umut yarattı. 2.5 yıldır büyük rahatlama gözleniyor. Silahların konuşmadığı bir sürecin başlaması çok önemli. Ankara’nın bu ortamı yeterince değerlendirdiği söylenemez. Oysa halk beklenti içinde. Kalıcı çözüm isteniyor. Neticede bir af beklentisi var. Korkuları aşmak gerekiyor. 
     
     Ne yapılmalı 
     Kürt kimliğinin tanınması radyo, televizyon... dil serbestisi. Bunlar olabilir. AB üyesi olacaksak kültürel hakları tanımalıyız. "AB bizi bölmeye çalışıyor" iddiası gülünç. Türkiye’nin Güneydoğu’sunu dışarıda bırakarak mı almayı düşünüyor. Olur mu Bölünme paranoyasından çıkalım. HADEP ülke bütünlüğünün harcıdır. AB üyeliği konusunda Batı’da büyük lobi yapıyoruz. Seçimde parlamentoya girmeyi hedefleyen bir parti niye ayrılıkçı olsun 
     
     Seçimde ne yapacaksınız Mesut Yılmaz’ın mesajları, İnönü’nün parti kurma hazırlığı nasıl karşılanıyor 
     Ne ANAP’ta ne de HADEP’te böyle bir değerlendirme var. Gelecekte ne olur kestirilemez. İnönü’ye sıcak bakıyoruz. Önemli olan demokratik açılımlara destek verecek bir yapıyı Meclis’e taşımaktır. HADEP şu anda oylarını artıran bir parti olarak gözüküyor. Barajı aşarız. 
     
     Kemal Burkay, Melik Fırat, Şerafettin Elçi gibi isimler etrafında yeni oluşumlardan söz ediliyor 
     Daha önce de bu kişilerin denemeleri oldu. HADEP’i etkilemez. HADEP bölgede yeni bir yapıya izin vermez. Taban kenetlenmiş. Devletin şunu anlaması lazım. HADEP risk, tehlike değil. Türkiye’nin birlik ve beraberliği için harçtır. Güvencedir. 
     
     Diyarbakır’ın sorunlarına dönelim. 2.5 yılda ne yaptınız 
     Göreve geldiğimizde Diyarbakır susuzluktan kırılıyordu. 100 milyon dolara ihale edilmiş altyapı şebekesini, iptal ettik. Avrupa Yatırım Bankası ve Almanya’dan sağladığımız krediyle su sorununu çözdük. Krediyi hibe şartlarında aldık, önceki ihaleye gidecek paramız Diyarbakır’da kaldı. Avrupa’dan belediyemize çeşitli fonlar öneriliyor ama maalesef DPT engelini aşamıyoruz. 
     
     Nasıl 
     Gelip görüyorlar, sosyal yardım programı öneriyorlar. İsveç’ten bir vakıf 2 trilyon göndermek istedi, belediyenin sağlık merkezine, ilaç, sakatlara yönelik araç gereç... İçişleri Bakanlığı’ndan gümrüksüz giriş izni istedik. Sakıncalı bulunmuş. "Niye küçük projelere el açıyorsunuz, ülkenin itibarını sarsıyorsunuz" deniliyor. AB adayı olarak fonlardan niye yararlanmayalım Bulgaristan, Romanya alıyor. Ayıp mı Belediye HADEP’te diye engel çıkarılıyor. Mesela Diyarbakır surlarının etrafını t emizlemedik gerekçesiyle soruşturma açıldı. 
     
     Belediyenin gelirleri nedir 
     İller Bankası’ndan aldığımız pay, personel gelirlerimizi zor karşılıyor. Öz gelirlerimiz ayda 250 milyar lira. Bunca haksızlığa rağmen hizmet yapmaya çalışıyoruz. Yolları asfaltladık. Enkaz olarak bırakılan parkları kurtardık. Yeşillendi her şey. Sağlık merkezimizde 2 yılda 150 bin kişiye muayene imkanı sağladık. 4 hekim çalışıyor. 
     
     Göçün getirdiği sorunlarla nasıl baş ediyorsunuz 
     Sıkıntılarımız büyük. Kaynağa ihtiyacımız var. Göç konusunda da AB ve BM’de çok ciddi fonlar var. Örneğin Danimarka’dan yardım önerdiler "20 köyü onaralım" diye... Biz bunun karar mercii değiliz. Valiliğe bildirdik, oradan da İçişleri’ne iletildi. 1 yıldır cevap gelmedi. Madem köye dönüş isteniyor, kaynak yoksa bunları değerlendirelim. Hep bit yeniği aranıyor. 
     
     Siz Diyarbakır’da makam aracından indirilerek gözaltına alınmıştınız. Neydi olay 
     Yabancı heyetler geliyor, ondan rahatsızlık duyulmuş. Sanki Türkiye’yi şikayet ediyormuş gibi izlenim yaratılıyor. Doğru değil. Bizim gizli kapaklı çalışmamız yok. Partimiz genel politikayla ilgili şeyleri söylüyor, benim işim belediyecilik. Açıkta ne söylüyorsam, ziyaretimize gelen diplomatlara da aynı mesajı veriyorum. İstemlerimiz belli Demokratikleşme, AB üyeliği, Türkiye’nin birinci lige çıkması. Öyle sarsıcı şeyler değil. Otonomi, federasyon tartışması yok. Bunları Nevruz’dan önce Avrupa Parlamentosu’nda açıkça dile getirdik. 
     
     Birinci lig deyince Diyarbakırspor ne yapacak 
     Diyarbakır, parti farkı gözetmeden hepimizi buluşturdu. İddialıyız. 
     
     Kürt sorununu siz nasıl tanımlıyorsunuz 
     İnsanlar kendilerini nasıl hissediyorlarsa öyle yaşasınlar. O sağlanırsa sorun kalmayacak. Televizyon, müzik niye yasaklansın Bir düğün Kürtçe şarkı söyleniyor diye niye basılsın Halkın istediği, kimliğine değer verilmesi, varlığının kabulü. Birbirimizi reddederek, yok sayarak yaşamak yerine farklılıklarımızı güzellik olarak kabul etmeliyiz. Bu ülke hepimizin. 
     
     Gaffar Okkan suikastı neydi 
     Diyarbakır halkı buna iyi bir cevap verdi. Cenazedeki görüntü çok önemliydi. Kimse geriye dönüş istemiyor. Bölge huzur arıyor. 
     
     Cumhurbaşkanı Sezer’in ziyareti nasıl yorumlandı 
     Karşılamaya gittik, tanıştık ama fazla ilgi göremedik. Sayın Sezer halka bir mesaj vermeliydi. Diyarbakır’a yeniden gelmeli ve halkla temas etmeli, Çankaya’dan ilgi bekliyoruz. 
     
Kızıltepe’nin HADEP’li Belediye Başkanı Sincar Kürtçe konuştum dava açtılar      Cihan Sincar, "Makamımda Kürtçe konuştum diye, yardım yataklık’tan dava açtılar. Kadınların yüzde 90’ı Kürtçe konuşuyor. Ne yapacağım, tercüman mı tutacağım " diyor 
     Eşiniz Mehmet Sincar’ın Batman’da öldürülmesi ardından siyasete girdiniz, 2.5 yıldır Kızıltepe Belediye Başkanlığı’nı yapıyorsunuz, Güneydoğu’da kadın yönetici olmak nasıl bir duygu 
     Zor tabii, belediyeyi 7 trilyon borçla devraldık. 1400 geçici işçi çalışıyordu, evinde oturup maaş alan. 1100’ünü çıkardım. 5 trilyon borç ödedik. Her şeyimiz şeffaf, gelir giderimiz neyse hepsini belediyede kapıya asıyorum. Gücümüz bu. Odaları, muhtarları çağırıyorum, eldeki imkanlar nedeniyle öncelikleri karara bağlıyoruz. Suyumuz yoktu, şimdi iyiyiz. Derin kuyular açtık. Asfaltlama yaptık. 4 - 5 bin köy boşaltılmış. Geri göçe yanaşan yok. Güven yok. Onlara da bakıyoruz. 
     
     Ekonomik krizden etkilendiniz mi 
     Bizim için çok fark etmiyor, gözümüzü krizde açtık. 
     
     Hiç olmazsa silahlar sustu, normalleşme başladı diyor musunuz Güneydoğu’da. 
     Tabii ki, bakın Üzeyir Garih cinayeti de beni üzüyor. Gene başladı Bence şimdiye kadar istediğimiz düzeyde birbirimizi sevmemiş, yüceltmemişiz. Mehmet’ten sonra hiç kimse ölmesin istedim. Kürt, Türk. Kimsenin ölmemesini istemek bir suçsa, ben o suçu hep işleyeceğim. 
     
     Eşiniz milletvekiliydi, 1993’te Batman’da suikasta uğradı. Sincar dosyası kapandı mı 
     Faili meçhul olarak kaldı. ABD Dışişleri Bakan Yardımcısı Koh gelmişti bizimle görüşmeye... O da sordu, Ankara’ya dönünce yetkililerle görüşmüş. Demişler ki, Hizbullah çıkmış, İran’a kaçmışlar. Beni aradı Koh, "Sincar Hanım inanmadım" diye... Onlar da inanmıyor, ben de inanmıyorum. Vallahi öyle dedi. 
     Giden geri gelmez. Ama hiç olmazsa başkaları öyle gitmesin. Bazı şeylerden korkmayalım, birbirimiz sevelim. Belediye başkanlığı yarın biter, buranın insanı olarak yaşadığım sürece barış için mücadele edeceğim. Pes etmem. Ülke bizim. 
     
     Birkaç yıl önceye göre durum nasıl 
     Eskiye göre rahatlama var. Silahlar sustu. Tabii insanların kafasında ya 2 yıl önceki gibi olursa kaygısı var. Bence diyalog yollarının açılması lazım. Belki ben de hata yapmış olabilirim, özür de dileyebilirim. Artık birbirimizi anlamalıyız. 
     
     Öcalan yakalandıktan sonra silahları hala bırakmayanlar var. Dağdakiler ne olacak 
     Dağa giden insanlar da buradakilerin çocukları. Annesi babası HADEP’li, kendisi dağa çıkmış. Bence bu süreç herkese bir düşünme fırsatı verdi. Bu havayı sürdürmek lazım. Birbirimizden korkmayalım. Bu savaş herkese zarar verdi. Eksik olan sevgidir. Terör bittiğine göre gençlere iş imkanı sağlamalıyız. Onlar çok zor durumda. Türkiye güzel bir ülke, güven gelirse herkes burada mutlu yaşar. 
     
     HADEP bu konuda üzerine düşeni yapıyor mu Partiniz ne istiyor 
     Bazı adımlar atılsa ne olur Dildir, kültürdür, kimliktir. Verilse hiçbir şey olmaz. Bunlar yeterlidir. Bir insan başka ne ister Ben makamımda Kürtçe konuştum diye, "yardım yataklıkötan dava açtılar. Resmilerle Türkçe konuşuyorum, köyden geliyor kadınlar yüzde 90’ı Kürtçe konuşuyor. Ne yapacağım, tercüman mı tutacağım Bakın kimse ayrılmak istemez. Ben kimden ayrılacağım. Nereye gideceğim. 2 ülke mi var Kürtçe televizyon falan bunlar bizi parçalamaz. Kardeşimsin ama istersen kendi dilinden konuş. 
     
     Diyalog, sorunu çözer diyorsunuz 
     Yazık oldu hepimize... Kavga olmasaydı bu kadar borç altına girer miydik Binlerce insanımız öldü. Sonuç. Sıfıra sıfır elde var sıfır. 100 yıl daha sürerse ne kazanırız Şartlarımızı zorlayarak barışı sürekli kılmak insanlık görevimiz olmalı. 
     
     Çankaya’nın misyonunu nasıl görüyorsunuz 
     Cumhurbaşkanımız geldiğinde Diyarbakır’da onu karşıladık. Bizi tanıttılar. "Ne kadar güzel, Kızıltepe Belediye Başkanımız bayan" dedi. 5 dakika görüşmek istedik. Olmadı. Ben 17 kadın belediye başkanına faks çektim. Kemal Atatürk Meclis’i 18 kadınla açtı. Şimdi 20 milletvekilimiz var. Ne kadar az değil mi Türkiye’nin tamamında 17 kadın belediye başkanı. Şimdi hepimiz Sayın Sezer’den randevu bekliyoruz. Bizi kabul ederse sorunlarımızı anlatacağım. Niye ben kendi Cumhurbaşkanımla, Başbakanımla görüşemeyeyim Demokrasiyi geliştirmek istiyorsak, siyasette daha çok kadın olmalı. Kadınlar yolsuzluğa da fırsat vermez. 
     



 SİYASET 








</TEXT>
</DOC>
