<DOC>
<DOCNO> 32819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/yazar/akyol.html </URL>
<DATE> 2001/07/19/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
MHP yıpranıyor 
</HEADLINE>
<TEXT>

     ANAR, itibarlı bir kamuoyu araştırma kurumu. Devlet Bahçeli'nin danışmanları tarafından da ciddiye alındığını biliyorum. 
     ANAR'ın araştırmalarına göre ekonomik kriz en çok Başbakan'ın partisi DSP'yi vurmuştu... Enerji soruşturmalarının gündeme oturduğu dönemde ANAP hızlı bir düşüş yaşamıştı. 
     Öyle hissediyorum ki, son zamanlarda hızlı düşüş sırası MHP'de Çevremden öyle hissediyorum. 
     Bu konuyu ANAR'ın koordinatörü Prof. Beşir Atalay'a sordum. Temmuz ayı araştırması henüz yapılmamış ama Prof. Atalay'ın sezgi ve algılamaları benim hislerimden daha güvenilir niteliktedir. Çünkü hem uzman, hem her ay sürekli toplumun nabzını tutuyor. 
     İşte Prof. Atalay'ın söyledikleri 
     - Evet, son zamanlarda toplumda ekonomik krizden MHP'yi daha fazla sorumlu tutma eğilimi güçlü bir şekilde var Elimizde şu anda rakam olarak veriler yok ama bunu net bir şekilde görüyoruz 
     
     EKONOMİK faktörün toplumda "en temel vurgu" haline geldiğini belirten Prof. Atalay, devam ediyor 
     - Bazı MHP'li bakanların söz ve davranışlarıyla ekonomiyi olumsuz etkilediği kanaati toplumda yayılıyor. Teknik gerçek farklı da olsa, böyle de olsa, toplumda böyle düşünenlerin oranı artıyor, bu belli. 
     Onun için MHP'lilerin "hayır şu konuda öyle yapmadıydık, şöyle yapmıştık, asıl kusur falancadaydı" diye izahlara girmelerinin fazla bir anlamı yok... 
     Gündem ekonomi iken, herkes ekonomide ufuk açıcı bir şeyler beklerken "kel alaka" tartışmalara yol açmak MHP hakkında en azından "ekonomiye ilgisizler" imajı uyandırıyor. Ya bir de piyasaları olumsuz etkilediği günü gününe belli olan konuşmalar, davranışlar... 
     Bahçeli'nin sağduyusu takdir edilmekle birlikte, bu durum MHP'yi yıpratıyor. 
     Bu yüzden zaman zaman "MHP ile olmayacak mı " soruları ortaya çıkıyor, içine düşülen umutsuzluk denizinde "ara rejim"e sarılmanın bir çıkış olabileceğini düşününler de oluyor. 
     
     HÜKÜMET de, MHP de böyle söylentilerin ortaya çıkmasını "iç ve dış bazı çevrelerin komplosu" diye görmemelidir. Hükümet de, MHP de "bu söylentilerin çıkmasına yol açan ortamı nasıl gideririz " diye düşünmelidir. 
     Evet, Türkiye bugünkü koalisyon kadar uyumlu ve risk alan başka bir koalisyon görmemiştir. Ama ekonomik sorun o kadar ağır ki, bu bile yetmiyor. 
     Bir konjonktürde DSP, ötekinde ANAP, berikinde MHP'nin hızla yıpranması "piyasalardaki güvensizliğin" de temelindeki etkendir. 
     Kemal Derviş de yıpransın seyreyleyin ekonomideki kızılca kıyameti 
     Tavuk yumurta hikayesi Hükümet ve ekonomi birbirini yıpratıyor 
     Ciddi bir kabine revizyonu kaçınılmaz hale gelmiştir. "Kriz yönetimi" yapabilecek küçüklük ve dinamizmde, birikim ve yetenekte revize bir kabine... 
     Öğrendiğime göre, liderler revizyonu kendi aralarında görüşmüşler, henüz bir karar oluşmamış. Gecikmemeleri gerekir. 
     Üç parti için de hem milliyetçiliğin, hem parti çıkarlarının gereği, her şeyi, bu arada ideolojiyi bir kenara bırakarak iliklerine kadar "ekonomi"ye 'kilitlenmeyi' gerektiriyor. 
     Yoksa, sadece partiler değil, asıl Türkiye çok daha büyük zararlar görür Altından kalkamayız 
     
     







MHP yıpranıyor 


Tayyip kızmasın 


Zirvenin kararı Önce güven 


Türkiye'nin zamanını daha fazla çalmayın 


Siyasetçinin hortumu .. 


Umut... Yeniden. 


Güreşe karşı tenis 


O kadar basit değil... 


Bu bir ilandır 


Öksüz nasıl istifa etti 


Kıssadan hisse 


Eşgüdüm karesi 


Annem ve kızım 


Vatandaş değil teba 


Öksüz gitti ama sorun bitmedi 


"Sinir yatıştırma" operasyonu 


Derviş’i sıkıştırırsanız batarsınız’ 


</TEXT>
</DOC>
