<DOC>
<DOCNO> 20766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/astro/index.html </URL>
<DATE> 2001/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Pratik olma zamanı 
</HEADLINE>
<TEXT>

Önce bir haberle başlayalım. Astroloji Birliği bu ayki toplantısını Hint Vedik Astrolojisi’ne ayırıyor. Transandantal Meditasyon Derneği Başkanı Albert Baruh, Vedik Astrolojisi’nin Jyotish dayandığı temelleri ve kullanım yönünü anlatacak. Toplantı 26 Mayıs Cumartesi günü, Maçka’da İTÜ Vakfı Sosyal Tesisleri Küçük Salon’da yapılıyor. Kayıt için 13.30’da orada olmalısınız. Daha fazla detaylı bilgiyi www.hakankirkoglu.com sitesinde astroloji haberlerinde bulabilirsiniz. 
Bugün Ay, Oğlak burcunda ilerliyor. Oğlak, Ay’ın rahat edemediği burçlardan birisidir. Oğlak’ın katı, şüpheci ve biraz da hesapçı doğası içinde Ay aradığı güveni bulamadığı için bu atmosfer günün psikolojisine de yayılabilir. Oğlak’taki Ay hedeflerinin farkında, sürekli sorumluluk duygusu ile baş başa olduğundan bugün eğlenmek ve gevşemekten çok amaçlarımız yönünde hareket edebilecek olanaklar bulabiliriz. Motivasyonlarımız doğrultusunda hareket etmek hiç de zor olmayacak. Kuşkusuz Güneş’in de yine toprak elementinden Boğa burcunda olması ve Ay’la olan uyumu gün içinde pratik girişimlerin başarı kazanabileceğini, maddi konularda daha akıcı, doğal şartlarla karşılaşabileceğimizi gösteriyor. Özellikle akşam saatlerinde 19.17 bu çok daha belirgin olabilir. Ayrıca Güneş ve Ay’ın uyumlu olması duygusal hayatımızda daha rahat bir denge yaratabilir. 
Günün dikkat çeken diğer açısı akşam saatlerinde oluşuyor. Venüs ve Uranüs arasındaki açı ilişkilerimize canlılık, heyecan arayışı, sürprizler getirmekte. Bir cumartesi günü için bu, bir araya gelmek ama sakin kalmamak anlamını da taşımakta. Bu arada sınırları fazla aşıp söz konusu enerjiyi olumsuz yönde kullandığımız zaman ilişkilerimizin aniden kopabileceğini ve huzursuzluk duyabileceğimizi söylemeliyiz. Bu hafta sonu belirli bir hedef yönünde çalışmak, pratik olmak ve gün sonuna doğru da sosyal faaliyetler için güzel olanaklar sunmakta. İyimserliğin gerçekçilikle dengelendiği bir gündeyiz. 

            Faks 287 74 37 
      








BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
