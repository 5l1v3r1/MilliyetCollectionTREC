<DOC>
<DOCNO> 30781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/magazin/mag02a.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Röportaj yayımlanana kadar dayanamadılar 
</HEADLINE>
<TEXT>

Ebru Gündeş’le konuştuğumuz gün Hakan Poyraz’la aşkını itiraf etti "Onun için şiir bile yazdım, çok mutluyuz" dedi. Ancak biz röportajı yazana kadar, ilişkilerinin bittiği haberi geldi 
     ALİ EYÜBOĞLU 

     Altınızda dünyanın en hızlı otomobili dahi olsa, ünlülerin aşk hızına yetişmeniz zor... Bu röportajı yaptığım gün beraberdiler... Üstelik Ebru Gündeş, aylar sonra Ankaralı Hakan Poyraz’la beraber olduğunu itiraf ediyordu. Bu itiraf bir ilkti... Teybe kaydettiklerimi bilgisayara aktarıp söyleşiyi tamamlayana kadar, röportajın içindeki bilgilerin bir kısmı eskidi. Çünkü, Gündeş’le Poyraz'ın ayrıldıkları haberi geldi 
     Söyleşi sırasında Poyraz’ı anlatırken, "Onun için şiir bile yazdım. Önce dostluğumuz başladı. Bir deneme sürecine girildi. Sonra da birlikte olmaya karar verdik. Çok mutluyuz" diyen Gündeş’i arayıp sordum... 
     
Para yemem, yedirmem’      Başladığı gibi, hızlı bitti. Deneme süreci’nde biri rol mü yaptı 
     Çok geçmeden anladık ki, ayrı dünyaların insanıyız. O yüzden ayrıldık. Yalnızlığı seçtim. 
     
     Seda Sayan senin için, "Ebru eskiden erkek parası yemezdi, sevgililerine yedirirdi. Sonunda yemeyi öğrenmiş. Eski sevgilisi Stelyo Pipis, serseri gibi dolaşıyor ortalıklarda" dedi, yanıt vermedin... 
     Böyle bir söze cevap verme gereği dahi duymadım da ondan. 9 yıldır Ebru Gündeş’in ne olduğunu herkes biliyor. Ne para yerim, ne de yediririm. Mücevherlerimin hepsi, alın terimin ürünü. Çoğunu, Gilan’dan taksitle alıyorum. Dokuz yıldır kasetleri en çok satan, 100 bölüme yakın dizi çeken, en çok konser veren, ekstraya giden şarkıcılardan biriyim. İki evim, bir arsam, bir de otomobilim var. Benim de, bazı solistlerin milyon dolarlar verip villalar, 100 bin doları peşin bastırıp mücevher almasına aklım ermiyor. Fiziğimle, sansasyonlarımla değil, sesimle Ebru Gündeş oldum. Tek bir kare mayolu fotoğrafım yok. Hiç paralı ilişkim yok. İnsanlar beni taş gibi sesimle sevdi. 
     
Yan odada biri yatmalı’      Hiç estetik yaptırmadın mı 
     Sadece göğüslerime küçük bir operasyon yaptırdım. 
     
     Ağır bir beyin ameliyatı geçirdin. Hayata bakışın değişti mi 
     Ölüm bana yüzünü erken gösterdi. 26 yaşına kadar Allah’tan başka hiçbir şeyden korkmayan biriydim. Şimdi ölümden acayip korkuyorum. Evde kendi başıma kaldığım zaman mutlaka yan odada birini yatırıyorum. Bana bir şey olursa, sesimi duyup, yardım etsin diye. Böyle bir korkuyla yaşamak çok kötü. Çok şey değişmedi dünyamda. Sadece hayata biraz boşverdim o kadar. 
     
     Resim yapıp, dantel örerek stres attığın doğru mu 
     Kendimi rahatlatmak için böyle bir yol buldum. Bol bol resim yapıyor, dantel örüyorum. Bu uğraşlar benim için terapi oluyor. Son olarak 6 koltuk takımı ve yastık kılıfı örüp yeğenimin çeyizine koydum. Kazak bile örüyorum. Bu işleri yaparken hiçbir şey düşünmüyor, kafamı boşaltıyorum. 
     
     



 MAGAZİN 
















</TEXT>
</DOC>
