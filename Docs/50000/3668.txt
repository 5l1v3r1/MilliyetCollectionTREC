<DOC>
<DOCNO> 3668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/yasam/yas04.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Grip’e karşı uzman önerisi 
</HEADLINE>
<TEXT>
Panik değil çorba yapın 
Uzmanlar Bir grip salgını tehlikesi yok..’ diyor ama yine de ekliyorlar Grip olursanız antibiyotik yerine, tavuk suyu çorba için... 
     PERVİN METİN İstanbul 

     Türkiye’yi etkisi altına alan soğuk hava’ ve yağışların şiddetini artırmasıyla birlikte, grip vakaları da arttı. 
     Bu artış da, Ülke genelinde bir salgın mı var ’ telaşını beraberinde getirdi. Ancak uzmanlara göre, paniğe gerek yok. İstanbul Amerikan Hastanesi uzmanlarından Ayşe Fidan Aykut, grip vakalarının her yıl bu dönemde arttığını belirtiyor. Aykut’un önerisi ise, en ufak ateşte antibiyotik alınmaması. Aykut, tavuk suyuna çorba ve C vitamini’nin grip hastalığına karşı daha etkili olduğuna dikkat çekiyor. SSK İstanbul Sağlık İşleri Müdürü Uzman Doktor Hikmet Çevik de, "Tedirginlik yaratacak bir durum sözkonusu değil" diyor ve o da dengeli beslenme öneriyor. 
     Alman Hastanesi Dahiliye Uzmanı Dr. Sadi Vural da, Sağlık Bakanlığı’ndan salgın tehlikesine dair açıklama gelmediğini belirtiyor. 
     
     Üşütme’ ile karıştırmayın 
     Grip vakalarının her mevsim geçişinde arttığını vurgulayan Vural, yine de yaşlılar ve çocukların çok dikkatli olması gerektiğini hatırlatıyor. Vural, sözlerini, gribin belirtilerini’ sayarak bitiriyor 
     "Grip, çok yüksek ateşle seyreder ve hastayı yatağa düşürür. Vücutta kırıklık, öksürük, şiddetli eklem ağrısı yapar. Yaşlılar ve çocuklarda öldürücü olabilir. Tedbir için, gripli kişilerle bir araya gelmemek, C vitamini almak ve aşı gerekir." 
     
Sivas’ta salgın gibi      ERAYDIN AYTEKİN Sivas DHA 

     Uzmanlar Grip salgını yok’ dese de, Sivas’ta durum biraz farklı. Sivas Doğum ve Çocuk Hastanesi Başhekimi Celil Gümüşer, "Doktor başına günde 50 hasta düşerdi. Bu sayı grip salgınıyla 150’yi aştı" dedi. Gümüşer, günde 500 çocuğun grip şikayetiyle geldiğini açıkladı. İl Milli Eğitim Müdürlüğü ise, okulların tatil edilip edilmeyeceğinin, İl Sağlık Kurulu kararına bağlı olduğunu bildirdi. 
     


 YAŞAM 



















</TEXT>
</DOC>
