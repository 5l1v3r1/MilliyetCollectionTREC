<DOC>
<DOCNO> 36515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/spor/spo03.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi de İnter 
</HEADLINE>
<TEXT>

Galatasaray, Juventus ile Jardel için pazarlık yaparken, İtalya’ya giden Lucescu’nun gizlice Inter yöneticileriyle masaya oturduğu ortaya çıktı 
     HALİL ÖZER 

     TEKNİK Direktör Lucescu önceki gün Roma’ya gittiği Jardel ile birlikte dün İstanbul’a döndü. İtalya’da menajer Bayram Tutumlu’nun Juventus Kulübü yöneticileriyle görüştüğü ancak Rumen hocanın gizlice eski takımı Inter ile masaya oturduğu öğrenildi. Lucescu, havalimanından ise Mete Razlıklı ve Brezilyalı golcüden ayrı olarak çıktı, görüntülenmek istemedi. 
     YÖNETİCİ Aziz Üstel, Jardel için Juventus’tan 11.5 milyon dolar talep ettiklerini, İtalyan kulübünün ise ödeme planı konusunda kendilerine cevap vermek için süre istediğini söyledi. Bu arada Brezilyalı yıldız dün akşam takımla yapılan idmana çıkmadı. Ancak antrenmandan sonra basına kapalı olarak tek başına çalıştı. Jardel’in bugün takımla idman yapacağı öğrenildi. 
     İKİNCİ Başkan Fatih Altaylı Jardel ile yapılan sözleşmenin büyük bir hata olduğunu söyledi. Altaylı, "Jardel oynamasa, yatsa, kalksa parasını şıkır şıkır alacak. Figo’dan çok kazanıyor. Orada anlaşamazsa bakkala çırak verecek değiliz. Çıkıp oynayacak. Takım içinde küslük olmaz. Her şeye rağmen birkaç gün içinde oyuncuların parasını da ödeyeceğiz" dedi. 
     
Berkant ilk on birde      GALATASARAY’DA sakatlığı nedeniyle Gaziantepspor karşısında takımdaki yerini alamayacak olan golcü oyuncu Ümit Karan’ın yerine, gurbetçi yıldız Berkant’ın ilk 11’de forma giyeceği öğrenildi. Teknik Direktör Mircea Lucescu’nun Gaziantep deplasmanında forveti Arif - Berkant ikilisinden oluşturacağı belirtildi. 
     SARI - Kırmızılı takım ligin ilk haftasında oynayacağı Gaziantep deplasmanı için hazırlıklarına dün de devam etti. Jardel’in transferi için İtalya’da bulunan Lucescu idmana son anda yetişti. Galatasaray bu sabah yapılacak olan hafif çalışmanın ardından özel uçakla Antep’e gidecek. 
     



 SPOR 


























</TEXT>
</DOC>
