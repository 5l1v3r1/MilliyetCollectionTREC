<DOC>
<DOCNO> 35160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/ekonomi/eko01.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankaların pozisyon açıkları 2 milyar dolar 
</HEADLINE>
<TEXT>

Takas operasyonu ile 6.2 milyar dolar verilmesi sonucu, Fon bankaları dışındaki bankaların açık pozisyonları 8.3 milyar dolardan 2.1 milyar dolara geriledi 
     EKONOMİ SERVİSİ 

     Bankacılık Düzenleme ve Denetleme Kurumu BDDK , Fon bankaları dışındaki bankaların 8.3 milyar dolar olan döviz pozisyon açıklarının iç borç takasında verilen 6 milyar 153 milyon dolarlık tahville 2 milyar 147 milyon dolara gerilediğini açıkladı. 
     
     8.3 milyar dolar açık 
     BDDK’nın, "Bankacılık Sektörü Reformu Gelişme Raporu"nu açıkladı. Rapora göre, bankaların 27 Nisan’da 8.2 milyar dolara yakın eksi bakiye veren bilanço içi döviz pozisyonu, 29 Haziran’da da 8.3 milyon dolar oldu. 6 milyar 153 milyon dolar dövizli tahvillerin düşülmesi sonucunda da 2 milyar 147 milyon dolara geriledi. 
     Bu rakama vadeli döviz işlemleri de dahil edildiğinde bankaların açık pozisyonu kapanarak 143 milyon dolar fazla bile verdi. BDDK’nın daha önce açıkladığı raporda, Fon bankalarının Eylül 2000 ile Mart 2001 tarihli açık pozisyon rakamları verilmesine karşın dünkü raporda yer verilmedi. Bir önceki raporda Fon bankalarının 4.7 milyon dolar açık pozisyonu olduğu belirtilmişti. Bu rakama Fon’a daha sonra alınan İktisat Bankası, Kentbank, EGS Bank, Sitebank ve Tarişbank’ın rakamları dahil edilmemişti. 
     Raporda ayrıca sektörde 2001 sonuna kadar iç denetim ve risk yönetim sistemine işlerlik kazandırılması, sermaye yeterliliğinde piyasa risklerinin de dikkate alınmasına ilişkin düzenlemelerin yapılacağı belirtildi. 
     
     Kamuda durum 
     Raporda, kamu bankalarının ihtiyaç fazlası personelinin diğer kamu kurumlarına aktarılacağı, emeklilikleri gelenlerin emekliliğe teşvik edileceği belirtilirken bu operasyonun ne zaman yapılacağı konusunda bir tarih verilmediği kaydedildi. 
     Raporda, bağımsız denetim kurumlarının Eylül 2001’e kadar kuruluş ve faaliyet esaslarının yeniden düzenleneceği bildirilirken ismi verilmeden bir denetim şirketinin denetim yetkisinin Haziran’da kaldırıldığı hatırlatıldı. 
     
11 bin bankacı işsiz kaldı      Tasarruf Mevduatı Sigorta Fonu’na dahil 13 bankada, 11 bin 190 kişinin işine son verildiği belirtildi. El konulduklarında 26 bin 585 kişi çalışan Fon bankalarında 15 bin 395 kişinin istihdam edildiği açıklandı. Bu rakama 10 Temmuz’da el konulan Kentbank, EGS Bank, Sitebank ve Tarişbank dahil edilmedi. Bu bankaların bin 243 olan şube sayısının da 824’e düşürüldüğü açıklandı. 
     Sümerbank ve Etibank’ın ise yıl sonuna kadar satılamaması halinde tüm yükümlülükleri ödenip, aktifleri Fon’un Tahsilat Dairesi’ne devredilerek tasfiye edileceği belirtildi. 
     
Bankacılık sisteminde yapılanma sürüyor      Açık pozisyon düşüyor 
     Fon bankaları dışında bankaların döviz pozisyonu, 15 Haziran'da yapılan borç takası sayesinde 2 milyar 147 milyon dolara kadar geriledi. Bu rakama vadeli döviz işlemleri dahil edildiğinde bankaların döviz pozisyonu 143 milyon dolar fazlaya döndü. 
     
     Çatı bankaları satılamazsa tasfiye edilecek 
     Sümerbank ve Etibank adı altında toplanan geçiş bankaları 31 Aralık 2001 tarihine kadar satılamazsa tüm yükümlülükleri ödenmek ve geri kalan aktifleri TMSF Tahsilat Dairesi'ne transfer edilmek suretiyle tasfiye edilecek. 
     
     İktisat Bankası'nın bilançosu hazırlanıyor 
     İktisat Bankası'nın satışı konusunda bir tarih verilmemesine karşın gerçek durumun gösterecek devir bilançosu tamamlanmaya çalışılıyor. 
     
     956 batak kredi Tahsilat Dairesi'nde 
     Fon bankalarının kötü aktifleri TMSF'ye bağlı Tahsilat Dairesi'ne gönderiliyor. 75 milyar liranın üzerinde riski bulunan 2 bin 666 adet dosyanın devri için çalışmalar sürerken 31 Temmuz itibarıyla 956 adet dosyanın daireye devredildiği bildiriliyor. 
     
     Özel bankalardan sermaye sözü 
     BDDK ile mali bünyeleri zayıf bankalar arasında yıl sonuna kadar sermaye yeterlilik rasyosunu tutturmaları için anlaşmalar imzalandı. Özel bankaların 1.4 milyar dolarlık sermaye artırım taahhüdünden 1.1 milyar doları temmuz sonu itibarıyla gerçekleştirildi. 
     
     Sermaye yeterliliğine riskler de alınıyor 
     Sermaye yeterliliği hesabında konsolide bazda piyasa risklerinin dikkate alınmasına banka bazında 1 Ocak 2001'den, tüm sistem bazında 1 Temmuz 2002'de geçilecek. 
     
     Bağımsız denetime çeki düzen 
     Bağımsız denetim kurumlarının kuruluş ve faaliyet esaslarının yeniden düzenlenmesine ilişkin çalışmalar Eylül 2001'e kadar tamamlanacak. 
     



 EKONOMİ 


























</TEXT>
</DOC>
