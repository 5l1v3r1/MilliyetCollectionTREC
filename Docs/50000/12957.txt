<DOC>
<DOCNO> 12957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/25/siyaset/siy02.html </URL>
<DATE> 2001/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Diktatör’ şaka yaptı 
</HEADLINE>
<TEXT>

Pakistan halkına önceki gün "demokrasi müjdesi" veren General Müşerref muhalif parti liderlerini gözaltına aldırdı 
     UTKU ÇAKIRÖZER İslamabad 

     Pakistan’daki askeri yönetimin lideri General Pervez Müşerref’in kendisini protesto etmek isteyen parti liderlerini tutuklatıp dövdürmesi, Genelkurmay Başkanı Orgeneral Hüseyin Kıvrıkoğlu’nun "onur konuğu" olduğu Pakistan Günü’nü gölgeledi. 
     18 siyasi partinin birleşmesinden oluşan Demokrasi İçin Birlik ARD platformu, ülkede bir an önce seçimlere gidilip iktidarın sivillere devredilmesi için Pakistan’ın kurulma kararının açıklandığı 23 Mart’ın 61. yıldönümünde miting düzenleme kararı aldı. Başkent İslamabad’da Org. Kıvrıkoğlu ve Senegal Cumhurbaşkanı’nın onur konuğu olarak katıldığı resmi geçit töreni yapıldığı saatlerde, ülkenin ikinci büyük kenti Lahor’da miting yapma girişiminde bulunan ARD bünyesindeki parti liderleri tutuklanırken, General Müşerref’e biran önce demokrasiye geçmesi çağrısında bulunmaya hazırlanan yüzlerce partili de polis tarafından dövüldü. 
     
Övgüsü boşa gitti      Pakistan Günü’nden bir gün önce Müşerref ile görüşen Org. Kıvrıkoğlu, ülkenin kalkındırılması alanında attığı adımları övdüğü generale, "3 yıl önce geldiğimde şehirleriniz bu kadar gelişmemişti. Çok büyük gelişme kaydetmiş, şehirleriniz daha temiz, yollarınız daha geniş hale gelmiş" şeklinde olumlu sözler söyledi. 
     Görüşmede, ülkede yerel seçimleri yaptırdığını anlatan Müşerref de, demokrasiye adım adım geçilmekte olduğunu kaydetmişti. 
     
Milyonlarca Pakistan’lı Kıvrıkoğlu’nu izlediUtku Çakırözer 
     GenelKurmay Başkanı Orgeneral Hüseyin Kıvrıkoğlu 23 Mart 1940’da Pakistan’ın kurulma kararının alınışının 61. yıldönümü törenlerine "onur konuğu" olarak katıldı. Kıvrıkoğlu, Türkiye’deki 29 Ekim kutlamalarına benzeyen ve 130 milyon Pakistan’lının televizyondan canlı seyrettiği töreni, Pakistan Cumurbaşkanı Refik Tarar, General Müşrref ve diğer onur konuğu Senegal Cumurbaşkanı Abdullah Vahap ile birlikte şeref kürsünde izledi. 
     


 SİYASET 

















</TEXT>
</DOC>
