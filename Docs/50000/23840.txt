<DOC>
<DOCNO> 23840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/yazar/cemal.html </URL>
<DATE> 2001/05/29/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Günü değil geleceği kurtarmak... 
</HEADLINE>
<TEXT>

     Bakanlar Kurulu'nun basına açık toplantısı. Başbakan Ecevit, koalisyonun iki yılını anlatıyor. Daha doğrusu önündeki metinden ağır ağır, uzun uzun okuyor. Kıraat ediyor eskilerin deyişiyle... 
     Sıkıcı, monoton bir hava. 
     Bahçeli'yi izliyorum. 
     Bir ara içi geçer gibi oluyor. Gözkapakları ağırlaşıyor. Tam kapanırken, toparlanıyor MHP lideri... 
     Ecevit'in sözleri klasik 
     "Günü değil geleceği kurtarmakta kararlıyız." 
     Kulağa hoş geliyor. 
     Olabilecek mi 
     Acaba sorusu özellikle dün sabahtan itibaren çengelini zihinlere asıyor. Örneğin, günü değil geleceği kurtarmakta kararlı olduklarını söyleyen Başbakan'ın hükümeti acaba buğday fiyatı konusunda nasıl bir karar alacak 
     IMF ile anlaşmaya uyacak mı 
     Verdiği sözü tutacak mı 
     Koalisyon liderlerinin altına imza attıkları 'Niyet Mektubu'ndaki söz, 155 bin lira. Ama buna rağmen koalisyonun MHP kanadı 178 bin 200 lira diye bastırabiliyor. 
     Elbette popülist bir çıkış 
     Ciddi mi 
     Yoksa yine tribünlere şov mu 
     Telekom'daki gibi, "Ben elimden geleni yaptım ama olmadı. Bir yandan koalisyon gerçeği, diğer yandan IMF memuru yüzünden istediğim olmadı" demeyi mi hazırlanıyor 
     Bu ihtimal de hesaplanıyor. 
     Sabah vakti politika kulisine Kemal Derviş'in herhangi bir ödün vermeyeceğine ilişkin haberler yayılıyor. 5 bin lira çıkarak en çok 160 bin liraya razı olacağı, yoksa istifasını gündeme getireceği söyleniyor. 
     Piyasaların kulağı Ankara'da. 
     MHP, Bakanlar Kurulu'nda beklendiği gibi davranıyor. 
     Yani direniş... 
     Belki de tribüne selam 
     Bakanlar Kurulu sonuçsuz dağılınca, borsa aşağı, faizle kur yukarı doğru hareketleniyor. 
     Kötü sinyal 
     Koalisyon hükümeti Güçlü Ekonomiye Geçiş Programı'nı gerçekten uygulamaktan mı yana Yoksa zoru görünce, bir kez daha ipe un mu serecek 
     Bir başka deyişle 
     Günü değil geleceği kurtarmak yine lafta mı kalacak Bu soru, Ecevit hükümeti dün ikinci yılını doldururken yine gündemdeydi. 
     Kamu işçilerinin toplu sözleşmesi ufak tefek tavizlerle bağlanmıştı. Programdan büyük bir sapma söz konusu değildi. 
     Bu kez tarım fiyatları programda öngörülen bütçe disiplini açısından yaşamsal önem taşıyordu. Bundan sapmak, programa çok büyük darbe olurdu. MHP böyle bir darbeyi göze alıyor muydu 
     Öte yandan koalisyon içinde ANAP kanadı ile Kemal Derviş'e bağlı Hazine arasında enerji sözleşmeleri ile ilgili anlaşmazlıklar vardı. 
     Bunlar nasıl çözülecekti 
     Kısacası 
     Hükümetin geleceğine dönük siyasal belirsizlik dün siyaset meydanının gündemine lök gibi oturmuş durumda. 
     Kağıt üstünde bu hükümetin alternatifi yok. Koalisyon ortakları daha bir süre birbirlerine mahkum. 
     Üstelik, özellikle ekonomik alanda attıkları bazı reformcu adımlar var. Ekonomide bazı görünür sonuçlar ortaya çıkıncaya kadar, koalisyona devam etmekten başka çareleri olmadığı rahatça söylenebilir. 
     Durum böyle iken, IMF ile anlaşmaya boş verebilir mi Ecevit hükümeti Kemal Derviş'in üstüne çarpı işareti koymayı göze alabilir mi 
     Fazla ihtimal verilmiyor. 
     Nitekim, dün akşama doğru ite kaka da olsa buğday fiyatında bir uzlaşma sağlandı. 
     Tesi, yeni bir kriz anlamına gelebilirdi. Türkiye'nin ise yeni bir krize değil, günü kurtarmaya değil, geleceği kurtarmaya ihtiyacı var. 
     Bunca musibet yaşadık. Türkiye artık eski tarz siyasetten vazgeçmek zorunda 
     
     







Derviş ve hükümet 


Festival food 


Bahçeli ve Derviş 


Çocuk Kemal Derviş ve annesinin gözleri 


Günü değil geleceği kurtarmak... 


Bir bardak suda... 


Bir mendil niye kanar 


İstifa edecekler 


İki çatı örgütü 


Samimiyet 


Rektör isyanı 


Dağlarca ve dolardan TL'ye dönüşün şiiri 


Kamulaştırmada değişiklik var 


Satarken dünya, alırken Türk fiyatı 


</TEXT>
</DOC>
