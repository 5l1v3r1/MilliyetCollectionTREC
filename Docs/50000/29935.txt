<DOC>
<DOCNO> 29935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/02/son/soneko11.html </URL>
<DATE> 2001/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa, Euro'ya geçiş çalışmalarını hızlandırdı 
</HEADLINE>
<TEXT>

     Fransa, Avrupa Birliği para birimi Euro'ya 2002 yılında geçiş aşamasında hazırlıklarını hızlandırıyor. 
     Fransa'da, ticari yerlere, artık bugünden itibaren sattıkları malın fiyatını gösteren etiketlerde, Euro'yu Franga oranla daha büyük bir biçimde yazmaları tavsiye ediliyor. 
     Bankalar, yine bugünden itibaren müşterilerine euro çeklerinden göndermeye başladılar. Fransa'da devlet dairelerinde çalışan memurların maaş bodroları da artık bu aydan itibarden euro cinsinden gelecek. 
     Fransa'da geçtiğimiz ay euro para birimine geçiş aşamasanda ortaya çıkacak zorlukların aşılması için bir eylem planı hazırlamıştı. 
     Söz konusu eylem planı, devletin resmi para birimi franktan, euro'ya geçiş sırasında polis, ordu ve para taşıma güvenlik şirketlerinin alacağı güvenlik önlemlerini de içeriyor. Güvenlik ile ilgili eylem planı Eylül ayında yürürlüğe girecek. 
     Öte yandan, Fransa'da vatandaşlara, euro'yu tanıtan klavuz kitaplar dağıtılmasına devam ediliyor. 
     Brüksel'deki AB Komisyonu gibi, Fransız yöneticiler de, sahte Euro karşısında kamuoyunun bilgilendirilmesine büyük önem verilmesi gerektiğini düşünüyorlar. 
     Fransızlar ellerindeki frankları 1Ocak 2002 ile 17 Şubat 2002 tarihleri arasında bankalarda ücret ödemeden Euro ile değiştirebilecekler. 
     Yetkililer, bu tarihten sonra yapılacak para değiştirme işlemlerinin daha karışık ve zor olabileceği uyarısında bulunuyorlar. 






</TEXT>
</DOC>
