<DOC>
<DOCNO> 11466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/yasam/yas06.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Mısır’da rehine krizi 
</HEADLINE>
<TEXT>

Mısırlı bir rehber, çocuklarıyla birlikte kaçan Alman asıllı karısı yüzünden, dört Alman turisti rehin aldı.. 
     DIŞ HABERLER SERVİSİ 

     İbrahim Said Musa adlı Mısırlı bir tur rehberi önceki gün ortalığı karıştırdı. Musa, kendisini terk eden Alman asıllı karısının, iki çocuğunu geri getirmesi için, tarihi Luksor kentinin güneyine götürdüğü dört Alman turisti rehin aldı. Olay ortaya çıktıktan sonra Mısır polisi ve Alman diplomatlarla konuşmayı reddeden Musa, cep telefonuyla doğrudan Almanya’yla pazarlık etti. Çılgın rehber, Alman yetkililere, "Çocuklarımı Luksor havaalanında görmezsem, rehineleri öldürürüm" dedi. 
     Rehinelerin Nil Nehri yakınındaki Luksor ile Esna kentleri arasındaki bölgede tutulduğunu belirleyen polis yetkilileri, Alman eşin, Musa’dan olan dört çocuğundan ikisini Almanya’ya götürdüğünü dile getirdi. Musa’yı ikna çabaları sürüyor. 
     


 YAŞAM 




















</TEXT>
</DOC>
