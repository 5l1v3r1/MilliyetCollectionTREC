<DOC>
<DOCNO> 13541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/ekonomi/eko17.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İlaca yüzde 15 zam geldi 
</HEADLINE>
<TEXT>

     İlaç fiyatlarına yüzde 15 oranında zam yapıldı. Antibiyotiklerden Bactrım Fort 6 milyon 75 bin liradan 6 milyon 986 bin liraya, Alfacid tablet 9 milyon 950 bin liradan 11 milyon 443 bin liraya, Alfacilin 500 tablet 4 milyon 18 bin liradan 4 milyon 621 bin liraya çıktı. Kutusu 10 milyon 842 bin liradan satılan İnhibace adlı tansiyon ilacı ise 12 milyon 468 bin liraya, Nurofen adlı ağrı kesicinin fiyatı da 835 bin 300 liradan 900 bin 600 liraya yükseldi. 
     İlaç depoları ve eczaneler, Sağlık Bakanlığı İlaç ve Eczacılık Genel müdürlüğü tarafından onaylanan yeni fiyatlarla ilaç satışlarına başladılar. İlaç fiyatlarına yılın ilk zammı 31 Ocak’da yüzde 7 oranında yapılmıştı. 
     İlaç Endüstrisi İşverenler Sendikası İEİS Başkanı Bülent Eczacıbaşı, yaptığı yazılı açıklamada, Bakanlık tarafından öngörülen fiyat artışlarının maliyetlerdeki artışları karşılamaktan uzak olduğunu bildirdi. Eczacıbaşı, ancak, bu kriz günlerinde Sağlık Bakanlığı’nın kararının anlayışla karşılanması gerektiğini kaydetti. 
     


 EKONOMİ 

























</TEXT>
</DOC>
