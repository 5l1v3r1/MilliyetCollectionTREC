<DOC>
<DOCNO> 34540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/son/sondun04.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağrı kesici ilaç yazan doktora cinayet suçlaması... 
</HEADLINE>
<TEXT>

     ABD'de OxyContin adlı ağrı kesici ilaç bir gencin ölümüne yol açınca, ilacı yazan doktor birinci dereceden cinayetle suçlandı. 
     Hastaya uygunsuz reçete yazdığı öne sürülen Denis Deonanine 56 adındaki doktor, şantaj ve uyuşturucu trafiği dahil, 80 ayrı suçtan yargılanacak. Cezaevine konulan doktorun sekreteri de usulsüzlük, şantaj ve uyuşturucu trafiğiyle suçlandı. Birinci dereceden cinayetle yargılanacak doktor, 21 yaşındaki Michael Labzda'ya OxyContin yazmıştı. Doktorun avukatları, ölen kişinin vücudunda başka uyuşturucu ve alkol saptandığını belirterek, doktorun birinci dereceden cinayetle yargılanmasına itiraz ettiler. Aynı suçtan yargılanmış olan başka doktorların daha hafif cezalar aldığına işaret eden avukatlar, doktorun sadece reçete yazma nedeniyle, ölüm veya ömür boyu hapis cezasıyla karşı karşıya kalmasını anlaşılmaz olarak nitelendirdiler. 
     







</TEXT>
</DOC>
