<DOC>
<DOCNO> 11044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/12/son/sontur03.html </URL>
<DATE> 2001/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlar Kurulu toplandı 
</HEADLINE>
<TEXT>

     Bakanlar Kurulu, Başbakan Bülent Ecevit'in başkanlığında toplandı. 
     Başbakanlık Merkez Binası'nda saat 11.15'de başlayan toplantının resmi gündemi bulunmuyor. Ancak toplantıda, son ekonomik gelişmelerin ele alınması bekleniyor. 
     Bakanlar Kurulu toplantısına, Devlet bakanları Abdulhaluk Çay, Hasan Gemici ve Ramazan Mirzaoğlu programları dolayısıyla katılamadılar. Öte yandan,ekonomiden sorumlu Devlet Bakanlığı'na getirilen Kemal Derviş, saat 10.35'te Başbakanlık Merkez Binası'na geldi. Devlet Bakanı ve Başbakan Yardımcısı Hüsamettin Özkan ile görüşen Derviş, Bakanlar Kurulu toplantısına katılmayarak, saat 11.15'de Başbakanlık binasından ayrıldı. Derviş, Bakanlar Kurulu toplantısına neden katılmadığının sorulması üzerine, yarın TBMM'de ant içeceğini, toplantılara ondan sonra katılacağını bildirdi. 




</TEXT>
</DOC>
