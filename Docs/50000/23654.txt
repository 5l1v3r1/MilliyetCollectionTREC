<DOC>
<DOCNO> 23654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/28/son/sondun12.html </URL>
<DATE> 2001/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da mahkumlar rehin tuttukları gardiyanları bıraktılar 
</HEADLINE>
<TEXT>

     Paris yakınlarındaki Fresnes Cezaevi'nde iki mahkum, dünden beri rehin tuttukları iki gardiyanı serbest bıraktı. 
     Gardiyanları rehin alan mahkumlardan biri, cezaevi yönetimine teslim oldu. Diğer mahkum ise, elinde silahlarla birlikte hala teslim olmayı reddediyor. 
     İki mahkum, dışardan suç ortaklarının yardımı ile cezaevi havalandırmasına kadar gelen helitopterle dün kaçma girişiminde bulunmuştu. Helikopterden bir torba içinde atılan silahlarla etrafa ateş açan mahkumlar, bir gardiyanın yaralanmasına yol açmıştı. Helikopterin zamansız ayrılmasından sonra kaçamayacaklarını anlayan iki mahkum, üç gardiyana rehin almış, ancak akşam saatlerinde gardiyanlardan birini serbest bırakmıştı. Teslim olan mahkum Ben Bouabdellah Mounir'in 25 , 15 yıl hapis cezasına çarptırıldığı bildirildi. Cezaevinde hala teslim olmamakta direnen diğer mahkum Christophe Khider ise 30 yaşında, silahlı soygun ve bir kişiyi öldürmekten 30 yıl hapis cezasına çarptırılmış. Polisin dün yaptığı operasyonlar sonunda, rehin alınan helikopter pilotunun olay yerine uzak bir bölgede sağ salim bulunduğu, mahkumların suç ortaklarının ise bir otomobille kaçtığı bildirildi. 







</TEXT>
</DOC>
