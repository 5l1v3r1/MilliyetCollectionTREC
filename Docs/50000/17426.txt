<DOC>
<DOCNO> 17426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/astro/index.html </URL>
<DATE> 2001/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabırlı ve sadık Boğa burcu 
</HEADLINE>
<TEXT>

Boğa burcu Zodyak’ta Koç’tan sonra ikinci sıradadır ve Kuzey Yarımküre’de baharın olgunlaşmaya başladığı, doğanın canlılığını iyice ortaya koyduğu bir zamana karşılık gelir. Boğa da tıpkı kendi işaret ettiği bahar mevsimi gibi verimli, kararlı ve sakin, güven veren özellikler gösterir. Astrolojik haritalarında Boğa burcunda çok gezegeni olan kişiler pratik, maddenin değerini bilen, elle tutulan konulara önem veren, güvenliği ön plana alan, daha sakin ve kararlı bir görünüm çizerler. Boğa’nın ağırkanlılığı ve statüyü sürdürme isteği aşırı inat ve bazen hantallık olarak görülebilir. Bu burç değerlere bağlı olmayı, huzura verilen önemi de gösterir. Sanat bu bakımdan Boğalar için kendi ifade yollarından önemli bir alandır ama onların sanat anlayışında somut olan, tenle hissedilen, göze hitap eden temalar çok daha ağır basar. Eğer Boğa enerjisini olumsuz yönde kullanıyorsa, karşımıza inatçılık, tembellik, kıskançlık ve aşırı sahip olma isteği çıkacaktır. Boğa duygusal hayatında ve sevgi ilişkilerinde "sen benimsin" demeyi sever. Burada yoğun tutku ve tensel istekler de ön planda olacaktır. Güven, Boğa’nın hem vermek istediği ama aynı zamanda aradığı bir özelliktir. İlişkinin uzun süreli olması ve belirli bir rutin içermesi Boğalar’ın aradığı diğer bir konudur. Şüphe ve kıskançlık duygularına düşmüş bir Boğa acı çekecek ve daha aşırı reaksiyonlara gidebilecektir. Kariyer anlamında Boğalar kararlı ve pratik alanlarda daha başarılı olabilirler. Bankacılık ve finans ilk akla gelen alanlar. Ayrıca bu burcun toprakla ilişkisi inşaat, mimarlık ve bahçe ve tarım işlerine de ilgi uyandırabilir. Boğalar iş yaşamlarında genellikle yavaş ama emin adımlarla, parasal kazançlarını aşırı riske atmadan hareket etmek isterler. 

2001 Boğalar’a ne getiriyor 
Boğalar için son yıllarda değişim anahtar kelime oldu ve olmaya da devam ediyor. Aslında çok rahat bir dönemde olduğunuz söylenemez. Son iki yıldır burcunuzda hareket eden Satürn size yeni sorumluluklar, daha fazla disiplin ve hayatınızı ele alma şansı getirdi. Belki Satürn çok neşeli bir gezegen değil ama uzun vadede hayatınızı daha sağlam bir temele oturtabilecek fırsatları da veriyor. Bu arada birçok Boğa’nın şaşkına döndüğünü ve sağlam bir temel yaratmaya çalışırken, hayatlarında daha fazla sakinlik isterken dışsal nedenler ve hızla değişen koşullar sonucunda büyük bir değişime sürüklendiğini biliyoruz. Bu arada Satürn’ün 20 Nisan’da Boğa’dan çıkarak İkizler’e geçmesi rahat bir nefes aldıracak. Kova burcundaki Uranüs, Boğalar’a pek istekli olmasalar da aslında kendini yenileme konusunda büyük bir fırsat getiriyor ve getirmeye de devam edecek. Boğalar Satürn-Uranüs çatışmasından bu yıl daha az etkilenecekler ama yine de 8-15 Mayıs doğumlu Boğalar Uranüs’ün getireceği değişimi göğüslemek ve hayatlarında daha fazla esneklik göstermek zorundalar. Bu arada kuşkusuz Neptün de devreye girmekte ve birçok Boğa’nın hayatına motivasyon kaybı, belirsizlik ve karmaşa getirmekte. Boğalar özellikle meslek hayatlarında yaşadıkları bu yeniden yapılanma döneminde kendi içlerindeki sese kulak vermek zorundalar. Neptün 26-29 Nisan doğumlu Boğalar’a hassaslık ve yaratıcılıkla beraber çok kolay tanımlayamadıkları bir huzursuzluk ve motivasyon eksikliği getirmekte. Bu dönemde doğanların yıl boyunca gerçekçi olmakta zorlanabileceklerini söylemeliyiz. 

            Faks 287 74 37 
      





BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
