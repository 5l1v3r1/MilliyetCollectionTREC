<DOC>
<DOCNO> 22463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/ekonomi/eko04.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK, bankaları gözetime aldı... 
</HEADLINE>
<TEXT>

Bankacılık Üst Kurulu, borsaya bir yazı göndererek bankaların taahhüt ettiği sermaye artışını yapmaması halinde her türlü yaptırımın uygulanacağını bildirdi 
     EKONOMİ SERVİSİ 

     Bankacılık Düzenleme ve Denetleme Kurulu BDDK , İMKB’ye bir yazı göndererek özel bankaların taahhüt ettiği 1.4 katrilyon liralık sermaye artırımını bu haftadan itibaren izlemeye alınacağını duyurdu. 
     Özel bankaların sermayelerini güçlendirmeye yönelik taahhüt mektupları BDDK tarafından bu haftadan itibaren yakın takibe alınıyor. 
     
     İstek listesi uzun 
     Kurulun 16 Mayıs 2001 tarihinde İMKB’ye gönderdiği yazıda, sermayelerini güçlendirme taahhüdünde bulunan bankaların taahhütleri yerine getirmemesi durumunda her türlü yaptırımın kararlılıkla uygulanacağı belirtildi. Yazıda, BDDK ile özel banka temsilcileri arasında gerçekleştirilen görüşmeler sonucunda, özel bankaların sermaye artırımı, sermaye benzeri kredi temini, birleşme, şube ve personel sayısını rasyonelize etme, hisselerin bir kısmının ya da tamamının yerli ve yabancı ortaklara satışı, iştirak ve gayrimenkul satışı gibi taahhütlerde bulundukları hatırlatıldı. 
     
     Kararlılık zorunlu’ 
     Bu taahhütler içinde yer alan sermaye artırımına ilişkin program çerçevesinde, dönem k rlarının sermayeye eklenmesi sağlandığı belirtilen yazıda, özel bankaların verdiği taahhüt mektuplarına uygun olarak gerekli tedbirleri almayan bankalara her türlü yaptırım zamanında ve kararlılıkla uygulanacağı uyarısında bulunuldu. 
     Bankalar nisan ayı içinde BDDK’ya birçok konuda düzenleme içeren taahhüt mektupları vermişlerdi. 
     



 EKONOMİ 





















</TEXT>
</DOC>
