<DOC>
<DOCNO> 5139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/yazar/gureli.html </URL>
<DATE> 2001/02/02/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Ali devam et 
</HEADLINE>
<TEXT>

     İsmet İnönü 41 yıl önce değil de önceki gün Meclis kürsüsüne çıkıp olup bitenlere baksaydı, herhalde o meşhur sözünü söylerdi "Suçluların telaşı içindesiniz." 
     Bu telaş, Çankaya'da hukukun üstünlüğünü korumaya azmetmiş bir hukukçunun kararlı biçimde oturduğunu fark ettikleri gün başlamıştı. 
     Cumhurbaşkanı'na yandaşlarıyla birlikte dört koldan saldırıya geçmişlerdi. Hukuka haddini bilmeliydi. Önemli olan "siyaset" ve "sosyal koşullar" idi. 
     Meclis'te ölümle biten kavganın özünde 41 yıl önceki hukuk tanımaz iktidar hırsının izleri yatıyor. 
     Bir yandan basına ve yargıya güya gözdağı vermek amacıyla salvo atışları devam ediyor, bir yandan da Meclis'te muhalefetin sesini kısmak için içtüzük değişikliği yapılmak isteniyor. Gerekçe Menderes'in gerekçesinin aynı Muhalefetin engellemelerini önleyerek, memlekete daha hızlı hizmet sunmak... 
     Yakında Menderes'in meşhur "Tahkikat Komisyonu"nu kurmaya kalkarlarsa hiç şaşmamalı. 
     Bunlar 41 yıl öncesini fersah fersah geride bıraktılar. 
     Cumhuriyet tarihinin en büyük yolsuzluk ve hırsızlıkları, hortumlama gerçekleştirilirken hukuk tanımazlığın da bin kat katmerlisi yaşanıyor. Yolsuzluk ne kadar büyükse hukuka saldırı da doğru orantılı olarak o kadar artıyor. 
     Siz hiç Cumhuriyet'in başsavcısına açıktan hedef göstererek böylesine dil uzatan bir başbakan gördünüz mü 
     Nerede kaldı hukukun üstünlüğü 
     Nereye gitti yargının bağımsızlığı 
     Ne oldu kuvvetler ayrılığı ilkesi 
     Neredesin, ey beğenilmez 1982 Anayasası'nın 138. ve 139. maddeleri 
     Güya yasama, yürütme, yargı erkleri birbirlerine karşı bağımsız öyle mi .. 
     Yürütmenin başı, yargıyı neredeyse azarlıyor. Çünkü "Beyaz Enerji Operasyonu"nun ucu el yakıyor. Yürütmenin başının yanı başındaki bir Bakan, Meclis'te ölümcül kavga sürerken antetli kağıdıyla yasamanın başına talimat gönderiyor 
     "Ali devam et - Okut - Oyla" 
     Öyle ya, varsa yoksa yürütme. Her işin başı yürütme. Yargının da üstünde yürütme, yasamanın da üstünde yürütme. 
     Yürütün bakalım, daha nereye kadar yürüteceksiniz 
     
Bir şiir      Nazım Hikmet Vakfı, Kültür Bakanlığı'nın ve TRT'nin katkılarıyla "Nazım Hikmet Şarkıları"nı yayımladı. Video CD kitapta yedi sanatçının Ruhi Su, Sümeyra, Zülfü Livaneli, Cem Karaca, İnci Çayırlı, Esin Afşar, Emin İgüs Nazım'ın eserlerini yorumlamaları yer alıyor. Tarık Öcal'ın müziği ve Esin Afşar'ın yorumuyla Nazım'ın "Tahir'le Zühre Meselesi"nden dizelerle büyük şairi anıyoruz 
     "Tahir olmak da ayıp değil Zühre olmak da hatta sevda yüzünden ölmek de ayıp değil, bütün iş Tahir'le Zühre olabilmekte yani yürekte. Seversin dünyayı doludizgin ama o bunun farkında değildir ayrılmak istemezsin dünyadan ama o senden ayrılacak yani sen elmayı seviyorsun diye elmanın da seni sevmesi şart mı Yani Tahir'i Zühre sevmeseydi artık yahut hiç sevmeseydi Tahir ne kaybederdi Tahirliğinden " 
     
     





'Fetret' devri 


Çeviri hatası 


'Ağzımdan işgal sözü çıkmadı ' 


Sezer, savcıları harekete geçirecek 


Tansiyonu düşürmek hükümetin işidir 


Nükhet öneriyor 


"Devletimiz sağolsindir .." 


Ambargo çare değil 


Bilgi merkezleri 


Ali devam et 


Koçaryan'ın fikri ve zikri 


Kafkasya stratejisi 


Herkes "şeffaf" olmalı 


Yine hakkımızı yemişler 


Eski Meclis 


Şaşkın bir yazı 


Davos'tan tortular... 


Bu ne cehalet 


Kuru gıdada "aracı" gitti, "yabancı" geldi 


Doğalgazın yüzde 4'üne kim ortak 


</TEXT>
</DOC>
