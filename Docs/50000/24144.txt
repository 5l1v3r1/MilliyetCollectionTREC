<DOC>
<DOCNO> 24144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/son/sontur14.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Müze Müdürü döven araştırmacı milyarlık tazminata mahkum oldu 
</HEADLINE>
<TEXT>

     Samsun'da bir müze araştırmacısı, müdürünü dövdüğü gerekçesiyle, 2 milyar 600 milyon lira tazminata mahkum edildi. 
     Samsun Arkeoloji ve Etnografya Müzesi Eski Müdürü Mustafa Akkaya'nın, Araştırmacı Necati Kodalak'ın, kendisini darp ettiği gerekçesiyle açtığı tazminat davası, Samsun 2. Asliye Hukuk Mahkemesi'nde tamamlandı. 
     Yaklaşık 3 yıldan bu yana devam eden dava sonucunda mahkeme, Kodalak'ı, 2 milyar 600 milyar lira tazminat ödemeye mahkum etti. Halen İl Kültür Müdürlüğü bünyesinde görev yapan Necati Kodalak, karara itiraz edeceğini belirterek, ''Olay günü bayan memurlarla tartışan müdürü odasına götürmek isterken, yüzünü kapıya çarptı. Sonra da aramızda itişme olmuştu. Dayak atma söz konusu değil'' dedi. 
     Yaklaşık 1 ay önce Ayasofya Müzesi Müdürlüğü'ne atanan Mustafa Akkkaya, Necati Kodalak'ın kendisini dövdüğü gerekçesiyle şikayetçi olmuş ve 5 milyar lira manevi tazminat istemiyle dava açmıştı. 
     







</TEXT>
</DOC>
