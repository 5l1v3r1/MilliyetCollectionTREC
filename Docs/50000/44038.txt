<DOC>
<DOCNO> 44038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/28/guncel/gun12.html </URL>
<DATE> 2001/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
SATIRBAŞI 
</HEADLINE>
<TEXT>

     Köprüye bomba ihbarı 
     Boğaz köprülerine "bombalı saldırı" ihbarı alan polis dün gece alarma geçti. Her iki köprününün gişelerinde kamyon ve diğer ağır vasıtalar didik didik aradı. Ancak ihbarın asılsız olduğu anlaşıldı. 
     
     Yük gemisi plaja çıktı 
     Kilyos açıklarında demirli bulunan 20 bin grostonluk Komsamolet Stakale Yakuth’ isimli bir kuru yük gemisi, aşırı rüzgar sebebiyle kıyıya sürüklendi. Plaja az kala karaya oturan geminin personeli yardım talebinde bulunmadı. 
     
     Köylüler, terörist öldürdü 
     Tokat’a bağlı Kadıvakfı Köyü’ne jandarma kıyafetli teröristler, Muhtar Ayhan Korkmaz’ı kaçırmak istedi. Evi ateşe veren grubun terörist olduğunu anlayan köylüler, silaha sarılınca çatışma çıktı. İki terörist öldürülürken, diğerleri karanlıktan yararlanarak kaçtı, muhtar kurtarıldı. 
     
     1 trilyonluk eroin ele geçti 
     Hakkari’nin Yüksekova ilçesine bağlı Aşağıuluyol mezrasında bir eve düzenlenen baskında, piyasa değeri bir trilyon lira olan 55 kilo saf eroin ele geçirdi. Uyuşturucuyla ilgili olarak Mehmet Han, Bahattin Sürer ve İran uyruklu Hacı Reşit Par tutuklandı. 
     



 GÜNCEL 
























</TEXT>
</DOC>
