<DOC>
<DOCNO> 18251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/son/sontur35.html </URL>
<DATE> 2001/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Etibank soruşturması savcısı konuştu "Siyasi boyutu var" 
</HEADLINE>
<TEXT>

     Tasarruf Mevduatı Sigorta Fonu'na devredilen Etibank'la ilgili soruşturmayı yürüten İstanbul DGM Cumhuriyet savcısı Ercan Cengiz, ''sözleşmede imzası bulunan dönemin bakan ve bürokratları hakkında 'nasıl bir işlem yapılacağına' henüz karar verilmediğini'' bildirdi. 
     Cengiz, DGM'de görev yapan bazı basın mensuplarının soruları üzerine, olayın ''siyasi boyutu'' bulunduğunu belirterek, Anayasa'nın 100. maddesi uyarınca henüz TBMM'ye yazı yazılıp yazılmayacağına da karar verilemediğini anlattı. DGM Cumhuriyet Savcısı Cengiz, şunları kaydetti 
     ''Diğer bürokratlar, özellikle müsteşarlarla ilgili soruşturmayı da Yargıtay Cumhuriyet Başsavcılığı yapar. Ancak biz, ne bakanlar hakkında ne de müsteşarlar hakkında soruşturma yapılması için yetkili mercilere yazı yazmadık. Önümüzdeki günlerde nasıl bir işlem uygulanacağına karar verilecek. Yasadaki hukuki boşluklar nedeniyle şu anda bir işlem yapmıyoruz.'' 
     
     
     
     
     







</TEXT>
</DOC>
