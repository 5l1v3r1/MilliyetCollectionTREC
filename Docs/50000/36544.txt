<DOC>
<DOCNO> 36544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/yazar/akyol.html </URL>
<DATE> 2001/08/11/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Avrupa ve 'güvenlik' 
</HEADLINE>
<TEXT>

     AB üyeliği uğruna hürriyetlerin genişletilmesi, ulusal güvenliğimizi sarsar mı Askerler, "bölücülük" ve "irtica"nın güçlenmesinden endişeli... 
     Somut örnek 312. maddedir. Kopenhag kriterleri, 312. maddenin kesinlikle Avrupa hukukuna uyarlanmasını gerektiriyor. Hikmet Sami Türk'ün insan haklarından sorumlu bakan olduğu 55. hükümet döneminde, 312'nin değiştirilmesi için hükümet tasarısı hazırlanmış, Başbakan Yılmaz'ın imzasıyla Meclis'e sevk edilmişti. 
     Ama Genelkurmay Başkanı Sayın Kıvrıkoğlu, bunun sakıncalı olduğunu söyledi. Vural Savaş da 'laiklik elde gider' deyince, tasarı terk edildi. 
     Tasarıyı hazırlayan siyasi kadrolarla karşı çıkanlar arasında iki farklı güvenlik anlayışının olduğu ve bunun AB sürecini etkilediği belli. 
     
     SADECE 312. madde değil... Anayasa değişikliklerinden RTÜK, YÖK ve yerel yönetimlere kadar birçok yeni düzenleme, geniş yorumlanan bir "ulusal güvenlik" kavramına takılıyor veya takılabilir. 
     Kasım ayına kadar bir şeyler yapabilecek miyiz Çünkü, AB Komisyonu kasım ortasında yayımlayacağı "İlerleme 2001" raporunda aday ülkelere, bu arada Türkiye'ye bir tür karne verecek 
     Sınıfta kalmak, üyeliğimizin meçhul tarihe atılması sonucunu doğurabilir 
     Avrupa'dan uzaklaşma görüntüsü veren bir Türkiye'de ekonomi ne olur 
     Kıbrıs ne olur Zayıflayan bir Türkiye içeride artan nüfusunu nasıl doyurur, dışarıda, Kafkasya ve Orta Asya'da ne kadar rol oynayabilir 
     Mesut Yılmaz onun için, "ulusal güvenlik kavramını tartışalım, kasıma kadar bir şeyler yapalım" diye çırpınıyor. 
     Dışişleri Bakanı İsmail Cem de kasıma kadar "Ulusal Program çerçevesinde bazı şeyleri yapmamızın" hayati önemini anlattı. 
     
     "ULUSAL güvenlik" elbette önemli ve elbette riskler var. 
     Risk, "irtica" değildir. Bu paranoyadan kurtulmak lazım. Çünkü iktisaden gelişen ve kentleşen toplumlarda, dini çevrelerde bile sekülerlik güçlenir 
     Gerçek risk 'bölücülük'tür. Çünkü, iktisaden gelişmiş ve ileri derecede kentleşmiş bütün toplumlar sekülerleşmiştir ama etnik milliyetçilik ortadan kalkmamıştır İşte Bask, Quebec, Kuzey İrlanda... 
     Yoksulken ekmeğe razı olanlar, ekmek sorunu çözülünce 'postmodern' taleplerde bulunuyorlar 
     Ama artık 12 Eylül usulleriyle bastırmak da mümkün değil. 
     Milli bütünlük ve üniter devlet yapısını korumada Türkiye'nin başka ülkelerde olmayan güçlü avantajları vardır Nüfus, ayrılamayacak kadar iç içe geçmiştir. Ümmet geleneğinden kaynaklanan "Müslüman azınlık yoktur" anlayışı ve bu geleneğin Cumhuriyet'te eşit vatandaşlık olarak uygulanması sayesinde. 
     AB üyeliği ile hızlanacak kentleşme, iktisadi gelişme ve zenginleşme nüfusumuzu daha fazla iç içe geçirecek, radikalizmleri ılımlılaştıracaktır. 
     AB üyeliği Türkiye'nin ekonomik ve politik gücünü de artıracaktır. 
     Onun için, güvenlik kavramını 'teknik' boyutlarına indirerek ve o çerçevede özenli olarak, Yılmaz'ın dediği "ileri adımlar"ı atmalıyız, AB trenini kaçırmamalıyız. 
     
     







Avrupa ve 'güvenlik' 


Yaşam dersleri 


Önce Meclis'e bakalım 


Asker askerliğini, sivil sivilliğini bilecek 


Atanmışla seçilmiş İtilmiş'le Kakılmış 


Öğretmen atamaları ne zaman yapılacak 


Zihniyet meselesi 


Merkez Bankası 


Şeriatçı değilim desem inanır mısınız 


Mesut Yılmaz'ın dünü, bugünü, ya yarını 


Solda tarihi buluşma 


Guru Terim 5 Kasım'da karşımızda 


Babanızla nasılsınız Kadın mısınız 


Artık kapkaç gaspın içine giriyor 


Laf kıtlığında... 


Şimdiki kızlar harika 


</TEXT>
</DOC>
