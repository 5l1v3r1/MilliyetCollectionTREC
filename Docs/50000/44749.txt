<DOC>
<DOCNO> 44749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/son/sontur15.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Muhtar adayı seçimde kendisine oy vermeyen 2 kardeşi yaraladı 
</HEADLINE>
<TEXT>

     Çorum'da, 18 Nisan seçimlerinde muhtar adayı olan ve seçilemeyen kişi, kendisine oy vermeyen iki kardeşi, tabancayla ateş ederek yaraladı. 
     Sadık Sarıtaş, 18 Nisan seçimlerinde, merkeze bağlı Yoğunpelit Köyü'nde muhtar adayı oldu, ancak seçimi kaybetti. 
     Sarıtaş, iddiaya göre, kendisine oy vermediği için aralarında husumet meydana gelen Selami 22 ve Hüseyin Aktaş 24 kardeşlerle, tarladan traktörün römorkuna soğan yükledikleri sırada, bu konuda yeniden tartıştı. 
     Tartışmanın kavgaya dönüşmesi sonucu Sadık Sarıtaş, Aktaş kardeşlere tabancayla ateş etti. Vücuduna 2 kurşun isabet eden Hüseyin Aktaş ve 1 kurşun isabet eden Selami Aktaş, Çorum Devlet Hastanesi'ne kaldırıldı. 
     Olaydan sonra kaçan Sadık Sarıtaş'ın yakalanmasına çalışıldığı, soruşturmanın sürdürüldüğü bildirildi. 
     






</TEXT>
</DOC>
