<DOC>
<DOCNO> 33046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/son/sondun23.html </URL>
<DATE> 2001/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'de MOSSAD gazete ilanıyla ajan arıyor... 
</HEADLINE>
<TEXT>

     İsrail gizli haber alma örgütü Mossad, İngilizce yayınlanan bir gazetede çıkan ilanla yeni elemanlar aradığını duyurdu. 
     İsrail'de İngilizce yayınlanan ''The Jerusalem Post'' gazetesinde İbranice çıkan ilanda, ''Mossad herkese, çoğu kişiye açık değil, fakat belki size açık'' denildi. 
     Mossad'ın resmi adı olan İstihbarat ve Özel Görevler Enstitüsü adı altında yayınlanan ilanda, adaylarda yabancı dil bilmeleri, girişken ve yetenekli olmaları, eğitim sürecinden sonra denizaşırı hizmetlerde gönüllü olmaları gibi özelliklerin arandığı duyuruldu. 
     Gizli eleman alım politikasını kıran Mossad, yakın dönemde de İbranice yayınlanan gazetelerde benzer ilanlar vermişti, ancak ilk kez böyle bir ilanın İngilizce yayınlanan bir gazetede çıktığı belirtiliyor. 
     İsrailli yetkililer, yüksek teknoloji şirketlerinin rekabeti nedeniyle Mossad'ın yeni adaylar için kamuya duyurma yolunu seçtiğini belirtiyor. 






</TEXT>
</DOC>
