<DOC>
<DOCNO> 47278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/siyaset/siy09.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Referandum yükü ağırlaştırır 
</HEADLINE>
<TEXT>

Hükümette ortak ses 
     ANKARA Milliyet 

     Milletvekili maaşlarına ilişkin Anayasa değişikliğinin referanduma sunulması kararı, hükümette ve muhalefette geniş yankı buldu. Başbakan Yardımcısı Devlet Bahçeli, "Türkiye, ekonomik açıdan böylesine bir sıkıntıda iken referandum yükü işleri zorlaştıracaktır" derken, Adalet Bakanı Hikmet Sami Türk de referandumun, Türkiye’nin içinde bulunduğu ortamda lüks olacağını söyledi. 
     Referandum kararı, erken seçim isteyen muhalefeti de harekete geçirdi. SP Genel Başkanı Recai Kutan, "Doğru olan bu referandumla birlikte genel seçime gidilmesidir" derken, AKP Grup Başkanvekili Salih Kapusuz da nisanda referandumla birleştirilmiş erken seçim önerdi. DYP Grup Başkanvekili Ali Rıza Gönül de, hükümeti çekilmeye çağırırken, partisinin hazırladığı teklife destek verilmesini istedi. 
     



 SİYASET 













</TEXT>
</DOC>
