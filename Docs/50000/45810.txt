<DOC>
<DOCNO> 45810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/son/sontur12.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'den askeri operasyon için talep yok 
</HEADLINE>
<TEXT>

     ANAP Genel Başkanı, Devlet Bakanı ve Başbakan Yardımcısı Mesut Yılmaz, ABD'nin Afganistan'a yönelik operasyonda Türkiye'den somut bir talepde bulunmadığını söyledi. 
     Yılmaz, partisinin TBMM'de yapılan Başkanlık Divanı Toplantısı çıkışında gazetecilerin sorularını yanıtlarken, ''Bazı ihtiyaçları var ama şu ana kadar somut bir talep yapmadılar'' dedi. 
     ''Asker istiyorlar mı '' soruna da Yılmaz, ''Şu ana kadar özel bir talep yok'' karşılığını verdi. 
     Yılmaz, operasyonun Irak'a kayma olasılığını soran gazeteciyi de, ''İnşallah olmaz'' diye yanıtladı. 
     Muhalefet liderleriyle yapılacak görüşmenin içeriğine ilişkin bir soruyu yanıtlarken de Yılmaz, ''Sadece bilgilendirmek için'' dedi. 
     Yılmaz, gazetecilerin, Türkiye'nin asker göndermesi konusundaki bir başka sorusunu da ''Hayır şu aşamada sözkonusu değil'' karşılığını verdi. 
     Meclis'ten yetki istenip istenmeyeceği sorunu da, ''Şu aşamada gerek yok. Olaylar nereye götürür bilinmez ama şu aşamada öyle bir şey sözkonusu değil'' diye yanıtladı. 
     Yılmaz, iç güvenlik alanında alınan tedbirlirle ilgili bir soruylu yanıtlarken de, ''Her türlü tedbiri alıyoruz. Hem askeri, hem polisiye..'' dedi. 
     






</TEXT>
</DOC>
