<DOC>
<DOCNO> 42895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/ekonomi/eko07.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
AB’ye üyelik için Kıbrıs çözülmeli 
</HEADLINE>
<TEXT>

     EKONOMİ SERVİSİ 

     Avrupa Birliği Türkiye Temsilcisi, Büyükelçi Karen Fogg, "Türkiye henüz bir müzakereye aday ülke değil. Kıbrıs sorununun sonuçlanması lazım" dedi. 
     Fogg, Siyasi ve Sosyal Araştırmalar Vakfı’nın düzenlediği "AB - Türkiye İlişkileri’ konulu konferansta yaptığı konuşmada, "Türkiye’nin birkaç ay içindeki ekonomik performansı çok önemli. Ekonomik olarak toparlayamazsa diğer tüm alanlarda çok zorlanacak. Siyasi reformlarda, dış politikada zorlanacak, özellikle AB gözetimindeki Kıbrıs konuşmalarının önümüzdeki yaz sonuçlanması lazım. Yaza kadar bu konuda sonuç alınamazsa hepimiz çok zorlanacağız" diye konuştu. 
     Türkiye’nin AB’ye uyumdaki hukuki statüsü alanında gözden geçirmesi gereken 30 konu olduğunu belirten Fogg, Türkiye’nin herkesi şaşırtmaya aday bir ülke olduğuna dikkati çekerek, "Türkiye inanılmaz hızlı bir şekilde üyeliğe gidebilir veya hiç hareket etmeyebilir" dedi. 
     



 EKONOMİ 


























</TEXT>
</DOC>
