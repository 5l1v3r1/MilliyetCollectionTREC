<DOC>
<DOCNO> 37504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/ekonomi/eko07.html </URL>
<DATE> 2001/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara’da dolarla alışveriş yasağı 
</HEADLINE>
<TEXT>

     ANKARA Milliyet 

     Türkiye’nin en büyük özel sektör kuruluşlarının başında gelen Ankara Ticaret Odası ATO , üyelerine "dolarla alışveriş ve faaliyet yasağı" koymaya hazırlanıyor. 140 binin üzerinde üyesi bulunan ATO’nun Başkanı Sinan Aygün yaptığı yazılı açıklamada, Oda’ya bağlı olarak faaliyet gösteren işyeri sahiplerinin döviz cinsinden para birimleri ile ticari faaliyette bulunmalarına yasak getirecek "uyulması zorunlu mesleki teamül kararı" alacaklarını bildirdi. Aygün, ATO bünyesindeki 70 meslek komitesinin bu yönde karar alarak Oda yönetimine ilettiğini, konunun 29 Ağustos’ta yapılacak ATO Meclis toplantısına sunulacağını açıkladı. 
     
     TL’ye iadei itibar istiyoruz’ 
     Oda Meclisi’nden karar alınması durumunda, yasağa uymayan üyelerine cezai yaptırım uygulayacaklarını bildiren Aygün, aynı zamanda dövizle alışverişe karşı bir kampanya başlatacaklarını duyurdu. Aygün, "TL’ye iade i itibar" istediklerini ifade etti. Aygün, ekonomi yönetiminin bir yandan TL’ye güven isterken, bir yandan dövize endeksli tahvil ihracına gitmesini de bir çelişki olarak nitelendirdi. 
     



 EKONOMİ 






















</TEXT>
</DOC>
