<DOC>
<DOCNO> 40888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/siyaset/siy03.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Noter tasdikli soygun 
</HEADLINE>
<TEXT>

     ANKARA Milliyet 

     Bayındırlık Bakanlığı ihalelerinde yapılan yolsuzluk, noter aracılığıyla saptandı. Bayındırlık Bakanlığı Müsteşarı Ali Helvacı’yı Kıbrıs otoyolu ihalesinde yolsuzluk yaptığı gerekçesiyle DGM’ye şik yet eden Üstyapı İnşaat, Kocaeli - Gölcük yolu ihalesindeki benzer bir yolsuzluğu da noter aracılığıyla ortaya çıkardı. 12 Şubat 2001’de gerçekleştirilen ihale öncesi sabah saat 08.45’te, Ankara 9. Noterliği’ne giden Üstyapı İnşaat’ın bir yetkilisi, hangi firmaya ihalenin verileceğini ve ihalenin yüzde kaçlık kırımla alınacağını bildirdi. Noterde kayıt altına alınan bu "ifade beyanının" doğruluğu, ihale sonrasında anlaşıldı. Noter tespitli soygunu Karayolları Genel Müdürü Dinçer Yiğit’e bildiren Üstyapı İnşaat yetkilileri, Yiğit’ten ihaleyi onaylamamasını istedi. Ancak Yiğit, buna rağmen ihaleye onay verdi. Olayı DGM’ye götürmeyi planlayan Üstyapı İnşaat yetkilileri, bu ihalenin Koray Aydın’ın akrabası olduğu belirtilen Müsteşar Yardımcısı Raci Akyol’un sorumluluk bölgesinde olduğunu vurgulayacak. 
     



 SİYASET 












</TEXT>
</DOC>
