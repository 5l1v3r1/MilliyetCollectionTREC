<DOC>
<DOCNO> 2624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/son/soneko13.html </URL>
<DATE> 2001/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurtbank ve Egebank'ın birikmiş zararı 1 katrilyon 9 trilyon 
</HEADLINE>
<TEXT>

     Tasarruf Mevduatı Sigorta Fonu'na devredilen Yurtbank ve Egebank'ın birikmiş zararının 1 katrilyon 9 trilyon 760 milyar lira olduğu bildirildi. 
     Devlet Bakanı Recep Önal, FP İstanbul Milletvekili Osman Yumakoğulları'nın Başbakan Bülent Ecevit'e yönelttiği soru önergesine verdiği yanıtta, bu bankaların grup riskinin de 613 trilyon 404 milyar lira olduğunu belirtti. 
     Önal'ın verdiği bilgiye göre, Yurtbank'ın Fon'a devir tarihi itibarıyla birikmiş zararı 362 trilyon 566 milyar lira, Egebannk'ın birikmiş zararı ise 647 trilyon 194 milyar lira. Önal, Yurtbank'ın grup riskini 378 trilyon 294 milyar lira, Egebank'ın grup riskini de 235 trilyon 110 milyar lira olarak açıkladı. Önal, bu iki bankanın, kredilerin çoğunluğunu, hakim sermayedar gruba dahil firmalara kullandırıldığının belirlendiğini bildirdi. Devlet Bakanı Recep Önal, Fon'a devredilen Yaşarbank, Etibank, İnterbank, Bank Ekspres, Bank Kapital ve Esbank'ın birikmiş zararının 2 katrilyon 331 trilyon 531 milyar lira, grup riskinin ise 1 katrilyon 352 trilyon 608 milyar lira olduğunu daha önce açıklamıştı. Böylece Fon'a devredilen 8 bankanın toplam birikmiş zararı 3 katrilyon 341 trilyon 291 milyar liraya, grup riski ise 1 katrilyon 966 trilyon 12 milyar liraya ulaştı. 




</TEXT>
</DOC>
