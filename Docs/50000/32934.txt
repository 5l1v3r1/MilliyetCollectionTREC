<DOC>
<DOCNO> 32934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/ekonomi/eko04.html </URL>
<DATE> 2001/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB Hükümette newline radikal revizyon şart 
</HEADLINE>
<TEXT>

Türkiye Odalar ve Borsalar Birliği’nin konsey başkanları, bakan sayısının 22’ye indirilerek, radikal ve gerçekçi’ bir revizyon yapılmasını istedi 
     ANKARA Milliyet 

     Türkiye Odalar ve Borsalar Birliği TOBB konsey başkanları, hükümette revizyon istedi. TOBB Konseylerinin başkanlarının, İstanbul Sanayi Odası’nda gerçekleştirdikleri toplantıdan sonra yapılan açıklamada, "Bugün gelinen noktada güvensizlik ve belirsizlik ortamının giderilmesinin temel şartı, öncelikle hükümette radikal ve gerçekçi bir yapı değişikliğine gidilmesinden geçmektedir" denildi. 
     
     Bakan sayısı 22’ye insin 
     TOBB Sanayi Odaları Konsey Başkanı Kemal Çolakoğlu, "Hükümetimize güvenin devam edebilmesi için radikal bir takım değişiklikler istiyoruz, bu da hükümet içerisinde sayının 22’ye düşürülerek tasarrufa örnek teşkil edilmesinden geçmektedir. Bugün hiç kimsenin, hiç bir kesimin kendisi ve bölgesi veya sektörü için bir talepte bulunması söz konusu değildir" dedi. 
     
     Güvensizlik devam ediyor' 
     İstanbul Sanayi Odası Başkanı Hüsamettin Kavi de güven sorunun aşılması ve belirsizliğin giderilmesine yönelik temel unsurun hükümetin yapısından geçtiğini belirtti. Kavi, bu konuda en kısa zamanda hükümetin radikal bir yapı değişikliğini gerçekleştirerek hedeflerine ulaşabilmesi gerektiğini söyledi. 
     Kavi konuşmasına şöyle devam etti "Güvensizlik ve belirsizlik devam ediyor. Hükümette bir revizyon gerekli. 
     



 EKONOMİ 






















</TEXT>
</DOC>
