<DOC>
<DOCNO> 2480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/16/son/sontur15.html </URL>
<DATE> 2001/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yahya Demirel de dolandırıcılıktan yargılanacak 
</HEADLINE>
<TEXT>

     Tasarruf Mevduatı Sigorta Fonu'na devredilen Egebank'ın eski sahibi Yahya Murat Demirel'in de aralarındabulunduğu 5 sanık hakkında, Olguntürk Dış Ticaret ve Pazarlama Limited Şirketi'ne ''usulsüz'' kredi vererek ''Dolandırıcılık'' suçu işledikleri gerekçesiyle dava açıldı. 
     İstanbul Cumhuriyet Savcısı Osman Uludüz tarafından hazırlanan iddianamede, davanın müştekisi olan Deniz Olguntürk'ün, İngiltere'de oturduğu, sık sık Türkiye'ye girip çıktığı ve avukatlık yapan Haluk Ündeş'in bürosunda Nevruz Kamil Sağlamyürekli ile tanıştığı anlatıldı. Olguntürk ve Sağlamyürekli'nin, ticaret konusunda birbirlerine önerilerde bulunduğu, arkadaşlıklarının da bir süre sonra duygusal boyutlara taşındığı anlatılan iddianamede, Egebank'tan kredi almak konusunda Nevruz Kamil Sağlamyürekli ile Deniz Olguntürk'ün anlaştığı ve tüm işlemleri tamamladıkları kaydedildi. 
     Müşteki Deniz Olguntürk'ün sahibi bulunduğu Olguntürk Dış Ticaret ve Pazarlama Ltd. Şti'ye, kendisinin bilgisi olmadan Nevruz Kamil Sağlamyürekli tarafından Egebank'tan 3 milyon dolar kredi çıkarıldığı belirtilen iddianamede, Nevruz Kamil Sağlamyürekli ve Kemal Doğan'ın sorumluları olduğu Boğaziçi Kağıt Sanayi Ticaret Ltd. Şti'ye de müştekinin şirketi kefil gösterilerek 3 milyon dolar kredi alındığı ifade edildi. 




</TEXT>
</DOC>
