<DOC>
<DOCNO> 44630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/spor/spo07.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kara Tahta 
</HEADLINE>
<TEXT>

Ağızlara düdük çalındı      Süper ligin başlamasına birkaç gün kala Futbol Federasyonu kötü tezahürat ve küfürün önüne geçmek için futbol müsabaka talimatında yaptığı değişiklik ile radikal bir uygulamayı yürürlüğe soktu. Ve hakeme maçı tatil edip sorumlu kulübü cezalandırma yolunda yetki verdi. 
     Talimat son derece açıktı, ancak saha içi kararları bile henüz belli bir standardı yakalayamayan hakemlerimizin böylesi hayati olaylar karşısında nasıl bir etki altında kalacağı hesaplanmadı. Son olarak Mutlu Çelik’in Beşiktaş - Kocaelispor maçında kötü tezahürata karşı takındığı tavır ile bir kez daha gündeme gelen konu, aslında yıllardır stadlarımızda kanayan bir yaraya umutsuzca parmak basmaktan başka bir şey değildi. İki hafta önce Kadir Tozlu, Göztepe - Ankaragücü maçında benzeri bir çirkinlik ile karşılaştı. Üstelik bir de maç başlamadan kafasına taş yedi. Raporu Göztepe’nin sahasının kapanmasına yetti. Önceki hafta Metin Tokat yine kötü tezahürat nedeniyle gecikmeli de olsa prosedürü uyguladı. Galatasaray ve Fenerbahçe kulüpleri PFDK’ya sevk edildi. Yarın da aynı akıbet Beşiktaş ile Kocaelispor kulüplerinin başına gelecek. 
     H l hakemlerin standardı yakalayamadığını tartışa duralım, bu olaylara neden olan taraftarlara kim "dur" diyecek Artık start verildi, ok yaydan çıktı. Taraftarı, yöneticisi, tahrikçiler, tetikçiler.. Şapkalarınızı önünüze koyun ve iyi düşünün. Soyunma odasına girip çıkan hakemin, bundan sonra yapacağı, düdüğünü maçı tatil etmek için çalmaktır. 
     
HAFTANIN SÖZÜ      Sadece Denizlispor’u değil, içimizdeki rakipleri de yendik. 
     Fenerbahçe Teknik Direktörü Mustafa Denizli 



 SPOR 



























</TEXT>
</DOC>
