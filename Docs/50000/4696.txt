<DOC>
<DOCNO> 4696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/dunya/dun01.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümetten Paris'e sert yanıt 
</HEADLINE>
<TEXT>
Kendi tarihine bak 
     ANKARA Milliyet 

     Hükümet sert bir açıklama yayınlayarak Fransa Cumhurbaşkanı Jacques Chirac’ın "Ermeni Soykırımı Yasası"nı onaylamasını kınadı. Açıklamada, "Bu gelişme, Türk - Fransız ilişkilerine vurulan ağır bir darbedir. Türk - Fransız dostluğuna, Fransa hükümeti sahip çıkmamıştır" denildi. Hükümet açıklamasında kabul edilen yasanın Türk - Fransız ilişkilerini ve bölgedeki istikrar ve güvenliğe umutsuz etkilerde bulunacağı yinelenerek şöyle denildi 
     
Hukuk devletinin kuralları işletilmedi’      "Bu gelişme Türk - Fransız ilişkilerine vurulan ağır bir darbedir. Yüzyıllar boyunca gelişen Türk - Fransız dostluğuna, Fransa hükümeti sahip çıkmamıştır. Fransız Anayasası’na aykırı olduğu, tanınmış Fransız hukukçular tarafından beyan edilen bir metnin Anayasa Konseyi tarafından incelenmesi imkanı dahi ortadan kaldırılarak, hukuk devletinin kuralları işletilmemiştir. 
     Fransa’nın kendi tarihini bir tarafa bırakarak, haksız olarak Türkiye’nin geçmişi hakkında böyle bir kanun kabul etmesi bu ülkede etkisi artan Türkler ve yabancılara dönük düşmanlığı körükleyen çevreleri daha da cesaretlendirecektir. Bunların sorumluluğu Fransa’ya ait olacaktır. Fransa’nın bu dostluğa sığmayan çifte standartlı tutum ve davranışını kınıyor ve kararlılıkla reddediyoruz." 
     


 DÜNYA 













</TEXT>
</DOC>
