<DOC>
<DOCNO> 9490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/yasam/yas02.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu okulda, her teneffüs iğne var 
</HEADLINE>
<TEXT>

Bu okul başka okul Öğrencileri önlük yerine pijama giyiyor. Kimi ağzında maskeyle, kimiyse kolunda serumla ders görüyor... 
     AYŞEGÜL AYDOĞAN 

     Kimi lösemili, kimi ise kronik böbrek, karaciğer ya da şeker hastası... Hemen hepsi pijamalarıyla oturuyor sırasında. Bazılarının ağzında maske, bazılarının kolunda serum var. Okul da, sınıf da bildiklerimizden çok farklı. Burası Türkiye genelinde sayıları hızla artan hastane okul’lardan biri SSK Bakırköy Kadın Doğum ve Çocuk Hastanesi İlköğretim Okulu... 
     
     Tenefüse değil tedaviye 
     Yaşları 5 ile 13 arasında değişen bu çocuklar, hastalıkları nedeniyle aksattıkları eğitimlerine, servis koridorundaki sınıflarında devam ediyorlar. 
     Hastane okulunda bilinen anlamda tenefüs yok. İğne olması, ilaç alması, tahlil yaptırması ya da film çektirmesi gereken, izinle sınıftan ayrılıyor. Bir de diyabetliler meyve saatleri için ara veriyor. 
     
     Çocuklar rahatlatıyor’ 
     Yılda 600 - 700 öğrenci okuttuklarını söyleyen bu çok özel okulun öğretmenlerinden Suzan Çelenoğlu işe şöyle konuşuyor 
     "Sayıları az olduğu için, çocuklarla daha fazla ilgilenme imkanı buluyoruz. Bu sayede iyi bir eğitim alıyor. En önemlisi psikolojik olarak çocukları rahatlatıyor. İyileşmelerinde buradaki eğitimin çok büyük katkısı var. Bazen ameliyat, iğne ya da çeşitli tedaviler için ikna ediyoruz. Doktorlardan daha etkili oluyoruz, bizi dinliyorlar" 
     
     
     


 YAŞAM 























</TEXT>
</DOC>
