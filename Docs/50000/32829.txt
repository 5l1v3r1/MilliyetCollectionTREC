<DOC>
<DOCNO> 32829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/yazar/pulur.html </URL>
<DATE> 2001/07/19/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıssadan hisse 
</HEADLINE>
<TEXT>

     OKURLARIMIZ bilir, biz "kıssadan hisse"leri genellikle pazar günleri yazarız. O haftanın önemli olaylarını, laflarını, abuk sabukluklarını fıkralarla yorumlar, "kıssadan hisse" çıkarırız. 
     Ya da, bazı hallerde "kıssadan hisse"yi herkesin kendi anlayışına bırakırız. 
     Ama baktık ki bu sefer, işin pazara kadar beklemeye tahammülü yok çaresiz programı üç gün geriye aldık... 
     
     FIKRALAR, bir ülkenin insanlarının ya da bütün insanların ortak malıdır, bu fıkraları insanlar üretir, sonra bunları yine kendilerinin yarattığı olaylara, davranışlara uygularlar. 
     Çoğu fıkra eski olsa bile, daha önceleri okumuş olsanız bile canlılıklarını asla kaybetmezler. 
     Şimdi okuyacaklarınız da bu cinsten... 
     
     SÜLEYMAN Nazif, Galata Köprüsü'nden geçerken karşısına bir adam çıkmış, ayağı sakat, kolu alçıda, başında sarık gibi bir sargı, konuşamıyor, acayip sesler çıkarıyor, elini uzatmış sadaka istiyor, dileniyor. 
     Süleyman Nazif bir hamle yapmış adamı geçememiş, bir hamle daha, yine aşamamış, sonunda adamı itmiş geçmiş 
     "Bana ne ulan, seni bu hale kim getirmişse, ona git .." 
     Kıssadan hisse... 
     Ekonominin hali, bu adama benziyor, bazılarına göre de kurtarmak yine bize düşüyor. 
     Bize ne yahu, ekonomiyi kim bu hale getirmişse o kurtarsın... 
     Başta "Kurtulduk" diye büyük bakkallarda zurna çalanlar, yazanlar, çizenler, konuşanlar, ahkam kesenler... 
     
     CAHİL hoca camide vaaza başlamış 
     "Ey cemaat, aptes dinin temelidir " 
     "Ey cemaat, aptes dinin temel direğidir." 
     "Ey cemaat, aptes deyip geçmeyin " 
     Hoca, cahil, diyecek başka lafı yok, tutturmuş "aptes" diye gidiyor. 
     Sonunda yine "Ey cemaat, aptes dinin temel direğidir " deyince, biri dayanamamış 
     "Ulan, bu ne biçim temel direktir ki, bir osurukta gidiyor." 
     Kıssadan hisse... 
     IMF'nin dayattığı bu program nasıl bir programdır ki, bir üfürükte sallanıyor, gitti, gidecek 
     
     KURAKLIK çeken köylüler nefesi kuvvetli, ilmi derin bir hocayı alıp, karşı tepeye tırmanıp, yağmur duasına çıkmışlar. 
     Aradan bir hafta, on gün geçmiş, damla yağmur yok 
     Hocaya sormuşlar 
     "Hani yahu, yağmur yağmadı " 
     "Yağmaz tabii sizin imanınız zayıf, duayla yağmur yağacağına inansaydınız, yanınıza şemsiye alırdınız " 
     Kıssadan hisse... 
     Demokrasinin sadık bendeleri olup, zora gelince demokrasiye ne kadar bağlı olduklarını gösterenlere ibretle sunulur. 
     
     







MHP yıpranıyor 


Tayyip kızmasın 


Zirvenin kararı Önce güven 


Türkiye'nin zamanını daha fazla çalmayın 


Siyasetçinin hortumu .. 


Umut... Yeniden. 


Güreşe karşı tenis 


O kadar basit değil... 


Bu bir ilandır 


Öksüz nasıl istifa etti 


Kıssadan hisse 


Eşgüdüm karesi 


Annem ve kızım 


Vatandaş değil teba 


Öksüz gitti ama sorun bitmedi 


"Sinir yatıştırma" operasyonu 


Derviş’i sıkıştırırsanız batarsınız’ 


</TEXT>
</DOC>
