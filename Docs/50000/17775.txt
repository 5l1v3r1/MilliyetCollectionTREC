<DOC>
<DOCNO> 17775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/24/spor/spo10.html </URL>
<DATE> 2001/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Spor Panorama 
</HEADLINE>
<TEXT>

12. güç seyirciKolay kolay bir daha yaşanmayacak bir maç oynandı Kadıköy Şükrü Saracoğlu Stadı’nda. Taktik, teknik, hoca, futbolcu. Hepsi bir yana taraftarın ne kadar önemli olduğu kanıtlandı 
     Gürel Yurttaş 

     Müthiş bir maçtı... Son olarak 12 yıl önce yaşanmıştı. Kahramanlarından biri yine Fenerbahçe’ydi. 3 - 0 yenik duruma düştüğü maçta Galatasaray’ı 4 - 3 yenmişti. 
     Bu kez de gülen taraf Fenerbahçe olmuş, bu kez Gaziantep’i karbon kağıdı koyulmuşçasına aynı şekilde devirmişti. 
     Bir daha böylesi yaşanır mı Bilinmez. 
     Ama bu 90 dakika da yıllar geçse zihinlerden silinmez. 
     
     Nasıl kazandı Fenerbahçe Gaziantep gibi ligin en dişli takımlarından biri karşısında 3 - 0 geri düşmüşken, bir yılın emekleri tam çöpe gidecekken, nasıl dirilmişti. 
     Taktik mi değişmişti Futbolcular gitmiş, yerlerine yenileri mi gelmişti Takımın başındaki hoca mı mucizeyi gerçekleştirmişti Yoksa sihirli değnek mi değmişti 
     Söyleyin hangisi Cevap hiçbiri. 
     Çünkü gidişatı değiştiren, Fenerbahçe’yi dirilten, Gaziantep’i şaşırtan seyirciydi. 12. oyuncu olarak sahada yerini almış, dolayısıyla fazlalıkla oynayan Fenerbahçe, kaderini değiştirmişti. 
     
     Demek ki seyirci ne kadar önemli Taraftar takımının üzerinde nasıl da etkili. 
     İlk yarı 3 - 0 bitince herkes umutsuzluğa kapılsaydı... Çokça görüldüğü gibi takımını protesto etseydi... Federasyona, basına, hakeme, ona, şuna bağırıp, hakaret yağdırsaydı... Sizce maç 4 - 3’e döner miydi 
     Evet Fenerbahçe taraftarı bu sezon sınıfı geçmiştir. Kadıköy’ü rakipler için içinden çıkılmaz bir karanlık kuyu haline getirmiş, takımını inanılmaz bir kimliğe sokmuştur. 
     Fenerbahçe şampiyon olursa kimse üstüne çok fazla pay almamalıdır. "Ben oynadım, taktiği ben verdim, kalede harikalar yarattım, ne de güzel goller attım" diye böbürlenmemelidir. 
     Sezar’ın hakkı Sezar’a... Mutlu sona ulaşılması halinde bu taraftar tarihe geçecektir. Şampiyonluğun yakalanamaması durumunda da sorumlular taraftarın huzuruna çıkıp, özür dilemelidir. 
     
     Bu arada... Unutulmaz maçın diğer kahramanı Gaziantepspor’u atlamayalım. Rakiplerinin kat be kat altında bütçesiyle... Yurt dışından bulup, getirdiği keşfedilmemiş yıldızlarıyla... Türk futboluna her sezon kazandırdığı yetenekleriyle... Onların da hakkını verelim. 
     Buraya kadar gelebilmek... Şampiyon adayları arasında yer alabilmek... Fenerbahçe Stadı’nda 3 - 0’lık üstünlüğü yakalayabilmek... Kolay mı 
     Burada da Celal Doğan’ı alkışlayalım. Prensipleriyle, spor adamı kimliğiyle, uygulamalarıyla böyle bir takımı yarattığı için kutlayalım. 
     3 - 0’dan 4 - 3’e düşmek acı ama... Olsun başkan. Galip sayılır bu yolda mağlup. Yılmadan, aynen devam. Gaziantepspor, bu tavrını sürdürdüğü sürece... Eninde, sonunda... Ama mutlaka zirveye çıkacaktır. Çünkü çalışan, ilkeli davranan, prensiplerinden ödün vermeyen sonunda kazanacaktır. 
     
Basından seçmeler      Kaçan penaltı mı Şifo’yu hiç suçlamıyorum. Suçu onu 82. dakikada oyuna alan ve hemen sonra penaltı attıran Daum’a yüklüyorum. 
Korkut Göze - Hürriyet      Fenerbahçe muhteşem bir galibiyet aldı. Ama bu galibiyeti alırken, Türkiye’de taraftar sayısı ne kadar fazlaysa o kadar da potansiyel kalp hastası yarattı. 
Yusuf Kobal - Milliyet 

     3-0 galibiyetten 4-3 mağlubiyeti, yaşayanlar iyi bilir. İşte bu acıyı yaşayanlar arasına bir ekip daha girdi. Adı şampiyon adaylarından Gaziantepspor. 
Engin Verel - Fanatik 

     Mevlüt, yerini doldurmaya çalıştığı Nicolas adına adeta mevlüt okuttu. Ümit’siz Ümit, gol atmasına rağmen felaket Saffet. Allahım bu futbol suçlularını sen affet. 
Naci Yalınkılıç - Posta 

     Cim - Bom, Jardel’in yerine Serkan ile oyuna başladı. İyi de yaptı. Yani bir yerde Galatasaray artık sahada 11 kişiydi. 
Orhan Kaynar - Hürriyet 

Geçmiş zaman olur kiŞampiyonluk yarışı yine dört yıl önceki gibi 
     LİGDE şampiyonluk yarışı dört yıl sonra yine iki büyüğe Fenerbahçe ile Galatasaray’a kaldı. 1997 - 98 sezonunda da 29. hafta sonunda Sarı - Lacivertli takım, yine averajla liderdi. Peşinde de Galatasaray vardı, diğer rakipler havlu atmıştı. Şimdi yine ikili var zirvede... Tıpkı o zamanki gibi Fenerbahçe lider Galatasaray’ın nefesi ensesinde... Bakalım bu kez kim gülecek, ipi hangisi önde göğüsleyecek. 
     
1997 - 1998 sezonu TAKIMLAR O G B M A Y P Fenerbahçe 29 18 6 5 53 21 60 Galatasaray 29 18 6 5 66 37 60 Trabzonspor 29 16 8 5 56 31 56      



 SPOR 



























</TEXT>
</DOC>
