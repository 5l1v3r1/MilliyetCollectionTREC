<DOC>
<DOCNO> 13346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/ekonomi/eko01.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
KadınSA kalmadı 
</HEADLINE>
<TEXT>

Sabancı Holding, yönetim kurulundaki ailenin ikinci kuşağından bayan üyeleri ile iki yöneticisini çıkardı, yerine Can Paker, Lütfi Yenal ve Aldo Kaslowski’yi aldı 
     EBRU SUNGUR 

     Türk Henkel Başkanı Can Paker, Alcatel Teletaş Yönetim Kurulu Başkanı Lütfi Yenal ve Organik Holding Yönetim Kurulu Başkanı Aldo Kaslowski, 700 milyon lira aylık maaşla Sabancı Holding Yönetim Kurulu üyeliğine getirildiler. 
     Son yıllarda ABD’li danışmanlık şirketi Mc Kinsey’le birlikte yönetimin profesyonelleştirilmesi için çalışma yürüten Sabancı Holding’in bu kararı dün yapılan genel kurulda alındı. Güler Sabancı, Suzan Sabancı, Sevil Sabancı, Emine Kamışlı gibi aileden genç yöneticilerin yönetim kurulu üyeliklerine ise son verildi. 
     
     Kadın üyeler gitti 
     Böylece, Sabancı Holding’in Yönetim Kurulu’nda bayan üye kalmadı. Yönetim kuruluna yeni atananların en önemli özelliği ise Almanya kökenli Türk Henkel, Fransız kökenli Alcatel Teletaş ve İtalyan kökenli Organik Holding’de tepe yöneticiler olması. Toplam 12 olan yönetim kurulu üye sayısının dokuza indiren karar sonucunda Ayduk Çelenk ve Oğuz Karahan da yönetim kurulundan çıkarıldı. 
     Yönetim kurulundaki değişiklik hem ailede hem de üst düzey yöneticiler arasında şaşkınlık yarattı. Sakıp Sabancı, değişiklikle ilgili soruları şöyle yanıtladı "Vizyonu olan global gidişteki işlerimizi geliştirmek istiyoruz. Yeni isimler kendilerini ispatlamış insanlar, vizyonları var ve glabol işlerde başarılı olacaklardır." 
     Yönetim kurulundan çıkarılanların başarısız olduğu için çıkarılmadığını da vurgulayan Sabancı, "Onlar zaten görevleri olan insanlardır. Mesela Güler Sabancı, dolu dolu koşması lazım. Breziyla, Arjantin’de işleri var" dedi. 
     
     Yabancılar çekimser oy kullandı 
     Sabancı Holding Genel Kurul’na yabancı fonları temsilen katıldığı açıklayan Avukat Vuslat Sümen, görev süreleri dolan yönetim kurulu üyeleriyle denetçilerin seçilmesi ve görev süreleri ile ücretlerin tespiti oylamalarında çekimser oy kullandı. Amerika’da yerleşik Brown Brothers Harriman yatırım kuruluşuna ait Pioner fonlarını temsilen genel kurula katılan Sümen, "Bu fonlar da kendi müşterileri adına hareket ediyorlar ve yanlış birşey yapmak istemiyorlar. Sanıyorum çekimser kalmalarının nedeni Sabancı Topluluğu’nu iyi tanımamalarından kaynaklanıyor" dedi. 
     Geçmiş yıllarda yabancı fonlar adına yılda yaklaşık 70 şirketin genel kuruluna katıldığını söyleyen Sümen, bu yıl bu sayının 20’ye düştüğünü belirtti. 
     
     GİDENLER 
     Güler Sabancı Sabancı kardeşlerin vefat eden ağabeyi İhsan Sabancı’nın kızı. Lastik Takviye Malzemeleri Grup Başkanlığı görevini yürütüyor. 
     Emine Kamışlı Şevket Sabancı’nın kızı olan Emine Kamışlı, Aksigorta ve Akhayat Sigorta’nın murahhas azalıklarında bulunuyor. 
     Suzan Sabancı Dinçer Erol Sabancı’nın kızı olan Suzan Sabancı Dinçer aynı zamanda Akbank’ın murahhas üyeliğini yürütüyor. 
     Sevil Sabancı Sakıp Sabancı’nın kızı Oğuz Karahan Emekli oldu. 
     Ayduk Çelenk Emekli olacak. 
     
     GELENLER 
     Can Paker Türk Henkel Yönetim Kurulu Başkanı olan Can Peker, aynı zamanda Türkiye Ekonomik ve Sosyal Etüdler Vakfı TESEV başkanı. 
     Aldo Kaslowski Organik Holding Yönetim Kurulu Başkanı ve Güçlendirilmiş Genel Koordinatörü. 
     Lütfü Yenel Alcatel Teletaş Yönetim Kurulu Başkanı olan Lütfü Yenel, aynı zamanda Alcatel’in Bölge Başkan Yardımcılığı görevini yürütüyor. 
     
     KALANLAR 
     Sakıp Sabancı Sakıp Sabancı, yeni yapılanma çerçevesinde de Yönetim Kurulu Başkanlığı ve Murahhas Üyeliği görevlerine devam edecek. 
     Erol Sabancı Sabancı Holding Yönetim Kurulu Başkanvekilliği görevine devam edecek olan Erol Sabancı, Akbank Yönetim Kurulu Başkanlığı yapıyor. 
     Demir Sabancı 1996 yılında suikaste kurban giden Özdemir Sabancı’nın oğlu. Yönetim Kurulu ve İcra ve Strateji Komitesi Üyesi. 
     Şevket Sabancı Başkanvekili 
     Ömer Sabancı DuPontsa Başkanı. 
     Hazım Kantarcı Güçlendirilmiş Genel Koordinatör CEO 
     
     Fedak rlık sırası Sabancı ailesinde 
     Sabancı Holding’in dünkü Genel Kurul toplantısında aldığı diğer önemli bir kararsa, 83 trilyon liralık net karın dağıtılmaması oldu. Sabancı, bu konuda şöyle konuştu 
     "Şirketlerde karı çıkarıp hissedarlara dağıtmak, bu yat alsın bu kat alsın şu yalı alsın dedik. Ama şimdi büyüme zamanı. Böyle bir geçişten güçlü olmak zorunludur. Herkesin biraz fedak rlık yapması gerekecektir. En büyük fedak rlığı Sabancı ailesi yapacaktır. Çünkü büyük hissedarlar onlardır. Bu yıl diğer şirketlerimizde de yüzde 50 kar payı dağıtacağız." 
     Sabancı Topluluğu, 2000 yılını 11 milyar dolarlık satış, 1.2 milyar dolar vergi öncesi karla kapadı. 2000 yılında 455 milyon dolarlık sermaye yatırımı gerçekleştiren topluluğun, bu yıl 910 milyon dolarlık yatırım planladığı bildirildi. Sabancı Holding’in karı önceki yıla göre yüzde 115.88 artarak 83.3 trilyon lira oldu. 
     


 EKONOMİ 
















</TEXT>
</DOC>
