<DOC>
<DOCNO> 40769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/yazar/sazak.html </URL>
<DATE> 2001/09/06/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Koray Aydın'ın gidişi 
</HEADLINE>
<TEXT>

     Vurgun operasyonuyla başlayan Bayındırlık'taki ihale yolsuzluğu olayları Bakan Koray Aydın'ın istifasıyla son buldu. MHP lideri Bahçeli'nin isteğiyle Aydın, bakanlığı bırakmanın ötesinde milletvekilliğinden de ayrılacağını kamuoyuna açıkladı. Anayasa'nın 84'üncü maddesine göre "istifa" işlemi Meclis'in kararıyla pratiğe dönüşüyor. 
     Bayındırlık eski Bakanı'nın "sine - i millet"e dönmesi için TBMM üyelerinin de katkısı gerekecek 
     Koray Aydın'ı kabine dışına almakla MHP lideri Devlet Bahçeli en azından "ülkücü taban"da "güven tazeledi" ama bu karar halkın gözünden iyice düşen koalisyona ne ölçüde prestij sağladı 
     Jüles Verne'nin macera balonu gibi halkımız son aylarda olanları yüreği ağzında seyrediyor. 
     Kabine öyle gaflar yapıyor ki, "uyumlu üçlü"nün yönetimindeki iktidar balonu, olmadık zamanlarda çakılmaya başlıyor, istikarlı bir yer aranırken kayalara bindiriyor. Mars'a iniş bile daha tehlikeli değil Balonu yeniden uçurmak ise her defasında birkaç bakanın sepetten indirilmesine bağlı. 
     Cumhur Ersümer'den sonra Koray Aydın da gitti. 
     Bakan kalmayınca sıra liderle gelecek... 
     İlginçtir. Bu hükümetin çatısını oluşturan 3 isimden söz ediliyordu dünkü kulislerde. Cumhur Ersümer, Koray Aydın, Hüsamettin Özkan. 
     Liderler ziresinde ANAP ve MHP kanatları Koray Aydın dosyasının açılmasında "siyasi bir rövanş" olmadığında anlaştıkları için giden bakanın ardından övgüler düzüldü. Aydın'ın deprem konutları yapımındaki başarısı vurgulandı. Böylece istifa Devlet Bey'in "Ya ticaret, ya siyaset" ilkesine bağlandı. Geç de olsa bakanken 7 trilyon ciro yapan Aydın'ın "müteahhitlik" uğraşının siyasi konumuyla bağdaşmadığının anlaşılması "etik" kaygıyı tetikledi Meclis 5 yıllık yasama dönemini yarıladı, "siyasi etik" yasası şimdi akla geliyor. Günaydın Sahi seçimin 1999 Nisan'ında yapılmasına yol açan olay da dönemin başbakanının devlet bankasını mafyaya pazarlarken suçüstü yakalanması değil miydi 
     Etik yasası çıkarılacaktı da 2.5 yıl ne beklendi 
     Acaba savcılar harekete geçmese, siyasi iktidar, aylardır konuşulan, ayyuka çıkan akçalı olaylar konusunda harekete geçecek miydi 
     Kamuoyu 3'lü koalisyonun serüvenini hayretle ve dehşetle izliyor. Fetvaydı, hutbeydi derken son büyük gaf TL'yi savunan Derviş'ten geldi 
     "Biz Afganistan'dan, Brundi'den daha iyiyiz " 
     Ekonomide çıta 'Taliban'ın Afganistanı' olacaksa yanmışız. Bir yanda 12 dev adamın Athena'lı coşkusu, öte yanda "Ülkem Ağlar" diyen Mahsun'un protest şarkısı. Hangisini dinlemeli 
     MHP'Lİ ÇAKMAKLI Şanlıurfa'da vilayet konağı ihalesini aldıktan sonra başka şirkete devrederek 1 trilyon kazandığı öne sürülen MHP'li tanımıyla kendisinin kastedilmek istendiğini belirten Muzaffer Çakmaklı, "Benim ya da akrabalarımdan birinin bu ihaleyle ilişiği bulunursa milletvekilliğini bırakmaya hazırım" dedi. Çakmaklı, hakkında spekülasyon üreten ANAP'lı yerel yöneticinin oğlunun "Beyaz Enerji" nedeniyle cezaevinde bulunduğunu bildirdi. 
     
     







Yoksullara yardım nerede 


Yeni umut BCH 


Karar Bahçeli'nin 


Madımak’ın siyah gölgesi Sivas’ta 


1 milyon kaçak işçinin 3.5 milyar doları... 


Doların nuru, TL'nin onuru 


Üniversitelinin sorunu yurt 


Bu rapordan ne çıkar 


Samimiyet... 


Yener Yermez'in, Cengiz Uçak olarak yolculuğu 


Koray Aydın'ın gidişi 


Kara Elmas Tıp Fakültesi'nden SSK'ya çağrı 


İdare mahkemesine başvuracaksınız 


"Pump priming" tulumbaya can suyu 


Uzun ince bir yol’ meğer Sivas’mış 


</TEXT>
</DOC>
