<DOC>
<DOCNO> 29591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/30/guncel/gun08.html </URL>
<DATE> 2001/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurtdışına çıkışta 50 dolar alınsın mı 
</HEADLINE>
<TEXT>

ÇAPRAZ ATEŞ 
     ÖMER ERBİL 

     Yurtdışına çıkışlarda, Turgut Özal döneminde başlatılan bir uygulama geri dönüyor. Artık yurtdışına gidenler 50 dolar ödeyecek. Kimileri bu karara tepki gösterirken, kimileri de Türkiye’nin içinde bulunduğu ekonomik krizden kurtuluşuna bir destek olarak görüyor. İşte tartışmalar 
     
     Güler Arslan DSP Milletvekili 
Daha fazla alınsın      Ben daha fazla ödensin diyorum. 100 dolar ödense ne olur Devlete, bütçemize katkı olsun. Ekonomik krizden kurtuluş için bu gerekli. Çıkışlar zorlaştırılsın. Türkiye’nin lükse ihtiyacı yok. Dövizimizi dışarıya harcamamamız gerekiyor. Bizim ülkemiz çok daha güzel. Önce kendi ülkemizi gezelim. Hala ülkemizin güzelliklerini tanımıyoruz. Mesela ben hiç Karadenizi görmedim. Bu tatilde Karadeniz’i gezeceğim. Benim için Avrupa’dan çok daha iyi olacağını düşünüyorum. Zaten iş gezilerinde herhalde 50 dolar alınmayacaktır. Turistlik gezilerde de alınması gayet doğal. 
     
     Bülent Akarcalı ANAP Milletvekili 
Döviz harcaması azalabilir      Türk vatandaşlarının yurtdışına çıkışlarını engelleyip, döviz çıktısının önüne geçilir. Döviz harcamalarını azaltmaya yönelik bir gelişme olabilir. Bunu zaman içinde göreceğiz. Ekonomik program başarıya ulaştığında, 50 dolar alımının iptal edilmesi gerekir. Ben bunun pek para bırakacağını sanmıyorum. 1983 yılında başlattığımız Konut Fonu uygulaması ile bir benzerliği yok. Biz iktidara geldiğimizde, üç yılda bir yurtdışına çıkılıyordu. Bunu serbest bıraktık. Bunun bedeli olarak 100 dolar konut fonu getirmiştik. Geçen yıl 5 milyon kişi çıkmış. Devlet memurları, işçileri bundan düşerseniz geriye 100 - 150 milyon dolar kalır. 
     
     Rıdvan Budak DSP Milletvekili 
Vergiyi yadırgamıyorum      Türkiye ekonomik zorluğu yaşıyor. Bu koşullarda belli ki bir takım vergiler alınacak. Varlıklı kesimlerden alınması en doğru yol olacaktır. Yadırgayacağım başka vergiler var. Bunu kabul etmek gerekir. Ancak yurtdışına çıkışlarda alınacak vergiyi çok fazla yadırgamıyorum. Küçük küçük kaynaklarla kriz çözülmeye çalışılıyor. Topyekün bir bakış açısı ortaya konduğunda, bu önlemlerle ekonomik krizi aşamayacağız gibi görünüyor. Bütün bu yüklenen zamlar ve vergilerle problemin çözülebileceğini pek sanmıyorum. Alınacak 50 doların insanların yurtdışına çıkışlarını engelleyeceğini de düşünmüyorum. Psikolojik olarak belki etkiler. 
     
     Başaran Ulusoy TURSAB Başkanı 
Türk turizmine ihanet      Bunun anlamı yol kesmedir. Kendi insanına vize koyan başka bir ülke yok. Bu yanlışı yapan kim, merak ediyorum. Çıksın açıklasın, ona soracaklarımız var. Bu olumsuz etki yaratacak. Yurtdışından gelecekler bunu ciddi olarak düşünecekler. Türk insanına saygısızlık, Türk turizmine ihanettir. Ben Fransa’ya turist göndermezsem, o bana gönderir mi Uçaklar karşılıklı gidip geliyor. Koltuk ve otel anlaşmaları karşılıklı yapılıyor. Hep sen bana vereceksin olmaz. 100 bin kişi gönderip 1 milyon kişi alıyoruz. Yunanistan’a vizeyi kaldır diyorsun, kendi insanına vize koyuyorsun. Böyle mantık olur mu 10 yıl önce büyük uğraşlarla kaldırdığımızı, yeniden getiriyorlar. Bu turizmimizi öldürür. 
     
     Doç. Dr. Emre Alkin İ.Ü. İktisat Fakültesi 
Saçma bir karar      Bu karar Türkiye ekonomisine 250 milyon dolar kazandırır. Ama bu paraya değemez. Çok saçma bir karar. Hem hükümete yükleniyorsunuz, sonra acı reçeteyi uygularken, hükümetin arkasına saklanıyorsunuz. Bu ayıp Kemal Derviş’in. Küçük küçük birikimlerle açıklarınızı kapatamazsınız. Lüzumsuz bir girişim bu. Acı reçete buysa söylenecek söz yok. Önümüzde bireysel emeklilik fonları dururken, onları işletmek varken, uzun dönemde hayata geçirilebilecek projelerle uğraşmanın ne manası var Bu karar hükümetin ve Kemal Derviş’in olaylara vakıf olmadığını gösteriyor. Haftasonu akıllarına bir şey geliyor, bunu uygulamaya kalkıyorlar. Bundan para kazanılmaz. 
     
     Prof. Dr. Osman Altuğ M.Ü. İşletme Bölümü 
Seyahat özgürlüğüne kısıt      Bu seyahat özgürlüğünü kısıtlama anlamına geliyor. Hayat standardında yurtdışına çıkanlara ilave vergi getirilmişti. Vergiye vergi olmaz. Zaten milletin parası yok, yurtdışına nasıl çıksın Bunun siyasi bir nedeni var Geniş alt gruba mesaj vererek, "üst grubu vergilendiriyorum" diyorlar. "Parası olan yurtdışına gidiyor, ben vergiyi ondan alıyorum" demeye getiriyorlar. Türkiye ekonomisine kazandıracağı hiçbir şey olmaz. 10 yıl öncesine dönüş söz konusu. Zaten Kemal Derviş, Turgut Özal’ın uygulamalarını yerinde bulduğunu söylemedi mi 
     



 GÜNCEL 











</TEXT>
</DOC>
