<DOC>
<DOCNO> 39017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/guncel/gun06.html </URL>
<DATE> 2001/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Lili Garih’e özel uçak 
</HEADLINE>
<TEXT>

     YAŞAR ANTER Bodrum DHA 

     Üzeyir Garih’in ölüm haberiyle perişan olan eşi Lili Garih, Bodrum’daki tatilini yarıda keserek, işadamı Şarık Tara'nın gönderdiği özel bir uçakla derhal İstanbul’a döndü. 
     Bodrum’un Ortakent beldesindeki Yeşilyurtlular Sitesi’ndeki yazlığında, yakın arkadaşı Gül Şönet’le tatil yapan Lili Garih, olayı duyunca önce THY’nin saat 19.15’teki İstanbul uçağına yer ayırttı. Ancak bu sırada devreye giren Şarık Tara, özel hava yolu şirketi Skyline Air’in bir uçağını Lili Garih’i almak üzere hemen Bodrum’a gönderdi. Saat 18.20’de Milas Bodrum Havalimanı’na gelen Lili Garih, sekiz dakika kadar VIP’te bekledi. Güçlükle ayakta durabilen Lili Garih, eşinin nasıl bıçaklandığına dair edindiği bilgileri arkadaşı Gül Şönet’e anlatırken gözyaşlarına boğuldu. Lili Garih, daha sonra yardımcısıyla birlikte Skyline’ın uçağına binerek, akşam saatlerinde İstanbul’a ulaştı. 



 GÜNCEL 















</TEXT>
</DOC>
