<DOC>
<DOCNO> 8254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/guncel/gun03.html </URL>
<DATE> 2001/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İki valiye hapis istemi 
</HEADLINE>
<TEXT>

Yargıtay Cumhuriyet Başsavcısı, Bursa eski Valisi Taşanlar, Muğla Valisi Yiğenoğlu ve Adapazarı Belediye Başkanı Duran hakkında dava açtı 
     ANKARA Milliyet 

     Yargıtay Cumhuriyet Başsavcısı Sabih Kanadoğlu Merkez Valisi Orhan Taşanlar, Muğla Valisi Lütfi Yiğenoğlu ve Adapazarı Büyükşehir Belediye Başkanı Aziz Duran hakkında dava açtı. Kanadoğlu sanıkların, görevi kötüye kullanma fiilini içeren Türk Ceza Kanunu’nun TCK 240. maddesine göre üç yıla kadar hapisle cezalandırılmalarını istedi. 
     Kanadoğlu, iddianameleri yargılamanın yapılacağı Yargıtay 4. Ceza Dairesi’ne dün gönderirken, suçlamaları şöyle sıraladı 
     TAŞANLAR Taşanlar’ın, Bursa Valisi olarak görev yaptığı 1999’daki bağışlarla, kendi adını taşıyan ilköğretim okulu yaptırdığı, okulun yapımında Hazine’ye kayıtlı arsanın okul alanı olarak tahsisinin yapılmadığı, bunun da "görevde yetkiyi kötüye kullanma suçunu oluşturduğu vurgulandı. 
     YİĞENOĞLU Yiğenoğlu’nun Ağrı Valiliği sırasında, bakaya olan Ali Haydar İstemihan’ı "yakalatmadığı ve yakalanmasını engellediği" gerekçesiyle görevini kötüye kullandığı kaydedildi. 
     DURAN Duran’ın, Sapanca Gölü kıyısında bulunan tek katlı bir binaya Su Kirliliği Kontrol Yönetmeliği’ne aykırı olarak ikinci kat izni verdiği, içme suyu kaynaklarını korumasının görevi olduğu, ilgili mevzuatı bizzat kendisinin çiğnediği, bunun da görevi kötüye kullanmak olduğu dile getirildi. 
     


 GÜNCEL 

















</TEXT>
</DOC>
