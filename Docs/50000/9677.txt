<DOC>
<DOCNO> 9677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/02/yazar/bila.html </URL>
<DATE> 2001/03/02/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Hükümet, bayramda işbaşı yapıp 'vergisiz gelir paketi' hazırlayacak 
</HEADLINE>
<TEXT>
Vergisiz gelir paketi yolda 
Yeni gelir paketinde, vergi dışında gelir kaynakları yaratılacağını söyleyen Mesut Yılmaz, "Bu kez programın sosyal yönü daha fazla dikkate alınacak" diye konuştu 
     Yeni ekonomik istikrar programıyla ilgili olarak hükümet nasıl bir çalışma yürütecek ANAP lideri ve Başbakan Yardımcısı Mesut Yılmaz, bu sorumuza şu yanıtı verdi 
     - Bayramda Ankara'da olacağız ve yeni programı çalışacağız. Teknik arkadaşlar çalışmalarını yürütüyorlar. Biz de hükümet ortakları olarak bayramda bu konuyu sonuçlandıracağız ve yeni programı bayramdan sonra açıklayacağız. 
     
     FARKI NE OLACAK 
     - Yeni programın temel özellikleri neler olacak Eskisine göre ne farklar taşıyacak 
     - Henüz piyasa göstergeleri tam netleşmedi ve istikrar kazanmadı. Döviz kuru ve faizin nereye oturacağı henüz belli değil. Ama teknisyen arkadaşlarımız mevcut göstergelerden hareket ederek tahminlerde bulunacaklar ve buna göre bir program yazılacak. Biz dalgalanmanın en fazla 2 ay süreceğini ve göstergelerin bu süre sonunda kalıcı biçimde oturacağını tahmin ediyoruz. Bu nedenle bayramda yazılacak program 2 ay sonra ortaya çıkacak yerleşik rakamlara göre belki yeniden yazılabilir. 
     - Eski programın sosyal yönünün bulunmadığı eleştirisi yapılıyordu. Yeni programda bu eksiklik nasıl karşılanacak 
     - Bu kez programın sosyal yönü, sosyal sonuçları daha fazla dikkate alınacak. Bu amaçla yeni bir gelir paketi hazırlıyoruz. Bu programın kaynağı da belirlenecek. Yeni gelir paketi bir anlamda sosyal dengeyi de sağlayacak nitelikte olacak. 
     - Alt gelir gruplarını korumak amacıyla üst gelir gruplarından daha fazla vergi alınması veya yeni vergiler getirilmesi söz konusu olacak mı 
     - Hayır. Gelir paketinde yeni vergi olmayacak. Vergi dışında gelir kaynakları yaratılacak. Bu konuda da uzmanlar çalışmalarını yürütüyorlar. Gelir paketi program maliyetini dağıtırken sosyal yönü ön planda tutacak ve dengesiz bir maliyet dağılımını önleyecek. 
     
     NEFES ALDIRACAK MI 
     Liderler, bayram mesaisi yaparak, yeni programı ortaya çıkaracaklar. 
     Bu kez programın dar ve sabit gelirlere daha fazla yük bindirmemesi ve nefes aldırması gerekiyor. Patlak veren krizin genel olarak herkesi fakirleştirdiği belirtiliyorsa da, krizden yine yüksek gelirlilerin çok fahiş kazançlar elde ettiği biliniyor. Yeni program bunu da göz önünde tutarak programın finansmanını yine dar ve sabit gelirliye yüklememesi gerekiyor. 
     Yılmaz'ın ifade ettiği "vergisiz gelir paketi" programın yükünün nasıl dağılacağını da ortaya koyacak. 
     
Hedef yüzde 20 enflasyon      - Eski program döviz kuruna endeksliydi. Yeni programın ise hedeflenen enflasyona endeksleneceği söyleniyor. Yeni program hangi düzeyde bir enflasyon hedefine bağlanacak 
     - Döviz kuru ve faiz belirlenmeden hedeflenecek enflasyonu kesin ifade etmek zor. Ancak, bugünkü verilere bakıldığında yeni programın bağlanacağı enflasyon oranının yüzde 20 - 25 civarında olacağı söylenebilir. 
     
     





Kemal Derviş 


Etniki tema... 


Vergisiz gelir paketi yolda 


Bir vaaz da benden 


Ahmet Necdet Sezer'li bir yazı... 


Godot geldi mi 


Ah bu gençler 


Krizde dış politika ayarı 


Ekinoks zor geçecek 


Diyanet Vakfı nereye koşuyor 


"Bak şu konuşana " 


Korku filmi 


Şap bize vız gelir 


Problem yok 


Dövizin fiyatı enflasyonu belirleyecek 


Patronlar altı aya imza atamadı 


</TEXT>
</DOC>
