<DOC>
<DOCNO> 38626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/son/soneko13.html </URL>
<DATE> 2001/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 1. seans böyle geçti 
</HEADLINE>
<TEXT>

     İMKB Ulusal-100 Endeksi, önceki kapanışa göre sadece 0.94 puan kayıpla 1. seansı 9,625.01 puandan tamamladı. 
     Hisse senetleri ortalama yüzde 0.01 oranında değer yitirdi. Döviz kurlarındaki artışla morali bozulan piyasa, doların 1 milyon 500 seviyesinden geri dönmesiyle dün 2. seans kapanışındaki pozisyonunu korudu. Seans 9,638 seviyesinde durgun açıldı. Disket emirlerinin gerçekleştiği ilk yarım saate 9,678 puana yükselen Endeks, normal işlemlere geçilmesiyle düşüşe geçti. Satışlarla 9,546 puanı gören Endeks, daha sonra tepki alımlarıyla seansın ilk yarısını 9,630 puanla geçti. 
     İkinci yarıda yeni bir satış dalgasıyla bu kez 9,520 puana kadar gevşeyen Endeks, tepki alımlarıyla toparlanmaya başladı. Kaygıyla izlenen döviz piyasasında doların 1 milyon 500 sınırından dönmesiyle rahatlayan piyasa, kapanışta dünkü pozisyonunu korudu. Ulusal-100 Endeks, sadece 0.94 puan kayıpla seansı 9,625.01 puandan tamamladı. 
     Kapanışta mali endeks 11.94 puan artışla 13,195.29 puana, sınai endeksi 3.38 puan artışla 8,366.01 puana, hizmet endeksi de 4.53 puan artışla 5,249.52 puana yükseldi. 
     Önceki kapanışa göre mali grup hisseler ortalama yüzde 0.09, sınai grubu hisseler yüzde 0.04, hizmet grubu hisseler de yüzde 0.09 oranında değer kazandı. 1. seansta işlem gören toplam 279 hisse senedinden 98'i değer kazandı. 78 hisse senedi değer yitirirken, 103 hissenin fiyatında ise değişiklik olmadı. Seansta 63 trilyon 596 milyar 587 milyon liralık işlem hacmi oluştu. 1. seansta Garanti Bankası, Sabancı Holding, İş Bankası C, Tüpraş ve Vestel en yoğun işlem gören hisseler oldular. 






</TEXT>
</DOC>
