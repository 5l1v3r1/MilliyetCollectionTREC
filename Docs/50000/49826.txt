<DOC>
<DOCNO> 49826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/son/sonspo09.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidayet ve Jordan NBA'e iyi başladı... 
</HEADLINE>
<TEXT>

     ABD Profesyonel Basketbol Ligi NBA'de 2001-02 sezonu, bugün yapılan 12 maçla başladı. 
     Batı Konferansı Pasifik Grubu'nda yeralan Sacramento Kings'de oynayan NBA Ligi'ndeki tek Türk oyuncu Hidayet Türkoğlu, sonradan girdiği maçta 23 dakika oynadı. Hidayet, bu süre içinde, 11 şuttan 5'inde isabet buldu ve 11 sayı attı. 3 kez 3 sayılık atış yapan Hidayet Türkoğlu, 1 kez başarılı olurken, 1 serbest atışı sayıya çeviremedi. Türk basketbolcu ayrıca, hepsi savunmadan 6 ribaund aldı, 2 asist yaptı. 
     Takımda Vlade Divac 27, Predrag Stojakoviç 26 sayıyla en skorer oyuncu oldular. 
     Aynı grupta bulunan Supersonics'de ise Vin Baker 20 sayı, Gary Payton 18 sayı, 13 ribaund gerçekleştirdi. 
     Tüm dikkatlerin toplandığı Doğu Konferansı Atlantik Grubu'ndaki maçta New York Knicks, Washington Wizards'ı 93-91 yendi. 
     New York'taki karşılaşmada, 3.5 yıl aradan sonra basketbola dönen ve Washington Wizards'ın formasını giyen Michael Jordan, 19 sayıyla takımda potaya en çok sayı bırakan oyuncu oldu. 6 da ribaund alan Jordan aynı zamanda, 37 dakika oynayarak Wizards'da en çok sahada kalan oyuncuydu. 
     Knicks'de Latrell Sprewell, 28 sayıyla hem takımın hem maçın en çok sayı kaydeden oyuncusu olurken, Allan Houston skora 22 sayı ekledi. 
     Pasif ik Grubu'ndaki diğer mücadelede, son 2 yılın şampiyonu Los Angeles Lakers, Portland Trail Blazers'ı 89-87 yenerek sezona iyi bir başlangıç yaptı. 
     Lakers'da Shaquille O'Neal ve Kobe Bryant, 29'ar sayı üreterek geçen yıl olduğu gibi takımı galibiyete sürüklediler. O'Neal, ayrıca 18 ribaund aldı, 5 asist ve 5 blok gerçekleştirdi. 
     Blazers'da Raşid Wallace 22 sayı, 12 ribaund, Damon Stoudamire 20 sayı, 6 asistle maçı tamamladı. 
     Sonuçlar şöyle 
     

     

Boston Celtics-Cleveland Cavaliers 108-89 New Jersey Nets-Indiana Pacers 103-97 Orlando Magic-Toronto Raptors 114-85 Minnesota Timberwolves-Philadelphia 76ers 83-74 New York Knicks-Washington Wizards 93-91 Dallas Mavericks-Detroit Pistons 94-87 Houston Rockets-Atlanta Hawks 89-84 San Antonio Spurs-Los Angeles Clippers 109-98 Denver Nuggets-Phoenix Suns 99-96 Milwaukee Bucks-Utah Jazz119-112 Sacramento Kings-Seattle Supersonics 110-95 Los Angeles Lakers-Portland Trail Blazers 98-87      






</TEXT>
</DOC>
