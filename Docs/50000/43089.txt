<DOC>
<DOCNO> 43089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/dunya/dun01.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
CIA, GEÇ UYANDI 
</HEADLINE>
<TEXT>
Sırada 30 saldırı daha var 
     DIŞ HABERLER SERVİSİ 

     Amerikan Merkezi Haberalma Teşkilatı CIA , Alman İstihbarat Teşkilatı'na BND gönderdiği raporda, ABD'deki saldırıların henüz bir başlangıç olduğunu bildirdi. 
     
     Yeni hedef Avrupa 
     Alman Berliner Zeitung gazetesinin yayımladığı raporda, Avrupa'daki bazı merkezlerin de terörist saldırılara uğrayabileceği uyarısında bulunulurken, Usame bin Ladin'in yaklaşık 30 saldırı daha planlamış olabileceği belirtildi. 
     ABD'deki saldırıların, geniş çaplı bir terörist operasyonunun bir kısmını oluşturduğu yönündeki tahminin dile getirildiği raporda, Almanya'da da sivil halkın güvenliğinin tehdit altında olabileceği ifade edildi. 
     
     Bombalama tehdidi 
     Amerikan Federal Soruşturma Bürosu FBI da terörist saldırı tehdidinin bitmediğine dikkati çekerek, teröristlerin yeni saldırılarda kullanmak üzere itfaiye araçlarını çalabilecekleri uyarısında bulundu. 
     Ülkedeki bütün itfaiye merkezlerini uyaran FBI, teröristlerin itfaiye araçlarını bombalama eylemleri için kullanmayı planladıkları yönünde istihbarat alındığını bildirdi. 
     



 DÜNYA 













</TEXT>
</DOC>
