<DOC>
<DOCNO> 45750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/son/sondun45.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan halkı Afganistan harekatını destekliyor 
</HEADLINE>
<TEXT>

     Amerikalıların çoğunun Afganistan'a düzenlenen harekatı desteklediği, ancak pek çok kişinin bunun ABD'ye yeni terörist saldırıları kışkırtacağına inandığı bildirildi. 
     ABC News-Washington Post, NBC-Wall Street Journal ve CNN-USA Today'ın kamuoyu yoklamalarına göre, her 10 kişiden 9'u hava harekatını destekliyor ve Amerikalıların yüzde 82'si bunun uzun bir çatışma olacağını düşünüyor. CNN-USA Today-Gallup araştırmasına göre, Amerikan halkının yarısı harekatın en az 2-3 yıl süreceğini tahmin ediyor. 
     ABC-Washington Post'un araştırmasında, her 10 kişiden 7'sinin ABD Başkanı George Bush'un terörizme karşı kapsamlı bir savaşa girme çağrısını desteklediği ortaya çıktı. 
     NBC-Wall Street Journal araştırmasına göre, Amerikan halkının üçte ikisi Irak'a karşı bir harekatı da destekliyor. 
     Kamuoyu yoklalamalarında, halkın dörtte üçünden fazlasının, Usame Bin Ladin ve adamlarının yakalanması ya da öldürülmesi için Afganistan'a kara güçleri gönderilmesini onayladığı belirlendi. 
     ABC-Washington Post araştırmasında, Amerikalıların yüzde 55'inin, harekatın, ABD'ye teörrist saldırı olasılığını artıracağını düşündüğü de saptandı. 
     






</TEXT>
</DOC>
