<DOC>
<DOCNO> 32461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/yasam/yas05a.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Biraları o içti ama karısı can verdi 
</HEADLINE>
<TEXT>

Aşırı alkolle direksiyon başında hız denemesi yapan çılgın kocanın eşi öldü, 4 çocuğu yaralandı. Kendisi ise sapasağlam... 
     ŞAKİR AYDIN İstanbul 

     İstanbul dün gece alkolle başlayan ve ölümle biten bir kazaya daha sahne oldu. 
     Aksaray’da cep telefonu bayiliği yapan Yaşar Çakmak 39 , eşi Maria 30 ve 4 çocuğunu yanına alarak, 34 PHC 30 plakalı otomobiliyle balık tutmak için Sarıyer’e gitti. Gece geç saatlere kadar alkol alan Çakmak, Zeytinburnu’ndaki evine dönmek için direksiyona geçti. Saat 02.00 sıralarında, E-5 Karayolu Haliç Köprüsü girişine gelen otomobil, alkol ve aşırı hızın etkisiyle kontrolden çıktı ve o hızla bariyerlere çarptı. 
     
231 promil alkollü      Hurdaya dönen otomobilden çıkartılan Maria Çakmak, Şişli Etfal Hastanesi’nde hayatını kaybetti. 
     Yaralanan Betül 15 , Yusuf 9 , İrina 8 ve Cemre Çakmak 5 ise İstanbul Tıp Fakültesi Hastanesi’ne kaldırıldı. İkinci eşinin ölümüne, çocuklarının yaralanmasına neden olan alkollü sürücü ise sapasağlamdı ama, sarhoşluktan ayakta zor duruyordu. Otomobili boş bira şişeleriyle dolu Çakmak, 231 promil alkollü çıkınca göz altına alındı. 
     



 YAŞAM 

























</TEXT>
</DOC>
