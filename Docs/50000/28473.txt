<DOC>
<DOCNO> 28473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/ekonomi/aeko.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Çizme aşka geldi 
</HEADLINE>
<TEXT>

Aria ile yabancı sermaye rekoru kıran İtalyanlar, finans, ilaç, tekstil ve çimento sektöründe de ortaklıklara gidiyor. Elektronik, beyaz eşya, toprak ve k ğıt sektörlerinde de evlilik peşinde olan İtalyanlar yarın 120 Avrupalı işadamını Türkiye’ye getiriyor. 25’i İtalyan olan işadamları işbirliği teklifiyle geliyor 
     EYLEM TÜRK 

     Türkiye kriz döneminde en fazla ilgiyi İtalyanlardan gördü. İtalyan firmalar, cep telefonundan çimentoya, ilaçtan tekstil ve finansa kadar pek çok sektörde Türkiye’ye yatırım kararı aldı. 
     Planladıkları yatırımları da krize rağmen ertelemeyen İtalyanlar, bu yıl Türkiye’ye yaklaşık 1.5 milyar dolarlık yatırım yapacak. Bu süreçteki en büyük yatırımı yaklaşık 1 milyar dolarla Telecom Italia - İş Bankası ortaklığındaki Aria yapacak. 
     Finans sektöründe de son günlerde üst üste İtalyanların adı duyulmaya başlandı. Garanti Bankası ile İtalya’nın önde gelen bankacılık grubu Intesa BCI arasında, Garanti nin yüzde 30 - 35 hisseninin satışı konusunda prensip anlaşması yapıldı. Bu anlaşmada temmuz ayı sonuna kadar detaylar konuşulup, hisse oranı kesinleştirilecek. 300 milyar dolarlık aktifi ile Türk bankacılığının üç katı büyüklüğe sahip Intesa ile Garanti’nin ortaklığı sektördeki yeniden yapılanmanın örneği olacak. Bir başka İtalyan bankası Uni Credito da Fon’daki Demirbank’a teklif götürdü. Bankanın bu gruba satılması ihtimalinin güçlü olduğu belirtiliyor. 
     
     Çimentoda evlilik 
     İtalyanların Türkiye ilgisi sadece finans ve GSM sektörleriyle sınırlı kalmadı. İzmir’deki Çimentaş’ın hisselerinin yarısından çoğunu İtalyan Cementir 121 milyon dolara satın aldı. İtalya’nın bir numaralı ilaç üreticisi Menarini de 50 milyon dolarlık sermaye ile İbrahim Etem Ulagay ilaç Sanayi’nin yüzde 62’sinin sahibi oldu. Bir başka işbirliği ise tekstil sektöründe gerçekleşecek. Öztek Grubu, Çorlu’da İtalyanlarla ortak kot üretmek için hazırlıklara başladı. 
     
     Evlilikler yolda 
     Türk İtalyan İş Konseyi Başkanı Zeynep Bodur "Devlet Bakanı Kemal Derviş’in İtalya gezisinde bazı mesajlar ortaya çıktı. İtalyan firmaları Türk bankacılık sektörü ile ilgilendiklerini Derviş’e iletti. Türk - İtalyan iş hacmi yaklaşık 6 milyar dolar. Bunun 4 milyar doları İtalya’dan yapılan ithalat. 2000 ve 2001 yılında İtalyan yatırımları ve İtalyan turistlerinin sayısı genel ortalamaların üzerinde arttı. Bu ilişkilerin bundan sonra da artacağını gösteriyor. Çünkü İtalyanlarla hemen hemen aynı kültüre sahibiz. Benzer tüketim özelliklerimiz var. Sanayiler arasında da tamamlayıcı özellikler var. Sadece emek yoğun sektörler değil Türkiye’deki beyinsel iş gücünün de farkına varmışlar. Kriz sonrasında şirket birleşmeleri göreceğiz." 
     
     Hedef sektörleri 
     YASED Başkanı Faruk Yöneyman "İtalyanlar uzun vadede Türkiye’yi iyi bir iş ortağı olarak görüyor. İtalyanların Türkiye’ye gelmesi özellikle diğer yabancı yatırımlara karşı ve hukuksal altyapı açısından çok önemli. Türkiye Macaristan, Romanya gibi ülkelerden çok geri. Buna rağmen gelmeleri, ülkeyi gelecekte gerçek bir iş ortağı olarak görmelerinden kaynaklanıyor. İtalyanlar elektronik ve beyaz eşya sektörlerinde Türkiye’ye yatırım yapacaklar. Geçen yıl yabancı sermaye girişinde İtalyanlar Aria ile başı çekti." 
     
     Avrupalıları getiriyorlar 
     İtalyanlar, işbirliği ve ortaklıklar kurmak üzere 120 Avrupalı şirketi Türkiye’ye getiriyor. İktisadi Kalkınma Vakfı İKV ile italyan özel sektör temsilci kurumu MONDIMPRESA ortaklığı ile yürütülen " EU - Turkey Business Partnerships" programı çerçevesinde İtalyan Odalar Birliği temsilcileri, İtalyan Ticaret ve Sanayi Odalarının Başkanları ve pekçok işadamanın katılacağı toplantılar yarın başlıyor. Bu arada Türk İtalyan İş Konseyi 9 - 10 Temmuz’da İtalya’nın Bari kentinde düzenleyeceği Türkiye Semineri’nin ardından 27 - 28 Eylül’de Bologna’da ortak toplantı yapacak. 
     
     Bize benziyorsunuz’ 
     MONDiMPRESA Danışmanı Prof. Dr. Alessandro Costa, İtalya’nın yeni hükümetinin Türkiye ile işbirliğinin güçlendirilmesine önem verdiğini vurgulayarak, "Sektörde faaliyet gösteren Türk ve İtalyan firmalarının birbirlerini tamamlayıcı nitelikte olması ve benzer özellikler taşımaları, italya’dan Türkiye’ye yatırımın artmasında ve teknoloji akışının sağlanmasında en temel faktör olarak ortaya çıkıyor" dedi. Costa, Türkiye’de yaşanan ekonomik duruma rağmen 'İstanbul’da gerçekleştirilecek olan toplantıya katılacak 120 firmanın 25’inin İtalyan olduğunu belirtti. İtalyan firmalarının, Türk firmalarının imalat kapasitesindeki inanılmaz potansiyelin farkında olduğunu kaydeden Costa, "İtalya’nın AB ülkeleri arasında Türkiye’nin dış ticarette ikinci, yatırımda üçüncü partneri olduğunu da göz ardı etmemek gerekir" dedi. 
     
Büyük İtalyan yatırımları Firma İtalyan ortak Tofaş Fiat Pirelli Pirelli Benetton Türkiye Benetton Filiz Gıda Barilla Mako Elektronik Industrie Magneti EKS Eczacıbaşı Marazzi Merloni Merloni Elett SPA Onduline Avrasya Onduline SPA Aria Telecom Italia Çimentaş Cementir İbrahim Etem Ulagay Menari      
     



 EKONOMİ 






















</TEXT>
</DOC>
