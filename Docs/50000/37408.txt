<DOC>
<DOCNO> 37408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/son/sondun12.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD 'dünyanın en gelişmiş uçağı' F-22'leri üretecek 
</HEADLINE>
<TEXT>

     Amerikan Savunma Bakanlığı Pentagon, Lockheed Martin firması tarafından üretilen F-22 hayalet savaş uçağının alımı için yeşil ışık yaktı. 
     Savunma Bakanlığı Satın Almadan Sorumlu Bakan Yardımcısı Pete Aldrige, Pentagon'un F-22'nin üretimi için Lockheed Martin firmasına gerekli onayı verdiğini ve ilk başta 10 uçak için sipariş ettiğini belirtti. 
     İlk aşamada üretilecek uçak sayısının 295 ve programın maliyetinin şimdilik 45 milyar dolar olduğunu belirten Aldrige, bu miktarın Kongre'nin verdiği onayın üzerinde olduğunu kaydetti. 
     Amerikalı yetkili, F-22'nin şimdiye kadar üretilen en gelişmiş uçak olacağını ve ABD Hava Kuvvetleri'ne bir ''hava hakimiyeti'' sağlayacağını söyledi. 
     Amerikan Hava Kuvvetleri'nin şu anda kullanımında bulunan F-15'lerin yerini alacak tek motorlu süpersonik F-22 Raptor uçağını, radarda belirlemek olanaksız görülüyor. 






</TEXT>
</DOC>
