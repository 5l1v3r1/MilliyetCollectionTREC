<DOC>
<DOCNO> 5552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/spor/spo01.html </URL>
<DATE> 2001/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
NOUMA Kartal’ı taşıyor 
</HEADLINE>
<TEXT>

Nouma, sakatlığının kendisini etkilediğini söylüyor. Fransız yıldız, "Ağrılarım geçmedi. Sonlara doğru zorlanıyorum. Ancak içimdeki oynama isteği, bu ağrıları unutturuyor. Beşiktaş seyircisi şunu iyi bilsin ki, gerçek Nouma bu değil. Gerçeği geldiği zaman, bizi kimse tutamayacak" diyor. 
     ANTALYASPOR’A attığı üç golle Beşiktaş’ı galibiyete ulaştıran Nouma, bu sezon beş maçta takımına üç puan kazandırdı. Fransız futbolcu, Ç.Rize, Samsun, Kocaeli, İstanbulspor ve son olarak Antalyaspor sınavlarında üç puanlık goller attı. Ligde cezalı olduğu Bursa ve Siirt Jetpa maçlarında forma giyemeyen ve 17 maçta toplam 14 gole imza atan Nouma, Beşiktaş’a son yıllarda gelen en golcü yabancı futbolcu unvanına yaklaştı. 
     PASCAL Nouma,ligdeki 19.hafta sonunda attığı gollerle Beşiktaş’ta son 15 yılın en golcü yabancısı oldu. Fransız oyuncu, 17 golle Siyah - Beyazlı ekibin bir sezonda en çok gol atan yabancısı olan Kovaçeviç’in de tahtına göz dikti. Nouma, Kovaçeviç’ten sonra gelen 13 gollü İngiliz Ferdinand’ı solladı. Siyah - Beyazlı ekibin gol silahı, Avrupa Kupaları’nda görev yaptığı yedi karşılaşmada da toplam dört gole imzasını atmıştı. 
     
Avrupa’daki golleri Beşiktaş - Levski Sofya 1 - 0 1 gol Beşiktaş - L.Moskova 3 - 0 1 gol L.Moskova - Beşiktaş 1 - 3 1 gol Beşiktaş - Barcelona 3 - 0 1 gol      
     
Ligdeki golleri Hafta Rakip Sonuç Gol 2 Antalyaspor 2 - 1 1 3 Ç.Rizespor 2 - 1 2 4 Adanaspor 1 - 1 1 5 Fenerbahçe 3 - 0 1 6 Ankaragücü 5 - 1 1 9 Galatasaray 3 - 1 1 12 Samsunspor 3 - 2 1 13 Kocaelispor 3 - 2 1 14 İstanbulspor 3 - 2 2 19 Antalyaspor 4 - 2 3      
     
Ayhan’ın nişanı      Ali Ergöçmez 

     AYHAN dün gece İzmir’de sade bir törenle 20 yaşındaki Gizem Özüülken’le nişanlandı. Ayhan’ı, Antrenör Ziya Doğan ve takım arkadaşları Mehmet, Fazlı, Rahim, Tayfur, Ali Eren, Murat Alaçayır ve Nihat yalnız bırakmadı. 
     
İsyan etmem’      BEŞİKTAŞ Kaptanı Şifo Mehmet, yedekliğe isyan etmeyeceğini söyledi. Mehmet, "Tek isteğim, son aylarımı oynayarak ve takımıma katkıda bulunarak geçirmek. Sorumluluktan hiçbir zaman kaçmadım. Antalya önünde oyuna girip, bir şeyler yapmak, beni maç sonu dünyanın en mutlu insanı yaptı" dedi. Bu arada alt yapının başına S.Hamdi Tüzün getirildi. 
     


 SPOR 


































</TEXT>
</DOC>
