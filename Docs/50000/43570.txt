<DOC>
<DOCNO> 43570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/22/yazar/pulur.html </URL>
<DATE> 2001/09/22/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Biraz da biz aynaya bakalım... 
</HEADLINE>
<TEXT>

     AVRUPA'yı eleştirmek, bizim sütten çıkmış gümüş kaşık olduğumuz anlamına gelmez. 
     Bir kere şunu kabul etmeliyiz ki, Avrupalı ile bizim aramızda, bırakın kılık kıyafeti, yaşam tarzı, düşünce ve mantık olarak büyük farklar vardır. 
     İstanbul, Ankara, İzmir gibi şehirlerin, onların da merkezlerine bakarak "Türkiye Avrupalıdır " denilmez, denilemez. 
     Öyle Güneydoğu'ya, Doğu'ya gidip, bu farkı yaşamanıza da gerek yoktur, "varoşlar" denilen gecekondu mahallelerine, yoksul bölgelere bakın, bunu görürsünüz. 
     
     TELEVİZYONLARDA, Amerika'daki müthiş terör eyleminden sonra, yıkılan ikiz kulelerin enkazının nasıl kaldırıldığını sanırız görmüşsünüzdür, adamlar hem enkaz kaldırıyor, hem de toz emen makinelerle insan sağlığını korumaya çalışıyor. 
     Bir de gidin, iki yıl önce deprem geçiren Adapazarı'nı görün... 
     Biz, bir ay önce görüp "Deprem sanki dün olmuş " gibi diye anlatmaya çalışmıştık sanırız bir ay içinde de, bir şey değişmemiştir. 
     
     YA Avrupa Birliği'ne girme serüvenimiz 
     Bu serüvenden bir komedi... 
     Yıl 1969, adı o zaman AET, Avrupa Ekonomik Topluluğu, ortaklık toplantısı yapılıyor, Türkiye, Avrupa'dan ihracat için kontenjan istiyor, yani her yıl şu kadar malı Avrupa ülkelerine gönderip satacak... 
     Bizimkiler, tarım kontenjanını büyük tutmak istiyorlar, üstelik ihracat ürünlerinde değil, hiç olmayanlarda bile... 
     
     BİR ton balığı hikayesi var ki, ibret verici, komik... 
     400 ton kontenjan istiyoruz, yıllık ihracatımız 70 tonmuş da, bunu artırmak için yatırımlar yapmışız da... 
     Avrupalılar bizi, bizden iyi bildikleri için, bunu yemiyorlar, "Yahu sizin ihracatınız 7 tonu geçmez " diyorlarsa da, sonunda 40 tona razı oluyoruz. 
     400 ton iste, 40 tona razı ol, tam bezirgan işi 
     
     TOPLANTILARA katılan emekli Büyükelçi Yıldırım Keskin bu halimize çok üzülüyor, o akşam bir kokteylde Hariciyemizin temel taşlarından Muharrem Nuri Birgi'ye rastlıyor, üzüntüsünü anlatıyor... 
     
     RAHMETLİ Muharrem Nuri, muzip muzip gülüyor 
     "Böyle şeylere kendini alıştır " diyor 
     "Geçenlerde Ankara, bana da NATO'dan yüz bin tüfek istemem yönergesini yolladı. Ben de istedim. İsteyenin bir yüzü, öyle değil mi Adamlar, bu kadar tüfeği koyacak, deponuz yok, bakımını da yapamazsınız, dediler. Ama ısrar ettik. Sonunda 25 bin tüfek verip işi kapattılar." 
     Yıldırım Keskin, anılarında bu olayı şöyle yorumlar 
     "Muharrem Nuri Bey, yıllar boyu, bizim çalışma yöntemlerimize alışmıştı, gülüp geçiyordu " x 
     Muharrem Nuri Bey alışabilir de, Avrupalılar alışabilir mi 
     Önemli olan onların alışması 
     
     ELBETTE Avrupalıyı eleştireceğiz, elbette onların işlerine gelince, karaya ak, aka kara dediklerini yüzlerine vuracağız, hele terör konusunda, iki yüzlülüklerini, alçaklıklarını... 
     Lakin, bizim de yaptıklarımızı göreceğiz. 
     ----------- 
     x Avrupa Yollarında Türkiye Bilgi Yayınları. 
     
     







Ecevitler 


Musevi bayramı.. 


Ecevit'in Bush'a önerisi 


Terör çağında terörist ve düşman devlet... 


İnsanlar ve çakallar 


New York'ta bir pazar 


Bülent Tanör vakası 


Türkiye birinci raundu atladı... 


Hakem kararıyla mağlup sayılmak 


Demirbank’ta yeni dönem ’ 


Biraz da biz aynaya bakalım... 


Doğu'da organize sanayi 3 


Kapılar kapanıyor Köpekler, sahipler ve halklar 


Çağdaş değiliz 


Laiklik Amerikan usulü.. 


Her ilin derdi başka 


Canı yananlar feryat ettiler 


</TEXT>
</DOC>
