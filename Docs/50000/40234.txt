<DOC>
<DOCNO> 40234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/03/yasam/yas02.html </URL>
<DATE> 2001/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Katile rekor kefalet 
</HEADLINE>
<TEXT>

H kim, Iowa’da bir anne ve 5 çocuğu ile bir adamı paramparça eden katil için kefaleti belirledi Cinayet başına 1 milyon dolar 
     ABD’nin Iowa eyaleti tarihindeki en vahşi cinayetleri işlemekle suçlanan 23 yaşındaki Adam Matthew Moss için rekor bir kefalet belirlendi. 
     Sevgilisi, sevgilisinin 5 çocuğu ve bir adamı öldürmekle suçlanan Moss’un çıkarıldığı ilk mahkeme, korkunç katilin kefalet bedelinin tam 7 milyon dolar yani yaklaşık 9.5 trilyon lira olmasına kadar verdi. Cinayetle ilgili davası 11 Eylül’de görülecek Moss, önce 31 yaşındaki sevgilisi Leticia Aguilar ile yaşları 6 - 12 arasında değişen 5 çocuğunu ve lastik firması sahibi 58 yaşındaki Ronald Fish’i öldürmüştü. Polis, iki gün önce bulunan kurbanların işkenceyle öldüğünü, ancak cinayetlerin nedenine ilişkin bilgi bulunmadığını açıkladı. Hırsızlıkla da suçlanan Moss suçlu bulunursa, birinci derecede cinayetten ömür boyu hapis cezası alacak. 
     



 YAŞAM 














</TEXT>
</DOC>
