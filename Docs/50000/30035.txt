<DOC>
<DOCNO> 30035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/siyaset/siy05.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Vekillerin rapor ayıbı 
</HEADLINE>
<TEXT>

Bayrampaşa Cezaevi’nde incelemeler yapan komisyonun raporuna rağmen, TBMM İnsan Hakları Komisyonu, mahk mların anlattığı hayata dönüş katliamı’na inanmadı 
     GÜNSELİ ÖNAL Ankara 

     Adli tıp uzmanlarının Bayrampaşa Cezaevi’ne ilişkin hazırladığı raporla ortaya çıkan Hayata Dönüş Operasyonu’ndaki olayların, cezaevlerinde inceleme yapan alt komisyonun raporunda da belgelendiği, ancak İnsan Hakları Komisyonu’nun, "iddialar kanıtlanmadığı" gerekçesiyle, söz konusu raporu reddettiği ortaya çıktı. 
     DSP’li Hasan Macit’in başkanlığında MHP’li Abbas Bozyel, eski FP’li bağımsız Nezir Aydın ve ANAP’lı Miraç Akdoğan’ın katılımıyla oluşturulan alt komisyonun 4 Ocak - 2 Mayıs 2001 arasında cezaevlerinde yaptığı incelemeler sonucu hazırladığı, ancak komisyonca reddedilen raporda, bilirkişi raporundaki ifadeler de yer aldı. Raporda, bazı mahk mların şu iddiaları dile getirildi 
     SİNCAN F TİPİ CEZAEVİ - M.Ç, L.T İçeri tazyikli su sıkıldı. Askerler "Allah Allah, Ya Allah Bismillah, Allahu Ekber" diyerek saldırdı. Sayısız gaz bombası atıldı. 
     EDİRNE F TİPİ CEZAEVİ - E.K. Sevk ringine bindirilene kadar dayak yedik. 
     Ş.Ö Karşı koyma olmadı. Mazgal deliğinden koğuş tarandı. 
     A.A. Ümraniye cezaevinden getirildi Dört gün, aralıksız egzoz gazına benzer bir gaz sıkıldı, el ve bacaklar ayrı taraflara gidiyordu. 
     KOCAELİ F TİPİ CEZAEVİ E.E. İçeriye gaz bombası atıldı. 
     



 SİYASET 
















</TEXT>
</DOC>
