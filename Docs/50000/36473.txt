<DOC>
<DOCNO> 36473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/ekonomi/eko09.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir kemer sıkma da Japonya’dan 
</HEADLINE>
<TEXT>

     EKONOMİ SERVİSİ 

     Arjantin ve Brezilya’dan sonra mali sisteminden büyük sorunlar yaşayan Japonya da tarihi bir kemer sıkma dönemine hazırlanıyor. Japon Hükümeti, gelecek yılın bütçesindeki harcama ödeneklerinde, şimdiye kadar yaptığı en büyük oranlı kesintiye gidecek. 
     Başbakan Junichiro Koizumi’nin, Japonya’nın ekonomik sorunlarını hafifletmek amacıyla, bütçe taslağı üzerinde harcama kısıntıları istediği kaydediliyor. 
     
     Bilgi’de kesinti yok 
     1 Nisan 2002’de başlayacak olan yeni mali yıl bütçesinin, bu yıla göre 7.4 milyar dolarlık kesintiyle, 392 milyar dolar olarak gerçekleştirilmesi planlanıyor. 
     Japon Hükümeti, son dört yılın en dar kapsamlı bütçesini hazırlarken, bayındırlık harcamalarında yüzde 10 kesintiye gitmeyi hedefliyor. Bütçede, sadece bilgi teknolojisi alanındaki harcamalarda artış yapılması öngörülüyor. 
     



 EKONOMİ 


























</TEXT>
</DOC>
