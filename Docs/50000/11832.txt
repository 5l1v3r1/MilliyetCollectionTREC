<DOC>
<DOCNO> 11832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/17/son/sonspo11.html </URL>
<DATE> 2001/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalyaspor, kendi sahasında Ankaragücü'ne 4-3 yenildi 
</HEADLINE>
<TEXT>

     Birinci Futbol Ligi'nde Antalyaspor, kendi sahasında Ankaragücü'ne 4-3 yenildi. 
     İlk yarıyı 3-0 önde kapatan Ankaragücü'nde, 57. dakikada Cafer, takımını 4-0 öne geçirdi. Kennedy'nin pasında topla buluşan Cafer, ceza alanının sağ köşesinden topa sert vurdu ve top bir kez daha Antalyaspor filelerine gitti 4-0. 
     60. dakikada ev sahibi ekip, ilk golüne kavuştu. Uğur, kaleyi tam karşıdan gören bir noktadan ve yaklaşık 30 metreden topa çok sert vurarak, topu Ankaragücü filelerine gönderdi 4-1. 
     69. dakikada Ankaragücü'nden Ramazan, ceza alanı içinde Kamil'i düşürünce, hakem penaltı kararı verdi. Penaltı atışından önce Ankaragücü'nde N'Gobe'nin yerine Niyazi'yi xx oyuna aldı. Penaltı atışını kullanan Atilla, skoru 4-2 yapan golü kaydetti. 
     89. dakikada Antalyaspor, 3. golünü kaydetti. Bu dakikada, Şenol'un pasını iyi izleyen Atilla, düzgün bir vuruşla topu filelere gönderdi 4-3. 
     Son dakikalarda başka pozisyon olmadı ve konuk ekip Ankaragücü, deplasmanda Antalyaspor'u 4-3 yenmeyi başardı. 




</TEXT>
</DOC>
