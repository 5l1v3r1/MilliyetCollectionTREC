<DOC>
<DOCNO> 2742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/spor/ygok.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
5 benzemezden 10 benzemeze 
</HEADLINE>
<TEXT>

     Kritik Bilgin Gökberk 

     Sanki Pimapen bayileri seminerin son gününde aralarında basketbol oynuyorlardı. Adı da Avrupa Koraç Kupası’ydı üstelik. Hani Akşehir’den gelip Karaköy’ü, Kadıköy’ü, Bakırköy’ü gören adamın "Hay ben Akşehir’e şehir diyenin de, buralara köy diyenin de ....." dediği gibi, ben de "Böyle Avrupa’nın da, böyle Koraç’ın da ....." Koraç mezardan çıkıp gelecek vallahi. "Benim ismimi bu kupaya koyanın da ..... "diyecek. Her Fenerbahçeli oyuncu ve tabi İziç birer kaset isteyecekler TRT’den. İleride çocuklarına, torunlarına gösterecekler. Bakın babanız, dedeniz ne basketbolcuydu diye. Luk, lukçu çift kaset yaptıracak. Magic Johnson gibiydi vallahi... 
     Bu seneki Fenerbahçe romanının ismi "Bir buçuk Yugoslav, buçuk Yugoslava karşı" olmalı... Biri Lukovski... Buçukları da Asım ve İziç... İziç’i, kendi hemşehrileri yakacak bu sene... Yugoslavca bilen birini bulsam, bir Fener maçını onla seyretsem, İziç’in luk lukçuyla aralarındaki kimsenin anlamadığı konuşmaları da çözücem. Fenerbahçe romanı da anlaşılır hale gelecek. İziç ya "Beni yaktın luk lukçu, seni ben ellerimle getirdim. Ayıp be" diyor. Ya da "Senin gibi Yugoslav basketbolcu mu olur Ne biçim adamsın" diye bağırıyor, ya da ona benzer bir şey söylüyor. 
     Komik bir maçtı... On tane basketbolcuya benzemeyen adamdan meydana gelen bir Yugoslav takımı, üstelik yabancısız ve karşılarında on tane basketbolcuya benzeyen, ama oynadıkları oyun basketbola benzemeyen üç buçuk yabancılı Fenerbahçe... 
     Yarı yarıya bitmesi gereken maçın sonunda çekişme bile vardı. Alt yapıcı denilen İziç’in alt yapıdan gelen Mustafa Abi’yi bu maçta bile kenara alıp, Lukovski’yi tek 40 dakika oynayan oyuncu olarak sahada bırakmasının ardındaki sırrı da İziç ile luk lukçu arasındaki gizli konuşmaları çözünce ortaya çıkacak zaten. 
     


 SPOR 






























</TEXT>
</DOC>
