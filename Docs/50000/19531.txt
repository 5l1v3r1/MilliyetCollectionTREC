<DOC>
<DOCNO> 19531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/04/son/sondun11.html </URL>
<DATE> 2001/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC'de Başbakanlık konutu önünde patlayan ses bombasıymış 
</HEADLINE>
<TEXT>

     KKTC Başbakanı Derviş Eroğlu'nun Lefkoşa'da İlhan Savut Sokak'ta bulunan konutu önünde patlayan bombanın ses bombası olduğu belirlendi. 
     Bombanın etkisiyle Başbakan'ın evinin önündeki polis kulübesinin camları kırılırken, bir araç da hasar görmüştü. Patlama sırasında kulübenin dışında olduğu belirtilen bir polis memuru da ayağından yaralanmıştı. 
     Başkanlık konutu önündeki patlama, konutun karşısında bulunan Demokrat Parti DP Genel Merkezi'nin de camları ve tabelasının kırılmasına yol açtı. 
     Kıbrıs Türk Gazeteciler Birliği Başkanı Özer Hatay, yaptığı yazılı açıklamada, olayın demokrasi anlayışıyla hiçbir şekilde bağdaşmadığını belirterek, ''Hangi düşünce ve çıkarlarla, etki veya tepkilerle yapılmışsa yapılsın, terör hareketinin benimsenmesini kınar, şiddetle protesto ederiz'' dedi. 
     Kıbrıs Türk Mücahitler Derneği tarafından yapılan yazılı açıklamada da bu tür eylemlerin şiddetle kınadığı ifade edilerek,şöyle denildi 
     ''Ulusal çıkarlarımızı korumayacak bir çözüm şeklini empoze edebilmek için, dış çıkar çevrelerinin baskılarının arttığı, içimizden de destek gördüğü bir süreçten geçmekteyiz. Ekonomik sıkıntıların halkımızda yarttığı siyasi güvensizlik de ortadadır. Kıbrıs Türk Mücahitler Derneği olarak, bu bulanıklıktan yararlanmak isteyenlerin provokasyonlarıyla birlik ve bütünlüğümüzü bozmak isteyenlere karşı, halkımızı sağduyu davranıp uyanık olmaya çağırıyoruz.'' 







</TEXT>
</DOC>
