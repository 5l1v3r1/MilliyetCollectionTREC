<DOC>
<DOCNO> 14657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/ekonomi/eko07.html </URL>
<DATE> 2001/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Eczacıbaşı İlaçsızlıktan ölümler olabilir 
</HEADLINE>
<TEXT>

     Eczacıbaşı Holding Yönetim Kurulu Başkanı Bülent Eczacıbaşı, ilaç sektöründeki sıkıntıları anlatmak ve çözüm bulunmasını istemek üzere Ankara’ya gitti. 
     Eczacıbaşı, kanser, böbrek nakli gibi önemli hastalıkların ilaçlarının bulunamadığı, ithal edilemediği yönündeki açıklamaların sorulması üzerine şu değerlendirmeyi yaptı 
     "İlaç sektörü bir felaketin eşiğinde. Eczanelerden üreticilere kadar ciddi bunalım var. Yakında Türkiye’de ilaçsızlıktan ölümler olabilir. Dolar bugün 1 milyon 200 bin ile 1 milyon 300 bin arasında seyrediyor. Biz de gerek hammadde gerek ilaç olarak ithalat yapıyoruz. Ama Sağlık Bakanı bizim ithalattaki kurumuzu 820 bin lira olarak kabul edeceğini söylüyor. Böylece ithalatçı ya da üretici cebinden 400 bin lira koymak zorunda kalıyor. Buna elbette dayanmak mümkün değil." 
     
     Duruş, İhbar edin’ dedi 
     Bu arada Sağlık Bakanı Osman Durmuş, ilaç sıkıntısı yaşanmadığını belirterek, depolarda ithal edilen ilaçlardan hepsinden bulunduğunu, stoklar bittiği zaman yeniden temin edileceğini açıkladı. Durmuş, "Yapay suni gündemle var olan ilaca yok dersek ülke ekonomisine yardım etmiş olmayız zarar etmiş oluruz" dedi. İlaç sıkıntısı olan hastaların il sağlık müdürlüklerine gitmesini öneren Duruş, "Reçetesini karşılamayan depoyu, eczacıyı bize bildirsin. Gerekirse biz devreye gireriz" diye konuştu. 
     


 EKONOMİ 






















</TEXT>
</DOC>
