<DOC>
<DOCNO> 42301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/15/son/sondun05.html </URL>
<DATE> 2001/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş uçakları kulelere çarpan Boeing'lere yetişememiş... 
</HEADLINE>
<TEXT>

     ABD'yi geçen salı kana bulayan yolcu uçaklarının kaçırılmasından sonra, askeri jetlerin bunları yakalamak için havalandığı bildirildi. 
     Kuzey Amerika Hava Savunma Komuta Merkezi'nden Binbaşı Mike Snyder, ''Kaçırılan uçaklardan birinin Dünya Ticaret Merkezi kulesine çarpmasından 10 dakika önce uçak kaçırıldığı haberi geldi. Derhal havalanan avcı uçakları, New York ve Washington yönüne uçtu, ancak Boeing'lere yetişemedi'' dedi. 
     Amerikalı subay, ''Kaçırdıkları uçaklarla böyle bir şey yapabilecekleri kimsenin aklına gelmediği için belki biraz geç kalındı...'' diye konuştu. 
     Askeri yetkili, hangi üslerden kaç uçak havalandığına açıklık getirmedi, ancak CBS televizyonu, kaçırılan uçakları yakalamak için Massachusetts eyaletindeki Otis üssünden 2 adet F-15 ve Virginia eyaletindeki Langley üssünden de 3 adet F-16 savaş uçağının havalandığını bildirdi. 






</TEXT>
</DOC>
