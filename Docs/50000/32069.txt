<DOC>
<DOCNO> 32069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/15/dunya/dun01.html </URL>
<DATE> 2001/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalan’ testinden geçti 
</HEADLINE>
<TEXT>

     DIŞ HABERLER SERVİSİ 

     ABD Temsilciler Meclisi’nin Demokrat üyesi Gary Condit, ilişkiye girdiği eski stajyer Chandra Levy’nin esrarengiz bir şekilde kaybolmasıyla ilgili olarak sorgulanmak üzere yalan makinesine bağlandı. 
     Testi başarıyla geçtiği bildirilen Condit’in avukatı, çabaların artık asıl sorun olan, 24 yaşındaki Levy’nin bulunması üzerinde yoğunlaştırılması gerektiğini söyledi. 
     Yalan makinesi testinin ardından basına bir açıklama yapan Condit’in avukatı Abbe Lowell, eski Federal Araştırma Bürosu FBI yetkililerinden Barry Colvert tarafından makineye bağlı şekilde sorguya çekilen Temsilciler Meclisi üyesine sorulan en kritik soruları şöyle sıraladı "Chandra Levy’nin kaybolması olayıyla herhangi bir ilginiz var mı Levy’ye zarar verdiniz mi, ya da herhangi bir şekilde başkalarının ona zarar vermesine neden oldunuz mu Nerede olduğunu biliyor musunuz ". 
     



 DÜNYA 











</TEXT>
</DOC>
