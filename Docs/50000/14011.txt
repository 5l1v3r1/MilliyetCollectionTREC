<DOC>
<DOCNO> 14011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/01/guncel/gun07.html </URL>
<DATE> 2001/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakemlere Hagi dersi 
</HEADLINE>
<TEXT>

     İHSAN YILMAZ İstanbul 

     Maçlarda verdikleri kararlarla büyük tartışmalar yaratan hakemlere, dört yıl Türk Milli Takımı’nın psikolojik danışmanlığını yapan Prof. Dr. Acar Baltaş ve ekibi davranış psikolojisi dersi vermeye başladı. 
     Türkiye Futbol Federasyonu ve Merkez Hakem Komitesi’nin Galatasaray - Gençlerbirliği maçında Hagi ile hakem Erol Ersoy arasında yaşanan türde olayların bir daha tekrarlanmaması ve hakemlerin kendilerini kontrol edebilmelerini sağlamak için başlattığı seminerlerin ilki geçen hafta İstanbul’da salı ve çarşamba günleri yapıldı. 
     Baltaş - Baltaş Yönetim, Eğitim Danışmanlık Merkezi tarafından A klasmanı hakemlere verilen "Başarıya Yolculuk" adlı seminer, İzmir ve Ankara’da da tekrarlanacak. Bu tür eğitimlere, yıl içinde devam edilecek. 
     Seminer hakkında bilgi veren Acar Baltaş, "Bu eğitimden sonra, hakemler sporcularla daha etkin, daha sağlıklı iletişim içinde olacaklar ve kendi streslerini daha iyi kontrol edecekler" diye konuştu. 
     
Neler öğretiliyor      Amaca yönelik davranış geliştirmek 
     Kendini daha etkin kontrol etmek 
     Futbol karşılaşmasında beden dilini amaca yönelik kullanmak 
     Olumsuz duygu yaşayan sporcularla etkin iletişim kurabilmek 
     Davranış tiplerini tanımak ve güvenli davranış geliştirmek 
     Kendi olumsuz duyguları ile başa çıkma yollarını tanımak 
     Başkalarını daha iyi anlayabilmek 
     Kendini daha etkin anlatabilmek 
     


 GÜNCEL 


















</TEXT>
</DOC>
