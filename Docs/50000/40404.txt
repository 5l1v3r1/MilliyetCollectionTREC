<DOC>
<DOCNO> 40404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/yazar/okur.html </URL>
<DATE> 2001/09/04/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Dolar ve kumpanya’ 
</HEADLINE>
<TEXT>

     Güngör Uras, dün ne güzel yazdı "Para laf’ ile değil, üretim’ ile itibar kazanır " Bugün "TLöye itibar kampanyasını düzenleyenlere seslenmek istiyoruz 
     "Siz, üretim konusunda bugüne kadar nasıl bir çaba harcadınız Öğrenmek hepimizin en doğal hakkı." 
     Biz diyoruz ki, laf ile iş üretmenin kimseye bir yararı olmadığını hepimiz çok iyi biliyoruz. Laf ile ebelik yapmanın bir yarar sağlamayacağı ortada. Alın, geçmişe bakın. Yığınla örneği bir bir sayabiliriz... 
     
     Sınav günü 
     Artık başka bir noktadayız. 
     Bugün sınav günü. Üstelik geldiğimiz noktanın adı, "icraatlı sınav dönemi." Rantiye olmanın avantajını barakıp, "üretici olmanın sorumluluğunu üstlenme dönemi" bu dönemin adı. Biz bu kampanya devam ederken spot piyasada doların nasıl hareket ettiğini yakından izliyoruz. Dolar, güne 22 bin liralık bir artışla başladı. Gün içinde de salınmayı sürdürmeye devam etti. 
     İnanın, paraya ihtiyacı olanın gözü hiçbir şey görmüyor. Nutuklar boşa gidiyor. Önemli olan "inandırıcılık." İnandırıcı olmanın yolu, döviz ve faiz sarmalını bir program çerçevesinde sağlıklı bir biçimde aşağı doğru çekebilmek. 
     Doların her gün taksimetre gibi atması en çok bizim gibilerin canını incitiyor. 
     Ama gerçekçi olmayı "sorumluluk sahibi" olmak biçiminde özetleyebiliriz. 
     Ankara Ticaret Odası, "TL’ye itibar" diye yola çıktı. Çıksın, karşı değiliz. Ama nasıl olacak bu iş Ekonomi yüzde 11.8 küçülmüş, herkes bütçe ve kamu harcamaları konusunu tartışıyor. İç borç konusu, Merkez Bankası’nın faizleri aşağı çekme operasyonu bile bir anda sihirli etkisini kaybediverdi. 
     450 sivil toplum örgütü ve 252 ticaret odasına sesleniyoruz. Aynı beraberliği "üretim için, işsizlik için göstersenize " 
     
     Samimiyet 
     Bugünün dünyasında dolar gerçeği ortada. Dolar, dünyanın en güçlü parası. Kapalı kapılar arkasında yaşayamayacağımıza göre herkes işlemini yine dolarla yapmaya devam edecek. 
     Lütfen samimiyet 
     Samimiyeti, ekonomiyi yönetenlerden ve siyasetçilerden bekliyoruz. Korkmadan açıklama yapsınlar, durumu korkmadan bize anlatsınlar. Aksi takdirde daha çok kampanya görür, izler ve dinleriz. 
     Ancak bu kampanyaya ilişkin küçük bir notu da yazmadan geçmeyelim. Borsa Yatırımcıları Derneği, tam 1 ay önce "dolara hayır" kampanyası için harekete geçmişti. Türkiye’deki tüm odalara, kuruluşlara, sendikalara kampanya duyuruldu. "Dolara hayır" kampanyasının özünde "siyasetçi" vardı. Dalgalı kura karşı çıkmak, dolar alımına hayır demek tek başına neye yarar O yüzden bu kampanya özünde "siyasetçilerin mal varlıklarını TL’ye çevirmesi" biçiminde düşünülmüştü. 
     Teklif giden odalardan birisi de ATO’ydu. Borsa Yatırımcıları Derneği yaya kaldı, ATO kampanyaya başladı. 
     
     







Medya ve yolsuzluk 


Örnek Müftü 


Bahçeli'nin kişiliği 


Adana işsiz kaldı 


Ne olacak halimiz 


Duvardaki bakan posteri 


Çileyi çocuklar çekiyor 


Dış destek nasıl sağlanır 


Dolar ve kumpanya’ 


11 vahşi darbe 


Rantçı düzenin sonbaharı 


Hükümet itibar kazanmadan, TL itibar kazanmaz 


Sırada kim var 


Ecevit’in tedbirleri işe yaramaz’ 


Günde iki öğün yemek 


</TEXT>
</DOC>
