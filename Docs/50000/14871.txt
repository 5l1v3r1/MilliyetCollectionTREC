<DOC>
<DOCNO> 14871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/siyaset/siy03.html </URL>
<DATE> 2001/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit eylemciye sitemlerini iletmiş 
</HEADLINE>
<TEXT>

47 milyon lira para cezası alan yazarkasalı eylemci Ahmet Çakmak, rüyasında Ecevit'in kendisine "Sezer Anayasa attı, sen kasa attın" diye sitem ettiğini anlattı 
     EZELHAN ÜSTÜNKAYA, ALTAN BURGUCU Ankara 

     Başbakan Bülent Ecevit'e yazarkasa fırlattığı gerekçesiyle önceki gün gözaltına alınan Ahmet Çakmak serbest bırakıldı. Dolar borcu nedeniyle eylem yaptığını söyleyen Çakmak, kendisine verilen ve dünkü kur üzerinden 38 dolar eden 47 milyon liralık para cezasını şu anda ödeyemeyeceğini söyledi. Çakmak, Emniyet Müdürlüğü'nden dün sabah saatlerinde Keçiören Adli Tıp Grup Başkanlığı'na, oradan da savcılığa getirildi. 
     
Baskı altındaymış      Savcılıkta "Stres içindeydim, baskı altındaydım. Başbakan'a yazarkasa fırlatmak gibi bir amacım yoktu" diyen Çakmak, gazetecilere rüyasında Ecevit'in kendisine, "Bana Cumhurbaşkanı Sezer Anayasa fırlattı, sen de yazarkasa fırlattın" diye sitem ettiğini anlattı. 
     
Çok yıprandım’      Çakmak'ın evi, dün sivil polis ve gazeteciler tarafından adeta kuşatıldı. Eşini ve çocuklarını ailesinin yanına gönderen Çakmak, çok yıprandığını belirterek "Kapımın önü gazetecilerle dolu. Şov yapmak istemiyorum. Ailem paramparça oldu. Ahlakımı allak bullak edecekler. Bana konuşmam için paralar teklif ediyorlar" dedi. 
     
Meğer intihar eylemi yapmış      Para cezasını ödeyemezse 15 gün hapiste yatması gereken Çakmak, "Dolar yükselince iflas ettim. Kayınvalidem ve kayınpederim yardım ediyordu. Bu yüzden bunalıma girdim. Benimki aslında intihar eylemiydi" dedi. Öte yandan çay ocağı olduğunu söyleyen Çakmak’ın Ankara Esnaf ve Sanatkarları Odası’na kayıtlı olmadığı öğrenildi. 
     
Yazarkasalı eylem korumalara ders oldu Bu kez etten duvar ördülerANKARA Milliyet 
     Ahmet Çakmak'ın önceki gün Başbakanlık önünde elini kolunu sallayarak yaptığı eylem, özel korumaların yetersizliğini ortaya çıkarınca yetkililer önlemleri sıkılaştırdı. Daha önce bina girişlerinde X - ray cihazına tabi tutulmayan basın mensupları bile dün her giriş çıkışta kontrolden geçti. Öte yandan eylem sırasında görev yapan güvenlik görevlileri hakkında da soruşturma açıldı. 
     


 SİYASET 























</TEXT>
</DOC>
