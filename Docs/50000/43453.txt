<DOC>
<DOCNO> 43453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/son/sonspo09.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümit Karan tüm resmi maçlarda gol attı 
</HEADLINE>
<TEXT>

     Galatasaray'ın, yarın ezeli rakibi Fenerbahçe ile yapacağı zorlu lig maçındaki en büyük gol silahı Ümit Karan olacak. 
     Sezon öncesinde Gençlerbirliği'nden olaylı bir biçimde transfer edilen golcü futbolcu, bugüne dek oynadığı toplam 6 resmi maçın tümünde fileleri havalandırarak, takımın yeni golcüsü unvanını hak eden bir performans sergiledi. 
     Sakatlığı nedeniyle ligde yapılan 3 karşılaşma oynayamayan Ümit Karan, ligdeki ilk golünü Antalyaspor'a atarken, Malatyaspor maçında ise yedek kulübesinde yer aldı. 
     
     71 dakikada 1 gol atıyor 
     Ümit Karan, Galatasaray'da resmi maçlarda toplam 427 dakika forma giyerken, ortalama her 71 dakikada bir gol attı. 
     Özellikle Avrupa kupalarında başarılı bir grafik çizen Ümit Karan, forma giydiği KS Vlaznia İşkodra ile yapılan 2 maçta, PFC Levski Sofya, SS Lazio Roma ve PSV Eindhoven maçlarında 1'er gol atma başarısını gösterdi. 
     







</TEXT>
</DOC>
