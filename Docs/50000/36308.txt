<DOC>
<DOCNO> 36308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/10/guncel/gun03.html </URL>
<DATE> 2001/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Müteahhit eylemi 
</HEADLINE>
<TEXT>

Geciken fiyat farkı kararnamesi için Başbakanlığa gelen müteahhitler Bakan Hüsamettin Özkan'la görüşemeyince alkışlı protesto eylemi yaptı 
     ANKARA Milliyet 

     Başbakanlık geçim sıkıntısı çeken vatandaşların ardından bu kez müteahhitlerin protesto eylemine sahne oldu. Fiyat farkı kararnamesinin çıkarılmasını isteyen müteahhitler, Devlet Bakanı Hüsametin Özkan ile görüşemeyince alkışlı protesto eylemi gerçekleştirdi, bir müteahhit kalp krizi geçirdi. 
     Kamu kesimine iş yapan müteahhitler, fiyat farkı kararnamesinin 7 aydır çıkmaması nedeniyle dün sabah Başbakanlık'a gelerek Özkan ile görüşmek istedi. Özkan ile makam çıkışında karşılaşan müteahhitler, ilettikleri taleplerine sadece "Uğraşıyorum" yanıtı aldılar. 
     
Gökçesu, kalp krizi geçirdi      Sıkıntılarını anlatmaya çalışan Mehmet Gökçesu adlı müteahhit fenalaşarak kalp krizi geçirdi. Özkan'ın ayaklarının dibine yığılan Gökçesu, Başbakanlık sağlık ekiplerinin müdahalesi sonrasında Başbakanlık'a ait ambulansla Çağ Hastanesi'ne kaldırdı. Gökçesu'nun durumunun kritik olduğu bildirilirken, bu olayın ardından Bakanlar Kurulu toplantısının sürdüğü sırada Başbakanlık'a ikinci kez gelen müteahhitler, ön güvenlik kapısından içeriye alınmadılar. 
     



 GÜNCEL 

















</TEXT>
</DOC>
