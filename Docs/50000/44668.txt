<DOC>
<DOCNO> 44668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/son/sondun07.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Suudi Büyükelçi "Usami Bin Ladin kötü bir çocukluk geçirmiş" 
</HEADLINE>
<TEXT>

     Suudi Arabistan'ın Washington Büyükelçisi Prens Bandar Bin Sultan, ABD'deki terör eylemlerinin bir numaralı zanlısı Usame Bin Ladin'in, ''kötü bir çocukluk dönemi'' geçirmiş olabileceğini söyledi. 
     Suudi Arabistan doğumlu Bin Ladin ile 1980 yılında görüştüğünü söyleyen Prens Bin Sultan, Bin Ladin'i, ''cazibesi olmayan bir insan'' olarak yorumladı. 
     Prens Bin Sultan, NBC'ye yaptığı açıklamada, ''Bin Ladin'in kötü bir çoçukluk dönemi geçirdiğini düşünüyorum. Sanıyorum aile içindeki kara koyundu ve biz, bir süre için, onun dini eğiliminin iyi olduğunu düşünüyorduk'' dedi. 
     Prens Bin Sultan, Bin Ladin'in, Afganistan'ın Sovyet işgaline karşı mücadele verdiği dönemde kendisine gelerek, Afganistan'a ABD yardımının sağlanmasındaki rolünden dolayı kendisine teşekkür ettiğini söyledi. 
     






</TEXT>
</DOC>
