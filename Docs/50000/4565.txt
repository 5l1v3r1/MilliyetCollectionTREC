<DOC>
<DOCNO> 4565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/guncel/gun06.html </URL>
<DATE> 2001/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Abdi İpekçi'nin katili Ağca, suikast davasında yemin etmeyi reddetti 
</HEADLINE>
<TEXT>
Sistem dışı kaldım bu zulümdür’ 
"Masumum" diyen Ağca, "Kimse sen itiraf ettin' demesin. Celal Adan da Kemal Türkler'i öldürdüğünü itiraf etti. Şimdi işkencecisi Hayri Kozakçıoğlu ile aynı partide kol kola" dedi 
     CENNET NAR, NEZİH GÜROL İstanbul 

     Milliyet Gazetesi Genel Yayın Müdürü ve Başyazarı Abdi İpekçi'nin katili Mehmet Ali Ağca, suikastla ilgili yeni davada tanık olarak ifade vermeyi reddetti. Yemin etmeyi de kabul etmeyen Ağca, "Masumiyetimi kanıtlamak için iade - i muhakeme talebinde bulunuyorum" dedi. Ünye Cezaevi'nde başka bir suçtan tutuklu bulunan Yusuf Çelikkaya'nın, Yalçın Özbey'le birlikte İpekçi'nin öldürülmesi olayına katıldıkları yönünde dilekçe vermesinin ardından, iki sanık hakkında " adam öldürme" suçuyla açılan davaya dün başlandı. 
     Duruşmaya, Adalet Bakanlığı'nın başvurusuna karşın Belçika'dan iade edilmeyen Özbey ile Çetinkaya katılmadı. Mahkeme başkanı, Ağca'nın Roma'da cinayeti Özbey'in işlediği yönünde ifade verdiğini, Oral Çelik ve Mehmet Şener'le aynı evde kaldığını söylediğini hatırlattı. Bunun üzerine Ağca şöyle konuştu 
     "Aynı evde kaldık. Ben İstanbul'da 20 ev değiştirdim. Mağdur olarak konuşuyorum. Çelikkaya'yı hiç görmedim ve tanımadım" 
     
Celal Adan’ı örnek gösterdi      Ağca, "İşkence gören Adan, işkence yapan Hayri Kozakçıoğlu ile şimdi aynı partide kardeş oldu. Benim durumumda ona benzer birşey. Sadece ben sistemin dışında kaldığım için zulme uğruyorum" diye konuştu. 
     
"Çatlı - Çelik günah keçileri"      Özbey'in Almanya'daki ifadesinde, "Ağca psikopattır. Çok iyi silah kullanır, hiç acımaz" suçlamasının hatırlatılması üzerine de Ağca, "Özbey'in ifadeleri dikkatli incelendiğinde Çelik ve Abdullah Çatlı'dan bahsettiği görülür. Onlar Türkiye'nin ünlü günah keçileridir. Olay yerinde olmadığım için bir şey söyleyemem. " 
     


 GÜNCEL 
























</TEXT>
</DOC>
