<DOC>
<DOCNO> 25839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/09/dunya/dun03.html </URL>
<DATE> 2001/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'de İrlanda şoku 
</HEADLINE>
<TEXT>

     GÜVEN ÖZALP Brüksel 

     Avrupa Birliği'nin AB en küçük üyelerinden biri olan İrlanda'da düzenlenen referandum, Birliğin geleceğine ipotek koydu. İrlanda, genişlemiş bir AB'nin temelini oluşturacak Nice Antlaşması'na geçit vermedi. Referandumdan çıkan yüzde 54'lük "hayır" Türkiye'nin de bir çok bölümünü eleştirdiği antlaşmanın Birlik üyeleri tarafından bir kez daha müzakere edilmesi sonucunu doğuracak. 
     İrlandalılar antlaşmanın özellikle veto hakkını ortadan kaldıran ve ülkenin yıllardır sürdürdüğü tarafsızlık niteliğini sona erdirecek olan unsurlarına hayır dedi. AB antlaşmalarını halk oylamasına götüren tek üye olan İrlanda'dan gelen ret kararı pratikte diğer ülkelerin parlamentolarında yapılacak oylamaları de gereksiz kıldı, çünkü Nice Antlaşması'nın yürürlüğe girebilmesi için tüm AB ülkeleri tarafından onaylanması gerekiyor. 1992'de de Danimarka Maastricht Antlaşması'nı veto etmişti. 
     



 DÜNYA 











</TEXT>
</DOC>
