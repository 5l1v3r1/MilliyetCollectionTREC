<DOC>
<DOCNO> 6053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/spor/ygskol.html </URL>
<DATE> 2001/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe şansıyla 
</HEADLINE>
<TEXT>

     Kritik Doğan Koloğlu 

     Galatasaray takımını bu hale getirenler şimdi ne yapacak Maç 2 - 1 oldu. Ardından 3 - 1... Aynı hatalarla futbol devam ediyor. Yan yönetimden tedbir çıkmıyor. Defansta kimse adam tutmuyor. Kenardan bir ateşleme yok. Popescu ve Bülent yan yana oynamaz diyoruz, ısrar ediliyor. Popescu sadece top kapılınca oyun kuruyor. Dünya’da böyle stoper var mı Galatasaray maça hızlı başladı ve ilk golü attı. 15 dakika şahaneydi. Ondan sonra tıpkı Erzurum’daki gibi rakibin üstlerine gelmelerine izin verdiler. Kaptığı topları yerden paslara çeviren Galatasaray birden bire defansını o kadar geriye çekti ki, sanki korkudan kaleciyi kademeye alan bir oyun kurdular. Ondan sonra Fenerbahçe’nin şovu başladı. Revivo gollerde pasördü. Tutan yok. Galatasaray o kadar hatalı oynadı ki, liglerin iki asist lideri Fenerbahçeli Rapajic 13 ve Balic 8 takımda forma giymediği halde Fenerbahçe ilk on beş dakikadan sonra oyuna ağırlığını koydu. Galatasaray’dan iki misli gol pozisyonu yakaladı. 
     Fenerbahçe’de Ogün tüm hava toplarını kaptı. Revivo’yu yalnız bıraktınız mı tekniği ile devleşiyor. Rüştü geri paslarda topu oyuna sağlıklı sokamadı. Maçın son dönemlerinde topu koşturan takım öne geçti. Bu ilk 15 dakika Galatasaray’dı. Ama sonra Fenerbahçe bu silaha sahip oldu ve üç golle devreyi kapattı. Galatasaray’ın top ustası orta beşli birbirine kademe kuramayarak dağıldılar. Buna geriden destek gelmeyişi, Jardel’in de mostura gibi ileride duruşu sebep oldu. İkinci yarı hoca Fatih’i oyuna aldı. Galatasaray yine oyuna iyi başladı. Yalnız bir gol atıldı mı üstüne yatma alışkanlığı dün de Galatasaray’a sorun oldu. Avrupa şampiyonu takım sanki tanınmadı. Hele defans oyuncuları inanılmaz bir ilkel futbol sergilediler. Galatasaray sıkışınca anlamsız uzun toplarla Jardel’in hiç kullanamayacağı toplar uzattı. Jardel zaten bir kere bir adama çalım atmayı denemiyor. Kendi kimliğine inançsız. Böyle bir santrfor var mı Nihayet Ergün çok usta pasla Jardel’i kaleci ile yüz yüze getirdi. Jardel’e sadece vurmak kaldı ve üçüncü gol geldi. Fenerbahçe 4 - 2’den sonra oyuncu değiştirmeye başladı. Bütün değiştirilen oyuncular yanlış oynadı ve Abdullah da hiç ilgisi olmayan bir pozisyonda Ümit’i çekince verilen penaltıyla maç 4 - 4 bitti. Penaltılarda ise Fenerbahçe, Galatasaray’a üstünlük kurarak turu geçmeyi başardı. Hakem sertliğe karşı hazırlıklı değildi. O nedenle zaman zaman oyuncuların kendisiyle tartışmasına göz yumdu. 
     
     


 SPOR 
































</TEXT>
</DOC>
