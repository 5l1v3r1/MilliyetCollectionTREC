<DOC>
<DOCNO> 4400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/guncel/gun03.html </URL>
<DATE> 2001/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Vardar’ı Darwin çarpmış 
</HEADLINE>
<TEXT>

Vardar, "Bankayı biz mi hortumladık, onları Darwin kurtarsın" sözleri yüzünden işini kaybettiğine inanıyor 
     İSTANBUL Milliyet 

     Sabah Gazetesi'yle bir süre önce yolları ayrılan 42 yıllık gazeteci Ahmet Vardar suskunluğunu bozdu. Dinç Bilgin, Etibank tecrübesi sonrasında emekçilerine maaşlarını ödeyemeyince, "Çalışanların maaşlarını neden ödemiyorsunuz, bankayı bizler mi batırdık" dediğini ve bu sözleriyle gazete yönetimini kızdırdığını anlatan Vardar, Yeni Şafak Gazetesi'ne konuştu. 
     
     Neden el atmayayım ’ 
     Vardar, yaptığı açıklamada, "Yıllarca halkın dertlerini dile getirdim. Bir kez de mağdur durumda olan binlerce arkadaşımın ve benim sıkıntımı sesli olarak aktardım. Her gün onlarcası gelip odamda bana zor durumda olduklarını söylüyorlardı. Halkın sıkıntılarını yazan bir yazar olarak gazete bünyesindeki olumsuzluklara neden el atmadığımı soruyorlardı ve haklıydılar. Bir sosyalist yazar arkadaşıma, 'Ne biçim Sosyalistsin Haydi bakalım kurtarın şimdi işçilerin parasını .. Neden bunları yazmıyor ve sesini çıkartmıyorsun Yoksa burada çalışan garipler mi soydu Neden ödenmiyor maaşlarımız ' dedim, döndüğümde birileri hemen olayı abartıp yönetim katına götürmüş" dedi. 
     
     İpler nasıl koptu 
     Vardar, yıllarını verdiği gazeteden neden gösterilmeksizin çıkarıldığını, arkadaşlarıyla vedalaşmasına bile izin verilmediğini belirterek, ipleri koparan son olayı şöyle özetledi 
     "Karamehmetlerin gazeteye el koydukları gün Murat Vargı, Mehmet Emin Karamehmet ve Turgay Ciner toplantı yaptı. Bizimle tanışacaklarmış. Hepimiz çağırmalarını bekliyoruz. Yine kendimi tutamadım, Allah'ı inkar ediyorlardı haydi bakalım şimdi Darwin gelip kurtarsın bunları, dedim... O zaman çoğu gülmüştü, espri olsun diye söyledim. Sanırım işi kopma noktasına getiren de bu esprim oldu. Çünkü yine birileri olayı süsleyip Zafer Mutlu'ya ulaştırmış." 
     


 GÜNCEL 





















</TEXT>
</DOC>
