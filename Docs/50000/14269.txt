<DOC>
<DOCNO> 14269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/02/son/sontur06.html </URL>
<DATE> 2001/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
TANSAŞ soyguncusu, TANSAŞ'ın eski şeflerinden biri çıktı 
</HEADLINE>
<TEXT>

     İzmir'in Narlıdere ilçesindeki TANSAŞ mağazasından gasp ettiği 6 milyar lira ile kaçarken yakalanan gaspçının, Tansaş mağazalarında şef olarak çalıştığı ve 1.5 ay önceki Basın Sitesi TANSAŞ mağazası soygununun da faili olduğu belirlendi. 
     Alınan bilgiye göre, dün akşam saatlerinde, mağazayı soyduktan 10 dakika sonra Asayiş Şube Müdürlüğü'ne bağlı motosikletli Yunus ekipleri tarafından yakalanan Ahmet Yıldız'ın 25 , TANSAŞ'ın çeşitli birimlerinde şef olarak çalıştığı ortaya çıktı. 5 ay önce işten atılan Yıldız'ın, 1.5 ay önceki 2 milyar 400 milyon liralık Basın Sitesi TANSAŞ mağazası soygununun faili olduğu tespit edildi. Gaspçının, üzerinde ele geçirilen 3 tabancadan kurusıkı olanının namlusunu gerçek tabancaya çevirdiği ve içinde 4 kurşun bulunduğu belirlendi. Şahıs sorgusu yapıldıktan sonra adliyeye sevkedilecek. 
     Yüzünde maskesi olduğu halde gaz ve kurusıkı tabancalar ile mağazaya giden gaspçı, 2. kattaki idari büroda bulunan 2 güvenlik görevlisini silah tehdidiyle etkisiz hale getirdikten sonra kasadaki 6 milyar 20 milyon lirayı alarak kaçmış, Yunus ekiplerinin takibi sonucunda 2. İnönü Mahallesi'nde para ve tabancalar ile yakalanmıştı. 
     




</TEXT>
</DOC>
