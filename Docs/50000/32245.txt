<DOC>
<DOCNO> 32245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/siyaset/siy03a.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da bunlar konuşuluyor 
</HEADLINE>
<TEXT>

     Ayhan Aydemir 

Yılmaz’ın konukları eve neden giremiyor      Mesut Yılmaz, çoğu zaman konuklarını Nenehatun Caddesi üzerindeki evinde kabul ediyor. Önemli konukları geldiğinde eşi Berna Hanım’la kapıda karşılıyor. Mesut Bey, yine önemli konuklarını karşılamaya hazırlanıyordu. Kapıya kadar çıktı. Beklenen konuklara Hoş geldiniz’ deyip bahçe kapısının önünden yol gösterdi. Evin kapısına geldiğinde, arkasında konukların olmadığını h l bahçe kapısında beklediklerini gördüğünde işi anladı... "Daisy..." diye bağırdı... Küçük oğlu Hasan’ın iri köpeğinden çekinen konuklar içeri girmekte zorlanmışlardı. 
     
Ecevit’in UFO merakı      Başbakan Bülent Ecevit’in şiirleri Arnavutça’ya da çevrildi. Arnavut asıllı şair Resul Şabani’nin çeviriyi yaptığı şiirler arasında bulunan "Uçan Daireler", şair ruhlu Başbakanımızın UFO merakını da ortaya koydu. İşte 1953 yılında yazılan şiirin sözleri Bu sonsuz gök Bizden midir değil midir Bu yıldızlar Canlı mıdır cansız mı Dostlar olmalıdır Bu göğün içinde Düşman olmalı Canlıysa bu yıldızlar Toprağında can olmalı Nefes alınmalıdır Yaşanıp ölünmeli İnsan bu göğün boşluğuna dayanmaz Bir koca göğün içinde Bir ufacık dünyada yapayalnız Bir avuç insanla yaşanmaz Can olmalıdır göğün Yıldızlarında can Bize benzer veya benzemez Dost veya düşman Gelmeliler dünyamıza İçmeliler suyumuzdan. 
     
Oğlu babasına Hortumcu’ dedi      Halk Bankası yöneticileri usulsüz kredi verdikleri gerekçesi ile mahkemede yargılanıyorlar. Yargılananlar arasında bankanın o dönemde Yönetim Kurulu Üyesi olan eski milletvekili Ali İhsan Elgin de var. Elgin, renkli kişiliğinin yanı sıra siyasiler arasında da sevilen bir isim. Mahkemede yargılandığı için bugünlerde hayli üzgün... Geçtiğimiz hafta yapılan yargılamada mahkemedeki yerini aldı. Kendisini izlemeye gelenler arasında oğlu Aslan da vardı. Aslan, babasını izlemeye gelmişti ama tanınmamak için basın mensubuymuş gibi gidip gazetecilerin arasına oturdu. O sırada babasını mahkeme salonuna aldılar. Gazeteciler bıyıklarını kestiği için önce Ali İhsan Bey’i tanımadılar. Gazeteci sandıkları oğluna "Bu adamın adı neydi " diye sordular. Aslan "babam..." diyemedi... Sadece ağzından şu sözler çıkıverdi "Ne bileyim, hortumcunun teki..." 
     
O odada neler oluyor      Her Bakanlar Kurulu toplantısı öncesinde Hüsamettin Özkan’ın hareketli bir hal alması dikkatleri hep o odanın üzerinde toplar. DSP’li bakanlardan biri "o odada neler oluyor " sorumuza içtenlikle cevap verdi "Biz DSP’li bakanlar Bakanlar Kurulu toplantısı öncesinde Hüsamettin Bey’in odasında toplanır geyik muhabbeti yaparız. Herkes de önemli bir şey var sanır. Ama geçtiğimiz gün önemli bir şey yaptık. Bir bakan arkadaşımız 'TRT’ye hep ANAP’lı bakanlar konuk oluyor’ deyince Hüsamettin Bey telefona sarılıp TRT Genel Müdürü’nü aradı. Şimdi de TRT’ye çıkmaktan usandık. Hüsamettin Bey’in son iki toplantıdır odasına girmiyoruz. Bizi istemiyor. Çünkü, yanlışlıkla kestiği bıyıklarının espri konusu olmasını istemiyor." 
     



 SİYASET 















</TEXT>
</DOC>
