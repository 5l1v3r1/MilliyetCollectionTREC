<DOC>
<DOCNO> 31706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/son/sonspo05.html </URL>
<DATE> 2001/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Milan'a Terim geldi...dertler bitti.. 
</HEADLINE>
<TEXT>

     Teknik direktörlüğünü Fatih Terim'in yaptığı Milan takımında herşey yolunda. 
     Geçen sezon futbolcuların sakatlıklarından dolayı büyük sıkıntılar yaşayan Milan'da, teknik direktör Terim'in göreve gelmesiyle şanssızlıklarda sona ermeye başladı. 
     2 Ekim 2000 tarihinde sağ dizinden ameliyat olan ve geçen sezon Milan formasını hiç taşayamayan Fernando Redondo'nun, Ağustos ayı ortasında sahalara döneceği bildirildi. 
     Milan'da sol dizinden ameliyat olan Massimo Ambrosini, sağ dizinden ameliyat olan Demetrio Albertini ve Gennaro Ivan Gattuso'nun da Ağustos ayı içerisinde takımla antremanlara başlayacağı belirtildi. 
     Her zamanki gibi oldukça geniş bir kadrosu bulunan Milan, yeni transferlerden Rui Costa, İnzaghi, Contra, Moreno, Pirlo gibi isimlerle önümüzdeki sezon şampiyonluk mücadelesinde Juventus ile birlikte en güçlü aday olarak gözüküyor. 
     Teknik direktörlüğünü Fatih Terim'in yaptığı Milan takımı, 16 Temmuz pazartesi günü sezonu açacak. Türk teknik adam ilk kez tüm takım ile biraraya gelirken, Milano kentindeki Hotel Gallia'da takım taraftara tanıtılarak basın toplantısı düzenlenecek. 






</TEXT>
</DOC>
