<DOC>
<DOCNO> 16697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/17/yasam/yas05.html </URL>
<DATE> 2001/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Papa’nın cenazesinde ön sıra savaşı 
</HEADLINE>
<TEXT>

Papa ölmeden cenazesi doldu taştı Televizyonlar, tören için Vatikan’daki dairelere astronomik ücretler ödüyor 
     DIŞ HABERLER SERVİSİ 

     1983’te Mehmet Ali Ağca’nın suikast girişimiyle yaralandıktan sonra sağlığı giderek bozulan Papa II. Jean Paul’un ölümünde tam bir medya savaşı yaşanacağı ortaya çıktı. 
     Guardian gazetesine göre, Papa’nın her an ölebileceğini düşünen büyük televizyon kuruluşları, cenaze töreni ile yeni Papa’nın seçim sürecini en iyi şekilde yayınlamak için mücadeleye başladı bile. 
     
     Dev TV’ler kapıştı 
     Bu amansız yarışın merkezi de, Roma’daki Sen Peter Meydanı. 
     Basın mensupları meydanda görüş açısı en uygun yeri kapma konusunda büyük bir mücadeleye girişti. 
     CBS, CNN, BBC ve APTV gibi yayın kuruluşları, meydanı en iyi gören binaların üst katları ya da teraslarında yer kapmak için astronomik kiraları gözden çıkardı. 
     
     Reyting garanti 
     Örneğin Amerikan CBS televizyonu, 180 bin dolarödeyerek Japon ve Alman rakiplerinin istediği Atlante Star Oteli’nin terasını kaptı. 
     CNN bulduğu yeri ve kirasını gizli tutuyor. BBC ise 8 bin dolara Sen Peter’e biraz uzak bir apartmanda yer buldu. Papa II. Jean Paul’un cenazesini 5 bin dolayında gazetecinin izleyeceği tahmin ediliyor. 
     


 YAŞAM 
























</TEXT>
</DOC>
