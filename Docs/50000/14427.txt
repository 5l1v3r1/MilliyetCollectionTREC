<DOC>
<DOCNO> 14427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/son/sonspo01.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli Baliç ile Revivo Real Madrid kampında 
</HEADLINE>
<TEXT>

     Fenerbahçe'nin yıldız futbolcuları Elvir Baliç ve Haim Revivo, bu akşam Real Madrid kampını ziyaret ettiler. 
     Baliç, bonservisinin bulunduğu Real Madrid'te birlikte top koşturduğu eski takım arkadaşlarıyla Polat Rönesans Otel'de hasret giderdi. Sarı-lacivertli oyuncu, ''Real Madrid'in Galatasaray'ı yenmesini istiyorum'' dedi. 
     Baliç, yarın yapılacak karşılaşmanın çok zor geçeceğini ifade ederek, gönlünün Real Madrid'in kazanmasından yana olduğunu söyledi. Sezon sonu için transfer görüşmesi yapmadığını da kaydeden Baliç, ''Şu an için böyle şeyleri konuşmak erken. Fenerbahçe'de her şey iyi gidiyor. Eğer şampiyon olursak Fenerbahçe'de kalmak isterim'' diye konuştu. 
     Celta Vigo'da futbol oynadığı zaman birlikte top koşturduğu Salgado ve Makalele ile görüşen Revivo ise Galatasaray ile Real Madrid arasında yarın oynanacak maçın kesin favorisinin bulunmadığını söyledi. 
     Real Madrid kampını ayrıca İstanbulsporlu Bülent Üçüncü ve Saido da ziyaret ederek, Gençlerbirliği'nden İspanyol kulübüne transfer olan Geremi ile sohbet ettiler. 




</TEXT>
</DOC>
