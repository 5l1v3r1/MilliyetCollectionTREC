<DOC>
<DOCNO> 43821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/26/dunya/adun.html </URL>
<DATE> 2001/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika Başbakanı Guy Verhofstadt Milliyet’i seçti newline Küreselleşme karşıtlarına açık mektup 
</HEADLINE>
<TEXT>
"Hedef, etik küreselleşme" 
Avrupa Birliği Dönem Başkanı Belçika’nın Liberal Demokrat Başbakanı Guy Verhofstadt, yaklaşık iki yıldır İMF, Dünya Bankası ve G - 8 toplantılarına sahne olan kentlerde düzenledikleri gösterilerle dünyayı birbirine katan küreselleşme karşıtlarına hitaben Küreselleşme karşıtlığının paradoksu’ başlıklı bir açık mektup yazdı 
Dünya basınıyla aynı gün Türkiye’de sadece Milliyet’te yayınlanan mektubunda Verhofstad Daha fazla serbest ticaret, daha fazla demokrasi ve insan hakları ve daha fazla kalkınma yardımı için daha fazla küreselleşme’ mesajı veriyor. Verhofstad bunun gerçekleşmesi için de bölgesel işbirliği temelinde yeni G - 8’ler’ öneriyor 
     Küreselleşme karşıtlarına, 
     Seattle, Göteborg, Cenova... Sokaklara dökülen ve istemlerini haykıran onbinlerce insan. Post - ideolojik günümüzde yeni bir soluk. Hani şu anlamsız şiddet de olmasa, insanın neredeyse alkışlayacağı bir tutum. Küreselleşme karşıtları, politikanın böyle kısır, can sıkıcı ve teknik bir hal aldığı günümüzde sevindirici bir karşıt gücü oluşturuyorlar. Bu karşıt güç demokrasinin yararınadır. Ama siz küreselleşme karşıtlarının bize söyleyecekleri ne var "Kara Blok" gibi her türlü özel mülkiyete karşı şiddet mi uygulamak istiyorsunuz Ya da, parlak broşürlerinde pahalı restoranlarda doğru beslenme konusunda tavsiyelerde bulunan sosyetik "slow food" hareketinin reklamını mı yapıyorsunuz 
     
Yanlış olan ne      Küreselleşmede birdenbire yanlış olan ne Kısa bir süre öncesine kadar ilerici aydınlar da dünya pazarını överek, bunun bugüne kadar yoksulluk ve ekonomik geri kalmışlık içindeki ülkelere de refah getireceğini savunuyorlardı. Ve bunda haklıydılar. Uygulama, bir ülkenin ekonomik olarak dışa açıldığı her yüzdede, ülkede kişi başına düşen gelirde yüzde 1’lik bir artış görüldüğünü gösteriyor. Singapur’un zenginliği ile kapalı ekonomisiyle büyük bir yoksulluk içinde yaşayan Myanmar arasındaki karşıtlık buradan kaynaklanıyor. 
     Kısacası, Seattle’a kadar küreselleşme insanlık için suç değil, olumlu bir gelişme olarak görülüyordu. Bu aynı zamanda, küreselleşmeye ulusal kimliğin kaybına neden olduğu için sürekli karşı çıkan aşırı sağa da keskin bir karşıtlıktı. Ama Seattle’den bu yana siz de küreselleşmeyi bir nevi, yoksulluk getiren ve uğursuzluk yaratan çağımızın vebası gibi değerlendiriyorsunuz. 
     
Görüşlerdeki çelişki      Küreselleşme, sınırları aşma, doğal olarak kısa sürede "sınırsız bencilliğe" dönüşebilir. Zengin Batı için serbest ticaret doğaldır, ama mümkün olduğunca kendi ekonomisine zarar verebilecek mallar için değil. "Üçüncü dünya ülkelerinden şekere hayır..." "Kuzey Afrika’dan tekstil ürünlerine hayır..." Bu biçimde anlaşılan bir dünya ticareti genelde, zengin kuzeyden yoksul güneye tek yönlü işlemektedir tersine değil. 
     Ama sizin görüşlerinizde de bir çelişki görüyorum. Siz, Amerikan hamburger restoran zincirlerine, çokuluslu tekeller tarafından genleri değiştirilmiş soya fasulyesine ve müşterilerin satın alma davranışlarını yönlendiren dünya markalarına karşısınız. Bazılarınız için herşey yeniden küçülmeli ve küçük çapta olmalı. Yerel pazara ve yerel topluma geri dönmeliyiz. 
     
Küreselleşmeye borç      Ama bu, göç sözkonusu olunca geçerli değil O zaman hedef küreselleşme. Avrupa ile Kuzey Amerika’nın sınırlarında gezinen ve refah toplumunun vitrinlerine hayranlıkla bakan vatansızlardan oluşan bir ordu... Batı’nın zenginliklerinden bir parça alabilme umuduyla vatansız paryalar gibi çok kötü koşullarda yaşayan milyonlarca kaçak... Bu insanları Batı’ya sürükleyen tam da serbest ticaret ve yatırımların eksikliği değil mi 
     Öte yandan ortak yaşamın her biçimine ve her türlü yaşam tarzına hoşgörülü bir bakışı savunuyorsunuz. Ama bugün bize bu imkanı tanıyan çokkültürlü ve hoşgörülü bir toplumda yaşıyor olmamızı küreselleşmeye borçlu değil miyiz 
     
Aşırı sağa çark      Geçmişi yücelten muhafazakarların, kendi ırklarını üstün gören aşırı sağcıların ya da İncil ve Kuran’ı ellerinde sallayan kökten dincilerin, geçmişin kapalı yerel toplumlarına özlem duyduklarını sanıyordum. Bu haliyle bazı küreselleşme karşıtları, kendileri öyle kabul etmese bile, tehlikeli bir biçimde aşırı sağ ve populistlerin görüşlerine yakınlaşıyorlar. Bir farkla Küreselleşme karşıtları çokuluslu tekellere Güney’e verdikleri sözde zarardan dolayı karşı çıkarken, Fransa’daki Le Pen gibi aşırı sağcılar, kendi ekonomilerinin kendi ellerinde kalması gerektiği gerekçesiyle tekelleri lanetliyorlar. 
     Çoğu zaman doğru sorular soruyorsunuz. Ama doğru cevaplar da veriyor musunuz İklim değişikliklerini ve yerkürenin sıcaklığının arttığını artık kim inkar ediyor Bu sorunları uluslararası alanda küresel anlaşmalarla ele alamaz mıyız Çok yoksul ülkeler açısından serbest dünya ticaretinin anlamını kim görmüyor Ama bu küresel sosyal ve ekolojik kurallar gerektirmiyor mu Ya da, birkaç yıl öncesi Meksika Pesosu veya Malezya Ringgiti örneklerinde yaşandığı gibi, zayıf para birimlerine karşı yürütülen spekülasyonları ele alalım. Geniş para birimi alanları, yani küreselleşme aracılığı ile spekülasyonlara karşı konulamaz mı Çünkü, Dolar ya da Euro’ya karşı spekülasyon, spekülasyoncuları herhangi bir vergiden daha çok ürkütür. 
     
Kaygılarınızda haklısınız      Bence, eleştirisiz küreselleşmeye karşı ya da yandaş olmak anlamsızdır. Sorun daha çok herkesin, yoksulların da, küreselleşmenin olumsuzluklarını yaşamadan açıkça görülen nimetlerinden nasıl yararlanabilecekleridir. Küreselleşmenin yalnızca az sayıda şanslıya değil, yoksul çoğunluğa kazanç getireceğinden ne zaman emin olabiliriz 
     Küreselleşme karşıtları olarak kaygılarınızda haklı olduğunuzu yineliyorum. Ama bu haklı sorulara doğru çözümler bulabilmek için, James Tobin’in de belirttiği gibi, daha az değil, tersine daha fazla küreselleşmeye ihtiyacımız var. Bu küreselleşme karşıtlığının paradoksudur. Çünkü küreselleşme hem iyilik hem de kötülük için uygulanabilir. Bu nedenle, çevre, iş ilişkileri ve para politikaları sorunlarında, tüm dünyayı kapsayan etik bir yaklaşıma gerek vardır. Başka bir deyişle hedef, küreselleşmeyi frenlemek değil, etik bir yapıya uyarlamaktır. Ben bunu, serbest ticaret, bilgi ve demokrasi unsurlarından oluşan bu üçgeni "Etik Küreselleşme" olarak adlandırmak istiyorum ya da başka bir deyişle ticaret, işbirliği ve uyuşmazlıkları önleme. 
     
Tek yol      Demokrasi ve insan haklarına saygı, şiddet ve savaşı kalıcı olarak önleme ve ticaret ile refahı sağlamak için tek yoldur. Uluslararası topluluk ne yazık ki bugüne kadar küçük çaplı silahların dünya çapında yasaklanmasını ya da kalıcı uluslararası bir ceza mahkemesinin oluşturulmasını başaramamıştır. 
     Ayrıca zengin Batı’dan daha fazla yardıma ihtiyaç vardır. Bir milyar 200 milyondan fazla insanın hala yeterli tıbbi malzeme ve uygun ders araçgereçlerinden yoksun olması büyük bir ayıptır. Ticaret bir başına çok az gelişmiş ülkeleri bu azgelişmişlikten kurtaramaz. Daha fazla ticaret ile birlikte, limanlar ve yollar inşa etmek, okul ve hastaneler yapmak ve sağlam bir hukuk sistemi oluşturmak için, kalkınma için işbirliğine gerek vardır. 
     Son olarak dünya ticaretinin geliştirilmesi. Tüm pazarların liberalleştirilmesi, gelişmekte olan ülkelerin yıllık gelirinde 700 milyar dolarlık bir artışı beraberinde getirir, ki bu halihazırdaki kalkınma yardımının 14 katıdır. 
     Batı’nın tarım ürünleri fazlasının 3. Dünya pazarlarına dökülmesine son Muz, pirinç ve şekere uygulanan haksız istisnai düzenlemelere son Böylesi istisnalar yalnızca silahlar için geçerli olmalıdır Everything but arms’ Silahlar dışında herşey Dünya Ticaret Örgütü’nün WTO önümüzdeki dönem görüşmelerinin belgisi olmalıdır. 
     
Yeni G-8      Daha fazla serbest ticaret, daha fazla demokrasi ve insan haklarına saygı, daha fazla kalkınma yardımı... Etik küreselleşme için bu yeterli midir Tabii ki hayır Eksik kalan, bunun uygulanmasını sağlayacak politik bir araçtır. En az şu anda içinde yaşadığımız küreselleşen pazar kadar güçlü, dünya çapında politik bir cevap. Zengin ülkelerin G - 8’inin yerini, varolan bölgesel işbirliği örgütlerinin G - 8’i almalıdır. Güney’de önemli ve adil bir konuma ulaşan ve ekonomideki küreselleşmeyi doğru yönlendiren bir G - 8. Başka bir deyişle, en önemli kıtasal kalkınma için işbirliği örgütlerinin eşit koşullarda temsil edildiği bir forum Avrupa Birliği, Afrika Birliği, Mercosur, Asean, NAFTA vb. 
     
İyi yönetim      Bu yeni G8, çalışma koşulları, manevi mülkiyet ve "iyi yönetim" için küresel etik kuralların belirlendiği bağlayıcı sözleşmelerin mekanı olabilir ve olmalıdır. Bu yenilenmiş G - 8, WTO, Dünya Bankası, Kyoto gibi büyük uluslararası kurumlar ve görüşmeler için gerekli yönerge ile önerilerin çıkış yeri olabilir. 
     Sadece büyük ve zengin ülkelerin hakimiyeti altında değil, tersine dünyamız toplumunun tüm üyelerine açık, uluslararası insan ticaretiyle mücadele gibi dünya çapındaki sorunlara güçlü yanıt verebilecek bir G - 8. 
     Böyle bir sürecin nüvesinin Bonn’daki Kyoto Protokolü görüşmeleri esnasında atıldığını gördük. Orada, Şemsiye grubu, Avrupa Birliği ve Çok Az Gelişmiş Ülkeler arasında varılan bir uzlaşma ile, dünyanın en büyük gücü Amerika Birleşik Devletleri’nin karşı çıkmasına rağmen bir sonuca varılmıştı. 
     
Avrupa’dan başlayalım      Etik küreselleşme konusunda çalışmaya başlamak için yeni G8’in bir araya gelmesini beklemek zorunda değiliz. 
     Gelin kendi Avrupa bahçemizde bu işe başlayalım. Neden Avrupa Birliği’nin her kararını, yeryüzündeki en zayıflara etkileri yönünden denetlemeyelim Zengin Kuzey ile yoksul Güney arasındaki uçurumu daha da derinleştiriyor mu Şu veya bu karar dünya çapındaki çevre sorunlarını nasıl etkiliyor Ve bu konuda 3. Dünya ülkelerinden bilen insanların görüşlerini almayalım mı Çünkü şunda haklısınız 
     Ne kadar iyi niyetli olursak olalım, çokuluslu bir petrol şirketinin ya da Avrupalı şeker pancarı üreticilerinin sorunları bizi çoğu zaman, Nijer deltasındaki Ogoni halkının kaderinden veya Kostarika’nın şeker kamışı tarlalarındaki işçilerin düşük ücretlerinden daha fazla ilgilendiriyor. 
     
     Guy VERHOFSTADT 

     



 DÜNYA 









</TEXT>
</DOC>
