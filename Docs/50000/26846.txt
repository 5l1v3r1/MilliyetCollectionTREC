<DOC>
<DOCNO> 26846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/son/soneko15.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
1. seansta borsa böyle geçti 
</HEADLINE>
<TEXT>

     İMKB Ulusal-100 Endeksi, dünkü kapanışa göre 346.72 puan artışla 1. seansı 11,631.12 puandan tamamladı. 
     Hisse senetleri ortalama yüzde 3.07 oranında değer kazandı. Borsa'da güne durgun başlayan piyasa, Merkez Bankası'nın ihalesiyle döviz fiyatlarının gevşemeye başlamasıyla yönünü yukarı çevirdi. Seans 11,299 puandan durgun açıldı. Bir süre 11,300 seviyelerinde yatay seyreden Endeks, piyasanın hareketlenmeye başlamasından sonra ilk bir saati 11,517 puandan geçti. 
     İkinci yarıda Merkez Bankası döviz satış ihalesiyle piyasalar sakinleşmeye başlayınca Endeks, çıkışını sürdürdü. Ulusal-100 Endeks, kapanışta en yüksek değerine ulaşırken, seansı 11,631.12 puandan tamamladı. 
     Kapanışta mali endeks 524.01 puan artışla 17,042.73 puana, sınai endeksi 217.28 puan artışla 8,695.96 puana, hizmet endeksi de 250.67 puan artışla 6,688.71 puana yükseldi. Önceki kapanışa göre mali grup hisseler, ortalama yüzde 3.17, sınai grubu hisseler yüzde 2.56, hizmet grubu hisseler de yüzde 3.89 oranında değer kazandı. 
     1. seansta işlem gören toplam 284 hisse senedinden 238'i değer kazandı. 14 hisse senedi değer yitirirken, 32 hissenin fiyatında ise değişiklik olmadı. 
     Seansta, 132 trilyon 190 milyar 906 milyon liralık işlem hacmi oluştu. 
     1. seansta, Yapı Kredi Bankası, Garanti Bankası, Sabancı Holding, Akbank ve Koç Holding en yoğun işlem gören hisseler oldular. 






</TEXT>
</DOC>
