<DOC>
<DOCNO> 4416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/siyaset/siy01.html </URL>
<DATE> 2001/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan Hizbullah’ın yaptığına delil var mı 
</HEADLINE>
<TEXT>

FP lideri Kutan, "Hizbullah gibi ne idüğü belirsiz bir grubun böyle bir saldırıyı yapması zor" dedi 
     OKAN ARALAN Çorum DHA 

     FP Genel Başkanı Recai Kutan, Diyarbakır Emniyet Müdürü Ali Gaffar Okkan’a yapılan saldırıyı değerlendirirken, "Kurşun atıldıktan yarım saat sonra Hizbullah yaptı’ dediler. Delilin var mı Hizbullah gibi ne idüğü belirsiz bir grubun böyle bir saldırıyı yapması zor" dedi. 
     Açılış törenleri için Çorum’a giden ve partisinin Genişletilmiş İl Divan Toplantısı’na katılan Kutan, Okkan ve beş polisin şehit edilmesi olayının kasıtlı olarak gündemde tutulduğunu iddia etti. 
     
     Gündem değiştiriliyor’ 
     Türkiye’de yolsuzluk, talan ve ekonomik sıkıntının gündemden düşürülmeye çalışıldığını savunan Kutan şunları söyledi 
     "Çarşamba günü bu olay oldu. Kurşun atıldıktan yarım saat sonra Hizbullah yaptı’ dediler. Delilin var mı Niye Hizbullah Bir tarafta Hizbullah, bir tarafta PKK, bir tarafta uyuşturucu kaçakçılığı dururken, niye bu saldırı birdenbire sadece Hizbullah’a yüklendi. Fevkalede yanlış. Eğer Hizbullah ise faillerinin başı ezilmeli, hesabı millet adına sorulmalı. Ancak sadece Hizbullah’ın üzerinde odaklaşmak, saldırıyı yapması muhtemel olan diğer grupların işini kolaylaştıracaktır. Hizbullah gibi ne idüğü belirsiz bir grubun böyle bir saldırıyı yapması zor." 
     Kutan, hükümetin millet iradesiyle değil, Türkiye’deki mutlu azınlık tarafından kurulduğunu da ileri sürerek, "İkdidar meyve ağacına benzer. Meyveler olgunlaşınca ağacı sallarsanız meyveler dökülür. FP olarak ağacı öyle bir sallayacağız ki bunların hepsini yere dökeceğiz" diye konuştu. 
     


 SİYASET 













</TEXT>
</DOC>
