<DOC>
<DOCNO> 28634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/guncel/agun.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkler Green Card peşinde 
</HEADLINE>
<TEXT>
Krizden bunalan Amerika’ya kaçıyor 
Krizin ardından 1 milyon 700 bin Türk, Green Card için başvurunca, Amerikalı yetkililer İstanbul Konsolosluğu’na "Bu planlı bir hareket mi " diye sordu 
     KADİFE ŞAHİN 

     Her yıl yaklaşık 55 bin kişiye ABD'de oturma ve çalışma hakkı sağlayan "Green Card" Yeşil Kart çekilişine bu yıl 1 milyon 700 bin Türk başvurdu. Göçmenlik politikası kapsamında Yeşil Kart kurası düzenleyen ABD, Türkiye'den rekor sayıda başvuru gelmesi üzerine konuyu Türkiye'deki ABD Konsolosluğu'na sordu. 
     
     Bin Türk alabilecek 
     Ekonomik kriz, işsizlik ve geçim derdi ile rekor sayıya ulaşan Yeşil Kart çekilişine geçen yıl yaklaşık 165 bin Türk vatandaşı başvurmuştu. Bu yıl Türkiye'den özellikle beyaz yakalı olarak adlandırılan üniversite mezunu, birkaç dil bilen, yetişmiş kişilerin işşiz kalmasıyla bu ülkeye olan talep patladı. Halen devam eden başvurular, haziran ayı itibariyle 1 milyon 700 bin kişiye ulaştı. 
     
     Başvuru formu yok 
     Geçen yıl 890 vatandaşın Green Card sahibi olduğu Türkiye'de bu yıl ortalama bin kişinin bu karta olması bekleniyor. Amerikan vatandaşlığına giden yolda önemli bir basamak olan Yeşil Kart’a, 2002 yılı için 31 Ekim'e kadar başvuru yapılacak. Başvurular için herhangi bir ücret ya da form istenmiyor. Başvurular, düz bir k ğıda İngilizce daktilo veya büyük harflerle yapılacak. Katılımcılardan açık posta adresleri, varsa telefonları ve yeni çekilmiş, arkasına tam adları yazılmış 37x37 milimetre ebadında 1 adet fotoğrafları isteniyor. 
     
     Tek merkez Kentucky 
     Başvurular, ABD'nin Kentucky Konsolosluk Merkezi'ne yapılıyor. Bu merkez dışında herhangi bir adrese yollanan başvurular geçerli sayılmıyor. Kuraya katılanların lise veya dengi okul mezunu olması veya son 5 yıl içinde eğitim, deneyim veya uzmanlık gerektiren bir işte en az 2 yıllık bir iş deneyimine sahip olması isteniyor. 
     Kuraya her katılımcı yalnız bir başvuru yapabiliyor. Ekspres posta, kurye, faks, elden veya herhangi bir makbuz gerektiren diğer gönderme yöntemleri ile yapılan başvurular geçersiz sayılıyor. 
     
Herkesin hayali      İşlerini kaybeden ya da krizin ardından mevcut maaşıyla geçinemez hale gelen binlerce insan, gelecek planlarını ABD üzerine kuruyor. Çocuğuna daha iyi bir hayat ve eğitim vermek isteyen aileler de Green Card istiyor. 
     



 GÜNCEL 













</TEXT>
</DOC>
