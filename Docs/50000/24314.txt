<DOC>
<DOCNO> 24314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/son/sonspo02.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA Galatasaray'ın cezasını indirdi ancak Ali Sami Yen kapalı 
</HEADLINE>
<TEXT>

     UEFA, Ali Sami Yen Stadı'ndaki güvenlik önlemlerinin yetersizliği ve çıkan olaylar nedeniyle Galatasaray Kulübü'ne verdiği 67 bin dolar cezayı 50 bin dolara indirdi. 
     UEFA Ceza Kurulu tarafından, Ali Sami Yen stadının güvenlik yetersizlikleri bilindiği halde burada spor karşılaşmalarının yapılmasına bizzat UEFA'nın izin vermiş olduğu hatırlatılarak, bu nedenle Galatasaray Kulübünün, stadın durumundan dolayı tek başına sorumlu tutulamayacağı kararına varıldı. 
     Kararda, Galatasaray Kulübü yönetiminin Ali Sami Yen Stadı'nda güvenlik önlemlerini ihmal etmek ve gözlemcileri fanatik taraftarlar arasında oturtmaktan dolayı sorumluluğunun ortadan kalkmadığı belirtilerek, cezanın tümden kaldırılmasının söz konusu olamayacağı da ifade edildi. 







</TEXT>
</DOC>
