<DOC>
<DOCNO> 34517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/yasam/ayas.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayatınızı değiştirmek sizin elinizde 
</HEADLINE>
<TEXT>

Yenilgileriniz için kimseyi suçlamayın... Değişmeyi, kötü gideni değiştirmeyi kafanıza koyun ve hemen şimdi harekete geçin... Bunun için de okuyun Bu yazı dizisi, NLP adı verilen yöntemle huzurlu ve zafer dolu bir yaşamın sırlarını veriyor 
     Mutlu ve başarılı yaşamın sırrı - 1 
AYŞEGÜL SÖNMEZ 

     Sorun bir kere kendinize... Yaşamak size çok mu sıradan gelmeye başladı İnançlarınız, sevgi ve mutluluklarınız size yetmemeye mi başladı Hayatın kontrolünü kaybettiğinizi ve güzellikleri fark edemediğinizi mi hissediyorsunuz Kendi kendimizi tekrarlayıp, bundan sıkılır hale mi geldiniz İşte tüm bu sorulara "Evet" diyor ve yaşamınıza yeniden yön vermek istiyorsanız doğru şeyi okuyorsunuz... 
     Kilo vermenin, kendini sevmenin, kıskançlığı ve öfkeyi yenmenin, hayallerinize kavuşmanın, başarının yollarını bu dizide öğreneceksiniz. Modern mucize NLP’de krize yer yok beceriye ve beceriyi geliştirmeye imkan var. Sadece karar verin. Kararınız rasyonel, attığınız adımlar kalıcı olsun siz mutlu olun... Artık dövünmeyin.... Hemen şimdi, harekete geçin... 
     Banu Gökçül, geçmişte daha iyi bir hayat için yazılmış tüm Doğu ve Batı öğretilerinin bir özeti olan kişisel gelişim akımlarından NLP’nin ne demek olduğunu, tam olarak neye yaradığını, ona danışanlara nasıl bir kaldıraç görevi yaptığını anlatıyor... 
     
NLP nedir 
     Neuro Linguistik Program NLP , zihnini yeniden programlamak demek. Bir takım insanların başarılarının ardında ne var ’ diyerek başlatılan bir araştırmanın sonucu olarak geliştirilmiş. Araştırmanın sonucunda başarılı insanların diğerlerine göre daha zeki olmadıkları ancak hayatlarını doğru programladıkları ortaya çıkmış. 
     
NLP neye yarıyor 
     Star Wars’da ekip, uzay araçlarını tamir için başka bir gezegene iner. Jedi’nın çırağı "Bu gezegende istediğimiz yedek parçayı nereden bulacağız " diye sorar. Jedi de "O bize gelir" der. İşte bu aslında NLP. NLP’yle biz Jedi tricklerini öğreniyoruz. Her şey olduğu gibi, kendiliğinden geliyor’u, doğanın sırrına uyum sağlamayı, Kozmosa, evrene uymayı öğreniyoruz. Çünkü evrenle barışık olduğumuzda zaten her şey, Jedi’nin da dediği gibi bize geliyor. NLP bize bu sırrı veriyor. 
     
Peki başarının sırrı gerçekten nerede 
     En önemlisi iç motivasyonu sağlamak. İnanç sistemini değiştirmek. Spontan olmak. Bu bizim kültürümüzde ve dilimizde olmayan bir kelime. Anında, kendiliğindenlik ve doğallık demek. Yaratıcılığın kaynağı bu. O andaki özgün duruma göre özgün davranış sergiliyorsun. Kalıp davranış değil. Bunu bir tek şekilde yapabilirsin. Şimdi ve burada’na sahip çıkarak. Şimdi ve burada’da gizli güç ve yaratıcılık var. Halbuki biz buna sahip çıkmak yerine hep şikayet ederiz. Yok Türkiye’de yaşadığımı için böyleyim’ yok patron bana davrandığı için böyleyim.’ Hep hayat bize vurmuş ama bunu değiştirmek bizim elimizde. Ben değişime inanıyorum. Herkes istediği gibi davranışlarını değiştirir. Değişmez denilen huy da su da değişir. İnançta. 
     
Değişmek isteyenler ne yapmalı 
     Değişmeye karar versinler. Ve hemen değişsinler. Kendilerine yalan söylemesinler. Değişemiyorum’ demesinler. 
     
O kadar kolay mı 
     NLP, ihtiyacımız olan bütün kaynaklara içimizde sahibiz’ der. Değişim çok zor. Ama imkansız değil. 
     
NLP’nin terapiye gitmekten ne farkı var 
     Örneğin kilo vermek. Ben yemek yemeyi seviyorum’ diyorsam ben kilo veremem’, Yemek hazırlamayı seviyorum’ dersem ben kilo veremem. Çünkü yemek yemeyi sinir sistemimde hep keyif diye düşünmüşüm. Bir olayı zevke değil de acıya bağlarsam değişebilirim. Kısacası bir olayı ancak sinir sistemimde değiştirebildiğim zaman o olayla ilgili değişik bir etki yaratabiliyorum kendimde. Aksi takdirde içki içmek iyidir, sigara elime yakışıyor’ dediğimde sigara da içki de içerim. 
     
Size kimler, niye geliyor 
     Hayatlarında bir şeylerin yürümediğini bilenler geliyor. Bir kaldıraca ihtiyaçları var. Ben onlara kaldıraç görevi yapıyorum. Onların kendiliğinden görmediği isteklerini fark etmesini ve dillerini değiştirmelerini sağlıyorum. 
     
     Banu Gökçül Kimdir 
     NLP uzmanı Banu Gökçül, 1967 doğumlu... Karma Eğitim Şirketi olarak üst düzey yöneticilerden çiftçilere, sporculardan öğretmenlere kadar pek çok farklı alandaki kişiye kişisel ve örgütsel gelişim danışmanlığı veriyor. ODTÜ İktisadi ve İdari Bilimler Fakültesi Kamu Yönetimi mezunu. Yüksek lisansını, İstanbul Üniversitesi İşletme Fakültesi Davranış Bilimleri Bölümü’nde, üst düzey yöneticilerde stres kontrolünün sağlanması’ üzerine yaptı. 
     Marmara Üniversitesi İşletme Fakültesi’nde Örgütsel Davranış Bölümü’nde doktora programını sürdürüyor. Gökçül, halen NLP Teknikleriyle Satış, Müzakere ve Mülakat Teknikleri, Etkili Takım Gelişimi ve Yönetimi, İletişim-Müşteri İlişkileri, Yönetim Becerileri-Liderlik, Performans Değerlendirme, Eğitimcinin Eğitimi, Call Center ve Stres-Zaman Yönetimi konularında uzman danışmanlık veriyor. American Society for Training and Development’in daimi üyesi. 
     
Tarkan Karma’ sayesinde zirvede      Pop Müzik yıldızı Tarkan’ın "Ne ekersek onu biçeriz" diyerek felsefesini kısaca özetlediği ve yeni albümüne isim veren karma’ inancı, doğrudan NLP’yle bağlantılı. Banu Gökçül, bu ilişkiyi şöyle anlatıyor "Sanskritçe eski Hintçe dilinde karma, yaşam ve ölüm anlamına gelir. Kişinin herhangi fiziksel ya da zihinsel davranışı karma’dır. Karma’ya göre düşüncelerimizin hepsinden sorumluyuz. Bu yüzden sadece davranışlarımızı değil, düşüncelerimizin de olumlu olmasına uğraşmalıyız. Karma, bugünkü yaşamda ve önceki yaşamlarda yer alan davranışlarımızın tamamı. Yaptığımız her davranış, diğer davranışı doğuruyor. Bunun bilincindeysek bu karma’dır ve hayatımızı kendimiz doğru yönlendiririz. Ama eğer ayık değilsek, bu bir kaderdir, kaderimize razı oluruz. NLP’ye göre de kendi kaderimizi kendimiz oluştururuz. Kendi karmamızı kendimiz yaratırız, bakınız Tarkan Tarkan başarılı. Albümüne Karma ismini vermesi de çok anlamlı. Çünkü Tarkan, kendi hayatına sahip çıkan, hayatının sorumluluğunu alan ve bu bilinçle başarıya ulaşmış biri. Anlıyoruz ki biz bilerek ya da bilmeyerek NLP uyguluyoruz." 
     
Bu sistem çok bilimsel’      Göz Doktoru Sinan Göker, İstanbul Cerrahi Hastanesi kurucusu. Tıp Fakültesi’nden yeni mezun olduğu günlerdeki heyecanına NLP sayesinde tekrar kavuştuğunu söylüyor... 
     
Neden NLP alma ihtiyacı duydunuz 
     Tıp Fakültesi’nden ilk mezun olduğumda hastayı insan olarak görüyordum. Fakat bir süre sonra olay daha teknik bir hale geliyor. Direk hastalığın mekanizmalarıyla ilgilenmekten hastanın hasta olduğunu, insan olduğunu unutabiliyorsunuz. Unutmamak için meditasyon, yoga filan da yapıyordum. Ama yetmiyordu. NLP’yi bu yüzden aldım. 
     
Nasıl buldunuz 
     Çok hızlı bir teknik. Öyle aylarca, yıllarca uğraşmıyorsun. Ve bilimsel temellere dayanıyor. Böyle bir mistisizmin sisli, karanlık tarafı yok. Sinir sistemiyle ilgili. Hem kendinin hem de karşısındaki insanın davranışlarıyla ilgili bilgi veriyor. İnsanın anlık uyanıklığını geliştiriyor. Bu gelişince işin monotonluğundan kurtulup hastayı insan olarak kavrama olanağınız artıyor. 
     
Değişimi yakın çevreniz algıladı mı 
     Eskiden olduğun gibi olmaya başladın’ diyorlar. Çok fazla hasta varsa, hasta başına verdiğiniz zaman az. NLP sayesinde artık o kısa zamanı çok kaliteli kullanıyorum Doğru ilgiyle, hasta tatmin oluyor. 
     
Bu süreçte en çok neyi fark ettiniz 
     Tıp demek çok iletişime dayalı bir şey. İyi doktor demek, hem ameliyatı iyi yapan hem de hastayla iyi iletişim kuran demek. Hastaya küçücük bir şey söylersiniz, onu büyütür büyütür kanser yapar. İletişim bu yüzden de çok önemli. NLP öğrendikten sonra dilin dolayısıyla iletişimin ne kadar önemli ve etkili olduğunu anladım. 
     
     NLP SÖZLÜĞÜ 
     Neuro Deneyimlerimizin yapı taşlarını oluşturan görme, işitme ve hissetme gibi süreçleri beliritir. 
     Linguistic Yaşadıklarımızı aktarır ve başkalarıyla iletişim kurarken dili kullanma şeklimizi kapsar. 
     Programming Beynimizin çalışma şeklini ve iç süreçlerimizde sonuç yaratmak için neler yapıldığını açıklar. 

</TEXT>
</DOC>
