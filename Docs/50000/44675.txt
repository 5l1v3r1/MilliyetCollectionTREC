<DOC>
<DOCNO> 44675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/son/sondun14.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ladin'den cihat ansiklopedisi... 
</HEADLINE>
<TEXT>

     ABD'deki terör eylemlerinin bir numaralı zanlısı Usame Bin Ladin'in terör ağı El Kaide örgütünün, tüyler ürperten bir ''cihat ansiklopedisi'' hazırladığı ortaya çıktı. 
     Bin Ladin ile ilgili soruşturma çerçevesinde geçen yıl ortaya çıkarılan 11 ciltlik ansiklopedi, terör ve sabotaj eylemlerinin temel ilkelerini içeriyor. 
     Batılı istihbarat uzmanları, ansiklopedinin, yüksek teknik detay ve şemalarla birlikte Bin Ladin'in teçhizat tanıtımı ve eğitimi yaptığını belirtiyor. 
     Ansiklopedinin, komutanlarıyla ters düşen Libyalı bir örgüt üyesinin, Bin Ladin'in Kandahar'daki karargahından çalması ve daha sonra verdiği Afganlı gerillanın yabancı bir haber ajansına iletmesi sonucu ortaya çıktığı belirtiliyor. 
     Bin Ladin tarafından kurulan ''eğitim kampları ofisi'' tarafından toplanan bilgiler ışığında hazırlanan ansiklopedinin her cildinin girişinde, Bin Ladin, Sovyetlerin Afganistan işgali sırasında ölen Filistinli Abdullah Azzam, Afganistan'daki Müslüman liderleri ve Taliban yanlısı Pakistan halkı övülüyor. 
     Arapça yazılmış ansiklopedinin her cildi, 250-500 sayfadan oluşuyor. Her ciltte farklı alanlarda bilgiler sunuluyor ve patlayıcı madde yapımı, adım adım anlatılıyor, uçakların ve askeri uçakların havaya nasıl uçurulacağı konusunda bilgi veriliyor, casusluk öğretiliyor. 
     






</TEXT>
</DOC>
