<DOC>
<DOCNO> 19616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/ekonomi/eko04.html </URL>
<DATE> 2001/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsaya k r tatlı geldi 
</HEADLINE>
<TEXT>

Dün hızla 13.000 puanı deviren endeks, k r amaçlı satışlarla inişe geçince hisse senetleri yüzde 2.3 oranında değer kaybetti 
     EKONOMİ SERVİSİ 

     Telekom’un özelleştirilmesiyle ilgili yasada sorun yaşanmayacağı haberleri ve bankacılık tasarısının Meclis’e sevk edilmesiyle çarşamba ve perşembe günü hızlı çıkış yaşayan borsa dün çözüldü. 
     Psikolojik direnci olan 13.000 puanı aşarak 16 Kasım’dan bu yana ilk kez 13.328 puanı deneyen endeks, gelen k r amaçlı satışlarla hızla inişe geçti. Hisselerin gün içindeki değer kaybı yüzde 6.13, kapanış itibariyle yüzde 2.34 oldu. İMKB - 100 Endeksi de 300 puanlık düşüşle 12.529’a indi. İyi beklentilerin fiyatlara yansıtıldığını belirten uzmanlar, mevcut ortamda 1.1 - 1.2 centte borsadaki satışların normal olduğunu söylediler. 
     
Büyükler satışta      Dünkü işlemlerde büyük aracı kurumlar yoğun bir şekilde hisse senedi satışı yaptı. Garanti Menkul 20, İş Yatırım 11.2, Yapı Kredi Yatırım 2.7 ve Ak Yatırım 2.5 trilyonluk net satış yaparken, TEB Yatırım 8.8 trilyonluk net alımda bulundu. 
     Enerji ihaleleriyle ilgili basında çıkan haberlerin ardından Enka Holding hisseleri yüzde 9.47 ve Alarko Holding hisseleri de yüzde 5.41 değer kaybetti. Ak, Ayen ve Zorlu Enerji hisseleri de yüzde 2.8 ile yüzde 5.5 arasında düşüş gösterdi. 
     
4.3 katrilyonluk işlem      Hareketli seanslar yaşanan borsaya geçen hafta yoğun para girişi olduğu gözlendi. 4.3 katrilyon lira ile en yüksek haftalık işlem hacimlerinden biri gerçekleşirken, günlük ortalama 860 trilyon liralık işlem hacmi oldu. Hisselerin yüzde 54 prim yaptığı nisan ayının günlük ortalama işlem hacmi 409 trilyon lira olmuştu. 
     



 EKONOMİ 




















</TEXT>
</DOC>
