<DOC>
<DOCNO> 20110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/spor/spo06.html </URL>
<DATE> 2001/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Derbinin yankıları 
</HEADLINE>
<TEXT>

     Yavuz'dan tam not 
     MERKEZ Hakem Kurulu Başkanı Bülent Yavuz, Fenerbahçe - Galatasaray karşılaşmasının futbolun tüm unsurları açısından son derece olumlu tamamlandığını söyledi. Yavuz, "Orhan Erdemir ve yardımcıları başarılı bir müsabaka yönettiler. Güvenlik önlemleri de mükemmeldi" dedi. 
     
     Radyo nostaljisi 
     SPORDAN Sorumlu Devlet Bakanı Fikret Ünlü, Fenerbahçe-Galatasaray maçını radyodan dinledi. Ünlü, "Gençlik günlerimi anımsadım. O yıllarda televizyon yoktu. Radyonun başına otururduk. Karaman'dan Ankara'ya dönerken maçı radyodan dinledim. Müthiş keyiflendim" dedi. 
     
     Mutlu'nun itirafı 
     HALTERDE Dünya'yı kaldıran Halil Mutlu, "Eğer Fenerbahçe berabere kalsa veya yenilseydi buna dayanamazdım. Ankara'ya bir hafta dönemez, sokakta yürüyemezdim" diye konuştu. Mutlu, "Şükrü Saracoğlu’ndaki atmosfer kanımı dondurdu. Yenilseydik kahrolurdum" dedi. 
     
     Güneş'ten övgü 
     MİLLİ Takım Teknik Direktörü Şenol Güneş, derbi maçını Milano'da Hakan Şükür'ün evinde izledi. Güneş, "İki takım da oynadıkları futbolla şampiyonluğa yakışıyor. Maçta Fair - Play adına tüm güzellikler vardı. Fenerbahçe bu sonuçla daha avantajlı görünüyor" diye konuştu. 
     



 SPOR 
























</TEXT>
</DOC>
