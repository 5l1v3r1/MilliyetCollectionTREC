<DOC>
<DOCNO> 26095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/son/sonspo05.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Kaptanı Ogün "İmza atmam an meselesi" 
</HEADLINE>
<TEXT>

     Fenerbahçe Futbol Takımı Kaptanı Ogün Temizkanoğlu, kulübüyle yaptığı transfer görüşmelerinde sona yaklaştıklarını ima ederek, ''İmza atmam an meselesi'' dedi. 
     Ogün, resmi internet sitesi olan ''www.oguntemizkanoglu.com''da yaptığı açıklamada, transferin ilk gününde yöneticilerle 20 dakika süren bir görüşme yaptığını belirterek, ''Görüşmeler olumlu geçti. Fikir alış-verişinde bulunduk. İmza atmam an meselesi'' dedi. 
     Tam anlamıyla anlaşma sağlanamadığını ve bu nedenle ilk görüşmede imza atmadığını kaydeden Ogün, şunları söyledi 
     ''Ama bu anlaşma sağlanamadı demek değildir. Transfer görüşmelerim Pazartesi yarın gününden itibaren devam edecek. Herşey Fenerbahçe açısından en iyisi olacak. Taraftarlarımız söylentilere asla kulak asmasın ve benim açıklamalarımı beklesin.'' 
     Ogün ayrıca, milli takımın hedefine giderken acımasızca eleştirildiğini belirterek, ''Maçların devam ettiği bu dönemde, eleştirilerin son derece yanlış olduğuna inanıyorum. Bekleyelim, eğer finalleri kaçırırsak eleştiri o zaman yapılsın. Ama yolda giderken yapılanlar yapıcı değil yıkıcı olur'' diye konuştu. 






</TEXT>
</DOC>
