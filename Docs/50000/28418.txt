<DOC>
<DOCNO> 28418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/23/yazar/gureli.html </URL>
<DATE> 2001/06/23/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Siyaset, hukuk ve erotizm 
</HEADLINE>
<TEXT>

     Radikal'de Deniz Zeyrek'in haberine göre, Avrupa Birliği "yetkilileri" Göteborg ve Brüksel'de Dışişleri Bakanı İsmail Cem'e Fazilet Partisi'nin kapatılmasının 26 Haziran'da AB Ortaklık Konseyi toplantısında Türkiye'yi zor durumda bırakacağını söylemiş. Cem bunları Başbakan Ecevit'e aktarmış, Ecevit de Anayasa Mahkemesi'ndeki davanın Anayasa değişikliği sonrasına "ertelenmesinin" iyi olacağını söylemiş. 
     Garibim Anayasa'nın 138. maddesi istediği kadar "Hiçbir organ, merci veya kişi yargı yetkisinin kullanılmasında mahkeme ve hakimlere ... tavsiye ve telkinde bulunamaz" desin, ne yazar . 
     FP davası iki yıldır gündemde. Sen iki yıldır Anayasa'yı değiştirme dava son aşamaya gelince yargıya "tavsiye ve telkinde" bulun. 
     Densizlik "AB yetkilileri"nden başlıyor. Adamlar Türkiye'ye "yargının bağımsızlığını" çok görmüş olmalılar ki, mahkeme kararına ilişkin dayatmada bulunuyorlar. Ama, bizim kemiksiz politikacıları bizden daha iyi tanıdıkları anlaşılıyor. Baksanıza, hemen kalkıp, talimat doğrultusunda yargıya "telkin ve tavsiyede" bulunuyorlar. 
     Şimdilik yargıdan ve hukukun Çankaya'daki temsilcisinden anlarlarsa ağızlarının payını alıyorlar, ama sonucun ne olacağı dün bu satırlar yazılırken belli değildi. 
     Belli olan, tükenmiş, beceriksiz, sorumsuz politikacılardan kurtulma olanağının ertelenmiş olmasıydı. Neyse ki, umudumuz tükenmiyor. 
     Böylelerine bu kadar laf bile çok 
     
Bir seçki      Antalya'da 3 ayda bir yayımlanan kültür ve edebiyat dergisi Bahçe'nin her sayısının belli bir konuda ufak bir seçki antoloji niteliğinde olduğuna bu köşede değinmiştik. Son yaz sayısı erotizm konusuna ayrılmış. Tadımlık bir iki örnek aktarmak isteriz. 
     Dini ve tutucu yönleriyle tanınan usta şair ve yazar Necip Fazıl Kısakürek 1905 - 1983 Hayal şiirinde sanatın özgürlüğünün örneğini veriyor. İşte son dörtlüğü 
     "Artık ben ne günah olsa işlerim, Yumuşak yastığa geçti dişlerim, Bir an kadar sürdü can verişlerim, Ey kadın, bu akşam sana da doydum." 
     Nazım Hikmet'in 1902 - 1962 Vera'sının uykudan uyanışını anlatan şiirinden birkaç dize 
     "ayna seher vakti gibi uyandı açtı kocaman mavi gözlerini pencereler uyandı balkon toparladı bacaklarını boşluktan tüttü karşı damda bacalar kaldırımda akasyalar ötüştü bulut uyandı" 
     Ve İlhan Berk'in 1918 - Nice sağlıklı yıllara "Bakmak Aşktır" şiirinden dizeler 
     "Soyundum işte sana yol olsun diye Böyle çıplak böyle et ete Bırak gezinsin üstünde soluğum. Saydamdır aşk, o naif şeytan Gözlerin, çıplak memelerin, dudakların Böyle işte böyle gel gir yatağıma. Ve öp sonra da Durmadan bir daha, bir daha öp beni Böyle uzun bir yolculuk ister aşk. Ve çek sonra da daha bir kendine beni Çek ki Bileyim benim olduğunu. Böyle işte böyle kasık kasığa." 
     
     







Parti kapatmak 


Ararat yolda... 


Parti ve akım 


The other Turgut 


Kafayı değiştirme zamanı gelmedi mi 


Beklenende beklenmeyenler 


Mahiriz kendimizi paralamakta 


Toz duman içinde eğitim 


Siyaset, hukuk ve erotizm 


Dış etkenin rolü... 


"Vizesiz satış" 


Biz yargıya inanırız ama 


Fazilet'in yerine 2 parti 


Derviş'in medyayla ilk ciddi sınavı 


Göcek kaderini "tekne"lere bağlamış 


</TEXT>
</DOC>
