<DOC>
<DOCNO> 18185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/son/soneko04.html </URL>
<DATE> 2001/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş'in Washington programı yoğun 
</HEADLINE>
<TEXT>

     Ekonomiden sorumlu Devlet Bakanı Kemal Derviş, Washington'da, Uluslararası Para Fonu'nun IMF ilkbahar toplantılarına katılmanın yanı sıra yoğun bir görüşme trafiğinde bulunacak. 
     Derviş, yarın, ABD Hazine Bakanı Paul O'Neill ve Dünya Bankası Başkanı James Wolfensohn ile biraraya gelecek. Derviş'in aynı gün, G-7 ülkelerinin temsilcileriyle de Türkiye'nin ekonomik programına dış destek konusuna ilişkin biraraya gelmesi öngörülüyor. Devlet Bakanı Derviş, 28 Nisan Cumartesi günü ise IMF Başkanı Horst Köhler ile ikili bir görüşme yapacak. Pazartesi günü, Amerikan Eximbank Başkanı James Harmon ile biraraya gelecek Derviş'in, aynı gün New York'a geçmesi bekleniyor. Devlet Bakanı Derviş'in ayrıca, temasları öncesinde bugün, Türkiye'nin Washington Büyükelçiliği'nde TSİ 24.00 bir basın toplantısı düzenlemesi öngörülüyor. 







</TEXT>
</DOC>
