<DOC>
<DOCNO> 12854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/24/yazar/cemal.html </URL>
<DATE> 2001/03/24/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Derviş siyasete girecek, girmeyecek... 
</HEADLINE>
<TEXT>

     Kemal Derviş politikaya girecek, girmeyecek... Papatya falı açılıyor bazı siyasal odaklarda. Anlaşılan bu çevreler Derviş'ten rahatsız. Ne yapmak istedikleri konusunda ise rivayet muhtelif. 
     Kimine göre, Kemal Derviş ince kışkırtmalarla siyasi polemiğe çekilmek ve yıpratılmak isteniyor. 
     Kimine göre hedef, Ecevit'in Derviş konusunda tedirgin edilmesi, Derviş'le arasına mesafe konması... 
     Kimi de diyor ki 
     "Bir kısım politikacı Ankara'ya geldiğinden beri Kemal Derviş'in önünü kesmek istiyor. Çünkü huylandılar. Kamuoyunda olumlu titreşim ve beklentiler yaratan, topluma pozitif enerji yayan ciddi bir insan, öyle anlaşılıyor ki, tehlikeli bir rakip olarak görülüyor. O yüzden siyaset sahnesinde ufak ufak bir kurtlar sofrası kuruluyor Derviş'i yemek için..." 
     Hepsi olabilir. 
     Siyasette hepsi mümkün. 
     Peki ama Türkiye'nin önceliği nedir 
     Derviş'in politikaya girmesi mi 
     Derviş'in yıpratılması mı 
     Aklı başında hiç kimse bu sorulara evet diyemez. Türkiye'nin bugün tek bir önceliği vardır 
     Ekonomik krizden kurtulmak... 
     Türkiye bugün yangın yeri 
     Hala uçurumun kenarında. 
     Enflasyon, hayat pahalılığı ve işsizliğin pençesinde kıvranıyor bu toplumun insanları. Trajediler yaşanıyor. İşadamları ve sanayiciler yarını göremiyorlar. 
     Onun içindir ki, böylesine sancılı bir ortamda sorumluluk sahibi herkesin kafayı taktığı tek bir konu vardır 
     Krizden çıkış... 
     Bundan başka ulusal öncelik olamaz. Ecevit, 'ekonomik kurtuluş savaşı'ndan söz ederken haklıdır. Kemal Derviş'in de bugünkü önceliği elbette yeni ekonomik programdır, yeni programa dış destektir. 
     Bunun için Kemal Derviş geldiğinden beri kolları sıvamış, yoğun bir çalışma temposuna girmiş, içeride ve dışarıda bir umut ışığı yakmış durumda... 
     O yüzden Derviş'in gündeminde bugün politika yok. 
     Yarın olabilir. 
     Ama bu 'yarın'ın ne kadar yakın ya da uzak olduğunu bugün Derviş dahil kimse bilemez. Fakat Kemal Derviş'in kafasında yarın için politika varsa, önce bugünkü görevinde başarıya mahkumdur. 
     Sanıyorum, Derviş de bu yalın gerçeği bunca işinin arasında görüyordur. 
     Bugün memleketini seven herkesin önceliği, hiç kuşkusuz, ekonomiyi düze çıkartacak yeni ekonomik önlemlerin başarıya ulaşmasıdır. Bu önlemle için gerekli dış desteğin, dış kredilerin bir an önce bulunmasıdır. 
     Gündem sapmasın 
     Derviş politika girecek girmeyecek diye papatya falı açmak yapay gündemdir. Memleket yangın yerine dönmüşken, meleklerin cinsini tartışmaktır. 
     Yazık 
     
Geri tepebilir      Kemal Derviş büyük bir şans. 
     Doğru olan, koalisyon ortaklarının ortak siyasal desteklerini hiçbir kuşkuyu meydan vermeyecek biçimde Derviş'in arkasında toplamalarıdır. Yeni ekonomik programın gerektirdiği yoğun yasama faaliyeti için Meclis'i büyük bir hızla çalıştırmalarıdır. 
     Toplumun Derviş'le ilgili ruh hali iyi okunursa, ona karşı bu gibi biraz yaratıcılıktan yoksun ayak oyunlarının ters tepeceği söylenebilir. 
     Kısacası 
     Yapay gündemlerle Derviş'in yıpratılmak istenmesi, Ecevit hükümetine de bir fayda sağlamaz, Türkiye'ye de yararı olmaz, ayrıca bu gündemlerin sahiplerine bumerang gibi vurması ihtimali de az değildir. 
     
     





Siyasi zaaf 


Telefon çalar 


Alternatif Emek Paketi 


Bakana ceza kesen trafik gönüllüsü 


Derviş siyasete girecek, girmeyecek... 


Biri bizi özetliyor 


Fatih krizi 2 


Vatandaş 


Söz Meclis'te... 


Emir, demiri kesiyor... 


Zavallılaşanlar var 


Tabağa düşen öküz 


Amerikalı 


Kamu bankalarına arama konferansı 


Bay Knepp İstanbul'da 


</TEXT>
</DOC>
