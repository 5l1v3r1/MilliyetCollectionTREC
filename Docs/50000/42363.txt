<DOC>
<DOCNO> 42363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/ekonomi/eko04.html </URL>
<DATE> 2001/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Turizmde satranç stratejisi 
</HEADLINE>
<TEXT>

Bakan Taşar, ABD’deki terör eylemi sonrası turizmde yaşanabilecek her tür ihtimali göz önüne alarak, satranç oynar gibi, bir sonraki hamlelere göre hareket’ edileceğini söyledi 
     AÇIK KOYU SOHBETLER EYLEM TÜRK 

     ABD’deki terör eyleminden sonra gözler, turizm sektörüne çevrildi. Turizm bakanı Mustafa Taşar, Türk turizminde panik havası yaratacak bir durum yaşanmadığını ancak her oyunun kuralına göre hazırlık yaptıklarını söyledi. Taşar, "Her türlü ihtimali göz önünde tutarak, her türlü tedbiri de buna göre alıyoruz. Satranç oynar gibi bir sonraki hamlelere göre hareket edeceğiz" diye konuştu. 
     
ABD’ye yönelik terör eylemi turizm sektörünü ne yönde etkileyecek 
     Dünyayı şok eden bu olay, kısa vadede bazı olumsuz etkileri ve bütün ülkeleri kuşatan belirsizlikleri beraberinde getirecektir. 
     
Türkiye için nasıl bir senaryo var 
     Turizm açısından panik havasına girilecek bir durum yok. Dünyadaki turizm hareketlerini çarpraz olarak etkileyecektir. Siyasi yorumlar, ABD’nin ve NATO ülkelerinin tavrı buna etki edecektir. Bunları bekleyip hep beraber görmeliyiz. 
     
     Oyunun kurallarına hazırız’ 
Turizm Bakanlığı nasıl tedbirler alıyor 
     Biz her oyunun kuralına göre kendimizi hazırlıklı tutuyoruz. Her türlü ihtimali göz önünde tutarak, her türlü tedbiri de buna göre alıyoruz. Satranç oynar gibi bir sonraki hamlelere göre hareket edeceğiz. Ayrıca bu sene tanıtım için bütçeden daha fazla pay almaya çalışacağız. Pazarı genişletmenin yolu tanıtımdan geçiyor. Tanıtım kampanyası yapılacak. 
     
Olay günü ilk refleksiniz ne oldu 
     Olayın olduğu gün, kriz komitesi topladık. Hem yurtiçi hem yurtdışındaki gelişmeleri sıkı bir şekilde takip ettik. ABD’den bir kısım rezervasyon iptalleri geldi. Sektör yetkilileri bir araya gelerek daha önce almış oldukları tur depozitolarını iade etme kararı aldılar. Bu vaziyette depozitonuzu yakıyoruz demek turizme vurulacak bir darbe olacaktı. 
     
ABD’li turistler tur programlarını iptal ettirmeye başladı deniyor... 
     Diğer ülkelere yapacakları seyahatleri ertelemeye başladılar. Bunun ana nedeni uçuş korkusu. ABD’liler sadece yurtdışında değil, yurtiçindeki uçuşlara da endişeyle bakmaya başladılar. Şok havası bittiğinde ABD’li turistler de seyahatlarine başlayacaktır. 
     
Avrupa’dan gelen tur rezervasyonları ne durumda 
     Avrupa’dan ertelenen tur bağlantıları yeniden yapılmaya başlandı. Yeni rezervasyonlarda eskiye göre bir durgunluk var tabi. Ama bu durgunluk panik havasını haklı çıkaracak türden değil. Sadece yaşanan sürecin kısa vadeli etkileridir. Seyahat planlarının, olayın soğumasına kadar ertelenmesidir. Şu anda kimse evinden çıkmak istemiyor. 
     
     Kimse uçmak istemiyor’ 
Bu olay turistlerin tercihlerin nasıl değiştirecek 
     Dünyada ilk defa bir sivil havayolu aracı terör silahı olarak kullanılıyor. Bu da insanların uçağa binerken bazı hesaplar yapmasına yol açıyor. Bu nedenle, binilen uçak, uçağın izleyeceği rota, seyahat programlarında dikkate alınmaya başlayan önemli bir husus haline geldi. Bu da kısa vadede aşılacaktır. 
     
ABD pazarı Türk turizmi için nasıl bir önem taşıyor 
     ABD Türkiye için muazzam bir turizm potansiyeline. ABD’li turistler, son derece önemli bir turizm gelirini ifade ediyor. Geçtiğimiz günlerde ABD Büyükelçisi beni ziyaret etti. Şu anda gelen turist sayısından bir kaç misli turistin önümüzdeki yıllarda Türkiye’ye getirilebileceği konusunda vaatte bulundu. Bizim de tahminlerimiz o doğrultuda. 
     
2001 yılı hedefleri gerçekleşebilecek mi 
     Bu yıl hedeflerimiz 10 milyar dolar döviz girdisi, 12.5 milyon turist idi. Bugün itibariyle 8.5 milyon turist Türkiye’yi ziyaret etti. Gelir ise 6.5 milyar dolar. Bundan sonra hiçbir tereddüt yok, aksine destinasyon olarak Türkiye’nin tercih edilebilecek bir yer haline geleceğine inanıyorum. Hedefler aşılabilir. 
     
     Hem çalıyor hem söylüyor 
Kitap yazmaktan başka ilgileriniz var mı 
     Türk müziğini çok seviyorum. Hem dinlerim, hem söylerim. Sesim güzel. Notayla değil ama kulaktan dolma söylüyorum. Mesala Alaattin Yavaşça bir keresinde beni dinlemiş ve bana bir teşekkür belgesi göndermişti. Sporla da ilgilenirim. Ben eskiden futbol oynardım şimdi yürümeyi çok seviyorum. Ud çalmak da başka bir hobim ama şu sıralar ilgilenemiyorum. Çocuklarım da müzikle ilgililer. Onlar piyano çalıyor ben söylüyorum. 
     
     



 EKONOMİ 


















</TEXT>
</DOC>
