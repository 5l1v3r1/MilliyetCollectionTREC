<DOC>
<DOCNO> 40047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/02/ekonomi/eko06.html </URL>
<DATE> 2001/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Microsoft’a bir darbe de Beyaz Saray’dan 
</HEADLINE>
<TEXT>

ABD Hükümeti, Microsoft’un tekel oluşturma davasındaki temyiz başvurusunun reddini istedi 
     EKONOMİ SERVİSİ 

     ABD Hükümeti, bilgisayar yazılım devi Microsoft firmasının tekelcilik yaptığı iddiasıyla hakkında açılan davada, Microsoft tarafından yapılan temyiz başvurusunun reddedilmesini istedi. 
     ABD Adalet Bakanlığı tarafından yapılan başvuruda Microsof’tun Yüksek Mahkeme’ye yaptığı itiraz başvurusu bir talihsizlik olarak nitelendi ve doyurucu hiçbir gerekçesinin olmadığı kaydedildi. Başvuruda bu davranışın onaylanmasının Microsoft tarafından yapılacak birçok talebin de önünü açacağı belirtildi. Ayrıca Microsoft’un itirazı, Yüksek Mahkeme’nin kararını etkileyerek, bundan kaçmaya çalışmanın bir yöntemi olarak değerlendirildi. 26 sayfalık başvuru metninde şirketin temyiz talebinin mahkemenin ihtiyaç duyduğu hiçbir doyurucu gerekçesinin olmadığı vurgulandı. 
     Yüksek Mahkeme’nin Microsoft tarafından yapılan başvuruyu kabul etmesi durumunda Anti - tekel yasalarının neticesinde şirkete verilecek olan cezadan kurtulmasının önünün açılabileceği belirtiliyor. 
     Şirket bir süreden bu yana işletim sistemleri sayesinde yasadışı yöntemlerle piyasa gücünü elinde tutmakla ve bu alanda tekel oluşturmakla suçlanıyor. 
     



 EKONOMİ 
















</TEXT>
</DOC>
