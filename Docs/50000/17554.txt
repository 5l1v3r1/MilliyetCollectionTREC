<DOC>
<DOCNO> 17554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/son/sontur16.html </URL>
<DATE> 2001/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrasya eylemcisi Muhammed Emin Tokcan da otelde 
</HEADLINE>
<TEXT>

     Swissotel'deki eylemciler arasında Trabzon-Soçi seferini yapan ''Avrasya Feribotu''nu kaçıran gruba liderlik yapan Muhammed Emin Tokcan'ın da bulunduğu anlaşıldı. 
     Üst düzey bir yetkiliden alınan bilgiye göre, Swissotel'in 5. katında bazı kişileri rehin alarak eylemlerini sürdüren grubun içinde, Muhammed Emin Tokcan da yer alıyor. 
     Üst düzey yetkili, eylemcilerin rehin aldığı kişilerden yaklaşık 10 kişinin serbest bırakıldığını da bildirdi. 
     Bu arada, otel müşterilerinden yaklaşık 60 kişi Hilton Parksa Otel'e yerleştirildi. Otel çalışanlarından 40-50 kişilik bir grup da, toplandıkları Dolmabahçe'den otelin servis araçlarıyla evlerine gönderildi. 
     Öte yandan, Swissotel'den çıkan bir polis memuru, eylemi sürdüren kişilerin Çeçen olduklarını bildirdiklerini vurgulayarak, bu kişilerin, ''Bizim polisle işimiz yok. Bir basın bildirisi okuyup eyleme son vermeyi istiyoruz'' dediklerini söyledi. 




</TEXT>
</DOC>
