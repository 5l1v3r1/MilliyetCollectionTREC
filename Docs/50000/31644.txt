<DOC>
<DOCNO> 31644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/yazar/akyol.html </URL>
<DATE> 2001/07/12/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Milliyetçi iktisat 
</HEADLINE>
<TEXT>

     ECEVİT, 1970'lerde, özellikle de 24 Ocak kararlarını şiddetle eleştirirken neler diyordu 
     Devlet sektörünün küçültülerek ekonominin daha fazla yerli ve yabancı özel sektöre açılmasını eleştiren ana muhalefet lideri Ecevit diyordu ki 
     "Sigarada bu oyun oynanmaya başlanmıştır. Sigara sanayii, böyle bir bahaneyle, yerli ve yabancı özel sermayeye açılmaktadır..." Sömürü Düzeninde Yeni Aşama, sf. 86 
     Sadece sigarada değil, başka konularda da "oyun"lar tezgahlanıyordu 
     "Güçlü yabancı sermaye" güçsüz Türk üretici ve girişimcilerinin "Salça fabrikalarını, mandıralarını bile ellerinden almak ve getirdiğinden çok fazlasını götürmek üzere gelir"di Türkiye'ye... Sf.60 
     Ecevit'in bu tezleri, sağ iktidarları eleştirirken ortaya koyduğu bir tür 'milliyetçi iktisat' görüşüne dayanıyordu 
     "Milliyetçilikten asıl uzaklaşma tehlikesi, milliyeti olmayan çokuluslu sermaye ile bütünleşme ölçüsünde belirginleşir...." Sf.9 
     
     ECEVİT bugün, 1980'lerde Özal'ın tütünde başlattığı liberalleşmeyi sürdürüyor 1980'lerde başlayıp 1990'larda durmuş olan piyasa ekonomisi ve dışa açılma sürecini bugün Ecevit ve hükümeti yürütmektedir. 
     1970'lerde, benim de dahil olduğum MHP, 1977 seçim bildirisinde "bankalar, sigortalar devletleştirilmeli" diyordu. İçimizde tek bankacı, tek sigortacı yoktu Emperyalizme karşı olduğumuzu göstermek için 
     Marksist TİP, bunlara ilaveten "dış ticaret, ağır sanayi ve madenleri" devletleştirecekti Onların da içinde tek işletmeci bile yoktu, eski kırmızı kaplı 'kitap'tan almışlardı bu görüşleri 
     CHP'li Enerji Bakanı Deniz Baykal linyiti devletleştiriyordu. 
     AP "karma ekonomi" diyor, kimse "piyasa ekonomisi" diye bir şey düşünmüyordu. 
     Türkiye 1970'li yılları heba etmiştir bu kafayla 
     
     BUGÜN Özal'ın sigara sektörünü liberalleştirmesinin yanlış olduğunu söyleyen var mı Salça fabrikaları yabancıların eline mi geçti Aksine salça sanayiimiz modernleşti, ihracatımız kat kat arttı 
     Dünyada bizim gerimizden gelip bizi geçen hangi ülke varsa, hepsi dışa açık piyasa ekonomi ile başardı bunu. 
     Ecevit eski 'kitap'taki görüşleri tekrarlayıp durmak yerine, bu gerçeklere "gözlem" gözüyle baktı. Bugün ekonomik modernleşme tarihimizde 1980'lerden sonraki ikinci büyük aşamanın başbakanıdır. Evet, ileri yaşından gelen sorunları var. Ama kararlı... Hele de üç partiyi bir arada tutarak şu sıkışık zamanda siyasi istikrarsızlığa meydan vermemesinin kıymetini bilelim. 
     Ekonomi otursun, seçim o zaman. 
     'Milliyetçi iktisat' deyip de MHP'yi anmamak mümkün mü 
     MHP'de hala kapalı, himayeci ekonomi anlayışının izleri var. 
     Madem ki MHP de doğru bir tercihle "küreselleşme" diyor, bunun ekonomideki anlamı daha çok piyasa, daha az 'devlet' demektir... Rengi ne olursa olsun daha çok sermaye, daha çok teknoloji, daha çok verimlilik ve rekabet gücü demektir. Dünya ekonomisiyle daha çok bütünleşmek demektir. 
     'Türk dünyası'nın liderleri de Batı'yla daha fazla entegre olmuş bir Türkiye'ye ihtiyaç duyduklarını defalarca açıklamışlardır. 
     
     







Milliyetçi iktisat 


Çalış ve çal .. 


Bostancı pazarına dair 


Unumu elemedim eleğimi asmadım 


Kriz, Bodrum'u nasıl etkiledi 


Parmak izleri 


Hayatı söndürüş operasyonu 


Pahalı dersler 


Arjantin ve Türkiye 


Derdi Türkiye olanlar için 


Haydi kazlar vergi başına 


Baykal’ın Güneydoğu atağı 


Yorumsuz tablo 


Cumartesi günü çalışılır 


Konsolidasyon olmaz, olamaz 


Son banka operasyonunun adı IMF 


</TEXT>
</DOC>
