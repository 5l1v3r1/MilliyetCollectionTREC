<DOC>
<DOCNO> 27186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/16/yazar/cankat.html </URL>
<DATE> 2001/06/16/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Danışıklı dövüş 
</HEADLINE>
<TEXT>

     Yarın ÖSS’ye gireceklerine göre, çocuklara zararı olur diye korkmama gerek yok, yazabilirim. 
     Mill Eğitim Bakanlığı MEB bir genelge yayımladı özürlü veya özürsüz mazeret lafı kimleri rahatsız etti de, hastalanıp okula gelmeyen öğrenciye "özürlü" demeye başladık acaba , devamsızlığı 30 günü aşan sınıfta kalmış sayılacak. MEB hatırlatma ihtiyacı duydu. 
     Benim hep isyan ettiğim, Türkiye’ye has bir durum var ya... Hani "uygulanmamak üzere yapılan kanunlar" diyorum, lise son sınıf öğrencilerinin raporlu devamsızlıkları konusunda da böyle bir garabet söz konusu. 
     Danışıklı dövüş, herkes biliyor öğrenciye bazen rica, bazen parayla hasta raporu temin ediliyor, ki çocuk, 30 gün hakkını kullanıp okula gitmesin. Ve ne yapsın ÖSS’ye hazırlansın 
     Bunun böyle olduğunu okullar da, Bakanlık da bal gibi biliyor. Ama bilmezden geliyorlar. Çünkü çocukların menfaatine... 
     Lise son sınıfların ikinci yarıda okuduğu konular zaten ÖSS’de sorulmuyor. Okullar da dersleri biraz sıkıştırıp, lise son müfredatını en geç mayıs başında tamamlıyor. Yani öğrenciler okula gelseler de, boş geçen derslere giriyorlar. 
     Okulda boş oturacaklarına, evde test çözüyor, tekrar yapıyorlar. 
     Uzatmayalım Çocuk, bir rapor uyduracak, okula gitmeyecek. Veli, eşe dosta ricacı olup, yahut parasını verip Vaaaar, bu da var sahte rapor alacak. Doktor, bir arkadaşının çocuğuna yardım diye, sahte rapor düzenleyecek. Okul, bile bile, öğrencinin menfaatine diye, yutmuş görünecek. 
     Topluca suç işleyip, çocuklarımıza, MEB işbirliğiyle, "kanuna karşı nasıl hile yapılır" diye ders vereceğimize... şu işin doğrusunu yapamaz mıyız 
     Çocuklar bütün kalbimle sizinleyim. Evet, bu imtihan önemli, ama dünyanın sonu değil . 
     
Sami Selçuk aradı      "Dikkat, Başkan " yazım üzerine Yargıtay Başkanı Sami Selçuk yazdı, aradı ve arattı 
     Akşam değil, sabah gittim hastaneye. Ameliyat öncesi inceleme için. 
     Koruma ve makam aracına meraklı değilimdir. 
     Yanımda "çığırtman" yoktu. Korumam beni tanıtmış olabilir. Farkında değilim. 
     Ceketimi tutturmam. Korumalarımdan biri, insanca yardım için, ceketimi almış olabilir. 
     Ömrümde kaşlarımı hiç taramadım, öyle göründüklerini de sanmıyorum. 
     Dostlarımın mütevazı olmada ölçüyü fazla kaçırdığım konusunda sık sık suçlamalarına... muhatap olmuşumdur. Bana bugüne kadar kibirli diyen olmadı. Aksine "Yargıtay’ın temsil açısından bu işin biraz da kibiri olmalı" diyenler oldu. 
     Sizi de, beni de üzen o kişiyi olup bitenleri bana aktaran iki kişi yine de bağışlıyorum. 
     Ben de bu vesileyle, fıtık ameliyatı geçiren Sn. Selçuk’a geçmiş olsun diyorum. 
     
Why      Kültür Bakanlığı Devlet Halk Dansları Topluluğu’nun beğeneni çoktur. Balerin adımıyla Türk halk dansı yapılması bana bir tuhaf gelir nedense.. 
     Konu bu değil zaten. Geçenlerde, Topluluk, ODTÜ Kültür ve Kongre Merkezi’nde bir gösteri yaptı. Gösteriden önce, Kültür Bakanlığı’ndan bir hanım mikrofona geldi, ekibin sergileyeceği oyunları, yörelerini ve bu oyunlarda neyin temsil edildiğini uzun uzun anlattı. ... İngilizce olarak. Ve salonda tek bir yabancı yoktu. 
     Hangi aklıevvelin fikriydi bu işgüzarlık 
     Why mı demeliyim acaba 
     
Reklam arası film      Perşembe akşamı, ATV’de Stephen King’in romanından uyarlanan Lanet adlı film gösterildi. Çok sürükleyici bir filmdi ancak araya o kadar çok reklam kuşağı girdi, reklamlar o kadar uzadı ki, seyirci isyan etti. 
     Yüzlerce insan -bu konuda düşündüklerini söylemek için 118 bilinmeyen numaralar servisini aradı, ATV’nin telefonunu istedi. 
     118 hattındaki görevliler o kadar bunaldılar ki, bir hanım 
     ATV’nin telefonunu istiyorum deyince, karşıdaki görevli sordu 
     Niye, reklamlar h l bitmedi mi 
     
     







Kürt meselesi 


Açıklamalar... 


Meclis zırhı duruyor 


Danışıklı dövüş 


İnsan gibi muamele... 


Dokun ma mak 


40 


Kaç soru yapan kazanır 


Postmodern manda 


Destek, ama ne şartla 


Takas sınavı 


Vazgeçin "Onuncu Yıl Marşı"ndan .. 


CHP'de Günay aday 


Sevineyim derken hüzünlendim 


Kooperatif yönetici değildir 


Ankara’da first class’ yaşam 


</TEXT>
</DOC>
