<DOC>
<DOCNO> 29345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/son/sontur16.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Öksüz çok öfkeli "Bende kusur bulanın alnını karışlarım" 
</HEADLINE>
<TEXT>

     Ulaştırma Bakanı Enis Öksüz, verdiği sözleri tuttuğunu belirterek, ''Borsanın bizimle alakası yok'' dedi. 
     Öksüz, MHP Grup toplantısının basına açık bölümünün bitiminde gazetecilerin yoğun sorularına muhatap oldu. Kendisinin ''yiğitlikten geri kalmadığını'' söyleyen Öksüz ile gazeteciler arasında şu diyalog yaşandı. 
     -Soru ''Karşı taraf mertliği bozuyor mu 
     -Öksüz Beni hiç ilgilendirmiyor. Herkes kendi yorumunu kendisi yapsın. Hiç yorum yapmam. Ben yapacağımı yaptım, Allah için, millet için yaptım. Verdiğim söz için, attığım imza için yaptım. Yapacağımı her şeyi doğru yaptım. Hayatımda hiç yalan söylemedim. Yalan da uydurmuyorum. Lütfen... benden bu kadar. Size de hiçkimse hakkında konuşmak istemiyorum. Zamanı gelince konuşacağım. 
     -Soru Borsa düştü, piyasaların bu duruma geldi... 
     -Borsa düşmez efendim. Borsanın bizimle alakası yok. O oyunların nasıl oynandığını siz benden daha iyi biliyorsunuz. 
     -Soru İstifanız sözkonusu mu 
     -Hiç konuşmak istemiyorum. 
     -Soru Size yalan mı söylendi 
     -Beni başkaların sözü ilgilendirmiyor. Herkes kendi yorumunu yapsın. Ben attığım imzaya sadık kaldım, verdiğim sözü tuttum. Bir tek kusur bulanın da alnını karışlarım. Helal olsun der, gider elini öperim. Bu kadar mertçe, açıkça söylüyorum. 
     -Soru IMF'nin krediyi bu koşula bağlaması, açıklaması da mı sizi ilgilendirmiyor 
     -IMF prensipler üzerine, kaideler üzerine kurulan ciddi bir müessesedir. Biz onunla ne yapacağımız, ne yapmak istediğimizi biliyoruz. IMF başka bir konudur. Sizin üzerinde durduğunuz başka bir konu.'' 
     
     







</TEXT>
</DOC>
