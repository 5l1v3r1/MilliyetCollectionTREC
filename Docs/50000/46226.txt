<DOC>
<DOCNO> 46226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/ekonomi/eko05.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF için ABD devrede 
</HEADLINE>
<TEXT>

ABD Dışişleri Bakan Yardımcısı Larson, olağanüstü önemde’ müttefik olarak gördükleri Türkiye’nin, IMF ile görüşmelerinde olumlu bir rol oynamak istediklerini söyledi 
     EKONOMİ SERVİSİ 

     Washington’daki yabancı basın merkezinde bir basın toplantısı düzenleyen Amerika Birleşik Devletleri Ekonomiden Sorumlu Dışişleri Bakan Yardımcısı Allan Larson, Türkiye’yi olağanüstü önemli bir dost ve müttefik’ olarak niteledi ve IMF ile görüşmelerde olumlu bir rol oynamak istediklerini söyledi. 
     "Türkiye ekonomik reformlarda önemli başarılar kaydetti. Amacımız, bu ilerlemenin devamını sağlamaktır" diyen Larson, NTV’de yer alan habere göre daha sonra şöyle konuştu 
     "Derviş, Başkan Yardımcısı Cheney ve Hazine Bakanı Paul O’Neill ile de bir araya geldi. Türkiye’de yapılanları dinlemek için iyi bir fırsat oldu. Türk hükümeti IMF ile ekonomik programın bir sonraki aşamasının şekillendirilmesine ilişkin müzakere halinde. Bu süreçte olumlu ve yapıcı bir rol oynamak istiyoruz. Türk hükümeti ekonomik reformlar alanında önemli başarılar kaydetti. Amerika’nın amacı Türkiye’nin kaydettiği bu ilerlemenin devamını sağlamak." 
     



 EKONOMİ 

























</TEXT>
</DOC>
