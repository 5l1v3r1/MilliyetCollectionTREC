<DOC>
<DOCNO> 27800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/guncel/gun09.html </URL>
<DATE> 2001/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkekte koku, kadında kaş 
</HEADLINE>
<TEXT>

Uzmanlara göre kadınları doğal ten kokusu erkekleri ise kalkık kaşlar baştan çıkarıyor... 
     DIŞ HABERLER SERVİSİ 

     ABD Psikoloji Derneği’nin yıllık toplantısında açıklanan rapora göre, erkekler, kendilerine partner seçerken kaş ve gözlere kadınlar ise kokuya dikkat ediyor. Erkekler özellikle kalkık kaşları seks mesajı olarak algılarken kadınlar ten kokusundan etkileniyor. New York’taki Brown Üniversitesi’nden Prof. Rachel Herz’in 231 genç üzerinde yaptığı araştırmada kadınlar, temiz ve doğal kokulu erkeklerin arzu uyandırdığını söyledi. Profesör Adam Brown’un yaptığı bir diğer araştırma da, erkeklerin düşük kaşlı kadınları çekici bulmadığını ortaya koydu. 
     
     Flört sinyali 
     "Kadınların hoşlandıkları bir erkekle buluştuğunda kaşlarını kaldırdığı" teorisinden yola çıkan Brown, denek erkeklere üç farklı kadının fotoğraflarını vererek, hangisini çekici bulduklarını söylemelerini istedi. Erkek deneklerin tümü kaşları kalkık olan kadını en çekici kadın olan değerlendirdi. 
     



 GÜNCEL 























</TEXT>
</DOC>
