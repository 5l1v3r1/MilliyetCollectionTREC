<DOC>
<DOCNO> 45180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/spor/bbas.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe finalde 87 - 75 
</HEADLINE>
<TEXT>

     ARMAN Talay Turnuva’sında Fenerbahçe, TED Kolejliler’i zorlanmadan geçti, finale adını yazdırdı. Sarı - Lacivertli ekip, ilk devresini rahat bir oyundan sonra 47 - 33 önde bitirdiği maçta, üçüncü periyodun başında Mrsiç, Glen ve Badzin’in basketleriyle farkı 18 sayıya kadar çıkardı. Kolejliler Bekir ve Polat ile rakibine karşı koyarken, periyodun sonlarında farkı 9 sayıya kadar indirdi. Karşılaşmanın son bölümünde Kolejliler Moseley’in de devreye girmesi ile kolay sayılar buldu. Ancak Fenerbahçe Mrsiç’in dışarıdan, Glen’in ise pota altından bulduğu basketlerle maçı kazanarak finalde Telekom’un rakibi oldu. 
     
     Maçın karnesi 
     HAKEMLER Haluk Yeşiloğlu, Mertay Kuğay 
     FENERBAHÇE Mrsiç 8 24, Glen 8 16, Zaza 6 6, Badzin 7 15, Erdal 7 10 - Nedim 5 6, Cömert 5 1, Mustafa Kemal 5 4, Altan 5 2, Barış 6 3 
     TED KOLEJLİLER Owens 6 9, Kaan 6 6, Moseley 7 13, Bekir 8 28, Polat 8 18 - Egemen 5 1, Murat 4 , Metin 4 , Emrah 4 , Ali 4 , Emrah Benli 4 
     1. PERİYOT 23 - 18 Fenerbahçe , 2. PERİYOT 47 - 33 Fenerbahçe , 3. PERİYOT 66 - 55 Fenerbahçe , MAÇ SKORU 87 - 75 Fenerbahçe 
     
Potada kural değişikliği      BASKETBOLDA, EuroLeague’in start almasına kısa bir süre kala, antrenörlerin kullandığı molaların sayısı 4’ten 5’e yükseltildi. İlk üç periyotta iki, son periyotta da iki olmak üzere dört mola alma hakkına sahip olan antrenörler bundan böyle ilk iki periyotta iki, son iki periyotta ise üç mola alabilecekler. Bu molalar, her iki yarıda da periyot farkı gözetmeksizin kullanılabilecek. 
     
Türk Telekom-Büyük Kolej      Maçın karnesi 
     HAKEMLER Fatih Söylemezoğlu, Mustafa Can 
     TÜRK TELEKOM Mutlu 7 10, Cüneyt 2 2, Jurkovic 3 6, Mutavdzic 3 9, Radoseviç 7 10 - Cevher 2 2, Gökhan 2 , Ali 4 5, Miliçeviç 2 4, Hüseyin 7 10, Barış 2 , Onur 2 1 
     BÜYÜK KOLEJ Özgür 2 2, Tunç 2 2, Adem 4 7, Gazi 4 8, Erkan 7 17 - Hakan 4 8, Murat 4 6, Irmak 1 , Arda 1 
     1. PERİYOT 18 - 7 T.Telekom , 2. PERİYOT 33 - 21 T.Telekom , 3. PERİYOT 44 - 40 T.Telekom , MAÇ SKORU 59 - 50 T.Telekom 
     
Ataman dörtte dört      İTALYA Basketbol Ligi’nde Ergin Ataman’ın çalıştırdığı Montepaschi Siena takımı, ligdeki dördüncü maçında Scavolini Pesaro’yu deplasmanda 81 - 67 yenip zirveye ulaştı. İsrail’deki temsilcimiz Hüseyin Beşok, Maccabi Tel Aviv’in Euroleauge Açılış Turnuvası finalinde Cibona Zagreb’e 78 - 67 yenildiği maçta dört sayı kaydetti. 
     
Orhan da yolcu      ÜLKER’İN gözden çıkardığı milli guard Orhan Güler, Slovenya Ligi takımlarından Pivovarna ile prensipte anlaştı. 1.94 boyunda ve 23 yaşındaki genç yıldızın bugün Slovenya’ya giderek, yeni kulübü ile bir yıllık sözleşme imzalayacağı belirtildi. 
     
Beşiktaş’a Avrupa daveti      AVRUPA Güney Konferansı Basketbol Ligi SEBC , Beşiktaş Erkek Takımı’nı davet etti. FIBA’nın düzenlediği Avrupa kupası maçlarına katılamayan takımların kurduğu ve Romanya, Makedonya, İsrail, Yugoslavya ile Bulgaristan’dan toplam sekiz ekibin mücadele edeceği organizasyona, Türkiye’den de Beşiktaş’ın çağrıldığı öğrenildi. Beşiktaş’ın, çağrıyı kabul etmesi durumunda, Koraç Kupası’ndan elenirse, 30 Ekim’den itibaren lige katılabileceği ifade edildi. 
     
G.Saray mağlup      İZMİR’DE yapılan "Dostluk Turnuvası"nda Galalatasaray, Pınar Karşıyaka’ya 92 - 82 mağlup oldu. Turnuvanın diğer maçında ise İTÜ, Oyak Renault’u 82 - 75 yendi. 
     



 SPOR 
























</TEXT>
</DOC>
