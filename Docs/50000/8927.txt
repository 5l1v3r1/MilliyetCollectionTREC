<DOC>
<DOCNO> 8927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/ekonomi/eko08.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Müzik klipli cep mesajları geliyor 
</HEADLINE>
<TEXT>

     Dünyanın en büyük cep telefonu üreticisi Nokia’nın başkan yardımcısı Niklas Savander’in geçtiğimiz hafta düzenlenen bir toplantıda yaptığı açıklamada yazılı mesajların yerini giderek video görüntülü, müzikli ve resimli mesajların alacağını kaydetti. 
     Bunun için GSM operatörleri tarafından ciddi yatırımlar yapıldığını da belirten Savander, "GSM operatörleri halen gelirlerinin önemli bir bölümünü yazılı kısa mesaj servislerinden elde ediyorlar. Bu gelişmelerle birlikte kendilerine daha geniş bir pazar açtılar ve kısa zamanda yapılan yatırımların geri dönmesini bekliyoruz" diye konuştu. 
     Yeni teknoloji ile birlikte cep telefonu aboneleri birbirlerine mesajla birlikte müzik klibi, fotoğraf ve resim de gönderebilecekler. Dünya genelinde ayda ortalama 13 milyar mesaj gönderildiğini belirten Savander bunların tutarırının ise 0.10 Euro ile 0.20 Euro arasında değiştiğini söyledi. 
     Savander, Nokia’nında bu yeni teknolojiye adapte olabilmek için girişimlerde bulunduğunu söyledi. 
     


 EKONOMİ 





















</TEXT>
</DOC>
