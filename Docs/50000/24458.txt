<DOC>
<DOCNO> 24458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/yazar/okur.html </URL>
<DATE> 2001/06/01/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Bu uyarı önemli 
</HEADLINE>
<TEXT>

     Hububat krizi, yetmez tahvil ihalesi... Sıkı durun, siyaset riskini hiç unutmayın... 
     Ağzı olan konuşuyor 
     Bu kez özelleştirmeden sorumlu Devlet Bakanı Yüksel Yalova, tekmili birden konuştu. 
     "Tütün Yasası" dedi, piyasaların rengi atıverdi. 
     Dolar uçtu, faiz uçtu, İMKB - 100 Endeksi düştü. Ve "siyaset riski" piyasaların gündemine "Demokles’in kılıcı" gibi çöktü. 
     Ankara diyor ki 
     "Hatalardan ders çıkardık " 
     Ne gezer... 
     
Ankara çalıyor, İstanbul oynuyor      Kimse ders almaya niyetli değil... Kimse Türkiye’yi düşünmeye de hevesli değil... 
     Ankara çalıyor, söylüyor... 
     İstanbul, oynuyor... 
     Kimse çengi ile çalgıcının arasındaki uyumu düşünmüyor. 
     İşte haziran ayı itfası 9 katrilyon 316 trilyon lira...Hazine, haziranda 4 ihaleyle 4.4 katrilyon borçlanma yapacak. 
     Yani, itfasının yarısı kadar borçlanacak. 
     Sonunda Hazine, dersini iyi çalıştığının sinyalini verdi. 
     Hazine - Merkez Bankası ve bankalar. 
     Aslında bu altın üçlü aynı geminin yolcuları... Şimdi yolculuk borç takasına... 
     Hazine, haziran ayı içinde gönüllü, herkesin katılımına açık, ihale yöntemiyle kısa ve uzun vadeli olarak ihraç edilmiş olan senetleri kapsayacak şekilde borç takası sorununu çözeceğini ilan etti. 
     Piyasa profesyonellerinin ilk tepkisi, "bizi anlamaya çalışıyorlar" biçiminde oldu. 
     Fakat, bizim Hazine’ye başka bir sorumuz var 
     23 Mayıs’ta ellerine ulaşan mektup. 
     Cumhuriyet gazetesi konuya yer verdi ama hala ses seda çıkmadı. Biz de bir kez daha hatırlatalım istedik. 
     
Hassas mektup      İşte ABD İthalat - İhracat Bankası OPIC, Hermes Kreditversicherungs AG, Uluslararası İşbirliği Japon Bankası, Nippon İhracat ve Yatırım Sigorta, Ducroire Delcdere Belçika İhracat Sigortası Temsilcisi, Oesterreichische... 
     Kısacası bu kurumların yolladıkları ortak yazılı bildiri... 
     Ne diyorlar .. 
     TEAŞ’ın ödemelerine çözüm bulmak için harekete geçin 
     Uyarı geliyor. 
     Sorun, TEAŞ, şirketlere yapması gereken ödemelerin miktarını programın üç ay gerisinde yapabiliyor. Bu durum şirketlerin bankalara olan kredi borçlarını ödeyememelerine neden oluyor. 
     Uyarı da TEAŞ’ın yapılan sözleşmelerde döviz kuru farkları için fatura edilen miktarları ödememe eğiliminde olmasına bağlanıyor. Ayrıca BOTAŞ’ın yap - işlet - devret şirketlerine gaz teminini iptal edeceği yönünde tehditlerde bulunulduğuna dikkat çekiliyor. 
     Bizim anladığımız şu 
     "Eğer sorunumuza çözüm bulunmazsa Hazine garantili mektupları nakde çevireceğiz. Türkiye’ye herhangi bir sigorta yapmayacağız." 
     Acaba biz mi yanlış anlıyoruz. 
     Konu hassas... 
     Mektup hassas... 
     Ama ses seda çıkmıyor. 
     Biz yanıt bekliyoruz. 
     
     







Üniversite... 


Sessiz piyano 


Ders olsun diye... 


İki kadeh içince... 


Siyasetçiler hiç mi ders almayacak .. 


Konuştukça batmak 


Ecevit sözü 


Bir güvenlik konusu daha... 


Bu uyarı önemli 


Haydi Daum saç testine 


50 yıllık kalem 


Efsane döndü 


Derviş'i kaçırtmak, Derviş'e mi yarar 


Bu geçiş dönemidir 


Eski Gümüşhane, yenisinden güzel 


Yeni belgeler aynı hikayeler 


</TEXT>
</DOC>
