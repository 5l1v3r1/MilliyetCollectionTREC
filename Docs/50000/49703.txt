<DOC>
<DOCNO> 49703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/guncel/gun08.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
MGK’da ne kadar demokrasi var 
</HEADLINE>
<TEXT>

ÇAPRAZ ATEŞ 
     SEMRA KARDEŞOĞLU - SİBEL KAHRAMAN 

     Genelkurmay Başkanı Orgeneral Hüseyin Kıvrıkoğlu, Köşk’te verilen Cumhuriyet Bayramı resepsiyonunda sohbet sırasında, "MGK’ya girerken rütbelerimizi çıkartıyoruz. Orada tam bir demokrasi var. İsteyen istediği şeyi söylüyor, sonra Cumhurbaşkanı toparlıyor" dedi. Milli Güvenlik Kurulu’nda demokrasi tam anlamıyla işliyor mu Peki, "Asker sivil sürtüşmesi olduğu" şeklindeki yaygın kanaat nereden geliyor İlgili kişiler konuyu değerlendirdi. 
     
Herkes fikrini açıklarNecdet Uruğ Emekli Orgeneral 
     Genelkurmay Başkanımız gerçeği ifade etmiştir. Milli Güvenlik Kurulu toplantılarında demokratik kaideler içinde hareket edilir. Bu toplantılarda hükümet kanadı ve askeri kanat, herkes fikrini açıklar. Serbestçe tartışılır. Son olarak somut fikirler cumhurbaşkanı tarafından sonuca bağlanır. Genelkurmay başkanımız olanı tüm açıklığıyla anlatmıştır. 
     
Sivillerin zaafı varAhmet Taşgetiren Yeni Şafak Gazetesi 
     MGK’da farklı bir psikolojik ortam var. Orada askerin üniforması olmasa da, sayı olarak dengeli de bulunsa askeri kesimin özel bir ağırlığı olduğu hissediliyor. Türkiye yönetiminde askeri kesimin psikolojik üstünlüğü var. Ellerinde bulunan silah gücü sivil kesimin moralini etkiliyor ve askeri kesimin tavrını belirleyici hale getiriyor. Sivil irade çok ciddi zaaf taşıyor. Sivil kadroların moral zaafını gidermeleri gerekiyor. Askerleri suçlamıyorum ama onlar istemeden bu oluyor. 
     
Demokratik bir ortamMüjdat Kayayerli Milletvekili 
     MGK ortamı tamamen demokratik ve hürdür. Herkes kendi görüşlerini ifade edebiliyor. Ve tabii ki görüşler ifade edilirken gerekçelere dayandırılıyor. Gerekçeler eğer doğru bilgilere dayanırsa kabul görüyor. Kabul gören bir görüşte kamuoyu yaratılıyor ve Türkiye’nin yararına olan herşey yapılıyor. Sayın Genelkurmay Başkanı’nın görüşlerine katılıyorum. 
     
Kararlar emir gibiAbdullah Gül AKP Gn. Başkan Yrd. 
     MGK Anayasal bir kurum. Birçok ülkede de var. Ama Türkiye’de Anayasa’ya göre tavsiye eden bir kurul olmasına rağmen, bu kuruldan çıkan kararlar emir telakki ediliyor Anayasa’nın ve Meclis’in üstünde gibi algılanıyor, böyle uygulanıyor. Bu yanlış bir durum. Türkiye’de yanlış bir uygulama tarzı var. Demokrasi vardır, bu doğrudur. Ancak siviller kararlı konuşamıyorlar, gerekli hazırlığı yapıp, bildiklerini çok iyi söyleyemiyorlar. Askerler ise hazırlıklı ve kararlı geliyorlar. 
     



 GÜNCEL 













</TEXT>
</DOC>
