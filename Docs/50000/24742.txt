<DOC>
<DOCNO> 24742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/guncel/gun08.html </URL>
<DATE> 2001/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Reklam küçük düşürür mü 
</HEADLINE>
<TEXT>

ÇAPRAZ ATEŞ 
     SİBEL KAHRAMAN ŞEN, YUSUF KOBAL 

     Fanta reklamı yeni bir tartışmayı da beraberinde getirdi. Reklamda, Fenerbahçeli taraftarlardan biri Galatasaray taraftarlarıyla aralarında kavga çıktığını hayal ediyor. Bu hayale, Fenerbahçe taraftarı, "tepkisiz" gösterildikleri ve "küçük düştükleri" gerekçesiyle tepki gösterdi. Sonuçta da tepki, reklamın durdurulmasına neden oldu. Peki kavga hayali, taraftarı küçük düşürür mü Görüşler şöyle 
     
     Mahmut Uslu Fenerbahçe Kulübü As Başkanı ve Türkmenistan'daki Coca Cola'nın ortağı 
Kabul etmemiştim      Fanta reklamı yayınlanmadan önce bana getirildi. Ben de irdeleyip sakıncalı buldum ve yayınlanmamasını istedim. Ancak yine de reklamı yayınladılar. Onlara reklamın son kısmının hiç iyi olmadığını söylemiştim. Zaten yayınladıktan bir gün sonra kaldırdılar. Taraftarları beraber oturtabilselerdi ve kavga sahneleri olmasaydı iş amacına ulaşırdı. Tersini yapsalar Galatasaraylılar alınırdı. 
     
     Metin Şen Fenerlist Organizasyonu Başkanı 
Kesinlikle küçük düşürüyor      Kesinlikle bu reklam küçük düşürücü bir reklam. Fenerbahçeli taraftar yerlerde süründürülüyor, kafası cama dayanıyor. Küçük düşürdüğü gibi holiganlığı da körüklüyor. Uluslararası bir firmanın yaptığı reklam yaratıcı olmalı, küçük düşürücü değil. Üstelik yalnızca Fenerbahçe'yi değil, futbolu da küçük düşürüyor. Biz taraftarımızı bilinçlendirmeye çalışıyoruz. 
     
     Esat Yılmaer Hürriyet Gazetesi Spor Sorumlu Müdürü 
Dostluk mesajı var      Olaya espriyle yaklaşmışlar. Bundan taraftarı küçük düşürüyor anlamını çıkarmak haksızlık oluyor. Espiri var, dostluk mesajı var. Fenerbahçe'nin yaklaşımı ilginç. 'Biz Galatasaraylılardan korkmayız' diyorlar. Ortada korku veren bir şey yok, hayal ürünü bir espri var. İnsanlar bu esprileri hoşgörüyle karşılamalılar. Tepki gösterilmesini anlayamıyorum. Sevecenlikle bakılsa sorunları aşarız. 'Biz korkmayız' gibi fanatizmi içeren anlayış çok sağlıklı değil. 
     
     Ali Sami Alkış Türkiye Gazetesi Spor Yazarı 
Alınganlık yapılıyor      Fenerbahçe ile Galatasaray arasındaki rekabet ortamını hiçbir çaba uzlaştıramaz. Olumlu malzemeleri kullanarak, dostluk mesajını kabul ettirmeniz mümkün değil. Toplumumuz o kadar alıngan ki ekonomiyi batıranlara alınmıyor da kuaför reklamına alınıyor, tepki gösteriyorlar. Reklamda dostluk mesajı veriliyor. Küçük düşürmek gibi bir şey yok ama insanların beyinlerine rakip aşağılanma duygusu aşılandığı için böyle algılanıyor. Bir saldırı yok, belli bir grubu gözden düşürme beklentisi de yok. 
     



 GÜNCEL 














</TEXT>
</DOC>
