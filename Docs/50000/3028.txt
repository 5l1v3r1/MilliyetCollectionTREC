<DOC>
<DOCNO> 3028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/ekonomi/eko05.html </URL>
<DATE> 2001/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan Online'dan iş dünyasına özel paket 
</HEADLINE>
<TEXT>

     Doğan Yayın Holding bünyesinde, internet hizmetleri vermek amacıyla 1999 yılında kurulan Doğan Online, DOL markası ile her ölçekte yer alan kurumları hedefleyen 'İş Dünyasına Özel' internet hizmetlerini de sunmaya başladı. 
     E - kolay.net ile bireysel internet hizmetlerinde kısa sürede 500 bini aşkın kullanıcıya ulaşan Doğan Online, DOL'le de her ölçekteki kuruluşa kaliteli hizmet vermek, kuruluşları internet'le tanıştırmak ve iş yapış şekillerini internet'e taşımaları için gerekli platformu sağlamak amacını hedefliyor. 
     
     DOL'le kurumsal internet 
     Doğan Online CEO'su Hanzade Doğan yaptığı açıklamada e - kolay.net ile elde edilen büyük başarının ardından kurumsal hizmetler konusunda Doğan Online olarak faaliyete geçtiklerini belirterek, "Artık hem bireyler hem de kurumlar pazar bünyesinde en kaliteli hizmeti, doğru insan kaynağı ve teknik altyapı ile bulabilecekler" dedi. 
     Kurumsal Hizmetler Direktörü Sevgi Üstündağ ise kurumsal pazara, bireyselden tümüyle ayrı bir marka ile girdiklerini söyleyerek, "Amacımız kurumlara internet hizmetini 'anahtar teslim' olarak sunmaktır. DOL'le tüm iş yapış şekillerini ve operasyonunu internete taşıyacağız" dedi. 
     Doğan Online yeni kurumsal hizmeti DOL'ün dışında e - kolay.net’te de kullanıcılarına yeni bireysel hizmetler de sunuyor. 
     


 EKONOMİ 














</TEXT>
</DOC>
