<DOC>
<DOCNO> 8060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/son/sontur16.html </URL>
<DATE> 2001/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Perşembe günü yeni bir yağışlı hava geliyor 
</HEADLINE>
<TEXT>

     Türkiye, 22 Şubat Perşembe gününden itibaren yeni bir yağışlı havanın etkisine girecek. Devam eden yağışlar, bu gece ve yarın da özellikle barajlar bölgesinde etkili olacak. 
     Devlet Meteoroloji İşleri Genel Müdürlüğü'nden alınan bilgiye göre, İç Anadolu'nun doğusu, Doğu Akdeniz ile Doğu ve Güneydoğu Anadolu'da etkili kar yağışı bu gece de devam edecek. Yarın Karadeniz kıyıları ile Doğu ve Güneydoğu Anadolu'nun doğusunda genellikle kar şeklinde yağış bekleniyor. Meteoroloji uzmanları, bu gece ve yarın da devam edecek olan yağışların etki alanının barajlar bölgesine olmasına dikkati çekiyorlar. 
     Türkiye 22 Şubat Perşembe gününden itibaren yeni bir yağışlı havanın etkisine girecek. Buna göre Perşembe günü Güney ve İç Ege, Marmara'nın doğusu, Akdeniz, İç ve Güneydoğu Anadolu, Batı Karadeniz,Doğu Anadolu'nun batısında yağışlı olacak. Yağışlar güney kesimlerde yağmur, iç kesimlerde ise karla karışık yağmur şeklinde olması bekleniyor. 23 Şubat Cuma günü ise Marmara'nın doğusu, Ege, Karadeniz, İç Anadolu'nun kuzey ve doğusu, Doğu Akdeniz ile Doğu ve Güneydoğu Anadolu bölgeleri yağışlı olacak. Yağışların güney kesimlerde yağmur, iç kesimlerde ise kar şeklinde olması tahmin ediliyor. Mevsim normalleri civarında olan hava sıcaklığının ise yurdun kuzey kesimlerinde yer yer mevsim normallerinin altında seyretmeye devam edeceği bildirildi. 




</TEXT>
</DOC>
