<DOC>
<DOCNO> 24290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/son/soneko12.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK Başkanı Akçakoca "Dedikodular bankacılık sektörünü yıpratıyor" 
</HEADLINE>
<TEXT>

     Bankacılık Düzenleme ve Denetleme Kurulu BDDK Başkanı Engin Akçakoca, Türk bankacılık sektöründe dedikoduya son verilmesini istedi. 
     Akçakoca, ''Bu banka dedikodusu sektörü hırpalıyor. Bu işin artık büyüğü küçüğü kalmadı. Kendi kendimizi vurmayalım'' uyarısında bulundu. Türkiye Bankalar Birliği'nin Olağan Genel Kurulu'nun açılışında konuşan Akçakoca, sektörle ilgili değerlendirmelerde bulundu. 
     Akçakoca, sektördeki dedikoduya son verilmesini isterken, şunları söyledi 
     ''Bu sıralar genetik özelliğimiz olan bir husus, dedikodu işine bir an önce son vermekte yarar var. Bu, o banka , bu banka dedikodusu sektörü hırpalıyor. Nasıl hırpalıyor, dedikodu çıkartılan da dedikodu yapıyor, hiç farkında değilsiniz. Bu işin artık büyüğü küçüğü kalmadı. Dedikodu virütük bir olay. Bir bakterinin içerisinde 10 bin adet virüs bulunabiliyormuş. Dedikodu bunun gibi bir şey. Dolayısıyla ben de bu işin içerisinden geldiğim için söylüyorum, çok iddialı, çok atak personellerimizi devamlı uyaralım. Cezası ağır... Bu genetik özellikten vazgeçelim. Kendi kendimizi vurmayalım. Şu banka, şu kadar faiz veriyor, onun için bilmem neye alınmalı bu dedikodu arkadaş. O faizleri vererek bu sektör bu kadar sene açık pozisyon taşımak suretiyle önemli yatırımlarını finanse etti. Kimse o zaman bu dedikoduyu çıkartmayı aklına getirmedi.'' Akçakoca, bu işi birlikte çözeceklerine inandığını söyledi. 







</TEXT>
</DOC>
