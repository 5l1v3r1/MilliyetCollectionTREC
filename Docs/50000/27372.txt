<DOC>
<DOCNO> 27372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/dunya/tur.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Kanser tedavisinde ümit veren buluş      Londra’daki King’s College ve Middlesex’deki Month Vernon hastanelerinden bir grup doktor, kanserli kitlenin yeri, büyüklüğü ve türünün en iyi biçimde görülmesini sağlayacak bir sistem geliştirdi. Sistem, kanserli tümörlerin en açık ve en iyi görüntüsünün elde edilmesini sağlıyor. Yüksek teknolojiye dayalı yeni sistem sayesinde, radyoterapinin tam olarak kanserli tümöre verilebileceği, böylece çevredeki sağlıklı hücrelerin tedaviden zarar görmeyeceği belirtiliyor. Yeni teknik, bilgisayarlı tomografi ve manyetik rezonanslı görüntüleme sistemlerinin birleştirilmesi ile geliştirildi. 
     
İkinci inmeye karşı yüksek tansiyon ilacı      İnme ve beyin kanaması geçiren kişilerde yüksek tansiyon ilacının ikinci inme riskini yarıya indirdiği saptandı. İtalya’nın Milano kentinde bir tıbbi toplantıda açıklanan araştırmanın sonucuna göre, piyasada Aceon ve Diuretic adlarıyla satılan yüksek tansiyon ilaçlarını birlikte alan hastalarda ayrıca kalp krizi ve bunama riski azalıyor. Doktorlar, bu araştırmaya kadar inme ve beyin kanaması geçiren hastalara yüksek tansiyon ilaçları yerine Aspirin vermeyi tercih ediyordu. 
     



 DÜNYA 










</TEXT>
</DOC>
