<DOC>
<DOCNO> 49505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/guncel/agun.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
O’na bir çınarın altını çok gördük 
</HEADLINE>
<TEXT>

2002’de tüm dünya Türk Şairi N zım Hikmet’in doğum gününü kutlayacak, ama Türkiye h l vatandaşlığının iadesini tartışıyor 
     YILDIZ YAZICIOĞLU Ankara 

     Türkiye Cumhuriyeti vatandaşı olmayan N zım Hikmet için UNESCO’ya dünyaca kutlama önerisini götüren Kültür Bakanı İstemihan Talay, "UNESCO’nun 2002 yılında şairi anma kararı, Türkiye için dünya çapında tanıtım fırsatı. N zım Hikmet dünyaya mal olmuş bir Türk şairi" dedi. 
     UNESCO 25 Ekim’de, 2002 yılında Nazım Hikmet’in çeşitli etkinliklerle anılmasını kararlaştırdı. Cumhurbaşkanı Celal Bayar ve Başbakan Adnan Menderes’in imzalarını taşıyan Bakanlar Kurulu kararı ile 50 yıl önce Türk vatandaşlığından çıkarılan N zım Hikmet, artık Kültür Bakanlığı’nca anılacak. Vatandaşlığının iadesi tartışmaları sürmesine ve hükümet nezdinde yankı bulmamasına karşın Talay, 2002 yılında tüm resmi kurumlar ile "Türk ozanı" olarak nitelediği şairin doğumunu kutlayacak. 
     Kararın dünyanın kültürel alandaki en büyük organizasyonuna ait olduğunu vurgulayan Talay, "UNESCO kararı, Türkiye açısından N zım Hikmet aracılığıyla dünya çapında bir tanıtım yapma fırsatı sağladı. 2002 yılında tüm dünya Türk şairi N zım Hikmet’in doğum gününü kutlayacak. Biz de her türlü etkinliğimizde şairin yapıtlarını ön plana alacağız ve dünyada N zım ile Türkiye’yi birlikte tanıtacağız" diye konuştu. 
     
Hayatı belgesel oluyor      Vatandaşlıktan çıkarılmasına rağmen Anadolu’da bir çınar ağacı altına defnedilmek istediğini her zaman belirten şairin hayatını anlatan belgesel çalışması yaptıklarını da açıklayan Talay, N zım Hikmet Vakfı ile ortaklaşa olarak hızlandırılan çalışmalarla 2002 yılında belgeselin gösterime gireceğini kaydetti. 
     Talay, Fazıl Say’ın bestelediği Sertab Erener ve Genco Erkal’ın seslendirdiği "N zım" eserini de tüm dünyada tanıtacaklarını sözlerine ekledi. 
     



 GÜNCEL 














</TEXT>
</DOC>
