<DOC>
<DOCNO> 33864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/ekonomi/eko08a.html </URL>
<DATE> 2001/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Desa İngiltere pazarını fethetti 
</HEADLINE>
<TEXT>

     EKONOMİ SERVİSİ 

     Desa Yönetim Kurulu Başkan Yardımcısı Melih Celet, Marks Spencer’in Taylor Nelson Sofres araştırma şirketine yaptırdığı araştırmaya göre, İngiltere kadın deri konfeksiyon pazarındaki paylarını bir yıl içinde yüzde 1.8’den yüzde 11.7’ye yükselttiklerini söyledi. Marks Spencer’in beş yıldır tek deri konfeksiyon tedarikçisi olduklarını ifade eden Celet, bu şirketin Desa ile çalışmaya başlamasından önce deri konfeksiyon satışı yapmadığına dikkat çekti. 
     Celet, "Ürünlerin tasarımlarını Marks Spencer ile birlikte geliştirmemize rağmen, biz yine de aramızdaki etkileşimin doğrudan sağlanabilmesi için İngiltere’de bir büro kurduk ve büronun başına yıllarca Marks Spencer’da görev yapmış yöneticiler getirdik" dedi. 
     İç piyasa satışlarında yüzde 70’e kadar varan gerileme yaşandığına dikkat çeken Celet, "Art arda yaşanan krizler nedeniyle dericilikte oluşan büyük atıl kapasiteyi harekete geçirmek istiyoruz" dedi. Halka açılarak kurumsallaşmak istediklerini belirten Celet, "Beklendiği gibi piyasaların açılması ve istikrarın sağlanması halinde, 2002 Mart ayında halka açılırız" şeklinde konuştu. 
     



 EKONOMİ 
























</TEXT>
</DOC>
