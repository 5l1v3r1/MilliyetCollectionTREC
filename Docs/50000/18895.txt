<DOC>
<DOCNO> 18895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/magazin/amag.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalemi de kılıcı gibi KESKİNMİŞ 
</HEADLINE>
<TEXT>

İyilerin dostu, kötülerin korkulu rüyası Cüneyt Arkın, hayatını yazdığı kitabıyla sadece artizlik anılarına’ değil, memleketin hal-i pür melaline de ışık tutuyor... 
     BİRSEN ALTUNTAŞ 

     37 yılı bir kitaba sığdırmak kolay mı Değil elbet. Ama Adını Unutan Adam’da Cüneyt Arkın, işte bu zorlu yolculuğa çıkıyor. Önsözünde diyor ki "Bu kitapta, sonu belirsiz bir yolculuğa çıkıyorum, Dr. Fahrettin Cüretlibatur’u arayacağım. Babam gibi son nefesimi verirken önce karımın adını söyleyip Cüneyt Arkın, haydi eyvallah’ diyeceğim." 
     İşte Arkın’ın, sadece bir artiz’in hatıraları’nı değil, Türkiye’nin sosyokültürel değişimini de gözler önüne serdiğini iddia ettiği kitabından birkaç çarpıcı ayrıntı... 
     
     "Atla eve daldım" 
     "AJDA PEKKAN, Olimpia’da konser verecekti, Paris’te köşk gibi evi vardı. Biz de Hülya Koçyiğit ile Kezban Paris’te filmini çekiyorduk. Yemeğe çağırdı. Ama bir türlü yemeğe başlayamadık, belli ki önemli biri gelecekti. Bembeyaz bir atla, bir adam geldi. Elmas tüccarıymış, avuçla elmas dağıtıyor. Adamı sevemedim, biraz da içkiliyim. Bizim balık pazarı gibi bir meydana gidip bir at buldum, atın her tarafını çiçeklerle süsledim. Ajda’nın evine girdim, ancak at ürktü ve ikinci kata çıkamadı. Sabaha kadar uyuyamadım, atı düşündüm, sabah sokağa çıktım. Hürrem Erman Dönemin en ünlü yapımcısı beni gördü, atımı aradığımı söyledim. Dönüşte beni hastaneye yatırdılar." 
     
     Ah o Türkan’nın gözleri... 
     BEN Türkan Hanım ile ilk filmimi çekerken "Gözlerine bakma, ölürsün" dediler. Her şeye dehşet dolu bakardı. Yüreğinin bütün güzelliğini gözlerine yansıtırdı. Korkudan uzun süre gözlerinin içine bakamadım." 
     
     İlk eteği o giydi 
     İRAN’DA bir sürü film çektim. Fahrettin Arkın adıyla, onun dışında Avrupa’nın değişik yerlerinde George Arkın, Lee Arkın, Steve Arkın adlarıyla film çektim. Hatta bu filmlerden birinde herkesten önce etek giydim." 
     
     Emel Sayın fena dövdü 
     RÜZGAR filmini yönetiyorum. Emel Sayın’la kamera karşısına geçtim. Yönetmen olunca çok acımasız oluyorum. Filmin yapımcısı geldi, Emel Hanım’ın sinirleri iyi değil, yatıştır’ dedi. Kulübeye gireceğim senaryoya göre, Emel Hanım bana sopayla vuracak, sopaları biz kartondan yapıyoruz ama bu sefer gerçek bir sopa bulmuş, bana nasıl vurdu. Kan revan içinde kaldım. Sahne bitti, sopayı aradım, bulamadım. O filmden sonra Emel Hanım sinemadan ayrıldı." 
     
     Bond olmamı istediler 
     JAMES Bond olmam için teklif aldım, ABD’ye gittim ama yapamayacağımı anladım. Ömer Şerif ile tanıştıktan sonra gördüm ki, adam müthiş yalnız, işte o andan sonra kendi ülkemden ayrılamayacağıma karar verdim." 
     



 MAGAZİN 














</TEXT>
</DOC>
