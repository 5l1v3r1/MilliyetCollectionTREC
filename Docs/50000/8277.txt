<DOC>
<DOCNO> 8277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/siyaset/siy02.html </URL>
<DATE> 2001/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hiçbiri ÖZÜR dilemez 
</HEADLINE>
<TEXT>

Yüz hatlarını inceleyerek "karakter analizi" yapan eğitimci Mehmet Auf'a göre Sezer, Ecevit ve Özkan'ın barışmasını beklemek hayalcilikten başka birşey değil 
     ASLI ÖKTENER İstanbul 

     Cumhurbaşkanı Ahmet Necdet Sezer ile Başbakan Bülent Ecevit ve Başbakan Yardımcısı Hüsamettin Özkan arasında yaşanan tartışma, farklı yorumlara neden oluyor. Eğitimci Mehmet Auf, yüzlerinden karakterlerini okuduğu liderleri anlattı. Auf'a göre, Sezer'in kaş, Ecevit'in burun, Özkan'ın kulak yapısından tartışmanın nedenini saptamak çok kolay. 
     Sezer'in çene ve kaş yapısının çok belirgin olduğuna dikkat çeken Auf, "Kaş yapısı sona doğru azalıyor. Bu, belli konularda aşırı detaycı ve bilgili olduğunu gösterir. Çene yapısının geniş olması ise iradesi ve kararlılığının yüksek olduğunun belirtisidir. Bu tip insanlar geri adım atmaz" dedi. 
     
"Ecevit ihtiyatlı"      Ecevit'in en belirgin özelliğinin burun ve çenesi olduğunu açıklayan Auf, şunları söyledi "Burnu büyük ve biraz aşağıya doğru. Bu da yaptığı işteki en büyük katkının onda olmasını istediğini gösterir. Çok ihtiyatli bir insan. Görmeden inanmaz. 'Dediğimin olmasında fayda vardır' der. Yüzünden duygusaldır ya da değildir diye anlaşılması zor. Kaş yapısı açılı. Bu da zihinsel olarak kontrolün kendisinde olmasını istediğine işaret ediyor. Kulakları yapışık. Ani tepki veren biri değil. Onun da Cumhurbaşkanı gibi çenesi geniş. İradesi ve kararlılığı fazla. Uzun dönemli planlar yapabilen, dinlerken en kötüyü duymaya hazırlıklı, toplumsal değerlere uyumlu ve duyarlı, ideallerine bağlı, kararlı ve iradeli, kolay kolay yılmayan biri." 
     
"Özkan zor ikna oluyor"      Özkan'ın sert tepki vermesinin nedeninin açık kulaklarından kaynaklandığını kaydeden Auf, sözlerini şöyle sürdürdü "Kulakları açık insanlarda zaman zaman bağımsız hareket etme isteği artar. Beklenilmeyen davranışlar sergilerle Aynı şey terarlansa yine kendini tutamayabilir. Ecevit'e bağlılığı göz kapakları ve ağız yapısından belli oluyor. İnsanlara çok zor inanıyor. Görmeden ikna olmuyor. İkna olduğunda ise tam dost oluyor. İkincisi ise göz kapakları çok görünüyor. Bu tip insanların beraber hareket etme eğilimi vardır. Gerektiğinde hızlı kararlar verir." 
     
"Tekrar tartışabilirler"      Sezer, Ecevit ve Özkan'ın karakter olarak birbirlerine çok yakın olduklarını belirten Auf şu görüşleri dile getirdi 
     "Eğer ortada Türkiye olmasaydı orta noktada buluşmaları kolay gözükmüyordu. Sezer ve Ecevit, üstlerine gidilince yılacak kişiler değil. Çözüm bu üçlünün bir süre biraraya getirilmemeleri, birbirlerini yaralayıcı açıklamalardan kaçınmaları. Bellekleri çok güçlü. Özür dilemeleri hayalci bekleyiş. Geri adım atmadan orta yol bulunacak. Barıştırma çabaları boş. İkisinin de olumlu baktığı biri işleri götürecek. Ama tartışma olasılığı her zaman sözkonusu olacaktır." 
     
PSİKİYATRİST YORUMU... 'Özkan'ın sözleri kabul edilemez'      MGK'daki kavganın kahramanlarından Başbakan Yardımcısı Hüsamettin Özkan'ın, "Babasına hakaret edilen biri ne yaparsa, onu yaptım" sözlerini yorumlayan Psikiyatrist Prof. Dr. Özcan Köknel, "Belirli rolü olan kişilerin özellikle yönetim kademesinde bir sorunu çözerken oraya kendi duygularını, amaçlarını, beklentilerini yansıtmaları çok hatalı. Sadece o değil, duygularıyla haraket eden herkes hatalıdır" dedi. Bu davranışların, siyasi ve ekonomik sorunlar yarattığına dikkat çeken Köknel, şöyle konuştu "Altında ki neden ne olursa olsun böyle davranmaya kimsenin hakkı yok. Orada soğukkanlı olmak gerekiyordu. Bu ülke insanları için olumsuz bir örnektir." 
     


 SİYASET 
























</TEXT>
</DOC>
