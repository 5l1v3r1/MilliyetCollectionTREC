<DOC>
<DOCNO> 11094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/guncel/gun10.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocamı baz öldürdü 
</HEADLINE>
<TEXT>

Eşini kanserden kaybeden Nilüfer Adıgüzel, "Mahalleye baz istasyonu kurulduktan sonra belirtiler başladı" dedi 
     ÜMRAN AVCI İstanbul 

     Bağcılar'da kurulan baz istasyonlarının ölümlere neden olduğunu iddia eden Yüzyıl Mahallesi sakinleri, imza kampanyası başlattı. İlk aşamada topladıkları 400 imzayı ilçe kaymakamına götürerek şikayetlerini dile getiren mahalle sakinleri, istasyonlar kaldırılmazsa bir dizi eylem başlatacaklarını söylediler. 
     
     Daha kaç kurban gerek 
     İki yıllık önce evlendiği Ali Adıgüzel'i kanserden kaybeden Nilüfer Adıgüzel de, eşinin ölümüne baz istasyonlarının neden olduğunu ileri sürdü. 10 aylık bebeğini babasız büyütmek zorunda kaldığını belirten Adıgüzel, "Mahalleye baz istasyonu kurulduktan altı ay sonra eşimde halsizlik, baş ağrısı ve zayıflama başladı. Doktor kanser teşhisi koydu ve kısa bir sürede bütün vücuda yayıldı. İki ay önce de hayatını kaybetti" dedi. 
     Sık sık hastalanarak doktora gittiklerini söyleyen mahalle sakinleri ise "Gerekirse otobanı ulaşıma kapatacağız" diye konuştular. 
     


 GÜNCEL 


















</TEXT>
</DOC>
