<DOC>
<DOCNO> 43242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/son/sonspo05.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Fiorentina iflas etmiyor 
</HEADLINE>
<TEXT>

     Floransa Mahkemesi, AC Fiorentina Kulübü'nün iflas etmesine gerek olmadığına karar verdi. 
     Bütçesinde aldığı kredilerden dolayı 72 milyar liret açığı bulunduğu için savcılık tarafından iflas istemiyle açılan davanın yargıcı, yaptıkları incelemeler sonrasında AC Fiorentina'nın iflas etmeyeceğini ve dosyanın arşive kaldırıldığını açıkladı. 
     Kulüp yöneticilerinin bütçeyle ilgili tüm bilgileri eksiksiz olarak mahkemeye sunmasının, kararın alınmasında büyük rol oynadığı belirtiliyor. 
     AC Fiorentina Kulübü'nün sahibi Vittorio Cecchi Gori ise ''Panorama'' dergisine verdiği demeçte, kısa zamanda kulübü satacağını açıklamıştı. 
     AC Fiorentina, bu durumda lig maçlarını sürdürebilecek. 







</TEXT>
</DOC>
