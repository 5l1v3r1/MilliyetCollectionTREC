<DOC>
<DOCNO> 49238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/yazar/toker.html </URL>
<DATE> 2001/10/28/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
İğneyi kendimize batırınca 2 
</HEADLINE>
<TEXT>
"Gel de, yazma birader " 
     Vaktiyle, basın henüz Babıali'deyken, pek ala yetenekli bir arkadaşımız vardı. Elinden tutuldu. Gazetede ona bir köşe verildi. Fakat çok geçmeden, sapıttı. 
     Nasıl Yazdıklarıyla Türkiye'yi yerinden oynattığına inanmaya başladı. Bu yetmedi dünya basınını da o etkiliyor oldu Artık kendisini kimse tutamıyordu. İpin uçu tamamen kaçtı ve sönüp gitti. Kayboldu. Hasan Pulur ile aramızda "Yahu, bu Babıali'ye gelenleri bir de doktor muayenesinden geçirmek, bütün tahtalarının tamam olduğuna dair rapor almak lazım" diye şakalaştığımızı hatırlarım. 
     Geçenlerde, Milletlerarası Basın Enstitüsünün IPI toplantısından uçakla dönerken bir "büyük gazete"de okuduğum satırlar bana o arkadaşı hatırlattı. Yazının girişi şöyleydi "Ben, siyasal islamcılar ile ortaklaşa, müslüman bir ülkede demokrasi nasıl yaşanır arayışının sona erdiğini ilan edince ülkede kıyamet koptu." 
     Vay, vay, vay Ben dışardayken ülkede neler olmuş. 
     Yazı şöyle bitiyordu "Daha bizimkiler şaşkınken yazdığım makalenin adı '21. Yüzyılın Frankenştayn'ı İçimizdeki Dahi Cani Olursa' idi. Frankeştayn tabirini sonra Batı basını da kullandı". 
     Bak, bak, bak Ben de Batıdaydım ama, etkinin hiç farkına varmamıştım. 
     Sonra düşündüm ki bu satırlar, çeşninin tek prototipi değildir. "Yahu, bir konunun ele alınması için onu mutlaka benim yazmam mı gerekli " diye hayıflananları her şeyin, ilk, kendileriyle başladığını söyleyenleri Türkiye'nin, hatta dünyanın merkezi olduklarını ciddi ciddi ilan edenleri sık sık okuyor hale gelmemiş miydik Bizim mesleğin böyle bir, "sapıtmaya elverişli" tarafı vardır. Bir başka arkadaş, gittiği yerlerde "Gel de, yazma birader " diye söylenip sözümona gücünü vurgulama adeti edinmişti ki adı aramızda "Gel de, yazma birader " olarak kalmıştı. 
     Medyanın kendisi, pejmürde iktidarlar döneminde nasıl, adeta ister istemez "ülkeyi o yönetiyor" havasına girip sevimsizleşiyorsa, medyada "muhabirlik müessesesinin küçümsenmesi"yle açılan "köşe yazarlığı" furyası da ortaya garip bir nesne çıkarmıştır. 
     
Nerenin "köşe"si      Bir defa, "köşe yazarlığı" ne demektir Köşe, olsa olsa, gazetede bir "yer" ifade eder. Yani, tabir caizse, "coğrafi terim"dir. Bir "yazı çeşidi" ifade etmez. Yani, "mesleki terim" değildir. Başka yerde de yoktur. "Columnist" vardır "editorialist" vardır. Vaktiyle bizde de yoktu. Fıkra yazarı vardı, sohbet yazarı vardı, dış politika yazarı vardı, müzik, tiyatro, edebiyat eleştirmenleri vardı.. Gazeteciler "köşe" diye, ancak "köşe meyhanesi"ni bilirlerdi ki orada demlenmenin üstüne de zevk yoktu. 
     Hani Oktay Akbal "Evvela ekmekler bozuldu" der ya.. Basında da her şey "muhabirlik"in küçümsenmesiyle bozuldu. Halbuki gazete haber demektir onun esası da habercidir. Muhabir, adını "devam sayfası"nda görmek için dünya kadar zaman onun birinci sayfaya taşınması için yıllar beklerdi. Hep, buna layık olmaya çalışarak... Hele adının 1. sayfada, haberin altına değil, üstüne yazılması onun artık "rütbelerini almaya başlaması" demekti. Rütbelerin en büyüklerinden bir tanesi ise, "Ankara muhabirliği" idi. En gözde "haberci" onlardı. Onlar "yorumsuz" - ve tarafsız - yazardı. Onları "köşe yazarı" yapmak, kimsenin aklına gelmezdi. Turgut Özal'a kadar.. Bilir misiniz ki meşhur Watergate Olayı'nı yaratanların adı hala, yazdıkları gazetede "birinci sınıf haber"lerin başında, 1. sayfada, muhabir diye yazılmaktadır. Bizde, eskimiş ayların yıldız yapılması gibi, eski - yeni muhabirlerden eski - yeni genel yayın müdürlerine ve tabii bu arada, başka yerlerde "columnist" diye bilinenler hep "köşe yazarı" diye etiketlendirilmektedir. 
     Bunlar, gene, "bileğinin hakkı" ile orada olanlardır. Bir de, "paraşütle konanlar" vardır ki onlar, baş dönmesiyle kendilerini kısa zamanda ülkenin, hatta dünyanın merkezi sanmaya - ve öyle geçinmeye - başlarlarsa, onlara okuyucu ne yapsın 
     







Güler yüzle... 


ECEVİT’LE DÜŞTEN GERÇEĞE KÖY-KENT 


Tarih insanlığı neden tutsak alsın ki 


Kurtuluşun rahminde 


Bir Cumhuriyet fantezisi 


Müjde Çiller eğitimle ilgileniyor 


Kıssadan Hisse... 


Ecevit Çiller'e borçlu mu 


Teşhis doğru, ama tedavi yanlış olmuş 


Mesken olarak kalsın 


"Gel de, yazma birader " 


Londra mı İstanbul mu derken iş işten geçecek 


Dağ taş bina 


Bir kriz kıl payı atlatıldı 


</TEXT>
</DOC>
