<DOC>
<DOCNO> 12304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/magazin/mag01.html </URL>
<DATE> 2001/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşkıya, tahttan indi 
</HEADLINE>
<TEXT>

Vizontele, 2 milyon 745 bin seyirciyle Yeşilçam’da rekor kırdı 
     BİRSEN ALTUNTAŞ 

     EŞKIYA filminin dört yıldır hiçbir film tarafından kırılamayan seyirci rekorunu Vizontele kırmayı başardı. Geçen hafta Kahpe Bizans’ın rekorunu geçen Vizontele, bu hafta da 2 milyon 745 bin 270 kişilik gişesiyle Eşkıya’nın 2 milyon 685 bin kişilik seyircisinin üstüne çıktı. 
     ŞU anda 91 sinemada vizyonda olan filme bütün illerden talep gelmesi nedeniyle, seyircisi biten illerdeki kopyalar diğer illere kaydırılıyor. Vizontele daha gösterime girmeden en çok izlenen film olacaklarını söyleyen Yılmaz Erdoğan, "Dediğimizi yaptık" dedi. 
     YURTDIŞI kopyaları hazırlanan film, şimdi uluslararası pazarda da en çok izlenen film olmaya hazırlanıyor. Eşkıya filminin bu konudaki rekoru 300 bin. Vizyonda olan ikinci Türk filmi Komser Şekspir ise dört haftada 956 bin 391 kişi tarafından seyredildi. 
     
Sanatçılar aynı çatıda      Kültür Bakanlığı-’nın yeni telif yasası, oyuncuların yüzünü güldürdü. Sosyal ve ekonomik haklarını savunmak için oyuncuların tek çatı altında toplanmasını isteyen yasa doğrultusunda, üç büyük oyuncu derneği ÇASOD, SODER VE TOBAV ilk kez OYBİR Oyuncular Birliği adıyla bir araya geldi. 
     ÇASOD’un önceki akşam Pera Palas Oteli’nde yapılan ödül töreninde de bütün oyuncular, bu gelişmenin heyecanını yaşadı. 
     


 MAGAZİN 














</TEXT>
</DOC>
