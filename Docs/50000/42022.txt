<DOC>
<DOCNO> 42022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/son/sontur17.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan "Albayrak operasyonu" karşısında sessizliğini koruyor 
</HEADLINE>
<TEXT>

     AK Parti Genel Başkanı Recep Tayyip Erdoğan, Albayraklar Şirketler Grubu'na yönelik operasyonla ilgili gerekirse açıklama yapacağını bildirdi. 
     Erdoğan, Litvanya'nın Ankara Büyükelçisi Halina Kopeckaite'yi Yıldız'daki ofisinde kabul etti. Kopeckaite, kabulde yaptığı konuşmada, 2 ülke arasındaki ilişkilerin ileri seviyede olduğunu ifade ederek, ülkesinde Kırım ve Tatar Türkleri'nin bulunduğunu anımsattı. AK Parti Genel Başkanı Erdoğan da büyükelçiye partisinin programı hakkında bilgi sunacağını belirterek, iki ülke arasındaki ekonomik sosyal ve kültürel ilişkilerin daha ileri bir seviyeye çıkarılmasını temenni etti.Erdoğan, bir gazetecinin Albayraklar Şirketler Grubu'na İstanbul Büyükşehir Belediyesi'nden aldıkları ihalelerle ilgili düzenlenen operasyonun sorulması üzerine, ''Konuyla ilgili gerekli açıklamayı gerekirse yaparız. Sayın büyükelçinin yanında konuşmak olmaz diyerek''yanıtladı. 






</TEXT>
</DOC>
