<DOC>
<DOCNO> 20322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/yazar/toker.html </URL>
<DATE> 2001/05/09/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
Baş örtüsü ve şort 
</HEADLINE>
<TEXT>

     M. Akif Aydın "Şekilcilik açısından hangi noktadayız " başlığıyla yayımlanacak yazısını yazarken muhtemelen "türban sorunu"nun en can alıcı noktasına parmak bastığının bilincinde değildi. Zira bunu, farklılıklarına rağmen gene de "dinci basın" denilen kesimin organlarından biri Yeni Şafak için hazırlamaktaydı. 
     M. Akif Aydın'ın amaçı baş örtüsünü savunmak en azından ona "takma"nın anlamsızlığını vurgulamaktır. Bunun altında yatan, onca, ilkeli bir "şekilci anlayış"tır. Yazar "nitekim" demektedir, "bunlar Kemal Derviş'in şortuna da takmışlardır". Yazara göre "baş örtüsüne özgürlük narası atanların Derviş'in şortuna takmaları aynı hastalığın bir başka tezahürü"dür. - Burada yazar şaşırmış olmalı çünkü "başörtüsüne özgürlük"ü değil, "düşmanlık"ı kınamaktadır. Neyse.. - M. Akif Aydın başörtüsünden bahsederken "kafanın içi"ni ön plana çıkartmaktadır da şortla paralel kurduğunda "nenin içi, nenin dışı" ayrıntısını bir kenara bırakmaktadır. İnsan anatomisinin özelliği dolayısıyla olmalı.. 
     Ama bu paralel tam da "türban sorunu"nun can alacak noktasını gözler önüne sermektedir. 
     
Nerede ne giyilir      Türkiye'de bir "şort düşmanlığı" ne kadar varsa, "baş örtüsü düşmanlığı" da o kadar vardır. 
     Yani, yoktur. 
     Şort giyip tenis oynayan Derviş, hiç kimsenin garibine gitmemiştir. Ama ne zamanki şortla Başkent caddelerinde tur atmaya kalkmıştır kimi gülmüştür, kimi, iyi niyetle ikaz etmiştir. Baş örtüsü de, öyle.. Kimse kimsenin baş örtüsüne karışmamaktadır. Cumhuriyetin, benim bildiğim en uzak yıllarında bile karışılmamıştır. Bağnazlıktan kurtulmuş uygar ülkelerde, baş açık bulunmak gereken yerler vardır. Yerler vardır, oralarda dinlerin simgeleri açıktan teşhir olunmaz. TBMM'nin çalışma mekanları öyledir. Üniversitelerin dershaneleri öyledir. Mahkemeler öyledir. Okullardaki bayrak törenlerinde öğrenciler ve görevliler buna uyarlar. "Vesikalık fotoğraflar" baş açık çektirilir. Bunlar hep, bir sebeple öyledirler. Bazen yürümeye çıktığım, Çankaya'daki Seymenler parkında şortla koşu yapanlar da bulunur, yavuklusunun - artık flörtü deniliyor - kolunda, ona sokulan baş örtülü öğrenci kızlar da.. Kimse yadırgamaz. Her şeyin, giyilecek bir yeri vardır. Yukarda sayılan yerlere şortla girilir mi 
     Fakat amacınız "Cumhuriyet toplumunun yumuşak karnı" saydığınız - veya sandığınız - bir sorunu kaşıyıp yara haline getirmek ise "türbancılar"ın tuttuğu kışkırtma yolunu seçersiniz, üniversitelerde para dağıtırsınız, biraz safca sosyologlardan tanık ararsınız. 
     Teşekkürler M. Akif Aydın, bu harika baş örtüsü şort paralelini kurduğunuz için.. 
     







Papa'nın işleri 


Satranç da ne 


Çakmakoğlu'nun duyarlılığı 


Banka dulları 


Yine bela mı istiyorsunuz yoksa .. 


Kabak tadı 


YÖK zulmü 


Maya tutmuyor... 


Savuşturma Bakanı Enis Haksız İngiliz Kemal'e karşı... 


Siz hangi kategoridesiniz 


Enerji 


Fenerlilerin pankartı 


Bayındır'a verilen teminat mektupları 


Anayasa'da iki madde var 1 


Baş örtüsü ve şort 


Telekom "gına" getirdi 


NATO’nun tatil beldesi Marmaris 


</TEXT>
</DOC>
