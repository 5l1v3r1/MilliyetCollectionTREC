<DOC>
<DOCNO> 1167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/yasam/yas04.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Verdiği bir karar hayatına mal oldu... 
</HEADLINE>
<TEXT>
Hande’yi baba sevgisi’ öldürdü 
Hunharca öldürülen Hande Çinkitaş, babasıyla yaşamak yerine mahkemenin velayetini verdiği annesiyle kalsaydı şimdi yaşıyor olacaktı... 
     SEMRA KARDEŞOĞLU SABRİ SEVER İstanbul 

     İçerenköy’deki evinde vahşice katledilen Hande Çinkitaş’ın, annesinden boşanan babasının yanında kalmayı tercih etmesi, acı sonunun da başlangıcı oldu. 
     13 yıl önce birbirlerini severek evlenen Handan Turgay ve Nezih Çinkitaş’ın bir yıl sonra bir kız çocukları oldu. Çinkitaş çiftinin beraberliği, iki yıl önce boşanmayla sonuçlandığında bu ayrılığa en çok üzülen ise kızları Hande oldu. 
     
     Yeni bir kardeş 
     Hande uzun süre anne ve babasını barıştırmaya uğraştıysa da başaramadı. Mahkeme velayetini annesine verince Hande de annesiyle birlikte dedesi Ahmet Turgut Turgay’ın evine yerleşti. 
     Bu arada babası Şehnaz Çinkitaş ile evlenmiş ve bir de çocukları olmuştu. Kardeş sevgisi Hande’yi babasının yanına çekti. 
     Bundan sonrasını Hande’nin annesi Handan hanımdan dinleyelim 
     
     Benle kalsaydı’ 
     "Hande babasına çok düşkündü. Üvey kardeşine özendi. Onun gibi, babasının yanında olmak istedi. Kaydını Ataköy İlköğretim Okulu’ndan alarak İçerenköy’deki Yahya Kemal Beyatlı İlköğretim Okulu’na taşıdık. Sürekli görüşüyorduk. Bayram ve yeni yıl tatilini birlikte geçirdik. Yılbaşından sonraki gün kızımla görüştük, vedalaşıp ayrıldık. Kızım yanımda olsaydı ölmezdi." 
     Eniştesi Emin Altınkılıç ise Hande’nin üvey annesi ile sık sık tartıştığını savunarak şunları söyledi "Elbette üvey annesinden şüphe ediyoruz. Son olarak yılbaşı gecesi gördüm. Annesi ile babasının görüşmesini ve barışmasını çok istiyordu." 
     


 YAŞAM 





















</TEXT>
</DOC>
