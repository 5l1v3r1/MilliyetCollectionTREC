<DOC>
<DOCNO> 34683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/spor/spo05.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
HERKES ONU GÖZETLİYOR 
</HEADLINE>
<TEXT>

Havuzun torpidosu Ian Thorpe, yaşamını "Biri bizi gözetliyor" yarışmasına benzetti, "Aynı bir TV şovunda olduğu gibi 24 saat gözaltındayım" dedi 
     "Baskı altındayım" 
     DÜNYA Şampiyonası’nda altı altın madalya kazanarak üç de dünya rekoru kıran Avustralyalı yüzücü Ian Thorpe, hayatını "Biri bizi gözetliyor" yarışmasına benzetti. Yoğun kamuoyu ilgisi ve baskısı yaşadığını ifade eden Thorpe, "TV şovunda 24 saat gözetlenenler gibi benim hayatım da sürekli takip ediliyor" dedi. 
     
     "Asla değişmem" 
     THORPE, kimi zaman uyarı ve tehditler aldığını da belirtti, "Ama hayatımı asla değiştirmem. Ne yapmak, neyi yaşamak istiyorsam, yapıyorum" diye devam etti. Dawn Fraser, Mark Spitz ile karşılaştırılmasının yanlış bulduğunu söyleyen 18 yaşındaki yıldız, "Henüz onlar kadar uzun süreli başarı sağlayamadım" ifadesini kullandı. 
     
İnsan azmanı      SEKİZ yaşında başladığı kariyerinde henüz 14 yaşındayken milli takıma seçilen en genç kulaç olan Ian Thorpe, iri cüssesiyle de dikkat çekiyor. İlk uluslararası yarışını yüzdüğü Fukuoka’da dört yıl aradan sonra Dünya’yı kendisine hayran bırakan Thorpe, 1.95 boyunda ve 90 kilo ağırlığında. Doğal paleti andıran ayakları ise tam 52 numara. Bir basketbol topunu çevreleyebilecek büyüklükteki elleri de suda birer kürek gibi işliyor. 
     



 SPOR 






















</TEXT>
</DOC>
