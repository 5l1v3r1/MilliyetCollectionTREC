<DOC>
<DOCNO> 48250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/son/sontur05.html </URL>
<DATE> 2001/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İHD'ye kapatma istemine ret... 
</HEADLINE>
<TEXT>

     Ankara 24. Asliye Hukuk Mahkemesi, ''amaç dışı faaliyette bulunduğu'' iddiasıyla, İnsan Hakları Derneği'nin İHD kapatılması istemiyle açılan davayı reddetti. 
     Davanın bugün görülen karar duruşmasına, İHD Genel Başkanı Hüsnü Öndül, İHD'nin avukatları Yusuf Alataş ve Levent Kanat katıldı. 
     Cumhuriyet Savcısı İlhan Arslan, esas hakkındaki mütalaasında, İHD Genel Merkezi'nde yapılan aramada, dernek tüzüğü ve amacına aykırı faaliyette bulunduğuna ilişkin bazı yasadışı dokümanlar elde edildiği iddiasıyla, kapatma istemiyle dava açıldığını anımsattı. Savcı Aslan, aynı konuya ilişkin dernek yöneticileri hakkında ceza soruşturmasının sürdüğünü ifade ederek, bu soruşturmanın sonucun beklenmesine yer olmadığına karar verildiğinden, kapatma isteminin reddini istedi. 
     Hüsnü Öndül ve Avukat Alataş, savcının mütalaasına katıldıklarını kaydettiler. 
     Yargıç Bilal Yıldırım, davanın reddine karar verildiğini açıkladı. 
     Hüsnü Öndül, duruşmadan sonra yaptığı açıklamada, hukuka uygun karar verildiğini ifade ederek, ''Yargı gölgesi altında çalışmak istemiyoruz'' diye konuştu. 
     Davanamede, İHD'nin, 2908 sayılı Dernekler Kanunu'nun ''yasak faaliyetler'' başlığını taşıyan 37 1. maddesi uyarınca kapatılması isteniyordu. 
     






</TEXT>
</DOC>
