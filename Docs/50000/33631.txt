<DOC>
<DOCNO> 33631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/24/son/soneko05.html </URL>
<DATE> 2001/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
1995'deki 1 milyon dolar şimdi 5 milyon dolar oldu 
</HEADLINE>
<TEXT>

     Ekonomide dış kaynağa her zaman ihtiyaç olduğu ortamda, yıllardır yaşanan yüksek iç borçlanma faizleri, ''sıcak para'' için Türkiye'nin ne kadar cazip bir ülke olduğunu ortaya koydu. 
     Ankara Ticaret Odası'nın ATO yaptığı hesaplamalara göre, 1995 yılında Türkiye'ye getirilen 1 milyon dolar, iç borçlanma senetleri ile değerlendirildiğinde 5 yıl içinde yaklaşık 5 milyon doları buldu. 
     ATO yaptığı hesaplamada, Türkiye'ye getirilen 1 milyon doların 1995 yılı başında Türk lirasına çevrildiğini ve her yıl ortalama iç borçlanma bileşik faizleri üzerinden değerlendirildiğini öngördü. 
     ATO hesaplamalarında yıllık ortalama dolar kurlarını esas aldı. 
     Buna göre, 1995 yılbaşında Türkiye'ye getirilen 1 milyon dolar TL'ye çevrildiğinde 45 milyar 678 milyon lira elde edildi. 
     1995 yılında ortalama iç borçlanma faizi yüzde 122.8 olurken, sıcak para sahibinin elindeki para da yıl sonunda 101 milyar 770 milyon lirayı buldu. 1995 yılı boyunca dolar kurundaki artış ise sadece yüzde 54 oldu. 
     1996 yılındaki yıllık ortalama bileşik faiz yüzde 135,2, dolar kurundaki artış ise yüzde 77 oldu. 1996 yılı sonunda yabancı yatırımcının elindeki para 239 milyar 160 milyon liraya ulaştı. 
     1997 yılındaki faiz ile kur arasındaki makas biraz daralmasına karşılık bono alan yatırımcı yine karlı çıktı ve parası yıl sonunda 501 milyar liraya çıkardı. 
     Yatırımcının elindeki para 1998 sonunda 1 trilyon 93 milyar liraya, 1999 yıl sonunda ise 2 trilyon 290 milyar liraya kadar fırladı. 
     2000 yıl sonunda ise bu paranın toplamı 3 trilyon 172 milyar lira lirayı buluyor. 
     ATO'nun senaryosunda yatırımcının elindeki 3 trilyon 172 milyar lira 17 Şubat 2001 tarihinde günün kuru üzerinden dolara çevriliyor ve 4 milyon 734 bin dolar olarak mali sistemden çıkıyor. 
     Sistemden çıkan para 25 Şubat'ta yeniden 1 milyon 300 bin liradan bozduruluyor ve bunun sonucunda 6 trilyon 155 milyar lira elde ediliyor. 
     TL bazında bu dönemde yüzde 13 bin 375 getiri sağlanırken, dolardaki artış yüzde 2 bin 746'da kalıyor. 
     Dolayısıyla sıcak para yurtdışında hiç bir yerde ulaşamayacağı bir getiriyi Türkiye'de sağlıyor. 
     ATO'nun hesaplamalarına göre, 1 milyon doların Türkiye macerası yıllar itibari ile şöyle 
YILLAR İÇ BORÇ FAİZİ ANAPARA ORT.KUR KUR ART 1995 122.8 101.7 45.678 54 1996 135.2 239.1 81.048 77 1997 109.7 501.5 151.483 86 1998 118.1 1.093.3 260.049 72 1999 109.5 2.290.4 417.578 61 2000 38.5 3.172.3 623.685 49      







</TEXT>
</DOC>
