<DOC>
<DOCNO> 22711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/siyaset/siy12.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
MUHALEFET DİYOR Kİ... 
</HEADLINE>
<TEXT>

     DYP Anayasa ihlali yapılıyor 
     DYP Grup Başkanvekili Ali Rıza Gönül ANAP Genel Başkanı Mesut Yılmaz, Beyaz Enerji soruşturmasıyla ilgili doğrudan yargıya müdahale, yargıyı siyasallaştıracak beyanlarda ısrar etmeye başladı. DGM Cumhuriyet Savcısı hakkında soruşturma açılarak, tahkikat soruşturmasını yürüten subayların görev yerleri değiştirilerek, "tam bir dayatma ve terör havası" estirilmektedir. Bu tutum bir Anayasa ihlalidir. 
     
     FP Kurtuluş IMF ile olmaz 
     FP Genel Başkanı Recai Kutan Ekonomiden sorumlu Devlet Bakanı Kemal Derviş, Anadolu gezisini ihmal etmeden sürdürsün. ABD’li eşiyle gezsin, görsün. Gezilerinde, Türk halkı ABD’den görüldüğü gibi mi, bunu öğrensin. Ezilen esnafı, işçiyi, memuru, emekliyi görsün. Onların nasıl tepki gösterdiklerini görsün. Çiftçilerin ateş püskürmesini ve isyanlarını görsün. Görsün ki, niye benim programımda insan yok’ diye vicdan azabı çeksin. Kurtuluşumuz IMF’ye teslim olmakla olmaz. Türkiye büyük bir yeni krizle karşı karşıya kalabilir. 
     
     İP TÜSAD aracı kurum 
     İP Genel Başkan Yardımcısı Hasan Yalçın TÜSİAD AB’nin aracı kurumu. Açıkladığı sözde siyasal reform paketini, AB’den aldıkları emir doğrultusunda oluşturdu. TÜSİAD’ın iddia ettiği gibi kriz siyasetten kaynaklanmadı, siyasi dayatmaları kabul ettirmek için ABD ve AB tarafından özellikle tetiklendi. AB, Türkiye’nin siyasal coğrafyasının milliyet, mezhep ve tarikatlar temelinde yeniden oluşturulmasını istiyor. TÜSİAD bu istekleri, demokrasi ve özgürlük maskesi altında piyasaya sürmektedir. 
     



 SİYASET 




















</TEXT>
</DOC>
