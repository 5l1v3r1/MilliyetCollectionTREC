<DOC>
<DOCNO> 29339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/son/sontur10.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hüsamettin Özkan ile Ulaştırma Bakanı Öksüz'ün görüşmesi sona erdi 
</HEADLINE>
<TEXT>

     Devlet Bakanı ve Başbakan Yardımcısı Hüsamettin Özkan'ın, Türk Telekom Yönetim Kurulu'na getirilecek isimler konusuyla ilgili olarak, Ulaştırma Bakanı Enis Öksüz ile yaptığı görüşme sona erdi. 
     Özkan'ın, saat 07.50'de Başbakanlık Merkez Binası'na gelen ve burada 2.5 saat kalan Öksüz ile gerçekleştirdiği görüşmeye ilişkin herhangi bir açıklama yapılmadı. 
     Öksüz, Başbakanlık'tan ayrılırken, gazetecilerin ''Telekom'daki sorunun çözülüp çözülmediğine'' ilişkin sorularını yanıtsız bıraktı. 
     Başbakan Yardımcısı Özkan, aynı konuyla ilgili olarak, Devlet Bakanı Kemal Derviş ile de 45 dakika süren bir görüşme yapmıştı. Derviş de görüşme sonrası soruları cevaplamamıştı. 






</TEXT>
</DOC>
