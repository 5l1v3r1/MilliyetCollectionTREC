<DOC>
<DOCNO> 10301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/07/spor/spo05a.html </URL>
<DATE> 2001/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçan Türk’e gözyaşı 
</HEADLINE>
<TEXT>

     TÜRK atletizmi, olimpiyat madalyalı ilk ve tek rekortmen sporcusunu, ömrünü gençleri yetiştirmeye adayan hocası Ruhi Sarıalp’i kaybetmenin üzüntüsünü yaşıyor. 1948 Londra Olimpiyat Oyunları’nda üç adımdaki üçüncülükle spor tarihinde altın sayfa açan Sarıalp, başarısını 1950 Avrupa Şampiyonası’ndaki bronz ile pekiştirmişti. 1951 ve 52’de Ordulararası Dünya Şampiyonası’nda iki altın alan, bir Dünya rekoru kıran Sarıalp, unutulmazlar arasına girdi. 
     1924’te Manisa’da doğan Sarıalp, sporculuk yıllarında dünya pistlerinde "uçan Türk" olarak ün yapmıştı. Olimpiyat ve Avrupa Şampiyonası’ndaki başarılarından ötürü Fahri Korutürk’ün cumhurbaşkanlığı döneminde Şeref Madalyası alan Sarıalp, Uluslararası Olimpiyat Komitesi’nce de Özel Şeref Madalyası’na layık görülmüştü. Sarıalp’in Türkiye’de yayınlanan eserleri arasında Fizik Kondüsyon, Deniz Güvenliği ve Cankurtarma adlı kitapları bulunuyor. 
     
Sarıalp’e veda      YAKALANDIĞI hastalıktan kurtulamayarak İzmir’de hayata gözlerini yuman Türk atletizminin tek olimpiyat madalyalı sporcusu Ruhi Sarıalp, bugün toprağa veriliyor. Sarıalp’in cenazesi Teşvikiye Camii’nde kılınacak öğle namazının ardından Edirnekapı Şehitliği’ne defnedilecek. 
     


 SPOR 
























</TEXT>
</DOC>
