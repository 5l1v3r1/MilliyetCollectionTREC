<DOC>
<DOCNO> 8242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/dunya/dun03.html </URL>
<DATE> 2001/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Paris’te Korsika kavgası 
</HEADLINE>
<TEXT>

     DIŞ Haberler ServİSİ 

     Fransa’da gelecek yılki cumhurbaşkanlığı seçimlerinde birbirlerine rakip olmaları beklenen muhafazakar Cumhurbaşkanı Jacques Chirac ile sosyalist Başbakan Lionel Jospin arasında Korsika’ya kısmi özerlik statüsü tanınmasını öngören düzenleme yüzünden sert tartışma patlak verdi. 
     Sosyalist Başbakan Jospin’in önerdiği düzenlemenin Fransa’nın dengesini bozacağını ve ülkeyi federatif bir yapıya sürükleyeceğini savunan Chirac dünkü bakanlar kurulu toplantısında Jospin’e verdi veriştirdi. Chirac tasarının bazı maddelerinin anayasaya aykırı olabileceğine işaret etti, yaratacağı tehlikeleri anlattı. Jospin ise yaptığı sert konuşmada ileri sürülen sakıncaların Meclis’i bağlamayacağını ileri sürdü. Jospin, Korsika’ya kendi yasalarını yapma ve kendi dilinde eğitim gibi imtiyazlar tanıyan r tasarı sayesinde Ada’daki şiddetin azaldığına dikkat çekti. 
     
     


 DÜNYA 













</TEXT>
</DOC>
