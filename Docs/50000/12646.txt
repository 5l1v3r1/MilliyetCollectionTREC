<DOC>
<DOCNO> 12646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/siyaset/siy06.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis’te yine kavga 
</HEADLINE>
<TEXT>

     YÖK’ün Fatih Üniversitesi’ne önümüzdeki yıl öğrenci alınmamasına ilişkin kararı, TBMM Genel Kurulu’nda kavgaya neden oldu. FP’li Mahmut Göksu’nun YÖK kararını eleştiren gündem dışı konuşmasının ardından kürsüye gelen Milli Eğitim Bakanı Metin Bostancıoğlu, YÖK’ün Fatih Üniversitesi ile ilgili kararını okudu. Bu sırada FP’li Ali Coşkun yerinden laf atarak, "Sen YÖK’ün sözcülüğünü mü yapıyorsun " dedi. Bostancıoğlu, Coşkun’un üniversitenin mütevelli heyetinde olduğunu söyleyince FP grubu ayağa kalktı. Coşkun, "Bu iddialarını ispat edemeyen şerefsizdir" diye bağırdı. Bu arada DSP ve FP arasındaki sataşmalar havayı gerginleştirdi. Gruplar karşılıklı birbirlerinin üzerine yürüyünce İdare Amirleri araya girdi. Kürsü önündeki itişmeler üzerine oturuma ara verildi. 
     


 SİYASET 













</TEXT>
</DOC>
