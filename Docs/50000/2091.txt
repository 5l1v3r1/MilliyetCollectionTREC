<DOC>
<DOCNO> 2091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/guncel/gun02.html </URL>
<DATE> 2001/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ŞEYTANIN ÇOCUKLARI 
</HEADLINE>
<TEXT>
Kendi rızasıyla kurban ederiz’ 
Bu sözler kendisine Lucifer diyen, vücudu falçata yarası kaplı bir gence ait "KURBANIN MUTLAK ÖLMESİ GEREKMEZ PARMAK DA KESİLEBİLİR" 
     Lucifer kod adlı 27 yaşındaki E. üç yıldır, özel Almanca dersi veriyor. İstanbul Üniversitesi Alman Dili ve Edebiyatı'ndan mezun E. kendini bildiğinden beri "boyutu farklıymış." Şu an vücudunda 22 falçata yarası bulunmakta. Ve E. bu yaralarını pansuman yapmak yerine kapanmamalarını sağlıyor ve yaralarına şeytanın latince isimlerini takıyor. 
     
Nasıl satanist oldunuz 
     Ben doğduğumdan beri farklıydım. Başşehirde doğdum bir de. 
     
Başşehir İstanbul mu 
     Hayır. Biz onları şehir şehir böldük. Başşehir, ortak şehir, konuk şehir. Başşehir İzmir'dir. Paganizmin ve satanizmin asıl şehri. Diğerlerini söyleyemem. 
     
     "Ben satanist doğdum" 
Peki neden satanist oldunuz, sadece farklı olduğunuz için mi 
     İnsan böyle doğar. Yani ben satanist olmadım. Öyle doğdum. Sonra gerçek boyutumu yani bunu anladım. Mesela kız arkadaşım kızıl. O yüzden de ilerki boyuta geçebileceğini biliyorum. Hiç üzerinde baskı kurmuyorum. Henüz bizden değil. Ama beni anlar, anlayacak. 
     
Satanizm gençler arasında hızla yayılıyor mu 
     Ne münasebet Son moda teenlerden oluşanların kedi medi kesmeleri satanizm değil. Modern olanıymış. Hadi canım. Boş versene... Olacak iş değil. Bizde yoktur böyle şeyler... 
     
Ne gibi şeyler yoktur 
     Siz her TV'ye çıkanı satanist mi sanıyorsunuz... 
     
Sizde kurban verilmiyor mu 
     Bedenlerle ayin yaparız. Ne bebeğe ne de bakirelere kıyarız. Zaten nereden bulacaksın İzmir'de bakire Rosemary'nin Bebeği filminin kötü kopyaları hepsi... 
     
     "Tavşan kanı filan yok" 
Ayinlerde ne kurban ediyorsunuz 
     Gönüllüler çıkar, gönüllerinden ne koparsa şaka bir yana, parçalar ya da bütün bedenlerini verirler. 
     
Yani cinayet 
     Hayır canım. Çok yaşlanmıştır kendi rızasıyla kurban ederiz. Öbür türlü çürükten kesmiş oluruz büyük patron kızar. Tavşan kanı falan filan da yok. Bilakis biz hayvanları çok severiz. Kurban ettiğim bedenin ölmesi gerekmez. Parmağını keseriz, bir tarafına yara açarız. 
     
Adli tıp gibi çalışıyorsunuz yani 
     Kendi aramızda iş bölümü var. Yakma işlemini ayrı yaparlar. Bazen külleri saklarız. Bizde teori ve pratik süresi vardır. Ben teorideyim hala. Şu an sadece izliyorum. Bu anlattıklarım geleneksel eski, Lavey'e bağlı satanist yöntemler yalnız. Modernle filan işimiz yok bizim. 
     
Uyuşturucu, alkol, sigara derken şimdi de gençleri SATANİZM tehdit ediyor 
     Satanist gençler anlattı, biz dinledik. Konserlerine gittik. Onlarla bağırdık, çağırdık. Havaya kalkan satanist elleriyle birlikte müziğin ve ortamın içine kendimizi kaptırdık. 27 yaşındaki gerçek ismini vermeyen Lucifer kod adlı kişi, tüm sorularımızı yanıtladı. Ardından İletişim Fakültesi Dekanı Ünsal Oskay Hoca'nın kapısını çaldık, sinema tarihçisi Giovanni Scognomillo'nun kahvesini içtik. Oskay, Türkiye'de satanist alt grupları, Eski Roma'da Cüzzamlılar Vadisi'nde yaşayan ilk Hıristiyanlara benzetiyor. Scognomillo da, Türk satanist gençlerinin ciddiye alınacak tarafları olmadığını söylüyor. İzmir Alsancak Katolik Kilisesi Başpiskoposu Guiseppe Bernardini, "Allah hepimizi korusun" diyor. 
     
     'Törkiş ve Amerikan' 
     Satanistler içlerinde ikiye ayrılıyor. Modern satanist gençler ve geleneksel kiliseye bağlı olanlar. Modern satanistler daha çok yaşları 16- 22 yaş arası değişen gençler. İlgi alanları neonazizmden, turancılığa, taoizme kadar geniş bir yelpazede değişiyor. Geleneksel grup ise bu modern satanist gençleri ve düşüncelerini çocukluk olarak nitelendiriyor, "gelip geçici" diyor. 
     Modern satanizm gerçek bir potpori. İlginç bir potpori. İçinde "Törkiş ve Amerikan" bol görsel malzeme, binbir çeşit öğreti var. Yeni zamanların kendi dinini kendin yarat anlayışının belki de ilk örneklerinden... Modern satanistler, şeytanın öcü değil, süperstar olduğu modern zamanların insanları. Marilyn Monroe'nun Marilyn'i, Charles Manson'ın Manson'ından kendine Marilyn Manson ismini uydurduğu gibi kendilerine öğreti uydurmuş bu gençlerin yaşları 16 ile 22 arasında değişiyor. "Bireysellik" diyorlar, başka bir şey demiyorlar. Bu arada ilgi alanları neonazizmden, turancılığa, taoizmden budizme geniş bir yelpazede değişiyor. Modern satanistler en çok blackmetal adı verilen ve Norveç'te 90'larda yükselen bir rock müziği türünü dinliyorlar. Bu müzik çok tanrılı yani pagan bir içeriğe sahip. 
     
     Salakları sevmiyorum’ 
     M.S. 19 , "Sonsuz kişisel tatmin için yaşıyorum. Mistik dünya yerine capcanlı hayatı tercih ediyorum. Kendimi kandırmıyorum. Salakları sevmiyorum. Bana yanlış yapandan intikam alıyorum. Sorumlu olana karşı sorumluluk gösteriyorum." diyor. M.'nin ilgi alanına İkinci Dünya Savaşı giriyor. Hayali, bu savaş hakkında kendi oyununu yazmak. En sevdiği kitapların başında Hitler'in Kavgam'ı geliyor. Kendini satanist olarak tanımlıyor. Birçok arkadaşları hala polis tarafından aranmakta. Modern satanistlerin satanizmin kurucusu Anton Szador Lavey'in "satanizm bireyselliğe öncelik verip hizmet eden ve cesaretlendiren tek dindir" cümlesi, en çok etkilendikleri cümle. Bu, onların dünya görüşlerini yansıtıyor. 
     Oysa öbür cephede geleneksel kiliseye bağlı satanist çevre, modern satanistlerin bu tutumlarını gençlik hevesi olarak nitelendiriyor. 
     
     Kediyle başlayıp insan öldürdüler 
     1999 yılının eylül ayında Engin Arslan, Ömer Çelik yanda ve Zinnur Gülşah Dinçer den altta kurulu Şeytana Tapanlar Tarikatı, 21 yaşındaki Şehriban Çoşkun Fırat'ı beraberce boğarak şeytana kurban etti. Cesedi Ortaköy Mezarlığı'na gömdüler. Kurbanın cesedi bir hafta sonra mezarlıkta bulundu. 
     
     Kanlı satan’ tarihi 

</TEXT>
</DOC>
