<DOC>
<DOCNO> 31223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/guncel/agun.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Cömert ağa katil çıktı 
</HEADLINE>
<TEXT>

'Dünya malı dünyada kalır' diyerek oğlu için trilyonluk gece düzenleyen Bedrettin Ağa, cezaevi yönetiminden bir haftalık izin alıp düğüne gelmiş. İki şirketi olduğunu söyleyen Ağa'nın bir şirketi kapanmış, diğerinde terzi çalışıyor. Ayrıca 150 köyü olan Ekdi'nin adını Siirt'te tek bir kul duymamış 
     SEMRA KARDEŞOĞLU, MUSTAFA BAKACAK - İstanbul 

     Oğluna yaptığı 1 milyon dolarlık sünnet düğünüyle gündeme gelen ve kendini Siirtli Ekdi Aşireti'nin lideri olarak tanıtan Bedrettin Ekdi'nin cinayetten hükümlü bulunduğu ortaya çıktı. Çanakkale Yarı Açık Cezaevi'nde tarla veya sabun fabrikasında çalıştırılan Ekdi, oğlunun sünnet düğünü için bir hafta izin alarak dışarı çıkmış. Trilyonluk düğün yapan Ekdi, cezaevi yönetimi ve diğer mahkumlar tarafından "cimri" biri olarak tanımlandı. 
     
     'Kendisi çok cimridir' 
     Şişli'de 12 Temmuz 1999 işlenen bir cinayetle ilgili hüküm giydiği öğrenilen Ekdi, cezasının son aylarını tamamlayacağı Çanakkale Yarı Açık Cezaevi'nde kalıyor. Dört ay önce nakledildiği cezaevinde, yasal iznini kullanarak bir haftalığına dışarı çıkan Ekdi'nin düğüne harcadığı para, onu cimri biri olarak tanımlayan koğuş arkadaşlarını ve cezaevi yönetimini çok şaşırttı. Ekdi'nin cezaevinde 1.5 milyon liralık karavanadan, kimi zaman da kantinden aldığı köfte, tost gibi yiyeceklerle karnını doyurduğu belirtilen diğer mahkumlar, bugüne kadar onun ekstra bir lüksünü görmediklerini söyledi. 
     
     Biber ekip sabun yapıyor 
     İsmini açıklamayan bir cezaevi yetkilisi şunları söyledi "İsim yapmak için böyle bir düğün yapmış olabilir. Cezaevinde her koğuşun ayrı ayrı işi var. Biber ekiyoruz. Ayrıca sabun atölyemiz var. Ekdi de diğer mahkumlar gibi biber ekiminde, tarlanın çapalanmasında çalıştırıldığı gibi, sabun imalatında da görev alıyor." Yetkili ayrıca, tahliyesine 7 - 8 ay kalan Ekdi'nin sakin biri olduğunu belirterek, asla bir ağa gibi davranmadığını vurguladı. Öte yandan Siirt’te yaptığımız araştırmada ne Bedrettin Ağa’nın ne de aşiretinin adını duyan çıktı. 
     
ULUS MÜZİK’TEN AÇIKLAMA      Hayır’ için sahne aldılar 
     Geceye katılan sanatçılardan İbrahim Erkal, Gökhan Tepe ve Pınar Dilşeker'in yapımcı firması Ulus Müzik'in sahibi Turan Ulus, Ekdi'yi tanımadığını belirterek şunları söyledi "Sanatçı arkadaşlarımla konserden dönüyorduk. Seyhan Soylu bizim arkadaşımız. Bir milletvekilinin düğünü olduğunu söyledi. Hatta başlangıçta Tarabya Oteli'nde olduğunu söylemişti. Sonra Galatasaray Adası'nda olduğunu söyledi, hep beraber gittik. Ne ben, ne de sanatçı arkadaşlarım Ekdi'yi tanımıyor, oradaki ortamı görünce bizde şaşırdık. Sanatçı arkadaşlarımın hiçbiri ücret almadı. Hayır için çıktılar. Şimdi bu adamın kim olduğunu ben de merak ettim." 
     
Sakıncalı Ekdi'den polise 2 milyar bağış      Bedrettin Ekdi adı, Emniyet Genel Müdürlüğü'nce 1999 yılında yayınlanan "polisin görüşmesi sakıncalı kişiler" listesinde de yer alıyor. Buna karşın Ekdi üstte, ortada , polisle iyi ilişkiler kurmaya çalıştı. 1997'de Polis Hastanesi Yaptırma ve Yaşatma Derneği'nin düzenlediği baloda emniyet mensuplarıyla biraraya geldi. Ekdi, baloda yaptığı 2 milyar liralık bağışla dikkat çekmişti. 
     
Rica üzerine kirve oldum      Sünnette 8 yaşındaki Ahmet Ekdi'nin kirvesi olan ve ona bir altın takan Şişli Belediye Başkanı Mustafa Sarıgül de solda , düğün sahibi Bedrettin Ekdi'yi hiç tanımadığını iddia ederek, yakın bir arkadaşının ricası üzerine düğüne katıldığını söyledi. 
     
     Sanatçılar hatırım için düğüne gitti 
     Düğün için haftalar öncesinde basına 1 milyon dolarlık düğüne çağrı şeklinde davetiyeler gönderen organizatör Seyhan Soylu Sisi , düğünün söylendiği gibi 1 milyon dolara mal olmadığını belirterek şöyle dedi "Bedrettin Ekdi benim çok eski bir dostumdur. 20 - 25 yıl kadar önce İstanbul'a gelmiş birisi. Ama ailesi eski İstanbullu. Benim davetiyede böyle yazmamın nedeni şu Gelen sanatçılar para alsa düğün gerçekten 1 milyon dolara malolacaktı. Ancak hepsi benim hatırımını kırmayarak geldi ve hiçbiri ücret almadı. Zaten gelenlerin birçoğunun menajeri benim. Para alanlar Sulukule'den gelen dansöz ve mankenler. Bedrettin bey, bugün dün Balıkesir'e inşaat işleri ile ilgilinmeye gitti. Yarın bugün dönecek." 
     
Adına kayıtlı bir şirketi kalmış      Bedrettin Ekdi adına İstanbul Ticaret Odası kayıtlarında iki şirket bulunuyor. Kayıtlara göre Ekdi bu şirketlerde Hasan Özcan'la ortak. Bu şirketlerden Özder Deri, sermayesi 4 milyon olduğu için bir süre önce kanun gereği kapatılmış. Ekdi'nin inşaat alanında faaliyet gösteren şirketi ise Espa. Ama bu şirketin kayıtlı adresinde de bir terzi hizmet veriyor. 
     
Kendisi çocukluk arkadaşım olur’      Bedrettin Ekdi'nin çocukluk arkadaşı olduğunu söyleyen Kerem Alışık, onun aşiret reisi olduğunu bilmediğini belirterek, "Bedrettin de benim gibi Nişantaşı'nda otururdu. Çocukken mahallede aynı takımda oynardık. O kalecimizdi. Ancak 10 yıldır görüşmüyorduk. Ben onun bu kadar zengin olduğunu düğüne davet edildiğimiz zaman anladım. Epey kilo almış ve saçları dökülmüş buldum" dedi. 
     



 GÜNCEL 


















</TEXT>
</DOC>
