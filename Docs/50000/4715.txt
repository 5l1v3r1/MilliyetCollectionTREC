<DOC>
<DOCNO> 4715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/guncel/gun02.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
HİZBUL-İMAJ 
</HEADLINE>
<TEXT>

İstihbaratın hazırladığı rapora göre, Hizbullahçılar imajlarından kurtulmak için sakal kestiriyor, Amerikan tıraşı yaptırıyor, kot pantolon giyiyor. Hatta yanlarında kadın artist fotoğrafı taşıyor 
     AHMET KAYA, MEHMET TAŞÇIOĞLU Gaziantep DHA 

     Hizbullah militanlarının, eşk l değiştirmek için sakallarını kestirdikleri, Amerikan tıraşı yaptırdıkları ve yanlarında iskambil k ğıdı, aşk şiirleri, artist fotoğrafları taşıdıkları bildirildi. 
     İstihbarat birimleri, yasadışı örgütlerin kuruluş aşamaları ve örgüt yapılarının ayrıntılarıyla anlatıldığı bir rapor hazırladı. Raporun, "Aşırı Sağ Örgütler" bölümünün ilk sırasında anlatılan Hizbullah’ın genellikle 7 - 8 çocuklu, orta ve dar gelirli ailelerden oluştuğu, örgüte başta "dinine düşkün" kişilerin dahil edildiği, son dönemlerde örgütteki zayıflama nedeniyle psikopat, yankesici ve hırsızların da alındığı belirtildi. 
     
İskambil k ğıtları      Hizbullahçıların tanınmamak için bazı taktiklere başvurduğuna dikkat çekilen raporda, kot pantolon, kot gömlek, spor ayakkabı giyerek "Hizbullahçı imajı"ndan kurtulmaya çalıştıkları vurgulandı. Militanların ayrıca, yakalandıklarında şüphe çekmemek için yanlarında iskambil kağıdı, aşk şiirleri, kadın sanatçı fotoğrafları taşıdıklarına dikkat çekildi. 
     Diyarbakır Emniyet Müdürü Ali Gaffar Okkan’ın öldürülmesinin ardından şüphelerin üzerinde toplandığı Hizbullah’ın taktik ve teknikleri ise raporda şöyle anlatıldı 
     Teröristler saldırı eylemlerini profesyonelce yapıyor. Hedefe, yakın mesafeden, baş bölgesine ateş ediliyor. Her eylemde ayrı silah kullanılıyor. Eylemler genellikle gündüz saatlerinde, tek kişiye yönelik eylemler ise gece gerçekleştiriliyor. 
     Örgüt, kuvvetlerinin kod isimlerinin bilinmesi nedeniyle "Çarpaz kod isim" yöntemini kullanıyor. 
     Çok sayıda Hizbullahçının üzerinde kendi el yazısıyla yazdığı not ve bilginin ele geçirilip cezaevine gönderilmesinin ardından, örgüt, önemli not ve bilgileri zarf içinde, fazla ön plana çıkmamış, ancak güvenilir kişilerce muhafaza ediyor. 
     Aranan militanlar, o ildeki güvenlik görevlilerinin tayinleri çıkıncaya kadar başka illere gönderiliyor ya da örgütün evlerinden hiç dışarı çıkmıyor. 
     Örgüt, özel sığınaklarının deşifre edilmesini önlemek amacıyla başka illerden eleman getiriyor. Bunlar tanımadıkları kişilerce sığınak yapılacak eve götürülüyor ve tamamlayıncaya kadar dışarı çıkarılmıyor. 
     
Tetikçi RP’li belediyede çalışmış      Diyarbakır’daki hain saldırının ardından fotoğrafları tüm emniyet müdürlüklerine dağıtılan tetikçilerden, Metin Ülsen’in arandığı dönemde belediyede çalıştığı ortaya çıktı. 48 cinayetin faili olarak DGM’ce 1998’den itibaren aranan Ülsen’in, 1999’a kadar Diyarbakır Büyükşehir Belediyesi’nde işçilik yaptığı belirlendi. Önce iki ay ücretsiz izin alan Ülsen, 15 Mayıs 1999’da istifa ederek ortadan kayboldu. 
     
İŞTE ARANANLAR      NACİ SAPAN - ŞEYHMUS ÇAKAN 

     Diyarbakır Emniyet Müdürü Ali Gaffar Okkan ve 5 koruma polisinin şehit edilmesiyle ilgisi olduğu sanılan 23 Hizbullahçının fotoğrafları, Diyarbakır Emniyet Müdürlüğü’nce dün tüm il emniyet müdürlüklerine dağıtıldı. İşte basına dağıtılan 22’sinin fotoğraf ve isimleri. 


 GÜNCEL 




















</TEXT>
</DOC>
