<DOC>
<DOCNO> 18218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/son/sontur01.html </URL>
<DATE> 2001/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Çağlar yarın Türkiye'ye getirilecek 
</HEADLINE>
<TEXT>

     New York'taki Manhattan Metropolitan Correctionnel Center MCC cezaevinde tutuklu bulunan eski bakan ve işadamı Cavit Çağlar'ın yarın New York'tan Türkiye'ye getirileceği bildirildi. 
     Çağlar'ı Türkiye'ye getirmek üzere teslim alacak Emniyet Genel Müdürlüğü'ne bağlı 3 kişilik ekibin bugün New York'a gelmesi bekleniyor. Ekibin gelmesinden ve Çağlar ile ilgili işlemlerin tamamlanmasından sonra Cavit Çağlar güvenlik ekibiyle yarın yerel saatle 18.00'de TSİ Cumartesi 01.00 THY uçağıyla Türkiye'ye gönderilecek. New York JFK havaalanında 18 Nisan'da tutuklanan Cavit Çağlar, çıkartıldığı Manhattan bölge mahkemesi yargıcı Andrew Peck'in 5 milyon dolar kefaletle serbest bırakılma talebini reddetmesi üzerine Türkiye'ye iadesini istemiş ve bu talep mahkeme tarafından uygun bulunmuştu. Çağlar'ın iadesiyle ilgili işlemlerin Ankara ve Washington'da yürütüldüğü ve Türk emniyetine mensup 3 kişilik timin New York'a gelerek Cavit Çağlar'ı teslim alacağı ve Türkiye'ye götüreceği daha önce bildirilmişti. 







</TEXT>
</DOC>
