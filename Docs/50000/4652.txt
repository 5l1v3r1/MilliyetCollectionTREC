<DOC>
<DOCNO> 4652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/son/soneko03.html </URL>
<DATE> 2001/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Daimler-Chrysler 26 bin işçi çıkartıyor 
</HEADLINE>
<TEXT>

     ABD'nin en büyük otomobil üreticilerinden Daimler-Chrysler 26 bin işçi çıkartacağını ve 6 fabrikayı kapatacağını açıkladı. 
     ABD basınında yer alan haberlerde, 3 yıl içinde aşamalı olarak çıkartılacak işçilerin, şirketin işgücünün beşte birini oluşturduğu belirtildi. İşçilerin yüzde 75'inin bu yıl içinde emekli edileceği ya da başka şekilde ayrılacakları kaydedilen haberlerde, işçi çıkarmalarından özellikle ABD, Kanada, Meksika ve güney Amerika ülkelerindeki fabrikalarda çalışanların etkilenecekleri bildirildi. Kapatılacak fabrikaların ise Meksika ve güney Amerika ülkelerinde bulunduğu öğrenildi. 
     Daimler-Chrysler'in, bu arada 7 fabrikasında ise üretim kısıtlamasına gideceği haber veriliyor. Alman Daimler-Benz firması ile Amerikan Chrysler firması 1998 yılında ortaklık kurmuşlardı. Ancak son işçi çıkarma kararı, yeni ortaklığın sağlıklı yürümediğinin kanıtı olarak değerlendiriliyor. Uzmanlar Daimler-Chrysler firmasının, 2000 yılının ikinci yarısında 1.75 milyar dolar zarar ettiğini belirtiyorlar 




</TEXT>
</DOC>
