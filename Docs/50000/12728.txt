<DOC>
<DOCNO> 12728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/son/soneko11.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine "Doğrudan yabancı sermaye üzerinde daha fazla duracağız" 
</HEADLINE>
<TEXT>

     Hazine Müsteşar Yardımcısı Aydın Kara"z, kriz dönemlerinde dahi dengeli bir tutum içinde olan doğrudan yabancı sermaye üzerinde daha fazla duracaklarını söyledi 
     Hazine Müsteşarlığı ile Dünya Bankası tarafından yürütülmekte olan ''Türkiye'de Yatırımlarda Karşılaşılan İdari Engeller'' projesinin tanıtımı ve ''Yatırım Ortamı Durum Tespiti'' çalışmalarının sonuçları Hazine'de bugün düzenlenen bir toplantıda ele alındı. 
     Müsteşar Yardımcısı Kara"z toplantının açılışında yaptığı konuşmada, son 20 yıldır birçok ülkenin yabancı ve yerli yatırımı arttırmak amacıyla ekonomilerini serbestleştirmeleri hususunda ciddi önlemler aldığına işaret etti. 
     Serbestleştirme yönünde atılan adımlara, birçok hukuki ve politik girişime rağmen birçok ülkelerde yatırımlarda beklenen gelişmenin sağlanamadığını dikkat çeken Kara"z, artan dünya ticaret hacmi ile birlikte daha büyük rakamlara varan sermaye akımının büyüme ve istihdamı artıracak şekilde verimliliğin ve üretkenliğin yükselmesine neden olduğunu kaydetti. 
     Giderek birbirine bağımlı hale gelen dünya ekonomisinin bir parçası olmanın bazı potansiyel riskleri ve tehlikelerde beraberinde getirdiğini belirten Kara"z, portföy yatırımının birtakım spekülatif unsurlardan kolayca etkilendiğini, ''gelmesi kadar gitmesi de kolay'' olan sermaye akımı olduğunu bildirdi. 
     Çeşitli nedenlerden dolayı doğrudan yabancı sermayeden Türkiye'nin gerekli ve yeterli payı alamadığını belirten Kara"z, şöyle dedi 
     ''Amacımız, Türkiye'deki yatırım ortamanın daha iyi bir hale getirilmesi bu amaçla mevzuat ve uygulamada gerekli değişikliklerini yapılarak hem yerli hem de yabancı yatırımcının kolaylıkla faaliyet gösterebildiği platform zemin oluşturmaktır. 
     Yatırım ortamı genel ekonomik ve siyasi atmosferin rolünü oynadığı belli kurum ve kuruluşlar ile sınırlı kalmayan yatırımın niteliğinde kuruluş yerine bağlı olarak değişebilen yatırım yapılması faaliyete geçirilmesi aşamasında vergi, gümrük, eğitim, adli sistem, idari sistem ve bunları da içine alan bir süreçtir. Bunların hepsi bir arada ve uyumlu bir şekilde çalışması halinde düzgün ve cezbedici bir yatırım ortamından banhsetmek ancak mümkün olabilir. Bundan dolayı herkese çok büyük görevler düşmektedir'' 




</TEXT>
</DOC>
