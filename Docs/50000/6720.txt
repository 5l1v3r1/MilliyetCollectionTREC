<DOC>
<DOCNO> 6720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/son/soneko12.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF temaslarında Hazine'yi üs olarak kullanacak 
</HEADLINE>
<TEXT>

     Türkiye Masası Şefi Carlo Cottarelli başkanlığındaki IMF heyeti, daha önce ilgili kurumlara dağılarak gerçekleştirdiği temaslarını, bundan böyle Hazine Müsteşarlığı'nda yürütecek. 
     Heyet, gerek güvenlik, koordinasyon ve gerekse daha hızlı çalışma ortamının sağlanması amacıyla, tüm toplantılarını Hazine'de yapacak. 
     Bu arada IMF heyetindeki uzmanlar, çalışmalarına hafta sonu başlarken, Cottarelli'nin dahil olduğu toplantılar ise bugün başladı. 
     Cottarelli başkanlığındaki heyet, bugün Hazine'de, DPT, Merkez Bankası ve Özelleştirme İdaresi Başkanlığı yetkilileriyle biraraya geldi. Bugünkü görüşmelerde, borç yönetimi ve izleme, istihdam, büyüme, ücretler ve ekonomik aktivite konuları ele alındığı öğrenildi. Görüşmelerde ayrıca, Türk Telekom, THY, Tüpraş, POAŞ, Şeker ve Tekel kurumlarının özelleştirilmesine ilişkin karşılıklı görüş alışverişinde bulundukları belirtiliyor. 




</TEXT>
</DOC>
