<DOC>
<DOCNO> 31399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/ekonomi/eko07a.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yerli turiste yüzde 40 zam 
</HEADLINE>
<TEXT>

Yabancı turist sayısındaki artış, iç turizme zam olarak yansıdı. İç turizmde fiyatlar son bir ay içinde ortalama yüzde 40 artış gösterdi 
     İnternette yayınlanan "www.turizmgazetesi.com" adlı site, Türkiye genelindeki her bölgeden 165 tesiste yaptığı incelemeye göre, iç turizme yönelik çalışan tesislerin fiyatları son bir ayda ortalama yüzde 40 arttı. 
     Yabancı ziyaretçi sayısındaki artışın, iç turizme zam olarak yansıdığı belirtilen haberde, tesislerin yurtdışına verdiği ucuz fiyatı yurtiçi turistlerden çıkardığı kaydedildi. 
     
     Yabancıya Romanya’dan 
     Türkiye’nin, yurtdışında Romanya’nında altında fiyatlarla satış yaptığına dikkat çeken site, tesislerin iç turizmde günlüğü 150 milyon liraya varan fiyatlarla satış yaptığını belirtti. İç pazara yönelik çalışan tesislerin gazete ilanlarında açıkladıkları fiyatlara göre yapılan araştırmada, okulların kapanması ile fiyatların her hafta düzenli olarak artırıldığı dikkat çekiyor. 
     
En yüksek artış Kuşadası'nda Bölge Aylık artış Kuşadası 43 Bodrum 40 İzmir 40 Alanya 35 Marmaris 31 Kemer 29 Fethiye 23 Side 23 Belek 21      
     



 EKONOMİ 



























</TEXT>
</DOC>
