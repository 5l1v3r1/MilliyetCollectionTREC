<DOC>
<DOCNO> 11922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/18/yasam/yas05.html </URL>
<DATE> 2001/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşkı uğrına depremzede oldu 
</HEADLINE>
<TEXT>

İngiliz Deborah, depremzede aşkı için ailesini reddetti 
     ZAFER TOKUŞ Adapazarı DHA 

     Turist olarak geldiği Türkiye'de üç yıl önce tanıştığı Adapazarlı Turgut Demirci'ye aşık olan İngiliz Deborah Marie Davies, aşkı uğruna ailesinin "geri dön" çağrısını kabul etmeyip, sevdiği ile birlikte tüm güç koşullara rağmen prefabrikte yaşamayı tercih etti. 
     Davies 38 ile depremden önce eşinden boşanan Demirci 39 İstanbul'da Dolmabahçe Sarayı'nı gezerlerken tanıştı. Tatilden sonra ülkesine dönmesine rağmen Demirci'yi unutamayan Deborah, 17 Ağustos depreminde evi ve marangoz atölyesi yıkılan Demirci'ye uzun süre ulaşamadı. Daha sonra Demirci'nin yaşadığını öğrenen Deborah, ailesinin karşı çıkmalarına rağmen Adapazarı'na gelerek onu yalnız bırakmadı. Aşkları daha da alevlenen Deborah ile Demirci evlenmeye karar verdi. Deborah'ın bu isteğine ailesi, "Geri dön. Yoksa seni tüm mirasımızdan mahrum bırakırız" tehdidinde bulundu. Deborah buna rağmen geri dönmedi. 
     Abalı Prefabrikleri'nde kalan ve evlilik hazırlığı yapan Davies ile Demirci, parasızlık yüzünden bir türlü evlilik işlemlerini tamamlayamıyor. Resmen olmasa da adını "Demet" olarak değiştiren Deborah, Demirci'yi asla terk etmeyeceğini, onunla burada soğan ekmeğe bile razı olup bir ömür geçirmek istediğini söyledi. Demirci ise, marangoz atölyesinin yıkılması sonucu işsiz kaldığını belirterek, "Eğer büyüklerimiz bana uygun bir iş bulursa ilk maaşımla resmi işlemleri yaptırıp evleneceğiz" dedi. 
     


 YAŞAM 



















</TEXT>
</DOC>
