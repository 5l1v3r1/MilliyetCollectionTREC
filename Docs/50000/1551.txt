<DOC>
<DOCNO> 1551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/son/sontur07.html </URL>
<DATE> 2001/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit, "düğme" açıklaması için konuştu "Saptansın ve cezalandırılsın" 
</HEADLINE>
<TEXT>

     DSP Genel Başkanı ve Başbakan Bülent Ecevit, ''Beyaz Enerji Operasyonu'' nedeniyle yaşanan tartışmalarla ilgili olarak ''İçerde ve dışarda hiçkimse Türkiye'deki rejime ilişkin bir kaygı duymamalıdır'' dedi. 
     Ecevit, partisinin grup toplantısının açılışında yaptığı konuşmada, operasyon nedeniyle yaşanan tartışmaları değerlendirdi. 
     'Düğmeye asker bastı'' açıklamalarının arkasında bir örgüt bulunmadığını kaydeden Ecevit, perde arkasında, demokratik hukuk devleti kurallarını özümseyememiş bir takım kişilerin olduğunu söyledi. 
     ''O nedenle içerde ve dışarda hiçkimse Türkiye'deki rejime ilişkin bir kaygı duymamalıdır'' diyen Ecevit, şunları söyledi 
     'Yeter ki bu üzücü olayın sorumluları biran önce saptansın ve haklarında gereken işlem yapılsın. Gereken işlem yapılmazsa toplumdaki çok az sayıdaki dikta rejimi özlemcileri yersiz hayallere ve heveslere kapılabilir ve kışkırtıcılığa kalkışabilirler. Kimse kaygı duymasın... Demokrasi ülkemizde bir daha yerinden oynatılamayacak kadar kökleşmiştir ve tüm kurumları ile işlemektedir. Eksiğimizi, gediğimizi de bu Meclis'in çatısı altında halktan aldığımız güçle kendimiz gidermekteyiz.'' 




</TEXT>
</DOC>
