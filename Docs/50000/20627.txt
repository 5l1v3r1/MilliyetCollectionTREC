<DOC>
<DOCNO> 20627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/spor/aspo.html </URL>
<DATE> 2001/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
FIFA'dan Galatasaray'a büyük darbe 
</HEADLINE>
<TEXT>

Zürih’teki toplantıda FIFA yetkilisi,"Boşuna uğraşmayın, Okan ve Emre için para alamazsınız" deyince Süren küplere bindi. Beklenen milyonlarca dolar da gitti 
     HALİL ÖZER 

     Interliler rahat 
     G.SARAY’da Hakan’la birlikte Okan ve Emre’nin de Inter’e hem de toplam 16 milyon marka gitmesinin şoku yaşanırken, darbeyi FIFA’nın vurduğu öğrenildi. Zürih’te Hakan konusundan sonra Başkan Faruk Süren, Okan ve Emre’yi gündeme getirdi. Interliler, "Bunun için bir ödeme yapmayız" dediler. Süren de, FIFA yetkililerine konuyu açtı. Ancak aldığı yanıt karşısında dondu, kaldı "Boşuna uğraşmayın. Para alamazsınız. İki futbolcu artık onların malı." 
     
     İki yıl sürer’ 
     BİR FIFA yetkilisi Süren’e, "Sözleşmeler imzalanmış. Gerekeni yapmışlar. Okan ve Emre artık Inter’in malı. Okan’ın zaten yaşı da dolmuş. İstediği yere gidebilir. Emre için derseniz, yetiştirme parası adı altında çok cüzi bir miktar para alabilirsiniz" dedi. Inter’in önerdiği 16 milyon markı Süren kabul etmek istemedi. Ancak FIFA yetkilisi, "Eğer yine kabul etmezseniz bu dava daha iki yıl sürer" diye araya girdi. Okan ve Emre’den 15 milyon dolar bekleyen G.Saray, böylece hayal kırıklığına uğradı. 
     
     Zararımız büyük’ 
     İKİ futbolcuya tepki gösteren yöneticilerin maçlar nedeniyle şimdilik sustuğu belirtildi. Futbol Sorumlusu Ali Dürüst, "İyi niyetimizin kurbanı olduk. Zararımız büyük. Emre’ye 2.5 milyon dolar önermiştik. O 2 milyon dolara Inter’e gitti. Avrupa’da 5 ya da 7 yıllık sözleşmeler yapılıyor. Maalesef geç kaldık. Bundan sonra biz de böyle davranacağız" dedi. Okan ve Emre 27 Mayıs’ta basın toplantısı yapacaklar. 
     
Hakan da şaşırdı      INTER’de forma giyen Hakan Şükür, bonservisi için açıklanan rakamın az olduğunu söyledi ve "Galatasaray zarara uğradı" dedi. Hakan, "Ben Galatasaray’da iken 20-22 milyon dolar olacağı söyleniyordu. Hele bunun Emre ve Okan’ın da bonservisleriyle birlikte olduğu iddiası doğruysa, bu çok yanlış ve ayıptır. Emre ve Okan’la birlikte benim de performansım artacak" dedi. 
     
Bir şok da bankadanSarı-Kırmızılı Kulübün Inter’den alacağı 16 milyon mark da borcu nedeniyle Vakıfbank’ın kasasına girecek 
     SARI - Kırmızılı kulübe para da yaramıyor. Yönetim kazandığı parayı ya kaptırıyor, ya da ceza olarak ödemek zorunda kalıyor. UEFA’dan kazandıkları 2 milyon doları da ceza nedeniyle alamayan Sarı - Kırmızılılar, şimdi de Inter’den gelecek 16 milyon markı bankalara kaptıracaklar. Vakıfbank, kulübün 18 milyon dolarlık borcuna karşılık bonservis parasına temlik koydu. 
     GALATASARAY’ın gelirlerine konan temlikler bununlada kalmıyor. Sarı - Kırmızılılar Jardel’i sattığı taktirde elde edilecek paranın 18 milyon 750 bin dolarını yine aynı bankaya vermek zorunda kalacak. Okan ve Emre’den de tek kuruş alamayan yöneticiler bu para trafiğine rağmen yüksek borç meblağları yüzünden h l büyük bir ödeme krizi içinde bulunuyorlar. 
     



 SPOR 
























</TEXT>
</DOC>
