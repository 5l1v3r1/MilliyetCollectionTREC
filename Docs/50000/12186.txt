<DOC>
<DOCNO> 12186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/20/spor/spo05.html </URL>
<DATE> 2001/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneş destek istedi 
</HEADLINE>
<TEXT>

A Milli Takım Teknik Direktörü zorlu bir dönemece girdiklerini belirtti, "Slovakya ve Makedonya karşılaşmaları öncesi tüm Türkiye arkamızda olmalı" dedi 
     BİLAL MEŞE 

     MİLLİ Takımlar Teknik Direktörü Şenol Güneş, Dünya Kupası Grup Elemeleri’nde Slovakya ve Makedonya ile oynanacak maçlar öncesi kamuoyundan destek istedi. Güneş, "Zorlu bir dönemece giriyoruz. Motivasyonumuz için Türk halkının ve de medyanın sonuna kadar yanımızda olmasını bekliyoruz" dedi. 
     FUTBOLCULARIN son haftalarda agresif davranışlarda bulunduğunu belirten tecrübeli hoca, "Ancak milli takım kampında psikolog gibi çalışıyoruz, oyuncuları ligin atmosferinden arındırıyoruz" diye konuştu. Güneş, Slovakya maçının Polonyalı hakemi Wojcik’e de dikkat etmeleri gerektiğini vurguladı. 
     
Futbolcular iddialı      POLAT Otel’de dün çalışmalara başlayan Ay - Yıldızlı futbolcular, önlerindeki iki maçı da kazanacaklarını iddia ettiler. 
     Ergün "Bu maçların önemini biliyoruz." Tayfur "Slovakya ilk gollerini bizden yiyecek." Abdullah "Saha ve seyirci avantajımızı kullanacağız." Hasan Şaş "İki maç da final niteliği taşıyor." 
     
Primi federasyon belirleyecek      MİLLİ Takımın Slovakya ile oynayacağı maçın galibiyet primini federasyon belirleyecek. Şenol Güneş, bu konuda bir istekte bulunmadıklarını kararı federasyona bıraktıkları söyledi. Bugün satışa çıkacak olan maçın bilet fiyatları numaralı 20, kapalı 5, açık tribün ise bir milyon lira olarak belirlendi. 
     
Hakan’ın, Zeynep’i      MİLLİ Takım, Slovakya maçının hazırlıklarına dün başladı. İtalya’dan gelen Hakan Şükür idmana çıkarken, geç saatlerde kampa katılan Aston Villalı Alpay ve Real Sociedadlı Tayfun ise çalışmada yer almadı. Bülent’in eşi ve kızı da idmanı izledi. Hakan Şükür de kızı Zeynep ve yeğeni ile poz verdi. 
     
Makedon endişesi      ARNAVUTLUK - Makedonya arasındaki sınır çatışmalarının giderek artması Futbol Federasyonu’nun yanı sıra Milli Takım’da da tedirginlik yaratmaya devam ediyor. Milli Takımlar Sorumlusu Selami Özdemir, iki ülke arasındaki sıcak çatışmaları izlediklerini belirtti, "Çatışmalar, Üsküp’e bir hayli uzaklıkta" dedi. Güneş ise "Makedonya maçına daha var" ifadesini kullandı. 
     


 SPOR 





















</TEXT>
</DOC>
