<DOC>
<DOCNO> 26524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/ekonomi/eko03.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Takasta umutlu bekleyiş 
</HEADLINE>
<TEXT>

Hazine’nin borç takasında dolar kurunu 1 milyon 160 bin lira olarak açıklaması piyasada olumlu karşılandı. Ayrıntıları bekleyen bankacılar operasyonun başarıyla gerçekleşeceğini belirttiler 
     ANKARA Milliyet 

     İç borç servisini rahatlatmak amacıyla, vadesi 2001 ve 2002’de dolan iç borç k ğıtlarının, döviz ve TL cinsinden yeni senetlerle değişimini amaçlayan borç takası operasyonunun koşulları dün açıklandı. 
     Hazine Müsteşarlığı’ndan yapılan açıklamaya göre, takasa konu olacak bono ve tahviller iki gruba ayrıldı. İlk grupta vadesi 2001’de dolan 15, ikinci grupta vadesi 2002’de dolan 8 iskontolu, sabit ve değişken faizli tahvil yer aldı. Kuponlu k ğıtlar anapara ve bütün kuponlarıyla birlikte takasa kabul edilecek. 
     
     İki ayrı paket 
     Bu iki grupla takas edilecek iki ayrı paket hazırlandı. İki pakette de dolara ve TL’ye endeksli k ğıtların payları en az yüzde 30 olarak belirlendi. 
     Takasta dolar kuru, 1 milyon 160 bin lira olacak. Bankalar ile aracı kurumlara açık olacak ihaleye katılanlar 100 milyarın altında teklifte bulunamayacak. Teklif 100 bin birim 1 dolar üzerinden verilecek. İhale hafta sonu yapılacak değerlendirmenin ardından pazartesi günü sonuçlandırılacak. 3 katrilyon liranın altında teklif gelmesi halinde ihale iptal edilebilecek. 
     
     Merkez Bankası uyardı 
     Merkez Bankası’ndan yapılan açıklamada da, dikkat edilecek hususlar hatırlatarak, gelen tekliflerin ihale numarasına göre değerlendirmeye alınacağı kaydedildi ve tekliflerin doğru ihale numarası ile göndermeleri istenildi. İhale sonucunun 17 Haziran’da ilan edileceği ve 18 Haziran’da da değişim işleminin gerçekleştirileceği vurgulandı. 
     Hazine, dün saat 16.30’da ikinci bir açıklama ile senetlerin geri alım fiyatlarını açıklayacağını duyurdu. Ancak piyasaların beklediği bu açıklama akşam saatlerine kadar yapılmadı. 
     
23 k ğıt takas edilebilecek      Hazine’nin takas edeceğini açıkladığı, vadesi 2001 ve 2002’de dolan senetlerin toplam tutarı 30 katrilyon dolayında. Bu miktarın yaklaşık yarısı 4 - 5 büyük bankanın elinde. İhalede bu bankaların tavrı belirleyici olacak. Ancak, bu miktarda bir takasın gerçekleşmesinde sorun çıkmayacağı düşünülüyor. 
     
     2001 vadeli senetler 
     Kupon ödemeleri yüzde 0 olan ve vade tarihleri 20, 27 Haziran 2001, 11, 18, 25 Temmuz 2001, 8, 15, 22 Ağustos 2001, 5, 19 Eylül 2001, 10 Ekim, 21 Kasım 2001, 5,12 Aralık 2001 ile kupon ödemesi yüzde 18 olan 3 Ekim 2001 tarihli senetler. 
     
     2002 vadeli senetler 
     Vade tarihleri 23 Ocak 2002, 15 Mayıs 2002, 24 Temmuz 2002, 14 Ağustos 2002, 20 Şubat 2002 iki ayrı senet , 6 Mart 2002, 26 Haziran 2002 tarihli senetler. 
     
     İhale 15 Haziran'da 
     Hazine, takasta dolar kurunu 1 milyon 160 TL olarak uygulayacak 
     İlk ihale 15 Haziran Cuma günü yapılacak. Minimum teklif tutarı 100 milyar lira olacak, tek fiyat yöntemi uygulanacak ve her bir senet için ayrı ihale yapılacak. 
     Takasta vadesi 2001 yılında dolan 15, ve vadesi 2002'de dolan 8 iskontolu, sabit ve değişken faizli iki grup tahvil yer alacak. 
     İki pakette de dolara ve TL'ye endeksli kağıtların payları en az yüzde 30 olacak. Tüm senetlerin kupon ödemeleri, 19 Aralık 2001 tarihinden itibaren başlayacak. 
     Kamu ve fon bankaları takasa giremeyecek, ancak elinde takasa konu kağıtlardan bulunan bireysel yatırımcılar ihaleye katılabilecekler. 
     İhalede kabul edilecek toplam nominal takas tutarı en az 3 katrilyon lira 3 milyar dolar olacak. Bu miktarın altında teklif gelmesi durumunda Hazine ihaleyi iptal edilebilecek. 
     
     Birinci grup 
     - 3 yıl vadeli 6 ayda bir kupon ödemeli, Libor 2.85 yıllık faizli, dolara endeksli tahvil. 
     - 5 yıl vadeli, 6 ayda bir kupon ödemeli, Libor 2.85 yıllık faizli, dolara endeksli tahvil. 
     - 1 yıl vadeli 1. kupon 184 gün, yüzde 27.8 dönem faizli, kalan 2 kupon 91 gün ve değişken faizli Türk lirası cinsi tahvil 
     
     İkinci grup 
     - 3 yıl vadeli, 6 ayda bir kupon ödemeli, libor 2,85 yıllık faizli, dolara endeksli tahvil 
     - 5 yıl vadeli, 6 ayda bir kupon ödemeli Libor 2.85 yıllık faizli, dolara endeksli tahvil 
     - 2 yıl vadeli, birinci kupon 184 gün, yüzde 27.8 dönem faizli, kalan 6 kupon 91 gün ve değişken faizli TL cinsi tahvil. 
     
     Olumlu karşılandı 
     Hayri Çulhacı Akbank Genel Müdür Yard. 
Bu operasyonu piyasa kabul edecektir’ 
     Operasyon çok olumlu. Bankacılık sisteminin açık pozisyon risklerini kapatmasını sağlayacak Hazine’ye de kısa vadeli yüksek borç yükünü uzun vadeye yayma imk nı verecek. Fiyat olarak çok zor bir işlemi büyük bir maharetle çözmeye yönelik bir yapı hazırlanmış. Önümüzdeki günlerde daha net anlaşılacaktır. Kur bir parça beklentilerin üstünde açıklandı. Fakat şeffaflık açısından böyle olması da yerinde. 3 katrilyon liralık limitin üstünde teklif geleceğini tahmin ediyorum. Takasın üçte birine TL enstrümanların konması işi biraz güçleştiriyor. Ancak piyasa bu operasyon kabul edecektir. 
     
     HSBC Başarı şansı yüksek’ 
     HSBC, takas operasyonu ile ilgili olarak yayımladığı raporda, operasyonun başarı şansının yüksek olduğunu, ihalede 3 katrilyonluk alt limitin üzerine çıkılacağını belirtti. Faiz ve dolar kuru açısından, takasın bankacılar için çekici gelmeyeceği gibi bir değerlendirmenin yanlış olacağı belirtilen raporda, takasın ana unsurunun, takasa konu olacak kağıtları elinde tutanların, yeni kağıt için teklif verme seçeneğine sahip olduklarını ve böylece libor artı 2.85’in üzerinde bir getiri sağlanmasının mümkün olduğunu vurguluyor. 
     Raporda, ayrıca, piyasada bankaların ihaleye katılacağı yönünde bir eğilim olduğu, piyasalarda istikrara daha ciddi tehdidin yaklaşan FP davasından gelebileceği ifade edildi. HSBC Bank raporunda, önümüzdeki birkaç ay için TL için endişenin ortadan kalktığı, ancak piyasaya girmek için siyasi tansiyonu yakından izlenmesi gerektiğini görüşü yeraldı. 
     
     Zekeriya Öztürk Merrill Lynch 
Detayları bekliyoruz’ 
     Şu anki detaylar, bankaların nasıl bir fiyatla ihaleye gireceğinin verileri. Hazine’nin toplam teklifi karşılayıp karşılamayacağı önemli. Bankalar çok fazla getiri isterlerse, satmayabilir. Bu verilerle yön konusunda bir şey söylemek zor. 
     
     Kerem Alkan Dışbank Hazine Müdürü 
Fiyatlama kolay değil’ 
     Şartlar karışık. Üçlü paketin fiyatlaması kolay değil. Hem TL k ğıdı hem de iki adet dövize endeksli k ğıt var. Sağlıklı fiyatlama yapılamıyor. Bu nedenle, ihaleye girenlerin sayısında düşüş olur mu’ diye bir miktar tedirginlik var. 
     
     Cem Ataç Barclays Bank Türkiye Temsilcisi 
İlk detaylar olumlu ’ 
     Açıklanan detaylar olumlu. Piyasanın likidite riskini azaltması için dört büyük bankanın elindeki fonların takasa kayması yararlı olur. Bu kağıtlar dışarda da işlem görmeliler ki sistemin likidite sorununa olumlu katkıları olsun. 
     



 EKONOMİ 




















</TEXT>
</DOC>
