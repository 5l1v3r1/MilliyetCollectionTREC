<DOC>
<DOCNO> 22608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/son/sonspo03.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbol Federasyonu, liglerin yeni statüsünü belirledi 
</HEADLINE>
<TEXT>

     Futbol Federasyonu, 2001-2002 futbol sezonu ''Ligler Statüsü''nü belirledi ve sezon sonunda takım sayısını 178'den 163'e indirme kararı aldı. 
     Uygulamaya göre, 2002-2003 futbol sezonunda Süper Lig'deki takım sayısı 18'de kalırken, 2. Lig A kategorisindeki takım sayısı 20'den 18'e, 3. Lig'deki takım sayısı da 90'dan 75'e inecek. Bu arada 2. Lig B kategorisindeki takım sayısı, A kategorisinden düşecekler nedeniyle, 2002-2003 sezonunda 50'den 52'ye çıkacak. 
     
     Başlangıç ve gelecek sezon 
     Futbol Federasyonu yeni sezona, geçen hafta İstanbul'da yaptığı açıklama doğrultusunda, Türkiye Profesyonel Süper Ligi'nde 18 takım, İkinci Lig A Kategorisi olarak anılan Birinci Lig'de 20 takım, İkinci Lig B Kategorisi olarak anılan 2. Lig'de 50 takım 5 grupta 10'ar takım ve play-off sistemli , 3. Lig'de de 90 takım 5 grupta 18'en takım olmak üzere 178 takım ile başlayacak. Federasyon, yeni sezondaki ''düşme-çıkma'' şartlarını da belirleyerek ''Ligler Statüsü''ne son şeklini verdi. Futbol Federasyonu Yönetim Kurulu Üyesi ve Profesyonel İşlerden Sorumlu Asbaşkan Mukan Perinçek'in, uygulama ile ilgili olarak verdiği ayrıntılar ve dağılım şöyle 
     
149   Süper Lig 
     18 takımdan 3 takım düşecek, 2 lig A Kategorisi'nden 1. Lig 3 takım çıkacak. 
     
149   2. Lig A Kategorisi 1. Lig 
     5 takım düşecek. 2. lig B kategorisinden 2. Lig çıkacak takım sayısı play-off sistemi ile 3 2 1 olacak. Böylece 2. Lig A Kategorisi Birinci Lig 'ndeki takım sayısı 18'e indirilecek. 
     
149   2. Lig B Kategorisi 2. Lig 
     10'arlı 5 gruptan toplam 50 takım 2'şer takım toplam 10 düşecek. Bu lige, 18'erli 5 grupta 90 takım ile yapılan 3. Lig'den, gruplardan 2'şer olmak üzere 10 takım çıkacak. Ayrıca, 1. ligden düşen 5 takımdan dolayı bu lig, 2002-2003 sezonunda 52 takım ile oynanacak. İzleyen yıl 2203-2004 bu sayı play-off sistemi ile 11 takımlı 2 gruptan 2'şer, 10 takımlı 3 gruptan 1'er takım düşürülerek 50'ye indirilecek. 
     
149   3. Lig 
     Takım sayısı 90'dan 75'e inecek. 18'er takımlı 5 gruptan 4'erden toplam 20 takım amatör kümeye düşürülecek. Düşen 20 takımın yerine ise amatör kümeden yalnızca 5 takım çıkartılacak. Bunda da federasyonca belirlenen kriterler şart olarak aranacak. 






</TEXT>
</DOC>
