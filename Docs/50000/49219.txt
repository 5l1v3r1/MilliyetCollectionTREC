<DOC>
<DOCNO> 49219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/yasam/ayas.html </URL>
<DATE> 2001/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
O şimdi pişman 
</HEADLINE>
<TEXT>
Keşke o gece hiç çıkmasaydım’ 
Bağdat Caddesi'nde iki gencin canını alan kazanın sanığı 'Turbo Baran', ilk kez Milliyet'e konuştu 'Kaza gecesi, uykularımı kaçırıyor' 
     MUSTAFA BAKACAK İstanbul 

     Bağdat Caddesi'nde Selin Uras ve Erdem Celasun'un ölümüyle sonuçlanan trafik kazasının 10 yıla kadar hapis istemiyle yargılanan sanığı Baran Balcıoğlu, 18 ay süren suskunluğunu, karar duruşması öncesi Milliyet için bozdu. 
     Kazadan sonra büyük pişmanlık hissettiğini, o gecenin aklımdan hiç çıkmadığıın söyleyen Balcıoğlu, "Keşke o gece hiç dışarı çıkmasaydım. Her ne kadar insan olduğum unutularak canavarlaştırıldıysam da, ölenler için çok üzgünüm" diyor. 
     İletişim Fakültesi son sınıf öğrencisi Balcıoğlu, sonuncusu sekizde sekiz’ olmak üzere üç bilirkişi raporunda da kusurlu bulunmasına da itiraz ediyor ve şöyle konuşuyor 
     "Kaza gecesi İstanbul dışından gelen bir arkadaşımı gezdirmek için dışarı çıktık. Sahilyolu'nda bir kazada sıkışan insanların yardımına koştuk. Polis ve ambulans geldikten sonra eve dönmek üzere yolumuza devam ettik. Kazayı konuşurken Bağdat Caddesi'nde kendimizi bir kazanın içinde bulduk." 
     
     Tanıkları şaibeli’ iddiası 
     Yan sokaktan aniden çıkan arabayı görünce frene bastığını, ancak mesafenin kısa olması nedeniyle çarpıştıklarını savunan Balcıoğlu, bağırarak yardım istediklerini de sözlerine ekliyor. Kırmızı ışıkta geçtiğini iddia eden tek tanığın Tolga Atılgan olduğunu belirten Balcıoğlu, şöyle sürdürüyor 
     "Kazadan üç ay sonra tanık olarak mahkemeye geldi. Atılgan ilk ifadesinde taksi, sonra kiraladığı arabayı kullandığını söyledi. Bulunduğu şeritle ilgili çelişkili ifadeler verdi. Oto kiralama şirketi, beş günlüğüne 400 milyon lira vererek Mercedes kiraladığını söyledi. Araştırılırsa, bu kişinin aslında belli bir işi olmadığı ortaya çıkacak." 
     
     Tek hatalı ben değilim’ 
     Baba Boray Uras'ın Ankara yürüyüşü sürecinde üzerine daha fazla kusur yıkılmaya çalışıldığını da ileri süren Balcıoğlu, sözlerini şöyle bitiriyor 
     "Benden önce ve sonra birçok kaza oldu, ancak hiçbiri bu kadar gündeme getirilmedi. Türkiye'deki tüm kazaların sorumlusu benmişim gibi davranıldı. Ben ve ailem hakaretlere maruz kaldık, tehdit edildik. Birileri trafik sorununu halletmek ister görünüp beni hedef aldı. Ölen arkadaşların ailelerinin kabul etmesi zor, ancak kazada tek hatalı kişi ben değilim. Ben yarışçı değilim. Eninde sonunda gerçekler ortaya çıkacak." 
     
10 yıl bile verseler Selin geri gelir mi ’Selin Uras'ın babası Boray Uras, Turbo Baran’a en çok 1.5 yıl verileceğini söyleyip, 'Hiçbir ceza Selin geri getirmez’ diyor 
     Kızı Selin Uras'ı kaybettikten sonra Ankara'ya kadar yürüyerek trafik terörüne karşı büyük bir girişim başlatan Boray Uras, 'Adalate olan saygı ve güveninin zedelenmemesi için' karar duruşmasına katılmayacağını söyledi. 
     Balcıoğlu ailesinin karar beklenirken iki sürpriz tanık çıkardıklarını da belirten baba Uras, "Bu tanıkların da ifadeleri inandırıcı değil, avukatlarımız haklarında suç duyurusunda bulundu' diyor ve şöyle konuşuyor "En ağır ceza bile verilse, bu 10 yıl olacak. Yasa gereği indirimlerle 1 - 1.5 sene verilecek. Baran'ın idam edilmesi bile Selin'i geri getirmez, ancak indirimli ceza beni üzer." 
     
     Ömür boyu çeksin’ 
     Kazanın diğer kurbanı Erdem'in annesi Arzu Celasun da, üç aydır karar çıkacak diye duruşmalara girdiklerini belirterek, şunları söylüyor 
     "Her defasında çeşitli gerekçelerle duruşma erteleniyor. 18 ay sonra iki kadını tanık olarak çıkardılar. Annesi mahkemede sürekli taciz ediyor. Ceza komik kalacak, ancak iki gün bile olsa tekrar cezaevine girsin. Bize kalsa 30 yıl kalsın. Kararın bütün yarış edenlere, diğer ailelere ibret olması lazım. Asla ölmesini istemiyorum, çünkü bu en kolay yol. Oğlumun mahrum kaldığı herşeyden o da ömür boyu mahrum kalsın..." 
     



 YAŞAM 

















</TEXT>
</DOC>
