<DOC>
<DOCNO> 18005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/son/soneko11.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 1. seans böyle geçti... 
</HEADLINE>
<TEXT>

     İMKB Ulusal-100 Endeksi, önceki kapanışa göre 23.05 puan artışla, 1. seansı 10,154.15 puandan tamamladı. 
     Hisse senetleri ortalama yüzde 0.23 oranında değer kazandı. Hazine ihalesinin moraliyle 10 bin puanı aşan Borsa, günün ilk seansında dalgalı açılışın ardından yatay seyir izledi. Seans, 10,185 puan seviyesinde satışa dönük açıldı. Ancak, ilk dakikalardaki hafif satışlarla 10,058 puana gerileyen Endeks, tepki alımlarıyla toparlandı. 
     Yoğun işlem hacmiyle 10,439 puana kadar süren yükselişi, kar realizasyonları takip etti. 256 trilyon lira işlem hacminin gerçekleştiği ilk bir saatlik bölüm 10,198 puanla geçildi. 
     İkinci yarıda piyasa durgunlaşırken, yatay seyre giren Endeks,dünkü kapanış seviyesinin üzerinde tutunmaya çalıştı. Ulusal-100 Endeks, seansı 10,154.15 puandan tamamladı. 
     Kapanışta mali endeks 102.25 puanlık artışla 13,945.56 puana, sınai endeksi 14.70 puanlık artışla 8,130.80 puana yükselirken, hizmet endeksi 59.72 puanlık kayıpla 6,326.37 puana geriledi. Böylece mali grup hisseler, önceki kapanışa göre ortalama yüzde 0.74, sınai grup hisseler de yüzde 0.18 oranında değer kazanırken, hizmet gurubu hisseler yüzde 0.94 oranında değer yitirdi. 
     1. seansta işlem gören toplam 294 hisse senedinden 160'ı değer kazandı. 62 hisse senedi değer yitirirken, 72 hissenin fiyatında ise değişiklik olmadı. Seansta, 305 trilyon 10 milyar 584 milyon liralık işlem hacmi oluştu. 1. seansta, Yapı Kredi Bankası, Akbank, Sabancı Holding, Doğan Holding ve Garanti Bankası en yoğun işlem gören hisseler oldular. 







</TEXT>
</DOC>
