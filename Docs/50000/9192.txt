<DOC>
<DOCNO> 9192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/yazar/okur.html </URL>
<DATE> 2001/02/27/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Hesap vermekten korkmayın 
</HEADLINE>
<TEXT>

     Bürokratlar bir bir gidiyor... Ya siyasetçiler 
     Onlar hala makam koltuklarında oturmaya devam ediyor. 
     Öyle ya, onlar siyasetçi. Onlar için sorun yok. Hesap vermek mi O da neyin nesi sanki 
     Bakın, 20 Şubat'ta ne oldu .. 
     Hazine, 7 aylık bono, 12 aylık tahvil ihalesini iptal edip, 1 aylık bono ve 4 aylık dövize enreksli tahvil vereceğini açıklayınca piyasa rahat soluk almıştı. Ekonomiden sorumlu Devlet Bakanı Recep Önal da bu gelişmeden memnun, pişkin pişkin konuştu 3.9 katrilyonluk itfa için "tıkır tıkır ödeyeceğiz" dedi. Olmadı. Çünkü ödemeler sistemi kilitlendi. Başlangıcında da, sonunda da siyasi adres bulamayan 14 aylık 17'nci program devre dışı kalınca, önce sahneye yine ekonomiden sorumlu Devlet Bakanı Recep Önal çıktı. "İşler yoluna girecek" mesajı vermeye çalıştı. Önümüzde "dalgalı kur", arkasından ne geleceğini bilemeden bekledik. 
     Hala bekliyoruz. 
     Şimdi her koşulda "programı deldirtmeyiz" diyen iki bürokrat istifa etti. Onurlu bir davranış. Önce Merkez Bankası Başkanı Gazi Erçel, arkasından Hazine Müsteşarı Selçuk Demiralp veda etti. 
     Yeni Merkez Bankası başkanı kim olacak Adaylar ortaya atılıyor. Ercan Kumcu ismi üzerinde uzlaşılmış gibi görünüyor. Küçük bir espri, zaten daha altı ay öncesinden bazı bürokratlar ve bankacılar, "bizim gönlümüzde Ercan Kumcu var" diye söylüyorlar, biz de Ercan Kumcu'ya bunu hatırlattığımızda "yok canım" diyerek o kendine has gülümsemesiyle yanıt veriyordu. 
     Şimdi Hazine cephesinde neler olacağı önemli. 
     Hazine'ye vekaleten Müsteşar Yardımcısı Ferhat Emil bakıyor. Ama ya müsteşar adayları 
     İşte müsteşar yardımcılarının ismi tartışılmaya başlandı. Önce Emin Dedeoğlu ve Aydın Kara"z'ün ismi ortaya atıldı. Dedeoğlu, kamu finansmanında, Kara"z ise uluslararası ilişkiler ağı açısından önemli iki isim. Dedeoğlu, yıllarca kamu finansmanının patronuydu. Şimdi Washington'da Hazine Müşaviri olarak görev yapıyor. Aydın Kara"z ise Dış Ekonomik İlişkiler Genel Müdürlüğü'nde, Dünya Bankası'nı, IMF'yi iyi tanıyor. Ankara Hukuk'ta okumuş ve Harvard'da doktora yapmış. Fakat 22 Kasım krizi ile birlikte bankacılarla toplantıları organize eden Müsteşar Yardımcısı Hakan Özyıldız'ın ismi tüm siyasi partilere eşit mesafede durması nedeniyle "sürpriz" yapabilir diye tartışılmaya başlandı. 
     
Güven bunalımı      Bir başka isim de Ziraat Bankası Yönetim Kurulu üyesi Tevfik Fikret Baran. Yıllarca kamu finansmanının başındaydı. Dedeoğlu dahil çoğu kişiye patronluk yaptı. Ve Bankacılık Düzenleme ve Denetleme Kurumu Başkan yardımcılarından Faik Öztrak. O da Hazine Müsteşarlığı için söz edilen bir başka isim. Planlamacı. Kısacası ortalıkta isim kaynıyor. Kim gelecek, kim gidecek, izliyoruz. Bu arada Hazine'de Kambiyo Genel Müdürü Adnan Yaylacı da görevinden ayrıldı. Yurtdışına gitti. Ve yerine Hazine'de Personel Dairesi Başkanı Zafer Baltacıoğlu'nun getirileceği söyleniyor. Hayırlısı olsun. Ama hesap verilsin. Derdimiz bu... 
     Yaşadığımız sorunun adını doğru koyalım. 
     Ciddi bir güven bunalımı. 
     Halk, siyasetçilere, bürokratlara, Türk lirasına güvenmiyor Oysa güven tesisi çok önemli. İşte Koç Holding'in 75'inci yıl kutlama törenlerinde de konuşulan konu buydu. 
     Törene davetli bürokratlar, işadamları ve akademisyenler, Türkiye'nin ciddi bir "yönetim problemi" ile karşı karşıya geldiğini söylüyorlardı. Hükümet, kabinede "revizyon" yok diye diretirken, orada bulunanlar, "teknokratlardan oluşan bir kabine" için durmadan değerlendirme yapıyorlardı. Gerekçe, krizin faturası ve en önemlisi sorumluluğun üstlenilmesiydi. 
     Bankacıların kriz faturası, "20 milyar dolar." Bürokrat ve işdamları ise temkinli. "Acele değerlendirme yapmaya gerek yok. Bu kriz çok ağır. Fatura 30 milyar doların çok çok üzerinde" diyorlar. İkinci görüşe katıldığımızı söylemeliyiz. 
     Çünkü basit bir hesap yapıyoruz. Halka açık şirketlerin 9 aylık bilançolarında dolar bazında kısa vadeli borçların, toplam borçlara oranına baktığımızda tablo iç açıcı değil. 50 şirketin kısa vadeli borçları, toplam borçlarının yüzde 50'si civarında. 89 şirketin kısa vadeli borcu, toplam borçlarının yüzde 20'si ve üzerinde. 
     Anlatmaya çalıştığımız şu 
     Halka açık şirketlerin çoğu yatırımlarını kısa vadeli döviz borçlanmasıyla yapmış. O yüzden dalgalı kur sisteminde doların oturacağı fiyat çok önemli. Çünkü her oynama şirketlere büyük zarar yazıyor. Bu durumda da krizin faturasını çıkartmak öyle kolay olmuyor. 
     Sizin anlayacağınız program, dalgalı kur derken bir taraftan da operasyonlar cephesinden haberler geliyor. Kısacası "kağıttan yapılmış kuleleri yıktırmak" istemeyenler direniyor. 
     Kimse suyun akışını değiştirmeyeceğini iyi bilmeli... 
     
     
     





'Sol' ekonomi 


Seçim 


Fark normal 


Buzlar erirken 


Kusur İnönü’de mi, yoksa Baykal’da mı 


Kara Çarşamba sonrası için notlar... 


Rota "sakin sular"... 


Kirliyle temiz 


Merkez Bankası Cumhuriyeti 


Hasan Ali Yücel 


Halkın denetimi için çare var 


AB de destek veriyor, ama... 


Hesap vermekten korkmayın 


Merkez Bankası'na başkan aranıyor 


İki bürokrat 


Bir dilekçe taslağı 


Tantan, gözden düşmek istiyorsa... 


Reislik elden gitti mi 


Önce günü kurtaralım sonra ne yapacağımızı tartışırız 


</TEXT>
</DOC>
