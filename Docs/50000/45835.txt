<DOC>
<DOCNO> 45835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/ekonomi/eko02.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ek kaynak tamam, detaylar konuşulacak 
</HEADLINE>
<TEXT>

IMF ve G-7 ülkelerinin, Türkiye’ye ek kaynak sağlamayı ilke olarak benimsediği öğrenildi. Bu hafta içinde gelecek IMF heyeti ile ihtiyaç miktarı netleştirilecek 
     HARUN GÜREK Ankara 

     IMF’nin ekonomik program kapsamında 2002 yılı için ek kaynak sağlamayı prensip kabul ettiği öğrenildi. Merkez Bankası Başkanı Süreyya Serdengeçti, bu hafta Türkiye’ye gelmesi beklenen IMF heyeti ile ek kaynak ihtiyacının netleştirilmeye çalışılacağını belirtti. 
     ABD başta olmak üzere G - 7 ülkeleri ile IMF yönetiminin, dünya ekonomisinde beklenen küçülmenin etkisini gidermek amacıyla ek kaynak sağlanmasının ilke olarak benimsediği kaydedildi. Hükümetin programın sürdürülebileceğine inancı sağlayacak önlemlerin alınması halinde dış kaynak da sağlanacak. 
     
     İnanç önemli 
     IMF ile G - 7 ülkelerinin aldığı ilke kararının ardından, 2002 bütçesine son şeklinin verilmesi, alınacak önlemlerin tartışılması ve ek kaynak ihtiyacının netleştirilmesi için IMF heyetinin gönderilmesini kararlaştırıldı. Heyet, ekonomi bürokratlarıyla birlikte ek niyet mektubunun taslağını da yenileyecek. 
     Programdaki aksamaların iç borçların sürdürülebileceğine olan inançtan kaynaklandığına dikkat çeken Serdengeçti, ne kadar bir dış kaynak gerektiği konusunda, "Piyasalarda iç borçların sürdürülemeyeceğine dönük bir inanç varsa, bu inanç değişmezse, dışarıdan 20 milyar dolar kaynak gelse ne olur Bir işe yaramaz. Bana göre büyük bir kaynak gerekmiyor" diye konuştu. 
     
     5 milyon yetti 
     Serdengeçti, Amerika’nın Afganistan’a beklenen saldırısının başlamasına karşın dün neredeyse sabit kalan kurlara geçen hafta yaptıkları müdahalede sattıkları döviz miktarının 5 milyon dolardan az olduğunu da açıkladı. 
     Geçen hafta dolarda trmanışı durdurmak için yapılan müdahalenin piyasada önemli bir psikolojik etki yaptığının gözlemlediğini ifade eden Serdengeçti, şöyle konuştu "Volatilite aşırı dagalanma olması, piyasada bir panik havasının yaşanması halinde müdahale ediyoruz. Piyasayı yakından izliyoruz. Piyasalarda bir panik havası yok. Olursa, gerekli önlemleri alırız." 
     



 EKONOMİ 



















</TEXT>
</DOC>
