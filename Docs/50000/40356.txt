<DOC>
<DOCNO> 40356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/magazin/amag.html </URL>
<DATE> 2001/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Biraz delikanlı ol ’ 
</HEADLINE>
<TEXT>

Beraberlikleri de olay oldu, ayrılıkları da. Mehmet Ali Erbil’in Sayemde şöhret oldu’ dediği Nefise Karatay, yaşadıklarına pişman ama sözünü de esirgemiyor... 
     YAŞAR ÇAKMAK 

     Mehmet Ali Erbil’in kendisiyle ilgili sözleri Nefise Karatay’ı ağlattı. Ünlü manken, eski sevgilisinin üniversite öğrencisi Sedef Altıntaş ile yaptığı sürpriz evliliği savunurken kendisi hakkında söylediği "Sevseydim onunla evlenirdim... Nefise’nin adı Adnan Hocacılarla anılıyordu... Benim sayemde şöhret oldu..." sözlerine çok üzülmüş... İşte Karatay’ın gözyaşı dökerek söyledikleri 
     
6 ay peşimden koştu      "Benim adım Adnancılara kesinlikle karışmadı. Ne münasebet. Herkese toplu halde iftira atıldığı dönemde bu söylenmişti. Onunla ilişkimiz üç yıl sürdü. Şimdi asılsız olayları ortaya sürmenin bir manası yok ki. Ünümü Mehmet Ali’ye falan borçlu değilim. Bu ilişkiyi ve onunla birlikte olmayı istemedim. 6 ay boyunca benimle birlikte olmayı o istedi. Böyle konuşması ayıptır, üstüne üstlük beni karalamaya çalışması da çirkin bir davranış. Artık ondan her şeyi bekliyorum. Eğer isteseydim, evlenme teklifi ettiği gün onunla evlenirdim. Ama ben onu hep reddettim." 
     
H l üstüme geliyor      "O olmasaydı hayatımda yine işimle anılacaktım, yine iyi bir manken olacaktım. Bu ilişkiyi yaşadığım için çok yıprandım, yara aldım. Ailemden, çevreden ve medyadan büyük tepki aldım. Onun böyle konuşması çok büyük bir haksızlık. Bu ilişki yüzünden babamla konuşamıyorum. Annem, Kızım, hakkında hayırlı oldu’ diyor. Bu tarz konuşmaları duydukça, ben nasıl beraber oldum diye üzülüyorum. Bu tarz çirkin, karalayıcı konuşacağına, delikanlı gibi desin ki, Bu kızı sevdim ve ilişkim bitti’. Ben ona mutluluklar diledim. Ne dedim ki böyle haksızlık yapıyor. H l daha ne diye benim üzerime geliyor " 
     
Onu hiç aldatmadım      "Ben Mehmet Ali’yi hiçbir zaman aldatmadım. Benim nasıl biri olduğum ortadadır. Bu ilişki bitti, artık bir şeylerin hesabını yapmak doğru değil. 1997’de Türkiye Güzeli seçildim. Gidip ünlü olmak için şununla bununla uğraşmadım. Şöhret peşinde değildim. Mehmet Ali ile birlikte olup, onunla ününü paylaşıp bir yerlere gelmedim. İnsanlar yanımda onun hakkında konuştuğunda ben onları susturuyorum. Bir ilişkiye önce sen saygı duyacaksın ki, insanlar da duysun. Biten bir ilişkinin arkasından konuşulmaz. Ben onunla mutlaka evlenirim demiyordum, herşeyin hayırlısı diyordum. Pişmanım desem de bir işe yaramaz, hiç bir şeyin geriye dönüşü yok." 
     
Elini vicdanına koysun      "Elele’deki fotoğrafları çektirdiğim için arkasında durmak zorundayım. Yapacak başka bir şeyim yok. Ben savaşmak istemiyorum, mutluluklar diledim, yeter artık. Kendisine, karısıyla olan ilişkisine baksın. Kadının güzelliği beni ilgilendirmiyor, yorum yapmak istemiyorum. Çok sevdim, çok da üzüldüm, elini vicdanına koysun ve benimle uğraşmaktan vazgeçsin. Artık benden ne istiyor. Yazık günah değil mi Ben ona hiç kalleşlik yapmadım, hiç arkadan vurmadım. Artık daha fazla üzerime gelip beni yaralamasın." 
     



 MAGAZİN 













</TEXT>
</DOC>
