<DOC>
<DOCNO> 26481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/son/sonspo15.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Transferin gözde ismi Berkant kararsız... 
</HEADLINE>
<TEXT>

     Fenerbahçe ve Galatasaray'ın transfer etmek istediği Bayern Münih ve Ümit Milli Futbol Takımı'nın golcü oyuncusu Berkant, Fenerbahçe'nin kendisine iyi bir teklif getirdiğini, ancak henüz kararını vermediğini söyledi. 
     Dalyan'da tatilini geçiren Berkant, transferi konusunda gerek Fenerbahçe, gerekse Galatasaraylı yönetcilerle görüştüğünü kaydederek, ''Fenerbahçe'nin tesislerine hayran kaldım. Azerbaycan maçını oynadığımız Şükrü Saraçoğlu Stadı da muhteşemdi'' dedi. Berkant, Fenerbahçe Başkanı Aziz Yıldırım'ın kendisine iyi bir transfer önerisi getirdiğini de belirterek, ''Ancak ben gideceğim kulüpte direkt oynamak istiyorum. Galatasaray'dan çok ayrılan oldu. Son kararımı 2 kulüple birer kez daha görüşerek vereceğim'' diye konuştu. 







</TEXT>
</DOC>
