<DOC>
<DOCNO> 11999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/19/ekonomi/eko07.html </URL>
<DATE> 2001/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar 1994’ten değerli, Merkez müdahale etmeli 
</HEADLINE>
<TEXT>

TL’nin dolar karşısında 1994’e göre daha fazla değer kaybettiğini belirten Garanti Bankası Genel Müdürü Özen "Merkez Bankası kuru belirlemeli" dedi 
     KADİFE ŞAHİN Londra 

     1994 krizi ile karşılaştırıldığında reel döviz kuru endeksinin daha aşağıda olduğunu ve Türk Lirası’nın da daha fazla değer kaybettiğini belirten Garanti Bankası Genel Müdürü Ergun Özen, "Merkez Bankası aşırı bir dalgalanma olduğuna kanaat getirirse kur konusunda rakam olarak ne düşündüğünü piyasalara belli edecektir" dedi. 
     Krizde bono, döviz ve banka piyasalarının çalışamadığını belirten Özen, "Merkez Bankası’nın krizde piyasaya para vererek bankalardaki likidite sıkıntısını giderdiğini gördük. 1 milyar dolarlık işlem hacmi olan döviz piyasasında şu anda 30 - 40 milyon dolar dönüyor" dedi. 
     Türkiye’nin krizden çıkması için yurtdışı yardımının şart olduğunu belirten Özen, "Ancak, gerekli olan kaynağın yüzde 60’ı yurtiçi piyasalardan sağlanmalı" diye konuştu. 
     
Döviz cinsinden borçlanma      Krizin ilk aşamada uzun vadeli makro hedefler yerine piyasaların işlerlik kazanmasını sağlayacak kısa vadeli hedefler ile aşılacağını anlatan Özen, bankaların döviz açıklarını kapatmaları için Hazine’nin 4 - 5 milyar dolarlık döviz cinsinden borçlanma yapmasının yeterli olacağını söyledi. 
     Bunun Hazine’nin döviz borcunu artıracağını ancak buna karşılık kısa vadeli iç borçlanma baskısını azaltacağına dikkat çeken Özen, "Döviz cinsinden borçlanma kriz dönemlerinde Merkez Bankası’na yapılan döviz panik atağını da engelleyecektir" dedi. Özen, açık pozisyonlarını kapatacak olan bankaların da likit olmayan bonoları portföylerine alacaklarını söyledi. 
     Çoğu iktisatçının bunu kabul etmediğini belirten Özen, "3 - 5 milyar dolarlık bir borçlanma piyasaları ve Hazine’yi rahatsız etmez" dedi. 
     


 EKONOMİ 

















</TEXT>
</DOC>
