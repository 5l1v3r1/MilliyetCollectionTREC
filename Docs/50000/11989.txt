<DOC>
<DOCNO> 11989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/19/dunya/dun01.html </URL>
<DATE> 2001/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da nebbaş şoku 
</HEADLINE>
<TEXT>

Ülkenin en zengin işadamı, banker Cuccia'nın cesedi mezarından çalındı 
     DIŞ HABERLER SERVİSİ 

     İtalya'nın en zengin işadamı ve "İtalyan kapitalizminin babası" olarak tanınan Enrico Cuccia'nın cesedi nebbaşlar ceset hırsızları tarafından çalındı. 
     Geçen haziran ayında 92 yaşında ölen İtalyan "Vehbi Koç"unun cesedinin çalındığı, önceki gün aile mezarlığındaki çiçekleri sulamak üzere gelen bakıcı tarafından fark edildi. Mezar soygunculuğu üzerine soruşturma başlatan polis cesedin kimler tarafından ve ne amaçla çalındığını araştırırken, olayın duyulması "Bu ülkede kötülüğün sınırı yok" diyen İtalyan iş ve siyaset dünyasında infial yarattı. 
     1940'lı yıllarda kurduğu Mediobanca adlı banka aracılığıyla verdiği krediler sayesinde İtalyan kapitalizminin gelişmesinde büyük rol oynayan Cuccia "iş dünyasının babası" olarak niteleniyordu. 
     
Haziranda ölmüştü      "İtalyan kapitalizminin babası" olarak tanınan Enrico Cuccia geçen haziran ayında 92 yaşında ölmüştü. Cenazesinin kimler tarafından hangi amaçla çalındığı anlaşılamadı. 
     


 DÜNYA 











</TEXT>
</DOC>
