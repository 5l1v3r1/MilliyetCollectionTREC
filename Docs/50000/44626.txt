<DOC>
<DOCNO> 44626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/spor/spo03.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray’ın yıldızı kendisini eleştirenlere çattı 
</HEADLINE>
<TEXT>
Beni tartışan geri zekalıdır’ 
Arif Erdem, 11 yıldır Sarı - Kırmızılı takımda oynadığını, 6 şampiyonluk ve UEFA Kupası kazandığını söyledi 
     ERHAN TELLİ 

     Cevaplarını alırlar’ 
     SON haftalardaki şanssızlığına Gençlerbirliği’ne iki gol atarak son veren Arif Erdem, futbolculuğunu tartışanlara meydan okuyarak, "Bunlar herhalde futboldan anlamıyorlar. Benim kariyerimi tartışacak insan ancak geri zekalıdır" dedi. Arif, eleştiriye açık bir yapısı olmasına karşın, kendisini ve kişiliğini rencide eden yıpratıcı eleştirilere her zaman gereken cevabı vereceğini söyledi. 
     
     Kariyerim ortada’ 
     TECRÜBELİ oyuncu, "Ben Galatasaray’a 11 yıl hizmet verdim. 6 şampiyonluk ve bir UEFA Kupası kaldırdım. Arkadaşlarımla birlikte Türkiye’de ve Avrupa’da sayısız başarılara imza attım. Bütün bunları Türkiye’de, başka takımlarda hangi Türk futbolcusu elde etmiştir. Bana dil uzatanlar futbolu bilmiyorlar. Herhalde artık benim bu takımda yüzüm eskidi. 11 yıldan sonra beni görmek istememelerini anlayışla karşılıyorum" dedi. 
     
     Art niyetliler’ 
     ARİF, eleştiri yapanlar arasında haddini aşanlar bulunduğuna dikkati çekerek sözlerini şöyle sürdürdü "Yeni kahramanlar bulmak istiyorlar. Bu da gayet normal. Futboldan zerre kadar anlamayan bu kişiler ancak sivri konuşmalar yaparak, kasıtlı olarak çamur atmaya çalışıyorlar. Art niyetliler. Haddini aşanlar var. Her futbolcu gibi ben de bazen sıkıntılı dönemler yaşıyorum. Bu da futbolda normal." 
     
Arif’in lig karnesi SEZON MAÇ GOL 1991-92 21 4 1992-93 9 3 1993-94 22 9 1994-95 13 2 1995-96 24 8 1996-97 19 8 1997-98 33 9 1998-99 27 14 1999-00 21 7 2000-01 20 5 2001-02 7 5 TOPLAM 216 74      
     
Bankalar rahat versinTeknik Direktör Lucescu, kazandıkları parayı takıma dağıtabilseler futbolcuların moralini düzeltip daha başarılı olacaklarını söyledi 
     GALATASARAY Teknik Direktörü Mircea Lucescu, şu anda takım olarak "Türkiye’deki en iyi yatırım" olduklarını söyledi. Alacakları için kapıda bekleyen bankaların hata yaptıklarına dikkati çeken Rumen Hoca, "Halbuki bu paraları bize verseler, çok daha başarılı olup, onlara olan borçlarımızı kısa sürede öderdik. Futbolculara olan borçlar yüzünden performansımız da düşüyor" diye konuştu. 
     SERGEN’İ Dünya’nın sayılı oyuncuların biri olarak niteleyen tecrübeli teknik adam, "Bu yeteneklere sahip bir futbolcunun 28 yaşına geldiği halde Türkiye’de kalması ve bu durumlara düşmesi inanılır gibi değil. Yıldız oyuncu olması bir yana tam bir takım lideri. Sorumluluktan kaçmıyor. Bundan sonraki amacım Sergen’i hak ettiği yere getirene kadar uğraşmak olacak" yorumunu yaptı. 
     OYUNCULARININ geçen sezonlardaki başarıların ezikliğinden kurtulmak için büyük mücadele verdiklerini ve elde ettikleri başarının nedeninin haysiyet savaşı olduğuna dikkati çeken Lucescu sözlerini şöyle tamamladı "Futbolcular geçmişin gölgesinden kurtulmak istiyorlar. İşte bu arzu bizi kamçıladı ve ortaya yeni Galatasaray’ı çıkardı. Bundan sonra asla durmak yok." 
     
Cim Bom’da stat k busu      HALİL ÖZER 

     GALATASARAY, başarılı sonuçlar ve düzelen ekonomisiyle rahat nefes almaya çalışırken, eski yönetimden kalan stat projesiyle yeni bir şok daha yaşadı. Kanadalı mimarlık ve proje şirketi BBB, anlaşma gereği ödenmesi gereken 668 bin doları istedi. Faruk Süren yönetiminin projesini devam ettirmek istemeyen Cansun yönetimi, bu ödemeyi reddederken, Kanada şirketi konuyu Uluslararası Tahkim Kurulu’na götüreceğini açıkladı. 
     SÜREN yönetimi, BBB ile proje çizimi için 5.5 milyon dolarlık resmi anlaşma imzalamış ve bu paranın büyük bir bölümü ödenmişti. Ancak yönetim değişikliğinden sonra 668 bin dolar askıya alınmıştı. Buna rağmen elinde resmi sözleşme bulunan BBB, paranın hemen ödenmesi için başvuruda bulundu. Yönetimin, Faruk Süren ve ekibinin hazırladığı projeden vazgeçmesi yüzünden, taraflar mahkemelik olacaklar. 
     FARUK Süren, 668 bin doların hemen ödenmesi gerektiğini hatırlatırken, "Projeyi alıp, stadı yapsınlar" ifadesini kullandı. Ali Dürüst ise konuyu yeni yönetimin yanıtlaması gerektiğini vurgularken, "Anlaşmaya imza atan beş yönetici, bugün de yönetimde. Sözleşme kongreden de geçti" açıklamasını yaptı. BBB şirketi, Londra’daki mahkemede davayı kazanırsa, Galatasaray’ın UEFA gelirleri tehlikeye girecek. 
     
Sergen için pazarlık      GALATASARAY, Sergen’in bonservisini almak için harekete geçti. Yönetim, Ankara’da oynanan Gençlerbirliği maçı sonrasında Sergen ile yaptığı görüşme sonunda yeniden sözleşme yapmak için anlaştı. Yönetim, Sergen’in olumlu yanıtı sonrası çalışmalara başladı. 
     SİİRT Jetpa, tapusunu bulundurduğu Sergen’in bonservis fiyatını 1 milyon 200 bin dolar 1.8 trilyon lira olarak açıklamıştı. Sarı - Kırmızılı yöneticiler, Siirt yönetimiyle masaya oturarak, bu rakamı aşağıya indirmek için çaba harcayacaklar. 
     
Okan kızdırdı      INTERLİ Okan’ın, televizyon ekranlarından kendilerinden 4 milyon dolar kazanıldığını iddia etmesi, eski yönetimi kızdırdı. Başkan Faruk Süren, Okan’ın sözlerini ciddiye almadıklarını söyledi, "Kendisine bu konuyu, bir kez daha Inter’e sormasını tavsiye ediyorum" ifadesini kullandı. 
     SÜREN, İnter ile Hakan için yaptıkları anlaşmadan 7 milyon 100 bin dolar aldıklarını belirtti, şöyle devam etti "Ancak İnter, Okan ve Emre’yi bedava aldığını söyleyemediği için, bu paranın 3 milyonunu Emre’ye, 1 milyonunu da Okan’a saydı. Herhalde Okan’ın söz ettiği 4 milyon dolar bu" dedi. 
     



 SPOR 



























</TEXT>
</DOC>
