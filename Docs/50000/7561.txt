<DOC>
<DOCNO> 7561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/son/sondun04.html </URL>
<DATE> 2001/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalı Müslümanlar Irak operasyonuna tepki gösterdi 
</HEADLINE>
<TEXT>

     Merkezi Washington'da bulunan Amerikan İslami İlişkiler Konseyi CAIR, Amerikan ve İngiliz uçaklarının Bağdat yakınındaki hedeflere düzenlediği askeri operasyonu eleştirerek, bu tür operasyonların, bölgede barış ve istikrara hizmet etmediğini bildirdi. 
     CAIR'den yapılan açıklamada, ''Yeni Amerikan yönetimi, modası geçmiş ve etkisizleşmiş dış politikanın yerine yeni bir vizyon koymalı. Irak çocukları, ekonomik yaptırımlar altında, yetersiz beslenme ve hastalıktan ölürken, bir çekiç gibi tepki vermek, Müslüman ve Arap dünyasında ABD'nin konumuna zarar verecektir'' denildi. 
     Açıklamada, ''Amerikalı Müslümanlar, tek bir standartta adalete dayalı yeni bir Ortadoğu politikasının geliştirilmesinde yapıcı rol oynamaya hazırdır'' ifadesi de kullanıldı. 
     ABD genelinde, yaklaşık 6 milyon Müslüman Amerikalı bulunuyor. 




</TEXT>
</DOC>
