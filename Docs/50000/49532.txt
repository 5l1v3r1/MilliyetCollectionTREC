<DOC>
<DOCNO> 49532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/spor/spo03.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Söke söke zafere 
</HEADLINE>
<TEXT>

Cim Bom, Şampiyonlar Ligi’nde "Tamam mı, devam mı" diyeceği bir maça çıkacak. 2. tur için galibiyetin şart olduğu 90 dakika öncesinde nefesler tutuldu 
     GALATASARAY, bugün PSV Eindhoven’a karşı tarihi bir zafer peşinde koşacak. Aslan maçı kazanırsa tur atlayacak, beraberlikte ise Şampiyonlar Ligi’ne veda edecek. Bülent, Vedat ve Capone sakatlıkları nedeniyle oynamayacak. Tedavisi süren Hakan Ünsal forma giyecek. PSV’de iki kaleci ile Bommel ve Ramzi sakat. İyileşen Nikiforov ise takıma girdi. D Grubu’nun diğer düğüm maçında lider Nantes, Lazio’u ağırlayacak. 
     
Avrupa karnesi GALATASARAY O G B M A Y Avrupa Kupası 164 63 39 62 214 245 Şampiyonlar Ligi 49 14 11 24 48 79 PSV EINDHOVEN O G B M A Y Avrupa Kupası 179 77 39 63 303 203 Şampiyonlar Ligi 35 10 7 18 43 58      
     Avrupa Kupaları’nda G.Saray, PSV ile 1987 - 88 sezonunda Şampiyon Kulüpler Kupası ilk turunda eşleşti. Rakip sahada 3 - 0 yenildi, rövanşı 2 - 0 kazandı. Sarı - Kırmızılılar, grupta PSV’ye karşı ilk maçı 3 - 1 kaybetmişti. 
     Galibiyetleri Fenerbahçe, Galatasaray ve Eskişehirspor aldı. 
     
D GRUBU TAKIMLAR O G B M A Y P Nantes 5 2 2 1 7 3 8 PSV 5 2 1 2 6 7 7 GALATASARAY 5 2 1 2 3 4 7 Lazio 5 2 0 3 4 6 6      
     
Cehennemi yaratın’      GALATASARAY Teknik Direktörü Lucescu PSV ile oynayacakları kritik maç öncesinde taraftarları tribünlere davet etti ve "Seyircimiz Ali Sami Yen’i cehenneme çevirecek, futbolcularım da şeytanlar gibi olacak ama cehennem olmadan, şeytan da olmaz" diye konuştu. Rumen hoca Bülent ve Capone dışında eksikleri bulunmadığı belirterek, "En iyi onbiri bulacağım" dedi. 
     LUCESCU maçın önemini anlatmaya gerek olmadığını belirterek "Dört takımın da ikinci tura geçme şansı sürüyorsa, ne kadar dengeli ve güçlü bir grupta mücadele ettiğimizi anlatmaya gerek yok. Oyuncularım ellerinden gelen herşeyi ortaya koyacaklar ve ikinci tura çıkacaklar. Futbolcularımın kariyeri açısından önemli bir maç ama sonuçta bu bir futbol maçı" yorumunu yaptı. 
     
Kanatlara özel önlem      SARI - Kırmızılı oyuncular PSV maçı öncesinde son çalışmayı yaparken, Lucescu Hollanda takımının etkili kanat ataklarına karşı oyuncularını hem sahada, hem de video başında uyardı. Bu maçta tekrar 4 - 4- 2 düzenine dönmesi beklenen Rumen hocanın, maçı gol yemeden galip kapamak için bir strateji belirlemeye çalıştığı belirtildi. 
     
Gerets puan istiyor      PSV Eindhoven Teknik Direktörü Eric Gerets, avantajın kendilerinden yana olduğunu söyledi. Ali Sami Yen’de çok zorlu bir 90 dakika geçireceklerini bildiğini söyleyen Gerets, "Ancak biz beraberlik durumunda bile en kötü ihtimalle UEFA Kupası’na devam edeceğiz. Hedefimiz tabii ki üç puanı alıp rahatlamak ama yenemezsek, yenilmemeye bakacağız" diye konuştu. 
     
PSV de sakata geldi      GALATASARAY’DAKİ eksikler nedeniyle rakibinin son durumu hakkında bilgi sahibi de olamayan Gerets’i, özellikle kalecileri Waterreus ile Kralj’ın sakatlıkları kara kara düşündürüyor. PSV, kaleyi Şampiyonlar Ligi tecrübesi az 34 yaşındaki Lodewijks’e emanet etmeye hazırlanırken, kaptan Marz van Bommel ile Adil Ramzi’nin de takımda yer alamayacağı bildirildi. 
     
B Grubu karışık      ŞAMPİYONLAR Ligi’ndeki diğer üç grupta da son maçlar oynanacak. B Grubu’nda 9 puanlı Liverpool, 8 puanlı Dortmund’u evinde ağırlarken, yine 8 puanlı Boavista deplasmanda Dinamo Kiev karşısında 2. tur için gereken skoru arayacak. Diğer maçlar ise şöyle 
     
     A GRUBU 
     Roma - Anderlecht, L.Moskova - Real Madrid, 
     
     C GRUBU 
     Schalke 04 - Arsenal, R.Mallorca - Panathinaikos. 
     



 SPOR 

























</TEXT>
</DOC>
