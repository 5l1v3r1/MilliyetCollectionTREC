<DOC>
<DOCNO> 38559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/spor/spo05.html </URL>
<DATE> 2001/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
ANTEP TUR PEŞİNDE 
</HEADLINE>
<TEXT>

Kırmızı - Siyahlılar, UEFA Kupası ön elemesinde Moldova’nın Zimbru takımını ağırlayacak, turu geçmek için mutlak galibiyet kovalayacak 
     UEFA Kupası’ndaki temsilcimiz Gaziantepspor, deplasmanda 0 - 0 berabere kaldığı Moldova ekibi Zimbru Chisinau ile bugün rövanşta kozlarını paylaşacak. Kamil Ocak Stadı’nda saat 20.30’da başlayacak karşılaşmayı Macar Atilla Juhos, R.Kistal ve A.Hrabovszky hakem üçlüsü yönetecek. İki takımda da eksik futbolcu bulunmazken, zorlu mücadeleyi TRT 1 naklen ekranlara taşıyacak. 
     
Doğan iddialı      BAŞKAN Celal Doğan, ilk kez mücadele verdikleri UEFA Kupası’nda geçen sezon İspanyol Alaves’e şanssız şekilde ilk turda elendiklerini hatırlatıp, "Bu kez aynı kaderi yaşamayacağız" dedi. Teknik Direktör Tevfik Lav ise, "Rakibi küçültmek veya büyütmek gibi düşüncelerim asla yoktur. Ama ön elemeyi geçeceğimize eminim. Bunu yürekten söylüyorum" diye konuştu. 
     



 SPOR 

























</TEXT>
</DOC>
