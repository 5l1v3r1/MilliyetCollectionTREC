<DOC>
<DOCNO> 36044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/son/sondun18.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Christian Dior kremin etkisini kanıtlayamadı, reklamını geri çekti 
</HEADLINE>
<TEXT>

     İngiltere'de, Fransız moda devi Christian Dior, ''yaşlanmayı önleyici'' olduğunu ileri sürdüğü kremin etkisini kanıtlayamadığı için, kremin reklamını geri çekmek zorunda kaldı. 
     İngiltere Reklam Standartları Kurumu'nun ASA açıklamasında, ''NoAge Essential'' adlı kremin reklamında ''Cildinizin daha genç görünmesi için hücrelerinize mükemmel koruma sağlar'' sloganının kullanıldığı ve Christian Dior'un kremin bu özellikte olduğunu kanıtlayacak durumda olmadığı belirtildi. ASA'nın açıklamasında, reklamda cildi ''yüzde 96 daha yumuşak, yüzde 86 daha dayanıklı, yüzde 80 daha genç'' hale getirdiği iddia edilen kremin bu özelliğinin de ispatlanamadığı kaydedildi. Açıklamaya göre Fransız firma, reklamını savunmak için yaptığı tetkiklerde, NoAge Essential'ın, ''cildi anında değiştirdiğini'' de kanıtlayamadı. 







</TEXT>
</DOC>
