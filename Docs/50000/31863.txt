<DOC>
<DOCNO> 31863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/son/sondun20.html </URL>
<DATE> 2001/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum kayıp yakınları Rum yönetimini AİHM'e şikayet etti 
</HEADLINE>
<TEXT>

     Kıbrıs Rum yönetiminin, Türk tarafını suçlamak için yıllarca propaganda malzemesi olarak kullandığı ''kayıplar'' politikası geri tepti. 
     ''Kayıp'' yakını Rumlar, insan hakları ayaklar altına alındığı gerekçesiyle Rum yetkililer aleyhine Avrupa İnsan Hakları Mahkemesi'ne AİHM milyonlarca sterlinlik tazminat davaları açtı. 
     Politis gazetesinin haberine göre, Andraini Palma ile kızları Kalliabi ve Hristina Palma'nın, eş ve babaları Haralambos Palma'nın 16 Ağustos 1974'de Lefkoşa'nın Ay Pavlo bölgesinde öldüğünün ve Lakadamya Askeri Mezarlığı'na gömüldüğünün bilinmesine karşın, kayıp olduğu iddiasıyla kendilerine 23 yıl boyunca bilgi vermeyen Rum yönetiminin sivil ve askeri yetkilileri aleyhine, AİHM'ne 1 milyon Kıbrıs Lirası yaklaşık 1 milyon Sterlin tazminat davaları açtı. Andriani Palma, yaptığı açıklamada, ''intikam peşinde olmadıklarını, 26 yıldan beri kabaca ayaklar altına alınan insan haklarının restore edilmesini istediklerini'' söyledi. Davayı yürüten avukat Sofokli Sofoklis ise kısa bir zamanda iki Rum ailesinin daha aynı konuda başvuru yapacağını bildirdi. 






</TEXT>
</DOC>
