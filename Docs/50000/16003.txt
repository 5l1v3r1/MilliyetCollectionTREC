<DOC>
<DOCNO> 16003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/siyaset/siy01.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit’e hırçın rakip Kutlucan 
</HEADLINE>
<TEXT>

DSP kongresinde, genel başkan adayı olacağını açıklayan Dr. Kutlucan, Severim’ dediği Ecevit’i ve Özkan’ı yerden yere vurdu 
     MESUT HASAN BENLİ Ankara 

     Dr. Ercan Kutlucan, dün düzenlediği basın toplantısında Başbakan Bülent Ecevit, Rahşan Ecevit ve Başbakan Yardımcısı Hüsametin Özkan’ı ağır bir dille eleştirdi. 29 Nisan’da yapılacak DSP 5. Olağan Kongresi’nde aday olacağını belirten Kutlucan şöyle konuştu 
     
Seni beni akla ki...’      "Hüsam ağanın, partiye girdiğinde 460 - 480 metrekarelik arsacıkları ile 2 milyarı geçmeyen mal varlığı vardı. Ama şu anda Türkiye’nin 50 zengini arasında. Özkan, Ecevit’ten sorumlu devlet bakanı görevini sürdürmektedir. DSP yolsuzluklara çanak tutmaya başladı. Sen beni akla ben de seni aklayayım mantığıyla harekete eden bir parti oldu. Ersümer hala bakan. Yılmaz, Ecevit sayesinde." 
     
Dinleniyoruz’      Hala çok sevdiğini söylediği Ecevit’i tarikatlarla kolkola olmakla da suçlayan Kutlucan, "İnsanlar artık DSP Genel Merkezi’ne rahatlıkla giremiyor" dedi. Muhalif kanattaki delegelerin tespit edilip partiden ihraç edildiğini de sözlerine ekleyen Kutlucan, "Bugün buraya bu nedenle yandaşlarımızı getirmedik. Bir buçuk yıllık mücadelemizde telefonlarımız dinlendi. Bu yüzden tam sekiz büro değiştirdik. Aldığımız tehditler de cabası" diye konuştu. 
     


 SİYASET 


















</TEXT>
</DOC>
