<DOC>
<DOCNO> 3224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/21/yazar/pulur.html </URL>
<DATE> 2001/01/21/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Çöpler köyünden salma... 
</HEADLINE>
<TEXT>

     ERZİNCAN'ın, İliç ilçesinin Çöpler köyü halkı, "Yardımlaşma ve dayanışma derneği" kurmuş... 
     Dernek merkezi İstanbul'da olduğuna göre, demek göç edenler, köylerini unutmamışlar... 
     Köylerini kalkındırmak için bir "hizmet programı" yapmışlar, şifalı suları, şifalı balları ve leziz tulum peynirleriyle de turizme açılmak istiyorlar. 
     
     HAZIRLAYIP gönderdikleri "hizmet programı"na "salma listesi" de denilebilir. "Salma"nın sözlük anlamı "Köylerde, halktan toplanacak para tutarını sağlamak için herkese biçilen pay" olduğuna göre... 
     
     ŞİMDİ gelelim kime, ne salınmış, bazılarını görelim... 
     Şişli Belediye Başkanı, İliçli hemşerileri Mustafa Sarıgül listenin başında, ondan köylerini ana yola bağlayan, 5 kilometrelik yolun asfaltlanmasını ve de hurdaya, enkaza, köhneye HEK 'e ayrılmış bir traktör - kepçenin onarılarak köye verilmesini istiyorlar. 
     Kemahlı hemşerileri, Üsküdar Belediye Başkanı Yılmaz Bayat'tan da köy içi yollar ile manastır arasındaki 3 kilometrelik yolun asfaltlanmasını istiyorlar. 
     Ayrıca bir elektrik kaynak makinesi ile hızar makinesi de istekleri arasında bunların yeni olması gerekmiyor, onarıp göndermeleri yeter 
     
     LİSTE uzayıp gidiyor, mesela Eğinli hemşerileri Cemal Boztepe'den camiye çeşme ve beş musluklu şadırvan, Eğinli hemşerileri Mehmet Aydın'dan okula bilgisayar, İliçli hemşerileri Kadir Kartal ile Gülbey Sezgin'den televizyon ve fotokopi makinesi, Eğinli Hüseyin Duru'dan faks... 
     
     AMA en ilginç isteklerden biri "helikopter pisti " bunu da İliçli Nevzat Demir'den istiyorlar. 
     Ayrıca Yedikule Surp Pırgıç Hastanesi'nden de istekleri var 
     "Çöpler köyü, Karabaş mevkiindeki Surp Yerevum Tezahür Manastırı'nda bulunan beş su kaynağına birer çeşme yapılması ve Manastır bölgesinin bir plan dahilinde ağaçlandırılması... Manastır'ın şifalı sularının turizme açılması..." 
     Bunun için hastane yönetim kurulu üyesi Doç. Dr. Vahe Aliksanyan'a güveniyorlar çünkü o da İliçli, B. Armundan'dan hemşerileriymiş... 
     
     BUNLAR istediklerinin bir bölümü, bir de "gönlünüzden ne koparsa" listesi var, yardım etmek isteyenler, dernek ve muhtardan ihtiyaçları öğrenebilirler... 
     Çöpler Köyü'nün Muhtarlık telefonları 0446 711 29 91 - 711 27 19, dernek telefonu ise, 0216 565 10 13. 
     
     HAAA, bu arada bizden de istekleri var 
     "Teşvik, duyuru yazıları ile katkı." 
     Diyeceksiniz ki, "Sen de Çöpler köyünden misin, hemşerileri misin " 
     Yooo, biz aslen Erzurum'un Pulur köyündeniz, lakin Erzurum, Erzincan uzak sayılmaz, üstelik analarımız, ninelerimiz, mutlaka aynı güneşte çamaşır kurutmuşlardır 
     
     





Bir Çin öyküsü... 


Beyaz memur... 


Sıra İsmet Abi’nin damadına geldi mi 


Hoyratlık, acı ve sevgi üzerine... 


Kramponlu Jön Türk 


Hepimizin romanı 


Kütüphane kültürü 


Bilimsel korku 


Gazeteci-yazar Deniz Alkaya Tibet’in başşehri Hakkari’den bildiriyor 


"İnsan gibi insan"... 


Çöpler köyünden salma... 


Thilda'nın adası 


Sünnetçinin saati 


Vakıfbank'ın gücü emeklilere yetti 


Orman ve Ağaçlar 


Dersaadet hamal bölükleri 


Mesut Bey yetim gibi mi dolaşsın ’ 


</TEXT>
</DOC>
