<DOC>
<DOCNO> 38932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/son/sondun06.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Üzerinde Madonna'nın çıplak fotoğrafları olan prezervatifler olay yarattı 
</HEADLINE>
<TEXT>

     ABD'de ünlü pop şarkıcısı Madonna'nın fotoğrafının yer aldığı ''Madonna prezervatifleri'', pazarlanmaya başladı. 
     Madonna'nın 1979 yılında Martin Schreiber tarafından çekilen çıplak fotoğraflarından alınan ve prezervatif paketinin üstünde yer alan Madonna'nın resmi hayli tartışma yaratıyor. 
     Schreiber, fotoğrafların haklarını 2 yıl önce VDM International adlı kuruluşa, o da seks araçları ve prezervatif satan Condomania'ya satmıştı. 
     Madonna'nın Sözcüsü konuyla ilgili yorum yapmazken, sanatçıya yakın kaynaklar Madonna'nın bu durumdan oldukça rahatsız olduğunu belirtiyor. 
     Fotoğrafların hakları ve dağıtımla ilgili tartışmaların ardından Madonna, Haziran ayında Condomania'nın temsilcisine bir mektup göndererek izni olmadan böyle bir satışın yapılmamasını istemişti. 
     Condomania'nın kurucusu ve Başkanı Adam Glickman ise ''Madonna prezervatifleri''nin güvenli seks konusunda halkın eğitimine yardımcı olacağını belirtiyor. 







</TEXT>
</DOC>
