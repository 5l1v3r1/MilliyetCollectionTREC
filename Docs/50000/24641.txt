<DOC>
<DOCNO> 24641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/yazar/cemal.html </URL>
<DATE> 2001/06/02/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
İnönü'lü, Derviş'li parti senaryoları... 
</HEADLINE>
<TEXT>

     Derviş'le politika konusu güncelliğini sürdürüyor. Sözgelimi, Erdal İnönü'yle Kemal Derviş bir araya gelebilir mi siyaset meydanında .. Aynı parti çatısı altında elbirliği yapabilirler mi .. 
     Kulaklara çalınıyor bu konu. 
     Keşke diyenlere rastlanıyor. 
     Hatta 'Alman modeli'nden söz edenler de var kuliste. 
     Bir başka deyişle 
     Genel Başkan İnönü, Başbakan Derviş... 
     Bu model için İnönü'yle Derviş arasında üstü örtülü bir trafik mi gelişiyor .. Bu açıdan Hikmet Çetin - Onur Kumbaracıbaşı - Celal Doğan üçlüsü mü devrede .. 
     Öne sürenler var. 
     Ama öyle anlaşılıyor ki İnönü - Derviş birlikteliği şimdilik bir temenniden öteye gidebilmiş değil. 
     Hikmet Çetin'le konuştum. 
     Bu konuda herhangi bir bilgisi yok. Kemal Derviş'le karşılaşmadığını, görüşmediğini söylüyor. 
     Ama şunu ekliyor 
     "Nereye gitsem hep aynı yakınma 'Ne olacak halimiz Oy verecek parti bulun ' diyenler her yerde... İnsanlar, dürüstlük ve güven arıyor. Ülke sorunlarına ciddi, hayali olmayan çözümler getirecek siyasi kadroların arayışı içinde... Bu çerçevede, 'Derviş'i Erdal Bey'le bir araya getirseniz ne iyi olur ' diyenler de var elbette." 
     Çetin'in söyledikleri böyle. 
     Alman modeli diye nitelenen formül, CHP'den ayrılan bazı çevrelerde Erdal İnönü için düşünülüyor. İnönü'yü siyasete çekmek için ısıtılıyor. Ama bu çerçevede Kemal Derviş ismi pek öyle kulaklara çalınmıyor. 
     Gaziantep Büyükşehir Belediye Başkanı Celal Doğan ise hem böyle bir formüle sıcak bakıyor, hem de bunun içine Kemal Derviş ismini koyuyor. 
     Geçen gün şöyle dedi 
     "Derviş Gaziantep'e geldiği zaman kendisiyle siyasetin s'sini bile konuşmadım. Ama böyle bir model, yani İnönü - Derviş birlikteliği kamuoyunda konuşuluyor. Ayrıca böyle bir model gerçekleşebilse, fena mı olur .." 
     Siyasette genellikle Erdal İnönü'nün yakın çevresinde yer almış olan eski bakanlardan, SHP ve CHP yöneticilerinden Onur Kumbaracıbaşı'na gelince... 
     Derviş'le tanışmadığını, görüşmediğini söyledi. Böyle bir modelle ilgili olarak Erdal İnönü'den herhangi bir işaret gelmediğini belirtti. 
     Kumbaracıbaşı, yeni bir siyasal oluşum ve partileşme için toplumdan müthiş bir talep yığılması olduğuna işaret ediyor. Mevcut siyasi sınıfa dönük güvenin sıfırlandığı kanısında. İnönü'nün bu yüzden baskı altında olduğunu belirtiyor. 
     Şöyle dedi Kumbaracıbaşı 
     "Evet, Kemal Derviş'e de ilgi var. Soruyorum, tanıyor musunuz Derviş'i diye. Tanımadıklarını söylüyorlar. Peki öyleyse, tanımıyorsanız ne diye istiyorsunuz Derviş'i deyince de cevap, 'Ama diğerlerini çok iyi tanıyoruz artık ' oluyor." 
     Kumbaracıbaşı, Derviş'in Erdal İnönü'nün başını çektiği yeni bir oluşuma katılmasının olumlu karşılanacağını da sözlerine ekledi. 
     Peki, Derviş kanadı ne diyor 
     Görünen şu 
     Derviş'in siyasete ayıracağı zamanı yok gibi. Ekonomi yönetimi ve sorunları bütün vaktini alıp götürüyor. Ayrıca siyaset konusunda bugün için Derviş'in fazla kadrosu olduğu da söylenemez. 
     Kendi yakın çevresiyle siyaset konuşmuyor mu Konuştuğu muhakkak. Ama o yakın ve çok dar çevresinin telkinleri baştan beri genellikle değişmiyor 
     Önce ekonomi 
     Ekonomiyi düze çıkarmak için sonuna kadar boğuşmadan, siyaseti gündeme getirmenin ya da herhangi bir partiye katılmanın yanlış olacağı... Ekonomiyi düzeltmeden siyaset konuşmanın Derviş'e de, kimseye de bir yararı dokunmayacağı... 
     Bu telkinler yerinde, politik sağduyuyu yansıtıyor. 
     Ancak Derviş ve siyaset ya da İnönü'lü, Derviş'li modeller siyaset kulisinde güncelliğini sürdürüyor, kaçınılmaz olarak sürdürecek de... 
     
     







Küreselleşme, İslam, Kemalizm 


Avrupa'dan... 


Liderler ve Yalova olayı 


Şaşanlara şaşıyorum 


İnönü'lü, Derviş'li parti senaryoları... 


FB - GS 


Yeni hükümdarımız Piyasamız 


Cek cak'lı vaatler 


Kıbrıs bombası 


Bitmeyen oyun... 


İstifa... 


DJ Derviş 


36 bakan 36 kriz 


Önemini kavrayın 


Çamburnu Tersanesi 


</TEXT>
</DOC>
