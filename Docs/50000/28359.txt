<DOC>
<DOCNO> 28359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/23/ekonomi/eko19.html </URL>
<DATE> 2001/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Grasso’nun uçağı bozuldu İMKB ziyareti ertelendi 
</HEADLINE>
<TEXT>

     SONGÜL HATISARU 

     New York Borsası Başkanı Richard Grasso’yu Atina’dan İstanbul’a getirecek özel uçağında arıza meydana geldi. Arıza giderilemeyince, dünkü İMKB ziyareti iptal edildi. Türkiye ziyaretini iki saat olarak planlayan Grasso, buradan İtalya’ya geçti. Grasso, İtalyan Başbakanı Berlusconi ile görüşecek. 
     Sermaye piyasalarının küreselleşmesi sürecinde, New York Borsası’nın uluslararası yatırımcıların her piyasaya ulaşabilmelerine imk n sağlayacak ortak bir listenin oluşturulmasına yönelik çalışmaları konusunda Avrupa borsaları ile işbirliği temaslarını sürdüren Grasso’nun, bu alanda İMKB’nin daha önceki temaslarına da cevaben işbirliği önerileri getirmesi ve ziyaretin ardından Birsen ile birlikte basın açıklaması yapması bekleniyordu. 
     Geçen yıl temmuz ayında Turkcell’in New York Borsası’na kote olması nedeniyle düzenlenen etkinliklerde, Çukurova Grubu’nun patronu Mehmet Emin Karamehmet’le halay çeken Grasso’nun günübirlik borsa ziyaretinde İMKB’den sonra Mehmet Emin Karamehmet’le de bir saatlik bir randevusu bulunuyordu. 
     
Boksa düşkün bir başkan      New York Borsası Başkanı Richard Grasso, dünya ekonomisine yön veren 10 yöneticiden birisi. İtalyan asıllı olan Grasso, aynı zamanda renkli kişiliğiyle New York’un simge isimlerinden biri. Üniversitede iş idaresi eğitimi alan Grasso, koyu bir Yankees taraftarı ve beyzbol kadar boksa da düşkünlüğüyle tanınıyor. Grasso, Joe Fraizer gibi dev isimlerle zaman zaman boks antrenmanları yapıyor. İtalyan asıllı olan Grasso, ayrıca ABD’nin en etkin lobilerinden Ulusal İtalyan Amerikan Vakfı’nın Yönetim Kurulu üyesi. 
     Grasso’nun başkanlığını yürüttüğü New York Borsası’nda, 3 bini aşkın şirket hissesi işlem görürken, günde ortalama 2 milyar hisse senedi el değiştiriyor. Şirket hisselerinin toplam değeri ise 17 milyar dolar. 
     



 EKONOMİ 






























</TEXT>
</DOC>
