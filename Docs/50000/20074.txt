<DOC>
<DOCNO> 20074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/guncel/gun01.html </URL>
<DATE> 2001/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurtar bizi BM 
</HEADLINE>
<TEXT>

Darıca'da tutuldukları spor salonunda 'Birleşmiş Milletler' diye tempo tutan mülteciler 'İade ederseniz bizi asarlar. Bırakın sorunumuzu BM çözsün' dediler 
     MESUT ÇATAK, MESUT IŞIK Gebze DHA 

     Kartal açıklarında Sahil Güvenlik ekiplerince durdurulan Lale - 1 adlı kosterde yakalanan ve İtalya ve Fransa'ya gitmek üzere kaçak olarak yola çıktıkları belirlenen 66'sı Türk 449 mülteci, Birleşmiş Milletler'den BM yardım talebinde bulundu. Darıca'daki spor salonunda bekletilen ve adli işlemleri sürdürülen mülteciler, Avrupa ülkelerine gidebilmek için 2 bin dolar ve 5'er bin mark ödeyerek gemiye binmişti. 
     
Tişörtlere 'UN' yazdılar      Kimlik tespitleri yapılan 66'sı Türk, 123'ü Iraklı, 83'ü Afganistanlı, 56'sı Etyopyalı, 40'ı Faslı, 28'i Pakistanlı, 22'si Filistinli, 18'i Bangladeşli, yedisi İranlı, altısı Güney Afrikalı toplam 449 kişinin adliyeye çıkartılması için hazırlıklar tamamlandı. Yetkililer, mültecileri spor salonundan çıkarmaya hazırlanırken, basın mensuplarına da kısa süreli görüntü alma izni verildi. 
     Gazeteciler içeriye girdiğinde kaçaklar, özellikle çocukların atletlerine yazdıkları BM'nin İngilizce başharfleri olan "UN" yazılarını gösterip, "Birleşmiş Milletler" diye tempo tuttu. 
     
'Avrupa’ya gideceğiz'      Sınırdışı edilmeleri ve tekrar ülkelerine geri gönderilmeleri halinde mutlaka idam edileceklerini vurgulayan mülteciler, sorunlarına Birleşmiş Milletler'in çözüm bulmasını ve Avrupa'ya gitmek istediklerini dile getirdi. Daha sonra cumhuriyet savcılığına götürülen mülteciler, tek tek içeri alınarak savcıya ifade verdi. Tercümanların da hazır bulunduğu ifade alma işlemi gece geç saatlere kadar sürdü. 
     
10 milletten mülteci      Güvenlik güçleri tarafından Darıca’daki spor salonuna götürülen mültecilerin 66’sı Türk, 123’ü Iraklı, 83’ü Afganistanlı, 56’sı Etiyopyalı, 40’ı Faslı, 28’i Pakistanlı, 22’si Filistinli, 18’i Bangladeşli, yedisi İranlı, altısı Güney Afrikalı uyruklu çıktı. 
     
Kartal’da durduruldu      Kartal açıklarında tespit edilen Lale - 1 adlı kostere çıkan sahil güvenlik görevlileri karşılarında yaklaşık 500 mülteci bulmuştu. 
     



 GÜNCEL 























</TEXT>
</DOC>
