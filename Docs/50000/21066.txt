<DOC>
<DOCNO> 21066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/ekonomi/aeko.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
TL iki ayda yüzde 40 eridi 
</HEADLINE>
<TEXT>

DPT, TL’nin nisan sonu itibarıyla, yüksek bir devalüasyonun yaşandığı 1994 Nisan’ından bu yana en düşük değerine indiğini, 21 Şubat’tan bu yana da yüzde 40.6 değer kaybettiğini açıkladı 
     ANKARA Milliyet 

     Devlet Planlama Teşkilatı’nın DPT , Türk Lirası’nın TL "1 dolar 0.77 Euro"dan oluşan kur sepeti karşısında nisan sonu itibarıyla, dalgalı kura geçilen 21 Şubat’tan bu yana yüzde 40.6 oranında değer kaybettiğini açıkladı. 
     
     Endeks değeri 78 oldu 
     DPT’nin aylık raporuna göre, Türk Lirası TL nisan sonu itibarıyla, yüksek bir devalüasyonun yaşandığı 1994 Nisan’ından bu yana en düşük değerine indi. 1987 - 100 bazlı endekse göre, 1994 Nisan’ında 73 olan endeks değeri, nisan sonunda 78 olarak gerçekleşti. 
     Bu gelişme sonucunda 1987 - 100 bazlı "1 dolar 1.5 mark’’tan oluşan reel kur endeks değeri nisan sonu itibarıyla 78 seviyesine geriledi. Bu değer 1994 yılı Nisan ayında tarihi en düşük seviyesi olan 73 düzeyinde bulunuyordu. 
     
     Fiyatlar fırladı 
     DPT değerlendirmesine göre, kriz sonrası kurun dalgalanmaya bırakılması ve kamu kesiminde yapılan fiyat ayarlamaları mart ve nisanda fiyat artış hızlarının önemli ölçüde yükselmesine neden oldu. Rapora göre, hızla artan döviz kurunun mayısta istikrar kazanmasının yanı sıra faiz oranlarının yüksek seviyesini korumakla birlikte düşme eğilimi göz önünde alındığında, TEFE artış hızının mayısta göreli olarak düşmesi bekleniyor. 
     Rapora göre, vergi tahsilatı yılın ilk üç ayında, 2000’in aynı dönemine göre yüzde 66.3 düzeyinden yüzde 60.9’a geriledi. 
     
Fon bankaları borç stokunu büyüttü      Değerlendirmeye göre, dış borçlanmada 1999 son çeyreğinde başlayan Hazine’nin net borçlanıcı konumu da bu dönemde net ödeyiciye dönüştü. Bu yılın ocak - mart döneminde 871 trilyon lira dış finansman temin edilirken, 929 trilyon liralık dış borç ana para ödemesi gerçekleştirildi. 
     Hazine’nin görev zararları karşılığında kamu bankaları ve Tasarruf Mevduatı Sigorta Fonu kapsamındaki bankalar için ihraç ettiği nakit dışı tahviller sonucu iç borç stoku mart sonu itibarıyla 50.9 katrilyon liraya yükseldi. 
     



 EKONOMİ 



















</TEXT>
</DOC>
