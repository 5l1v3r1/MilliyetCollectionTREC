<DOC>
<DOCNO> 11636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/16/yasam/yas11.html </URL>
<DATE> 2001/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
5 yıldızlı otele okumuş hırsız 
</HEADLINE>
<TEXT>

Lüks otellerin saunalarına girenleri soyan üniversiteli, son işinde yakalandı 
     ELVAN EZBER İstanbul 

     Beş yıldızlı otellerin saunalarına girip müşterilerin soyunma dolaplarından para, kimlik ve kredi kartlarını çalan Berlin Üniversitesi Turizm ve Otelcilik Meslek Yüksekokulu mezunu Kubilay Kaya son işinde yakayı ele verdi. 
     İki dil bilen, yurtiçinde ve yurtdışında birçok otelde çalışan Kaya, 1995’te İzmir’deki bir otelde hırsızlık yaparken yakalandı. Esrar içmek, evrakta sahtecilik ve hırsızlık yapmaktan da Bodrum Cezavi’ne konulan Kaya, geçtiğimiz şubatta tahliye oldu. Cezaevinden çıktıktan 15 gün sonra, Bakırköy Çınar Oteli’nde saunaya giren müşterilerin dolabındaki para, kimlik ve kredi kartlarını alıp çaldığı otoyla kaçmaya çalışan Kaya polise yakalandı. 
     Suçunu itiraf eden Kaya’nın üzerinden bir cep telefonu ile 600 dolar çıktı. Arasında Eresin, Ceylan, Princes, Dedeman, Polat Rönesans ve Hyatt Regency’nin de bulunduğu beş yıldızlı 30 oteli soyan Kaya’nın suç ortağı aranıyor. 
     


 YAŞAM 




















</TEXT>
</DOC>
