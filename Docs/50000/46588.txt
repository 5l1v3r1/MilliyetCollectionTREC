<DOC>
<DOCNO> 46588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/ekonomi/eko03.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Kaynak için erken 
</HEADLINE>
<TEXT>

Türkiye’ye ek mali yardım için henüz erken olduğunu belirten IMF Başkanı Köhler, Öncelikle alınan kararların uygulamasının görülmesi gerekir’ dedi 
     REUTERS MOSKOVA 

     IMF Başkanı Horst Köhler, "Türkiye’ye yeni yardım öncesinde, hükümetin ve ekonomi yönetiminin kararlarının, ekonomi üzerindeki etkilerini görmemiz gerekir" dedi. 
     Rusya’da görüşmelerde bulunan Köhler, Reuters’e yaptığı açıklamada, Türkiye’ye ek mali yardım konusunu konuşmak için henüz erken olduğunu ifade ederek, "IMF hali hazırda Türkiye’ye kaynak sağlamıştır, yeni bir kaynaktan bahsetmek benim için çok erken" diye konuştu. 
     
     Ekonomik gelişmeler izlenmeli 
     Yeni yardım gelmeden önce politika yaklaşımı çerçevesinde ekonomik gelişmeleri izlemek gerektiğine işaret eden Köhler’in bu açıklaması, Fon’un, önceki gün yapılan YPK toplantısında ana hatları belirlenen 2002 bütçe büyüklükleri ve hedeflerinin detay ve uygulamasını değerlendirdikten sonra ek kaynak konusunda karar vereceği şeklinde değerlendirildi. 
     Köhler, Rusya ziyareti sırasında düzenlediği basın toplantısında, terörizme karşı uluslararası mücadelenin dünya ekonomisine ya da Rusya ekonomisine etkilerinin büyük olmayacağını söyledi. "Terörizme karşı mücadele dünyada ve Rusya’da makro dengeleri sarsmayacaktır" diyen IMF Başkanı, Amerikan ve Avrupa ekonomisindeki yavaşlamaya rağmen, her iki ekonominin de gücünü h l koruduğunu söyledi. Köhler, Rusya’nın da yüksek miktarda geri ödeme programıyla karşı karşıya olmasına rağmen, IMF’den finansal yardım almasına gerek olmadığını kaydetti. 
     
G-7 Türkiye’yi görüştü      G - 7 maliye bakan yardımcıları, Türkiye ve diğer gelişmekte olan ülkelerdeki ekonomik durumu ele alan bir tele konferans görüşmesi yaptı. Reuters’de yer alan habere göre, G - 7 ülkeleri arasında, Türkiye’ye yardım konusunda genel bir anlaşma olmakla birlikte, bu yardımın nasıl yapılacağı konusunda henüz bir netlik bulunmuyor. 
     



 EKONOMİ 






















</TEXT>
</DOC>
