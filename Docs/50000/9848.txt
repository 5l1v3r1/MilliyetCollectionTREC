<DOC>
<DOCNO> 9848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/03/yazar/okur.html </URL>
<DATE> 2001/03/03/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Büyük değişim 
</HEADLINE>
<TEXT>

     Krizler, "değişimi" zorunlu kılar... 
     Aslında çözümsüz bir kriz var mıdır 
     Hepimiz biliyoruz ki, bir kriz sonrası hiçbir şey eskisi gibi olmaz. 
     Örneğin, yüzde yüz yabancı sermayeli bir bankanın üst düzey yöneticisinin değerlendirmesi. 
     Patronumuz ABD'li ama bize dedi ki. 
     "Ey çalışanlar. Bir gecede sermayeden yüzde 40 kaybettik. O yüzden bir de sizin dolar cinsinden olan maaşlarınızı Türk lirasına çeviriyoruz." 
     Ne denilir ki 
     Çalışanlar cephesinin yüreği daralıyor. 
     Kriz, herkesi şaşkına çevirmiş. Bankalar, temerrüt faizlerini yüzde 1000'ler seviyesine çıkartmış. Herkes ne olur olmaz kaygısıyla çarşıya pazara çıkamıyor. 
     Öncelikle iki senaryo var ortada. 
     İyi senaryoya göre düşünenler diyor ki 
     "Bu ülkede yaşayan 63 milyon insanın istediği belli Türk Lirası'na olan bağımlılık yitmesin. Türkiye'yi çağdaş ülke ekonomileri arasına sokacak kurumsal değişiklikler bir an önce gerçekleşsin." 
     İyi senaryoya göre değerlendirme yapanlar, Türkiye'de iki yıldır paradigmanın değiştiğini söylüyorlar. Merkez Bankası'nın bağımsızlığına doğru giden süreci, Elektrik Piyasası Kanunu, Tarım Reformu'nun önemsenmesi gerektiğini düşünüyorlar. 
     Ve morale ihtiyacımız olduğuna dikkat çekiyorlar. 
     Ya kötü senaryo Orada işler karışık. Kötülüğün barometresi elbette döviz kuru. 
     Piyasa profesyonelleri bayram süresince açık olacaklarına dikkat çektikleri döviz büfeleri ve ayaklı döviz borsası için rotayı "Ankara" diye veriyorlar. 
     Siyasetçilerin her dönem kötü sınav verdiklerine işaret edenler, 25 milyar dolar gelecek diye hesap yapanların yanılacağını düşünüyorlar. Çünkü Dünya Bankası ya da IMF, gerçekten para vermeyi isteseydi Türkiye'de kriz olmazdı değerlendirmesini yapıyorlar. Çünkü güven tesis etmeye dönük bu hareketin, "Acaba Türkiye borçlarını ödeyebilir mi " kaygısını taşıyanlara bir mesaj olduğu görüşünde birleşiyorlar. Gelecek paranın kısa vadeli bir emniyet sübabı olacağına işaret ediyorlar. 
     Biz ise eski programı bir gecede çöpe atanların işlerinin kolay olmadığını biliyoruz. 
     İşin özü güven... Güven, "Mesih geldi" naralarıyla sağlanmıyor. Mesih değil, Dünya Bankası ve IMF'den 30 yıl sonra hediye geldiğini biliyoruz. Bundan sonraki süreçte herşey sil baştan... 
     Kamu bankaları, Hazine'nin muslukları, Fon kapsamına alınan bankaların durumu, sermaye piyasasının konumu... İnanın ki herşey değişiyor. 
     Muslukların başında ABD'den gelen yeni bir isim oturuyor. Fakat önce icraatı, kararlılığı sonra da ABD'den ithal mesihin siyasi sorumluluğunu üstlenecek olan kadroları görmek durumundayız. 
     Dikkatinizi çekti mi 
     1994 krizinde aracı kurumların yaşadığı zor günleri bir hatırlayın. 1998 krizini. 22 Kasım 2000 krizinde "Acaba ne olur " sorusunu sorduk. 
     19 Şubat krizinde ise gelişmeleri izliyoruz. 
     Ama diyeceğimiz çok açık. 
     Borsadaki 1 milyon 300 bin açık hesap borsa yatırımcısı için korkulacak bir durum olmadığı yönünde. 
     Çünkü aracı kurumlar, her koşulda likit kalmayı öğrendiler. 
     Ayrıca Sermaye Piyasası Kurulu'nun zorladığı sistem, kaydi sistem, müşteri adına hesap açma zorunluluğu ve sermaye yeterliliği konusu herkese ders oldu. 
     Diyelim ki bazı kurumlar Hazine bonosu portföyünden dolayı zarar girmiş olabilir. Ama Takasbank'ta herkesin hesabı belli. 
     O yüzden hem gelişmeleri izleyeceğiz hem de aktaracağız. 
     Yatırımcılar şunu iyi bilmeli 
     Sistem riskini herkes iyi bilmeli. Ve en önemlisi siyasette büyük değişim başlayacak. 
     
     





Keşke patlasa 


İlk iş program 


Tahsin Paşa’nın zor yolculuğu 


Kemal Derviş Ankara'dan isabetli karar... 


Bir nefes almak 


Yatak odasını toplamak, aslında düzensizliğin artmasına sebep olur 


Rektörlük komedisi 


İki Türkiye 


ABD farkı... 


Büyük değişim 


Şekspir'in entarisi 


Derviş dönemi 


Kurbanlık deli kuzu 


"...bizim Kemal" sendromu 


Kurbanlık deli kuzu 


</TEXT>
</DOC>
