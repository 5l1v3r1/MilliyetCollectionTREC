<DOC>
<DOCNO> 42891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/ekonomi/eko02.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Parayı gözünden vurdular 
</HEADLINE>
<TEXT>

Şüphelileri gözünden tanıyan teknolojileri geliştiren güvenlik şirketi Visionics, yüzde 93 prim yaparak ABD Borsası’nda en k rlı şirket oldu 
     EVRİM ERGİN 

     Wall Street’in önceki günkü açılışında en çok kazandıran hisseler arasında InVision Technologies ve Visionics güvenlik şirketleri dikkati çekti. 
     Yaşanan saldırının ardından güvenlik şirketlerine olan talebin artacağını öngören yatırımcılar özellikle havaalanlarında faaliyet gösteren ve AR - GE faaliyetleri yürüten bu iki şirketin hisselerine yöneldiler. InVision Technologies yüzde 164.9 artarken, piyasa değeri 8 doların üzerine çıktı. Havaalanlarındaki dedektör sistemlerini geliştiren bu şirket JFK Havaalanı gibi birçok önemli merkezin güvenlik sistemlerini temin etti. Şirketin ürettiği dedektörler saatte 550 valizi kontrol edebiliyor. 
     Bir diğer önemli şirket ise Visionics. Önceki günkü seansta yüzde 93 artan şirket 4.27 dolardan 8.25 dolara yükseldi. ABD’deki uygulamaları ile büyük yankı uyandıran yüz tanıma sistemlerini geliştiren bu şirket Türkiye’de geçtiğimiz günlerde düzenlenen CeBIT 01 Fuarı’nda da temsil edilmişti. 
     Şirketin yeni geliştirdiği sistemlerden birisi olan Facelt ile birlikte kalabalık içerisinde, bir bakışta insanların yüzlerini birbirinden ayırt edebildiği gibi, insanları uzaktan tanıma imk nına da sahip. Bu teknolojinin en çok kullanılabileceği alanlardan bir tanesi de havaalanları ve pasaport kontrolü. ABD’li yatırımcılar, son olayların ardından güvenlik ve gelecek teknolojilerini üreten şirketlere yöneldiler. 
     



 EKONOMİ 


























</TEXT>
</DOC>
