<DOC>
<DOCNO> 31544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/son/sonspo12.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli taraftarlardan Denizli'ye jest... 
</HEADLINE>
<TEXT>

     Fenerbahçeli taraftarlar, teknik direktör Mustafa Denizli ve futbolculara, geçen sezon gösterdikleri başarı nedeniyle ilginç bir jestte bulundu. 
     Samandıra Tesisleri'nde yapılan idman sonrası, Dalyan Köşebaşı Restoran'a giderek, birlikte mangal partisine katılan teknik heyet ve futbolculara, bir grup taraftar, üzerinde Denizli'nin resmi olan ve ''Teşekkürler Denizli, şampiyon yaptın bizi'' yazılı pastayı ikram etti. Denizli, bu jest üzerine oldukça duygulanırken, pastanın ilk dilimini sarı-lacivertlilerin savunma oyuncusu Serkan'ın elinden yedi. Bu arada, Milan Rapaiç ve Nikola Lazetiç bugün Özel Acıbadem Hastanesi'nde sağlık kontrolünden geçti. Geçen hafta sonunda yapılan sağlık kontrollerine katılmayan ikilinin, sağlık durumlarının iyi olduğu bildirildi. 







</TEXT>
</DOC>
