<DOC>
<DOCNO> 17281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/son/sontur16.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Merakla beklenen Beyaz Enerji iddianamesi hazır... 
</HEADLINE>
<TEXT>

     Ankara DGM Cumhuriyet Savcısı Talat Şalk, yaklaşık 3 aydır sürdürdüğü ''Beyaz Enerji Operasyonu'' soruşturmasına ilişkin iddianamenin yazımını tamamlayarak, iddianameyi, Ankara DGM Cumhuriyet Başsavcısı Cevdet Volkan'a sundu. 
     Şalk, yaklaşık 3 ay önce başlattığı soruşturmayla ilgili iddianamenin yazımı konusunda son iki haftadır yoğunlaştırdığı çalışmalarını tamamladı. 
     Yazımını bitirdiği iddianamenin CD'de bulunan bir örneğini DGM Başsavcısı Volkan'a sunan Şalk, DGM'den ayrılırken gazetecilerin soruları üzerine, ''Nihayet bitirdik. İddianame salı günü açıklanacak'' dedi. ''Dava, 4422 sayılı Yasa uyarınca mı açıldı '' sorusuna Şalk, ''Hayır, 4422'yi bulamadım'' dedi. Şalk, davayı Türk Ceza Kanunu'nun ''cürüm işlemek için teşekkül oluşturma'' hükmünü içeren 313. maddesinden açtığını bildirdi. 



</TEXT>
</DOC>
