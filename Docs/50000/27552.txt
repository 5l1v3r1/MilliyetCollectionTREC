<DOC>
<DOCNO> 27552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/son/sontur24.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bozuk turşu cinayeti 
</HEADLINE>
<TEXT>

     Antalya'da, dün gece bıçakla öldürülen gencin, ''bozuk turşu'' yüzünden çıkan tartışma sonucu cinayete kurban gittiği anlaşıldı. Polis, Şahin Çetin'i öldürdüğü bildirilen bakkalı gözaltına aldı. 
     Kepezaltı Mahallesi'nde, Şahin Çetin'in 22 bıçaklanarak öldürülmesi üzerine soruşturma başlatan Asayiş Şubesi ekipleri, öldürülen gencin dün gece arkadaşları ile içki içtiğini belirlediler. Polisin verdiği bilgiye göre, Kepezaltı Mahallesi'ndeki Kaşlılar Kıraathanesi'nin çatısında, dün gece geç saatlere kadar içki içen Şahin Çetin, Hasan Sever 22 ve Süleyman Sunar 50 , kıraathanenin yanındaki Uğur Gıda'dan paket turşu aldılar. Turşunun bozuk çıkması üzerine bakkala giden Şahin Çetin, dükkan sahibi Muzaffer Tunca 37 ile tartıştı. Tartışmanın kavgaya dönüşmesi üzerine, tezgahın üzerindeki bıçağı alan dükkan sahibi Tunca, Şahin Çetin'i bıçakla ağır yaraladı. Çetin, arkadaşları tarafından Devlet Hastanesi'ne kaldırılmak istenirken yolda öldü. Polis, olaydan sonra dükkan sahibi Muzaffer Tunca'yı gözaltına aldı. Şahin Çetin'in arkadaşları Hasan Sever ve Süleyman Sunar'ın da Asayiş Şubesi'nde ifadelerine başvuruluyor. 







</TEXT>
</DOC>
