<DOC>
<DOCNO> 22884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/siyaset/siy06.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Çİller BAYILTTI 
</HEADLINE>
<TEXT>

Doğum günü güller ve zambaklarla kutlanan DYP Lideri’nin konuşması uzayınca anne - oğul bayıldı 
     ANKARA Milliyet 

     DYP Genel Başkanı Tansu Çiller, hükümeti ve Devlet Bakanı Kemal Derviş’i eleştirerek "Borç alınmasın demiyoruz. Borç yiğidin kamçısıdır. Ama yiğide, yani millete gidiyorsa öyledir" dedi. 
     DYP’li kadınlar, Çiller’in bugün olan doğum gününü dünkü DYP grubunda beyaz güllerle ve zambaklarla kutladı. Çiller’in konuşması uzayınca ayakta dinleyen anne oğul bayıldı. 
     İktidarın "program yorgunu" olduğunu belirten Çiller konuşmasını şöyle sürdürdü "Başbakan Yardımcısı, birileri dışarıdan yetkili yollandı deniyor diye feryat ediyor. Sen kimin bakanısın Bizim mi IMF’nin mi diye soruyor. Ama cevap yok. Cevabı ilgililer yerine malum çevreler Türkiye’yi bu hale IMF mi getirdi, siz çağırmadınız mı diye veriyor. Tespit doğru, ama çıkartılan sonuç yanlış. Hükümet yönetemedi bırakalım yabancılar yönetsin anlayışı utanç verici. Hatta ihanetle eşdeğer bir kafa karışıklığıdır." 
     



 SİYASET 


















</TEXT>
</DOC>
