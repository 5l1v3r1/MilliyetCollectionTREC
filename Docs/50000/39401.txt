<DOC>
<DOCNO> 39401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/son/sonspo01.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih Terim zaman istedi, "1 ay sonra görürsünüz" dedi 
</HEADLINE>
<TEXT>

     AC Milan takımının teknik direktörü Fatih Terim, ''Bana 1 ay verin Milan'ı göreceksiniz'' dedi. 
     Floransa kentinde yapılan İtalyan liglerindeki teknik direktörler toplantısına katılan Fatih Terim, gazetecilerin sorularını yanıtladı. 
     Milan'da yorum yapılırken sakatlıkların da göz önünde bulundurulması gerektiğini savunan Türk teknik adam, Albertini, Redondo, Ambrosini gibi sakatlıkları sona ererek takıma dönecek olan futbolculardan sonra takviyeye halen ihtiyacı olup olmadıklarına karar vereceklerini söyledi. 
     Brescia maçına da değinen Terim, ''Takımın tepkisi çok hoşuma gitti. İlk yarı sonunda çocuklara inanmalarını ve beraberliği yakalayabileceğimizi hatta öne geçebileceğimizi söyledim. Dediklerimin hepsini yaptılar. Çocukların hepsi başarılıydı. Milan'ın henüz maksimumda olmadığı doğru ama takım hergeçen gün daha da büyüyor'' diye konuştu. 
     Terim, Rui Costa'nın sakatlığından üzüntü duyduğunu ve en kısa zamanda sahalara geri dönmesini umduğunu kaydetti. Bu arada geçtiğimiz sezon çalıştırdığı Fiorentina'nın bulunduğu Fiorentina'ya gelerek bir anlamda nostalji yaşayan Terim, ''Floransa benim için şehir ve İtalya'daki ilk tecrübem olarak önemli. Aklımdam atmam çok zor. Ama şimdi Milan'dayım ve sadece ileriye bakmak zorundayım'' diye konuştu. 
     Fatih Terim, 2 hafta sonra 9 Eylül San Siro Stadı'nda Fiorentina'yı ağırlayacak olmalarının üzerine ''Futbol bu. Geçen yıl mor menekşeleri çalıştırdığım zaman Milan için gerçek bir kıyımdı. Bu yıl herşeyi Milan için yapmaya çalışacağım. Ne olursa olsun benim kesinlikle nostaljik bir gün olacak'' dedi. 
     
     






</TEXT>
</DOC>
