<DOC>
<DOCNO> 44238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/son/soneko05.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Eylül ayında hangi yatırım aracı ne kadar kazandırdı 
</HEADLINE>
<TEXT>

     ABD'ye yöneltilen terörist saldırılar Eylül ayında piyasaların yönünü tayin eden en önemli etken oldu. 
     ABD'ye yapılan terörist saldırıların sonuç ve beklentilerine bağlı olarak dünya piyasalarında gözlenen eğilimler iç piyasada da ağırlıklı olarak hissedildi. İMKB'de önemli oranlarda düşüşler kaydedildi. Altın ve döviz fiyatları yükselişe geçerken, diğer yatırım araçlarındaki normal seyir devam etti. 
     Eylül ayının ilk haftasında dövize endeksli bir seyir izleyen piyasalar, ABD'ye yöneltilen terörist saldırıların meydana gelmesinin ardından ABD'nin göstereceği tepki ve misillemeye ilişkin beklentilere odaklandı. 
     İMKB Endeksi, Eylül ayında 2,2.01 puan düşerek 9,878.88 puandan 7,625.87 puana indi. Hisse senetlerinin aylık ortalama değer kaybı 
     yüzde 22.81'e ulaştı. 
     Altın geçen ay yüzde 18.93 oranında artış gösterdi. ABD Doları'nın aylık değer artışı yüzde 11.95 olurken, Alman Markı'ndaki artış yüzde 12.15'i buldu. 
     İMKB İkinci el tahvil ve bono piyasasında Ağustos ayı sonunda oluşan oranlardan yola çıkılarak yapılan hesaplamalara göre tahvil ve bononun Eylül ayındaki getirisi yüzde 3.78 ile yüzde 4.80 arasında değişti. 1 aylık mevduat faizi net yüzde 4.33 kazandırdı. Yatırım fonlarına katılma belgeleri aylık ortalama yüzde 0.14 oranında düşüş kaydederken, aylık reponun net verimi yüzde 4.59'a ulaştı. 
     
     Borsada eylül ayı 
     İMKB Ulusal-100 Endeksi Eylül ayında 2,2.01 puan düşüşle 9,878.88 puandan 7,625.87 puana geriledi. İMKB'de işlem gören hisse 
     senetleri Eylül ayında ortalama yüzde 22.81 oranında değer yitirdi. 
     İMKB Ulusal Mali Endeks 3,493.45 puanlık düşüşle 9,955.00 puana, İMKB Ulusal Sanayi Endeksi 1,4.34 puanlık düşüşle 7,068.90 puana ve İMKB Ulusal Hizmetler Endeksi 1,152.89 puanlık düşüşle 4,326.77 puana indi. Mali grup hisselerin aylık ortalama değer kaybı yüzde 25.98, sanayi grubundaki hisselerin aylık ortalama değer kaybı yüzde 17.83 ve hizmetler grubundaki hisselerin aylık ortalama değer kaybı da yüzde 21.04 olarak gerçekleşti. 
     
     En çok değer kazananlar 
     Eylül ayında en yüksek oranlı getiriyi yüzde 55.41'lik artışla Vakıf Risk Sermayesi Yatırım Ortaklığı hisseleri sağladı. Ağustos sonunda 7 bin 400 lira olan bu hisselerin fiyatı Eylül sonunda 11 bin 500 liraya çıktı. 
     Yüzde 51.58'lik artışla Ceylan Giyim hisseleri ikinci, yüzde 25.76'lık artışla CU Sigorta hisseleri de üçüncü sırada yer aldı. 
     Çarşı Mağazacılık hisseleri yüzde 75.00'lik düşüşle Eylül ayının en fazla değer yitiren hisse senedi oldu. Bu şirket ay içinde yüzde 300 oranında bedelli sermaye artırımına gitti. 
     Tansaş hisseleri yüzde 68.85'lik düşüşle ikinci ve Alternatifbank hisseleri yüzde 62.04'lük düşüşle üçüncü sırada yer aldı. 
     Geçen ay İMKB'deki değişik pazarlarda işlem gören toplam 290 hisse senedinden 275 tanesi değer yitirirken, 13'ü değer kazandı. 2 hissenin değeri de değişmedi. 
     
     Döviz 
     Yabancı para birimlerinin Türk Lirası karşısındaki Eylül ayı artışları yüzde 11.95-15.98 gibi yüksek bir aralıkta gerçekleşti. 
     İstanbul Serbest piyasada alınıp satılan dövizlerden ABD Doları Eylül ayında Türk Lirası karşısında yüzde 11.95 oranında artış kaydetti. 
     Alman Markı yüzde 12.15 oranında, İngiliz Sterlini yüzde 13.67, İsviçre Frangı yüzde 15.98 ve Fransız Frangı da yüzde 12.88 değer kazandı. 
     Eylül sonunda ABD Doları'nın Türk Lirası satış fiyatı 1 milyon 6 bin lira, Alman Markı'nın 720 bin lira, İngiliz Sterlini'nin 2 milyon 270 bin lira, İsviçre Frangı'nın 959 bin 150 lira ve Fransız 
     Frangı'nın da 216 bin lira oldu. 
     
     Altın 
     Eylül ayında 24 ayar külçe altının gram satış fiyatı yüzde 18.93, Cumhuriyet altının satış fiyatı da yüzde 20.00 oranında arttı. 
     Cumhuriyet altınının satış fiyatı ay boyunca 16 milyon 500 bin lira artarak, 99 milyon liraya çıktı. Külçe altının gram satış fiyatı da 2 milyon 300 bin lira yükselerek 14 milyon 450 bin liraya ulaştı. 
     İstanbul Altın Borsası'nda İAB işlem gören külçe altının gram fiyatı ise Eylül ayı boyunca yüzde 17.31 artış göstererek 14 milyon 260 bin lira oldu. 
     
     Yatırım fonları 
     Menkul kıymet yatırım fonlarına katılma belgelerinin Eylül ayındaki ortalama değer kaybı yüzde 0.14 olarak gerçekleşti. 
     Geçen ay katılma belgeleri arasındaki en yüksek oranlı artışlar, yüzde 12.27 ile Yapı Kredi Bankası B Tipi Yabancı Menkul Kıymetler Fonu, yüzde 11.85 ile Ata B Tipi Yabancı Menkul Kıymetler Fonu ve yüzde 10.57 ile İş Bankası B Tipi Yabancı Menkul Kıymetler Fonu belgelerinde kaydedildi. 
     Geçen ayın en çok değer yitiren katılma belgeleri ise yüzde 37.27'lik düşüşle Finans A Tipi Değişken Fon, yüzde 31.77'lık düşüşle 
     Finans Yatırım A Tipi Değişken Fon ve yüzde 30.31'lik düşüşle Tekstil A Tipi Hisse Fon belgeleri oldu. 
     Yatırım fonlarının fiyat seyrini izleyen A.A Bileşik Fon Endeksi, Eylül ayında 289 puan düşerek 201,312 puana geriledi. 
     
     Tahvil, bono, faiz, repo 
     İMKB Tahvil Bono Piyasası'nda Ağustos sonunda oluşan oranlardan parasını bir ay boyunca tahvil ve bonoda değerlendirenlerin Eylül ayındaki kazançları yüzde 3.78 ile yüzde 4.80 arasında oldu. 
     Mevduat faizleri Eylül ayında dalgalı bir seyir izlemekle birlikte bir önceki ay sonu düzeylerini korudu. 
     Ağustos sonundaki oranlar dikkate alınarak yapılan hesaplamalara göre 1 ay vadeli mevduat faizinin dönem sonu net getirisi yüzde 4.33 olarak gerçekleşti. 
     Ağustos sonunda yüzde 70'in biraz altında seyreden oranlardan parasını repoda değerlendiren yatırımcılar, Eylül ayında yüzde 4.59 dolayında kazanç elde ettiler. 
     






</TEXT>
</DOC>
