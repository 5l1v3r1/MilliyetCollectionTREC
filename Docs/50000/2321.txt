<DOC>
<DOCNO> 2321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/son/sontur04.html </URL>
<DATE> 2001/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapatılan RP'nin AİHM'deki duruşması yarın 
</HEADLINE>
<TEXT>

     Avrupa İnsan Hakları Mahkemesi'nde, yarın yapılacak duruşmada, Anayasa Mahkemesi tarafından kapatılan Refah Partisi'nin yaptığı ilk şikayet başvurusuyla ilgili olarak taraflar dinlenecek. 
     AİHM, 20 Ekim 1999 tarihinde, RP'nin yaptığı başvurunun incelenmeye alınmasını kabul etmişti. Mahkeme, kapatılan partinin Avrupa İnsan Hakları Sözleşmesi'nin örgütlenme ve siyasi parti kurma hakkıyla ilgili 10. maddesi, inanç özğürlüğüyle ilgili 9. maddesi ve ifade özgürlüğüyle ilgili 11. maddesine ilişkin şikayetlerinin incelenmeye alınmasını kararlaştırmıştı AİHM, adil yargılanma hakkıyla ilgili 6. maddeden yapılan başvuruyu ise kabul etmemişti. Kapatılan RP'nin lideri Necmettin Erbakan ile birlikte eski milletvekilleri Ahmet Tekdal ve Şevket Kazan, bireysel ve parti adına 22 Mayıs 1998 tarihinde Türkiye aleyhine şikayet başvurusunda bulunmuşlardı. 




</TEXT>
</DOC>
