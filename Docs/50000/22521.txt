<DOC>
<DOCNO> 22521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/spor/spo04.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Zürih’te zirve 
</HEADLINE>
<TEXT>

     TRABZON Başkanı Özkan Sümer ile Siirt Jetpaspor Başkanı Takiddin Yarayan, İsviçre’nin Zürih kentinde bugün bir araya gelecek, Oktay, Sergen ve Ceyhun’un transferlerini görüşecek. Sümer, "Öncelikli olarak Oktay konusunu açıklığa kavuşturacağız" derken, toplantıya Las Palmas kulübünün yöneticileri de katılacak. 
     ÖZKAN Sümer ile Ceyhun için de konuşacaklarını açıklayan Takiddin Yarayan, "Sanırım bu transfer, iki tarafın da istediği biçimde çözüme kavuşur" diye konuştu. Yarayan, Sergen’in başka takıma transferi için Siirt Jetpaspor’un muvafakatının alınmasının şart olduğunu vurguladı, "Federasyonun aleyhimize karar vereceğini düşünmüyorum" dedi. 
     
     Trabzon doymuyor 
     BORDO-Mavili takımda Kamerunlu Nokukeu Patrick’ten sonra dün de Belçika 2.Lig takımlarından Tourunot’un 18 yaşındaki kalecisi Ahmet Çalışkan ile Gürcistan’nın Lokomotif Tiflis takımının 20 yaşındaki forveti Merap Zodzuvaşvili denemeye alındı. İki futbolcu hakkında hafta sonu Teknik Direktör Sadi Tekelioğlu karar verecek. 
     



 SPOR 

























</TEXT>
</DOC>
