<DOC>
<DOCNO> 2601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/son/sondun10.html </URL>
<DATE> 2001/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgaristan'da mafya-polis çatışması 2 polis yaralı 
</HEADLINE>
<TEXT>

     Bulgaristan'ın Karadeniz sahilindeki önemli tatil merkezlerinden biri olan Varna kentinde, polis ile mafya üyesi iki kişi arasında çıkan silahlı çatışmada 2 polis yaralandı. 
     Varna Emniyet Müdürlüğü'nden verilen bilgiye göre, devriye görevi yapan iki polis, ellerinde siyah çanta bulunan iki kişiden şüphelenerek kimlik kontrolü yapmak istedi. 
     Polislerin kendilerini durdurması üzerine silahlarını çekerek ateş açan mafya üyeleri, polislerden birini başından, diğerini bacağından yaraladı. Söz konusu kişilerin polislere ateş ettikten sonra olay yerinden bir taksiyle kaçtıkları açıklandı. Emniyet yetkilileri, saldırganların yakalanması için bölgede geniş çaplı bir operasyon başlatıldığını bildirdi. 




</TEXT>
</DOC>
