<DOC>
<DOCNO> 25593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/son/soneko31.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair'in beklenen zaferi sterlini vurdu 
</HEADLINE>
<TEXT>

     Avrupa parasal birliğine katılma yanlısı Başbakan Tony Blair'in bugün yapılan seçimlerden ezici bir zaferle çıkacağı beklentilerinin güçlenmesi, İngiliz Sterlini'ni sarstı. 
     Londra Borsası'nda sterlin, ABD Doları karşısında son 15 yılın en düşük değerini alarak 1.38 dolardan işlem gördü. Sterlinin değer kaybında, ''The Independent'' gazetesinin ilk görev döneminde Avrupa para birliğine katılmak için harekete geçmeyen Başbakan Blair'in ikinci döneminde en geç Eylül ayından itibaren bu yönde kampanyaya girişeceği yolundaki haberi etkili oldu. Piyasa uzmanları, piyasalarda bu türden söylentilerin uzun süredir dolaştığını, ancak ilk kez yazılı basında haber olarak çıkmasının sterlinin değer kaybını hızlandırdığını söylüyorlar. 







</TEXT>
</DOC>
