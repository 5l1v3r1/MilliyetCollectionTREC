<DOC>
<DOCNO> 6891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/son/sonspo08.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Siirt'e maçtan iki gün önce gidiyor 
</HEADLINE>
<TEXT>

     Fenerbahçe, 17 Şubat Cumartesi günü Siirt Jet-Pa Spor'la deplasmanda yapacağı maçın hazırlıklarına 1 günlük izinin ardından başladı. 
     Samandıra Tesileri'nde, teknik direktör Mustafa Denizli yönetiminde gerçekleştirilen ve yakalaşık 1,5 saat süren antrenmanda futbolcular, çift kale maç ve kısa depar çalışması yaptılar. İdmana, Ümit Milli Takım kampında bulunan Serhat ile sakatlıkları süren Uche ve Mirko Mirkoviç çıkmadı. 
     Hafif sakatlığı bulunan Mustafa Doğan ve Revivo ise koşunun ardından çalışmalarına salonda devam ettiler. Diğer yandan, uzun süredir sakatlığı nedeniyle takımdan ayrı olan Serkan ise takımla çalışmalarına bugün başlarken, çift kale maçta da yer aldı. 
     Öte yandan, çift kale maçta hafif sakatlık geçiren Abdullah çalışmayı yarıda bırakırken, bu futbolcunun durumunun ciddi olmadığı öğrenildi. Fenerbahçeli futbolcular ve teknik heyetin , son haftalarda alınan başarılı sonuçların ardından bugünkü antrenmanda oldukca neşeli ve moralli oldukları gözlendi. 
     Ayrıca, antrenman sonunda Baliç yaklaşık 20 dakika daha frikik ve şut çalışması yaptı. Fenerbahçe, Siirt Jet-Pa Spor maçının hazırlıklarını, yarın yapacağı idmanla sürdürecek. 
     Fenerbahçe, lgin 21. haftasında karşılaşacağı Siirt Jat-Pa Spor maçı için iki gün önceden Siirt'e gidecek. 




</TEXT>
</DOC>
