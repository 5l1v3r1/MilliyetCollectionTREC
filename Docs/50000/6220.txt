<DOC>
<DOCNO> 6220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/09/spor/spo02.html </URL>
<DATE> 2001/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrailli yıldız mutluluğu yakaladı 
</HEADLINE>
<TEXT>
Artık zirveye çıktım’ 
Revivo, "Kendimi buldum" dedi ve ekledi "Galatasaray’a gol attığım için kendimi Fenerbahçeli hissediyorum." 
     YUSUF KOBAL 

     "En önemli maçım" 
     FENERBAHÇE’nin son haftalarda yıldızlaşan futbolcusu Haim Revivo, Galatasaray ile oynadıkları kupa karşılaşmasının kariyerinin en önemli maçı olduğunu, şimdiye kadar bu kadar performanslı bir maç çıkarmadığını söyledi. Revivo "Fenerbahçe’de yerimi buldum kendime geldim. Hem fizik hemde taktik düşünce olarak artık zirveye çıktım" diye konuştu. 
     
     "Yorgun düştüm" 
     REVİVO, Galatasaray karşılaşmasında 4 - 2 öne geçtikleri zaman maçı kazandıklarını hissettiği için, yorgun düştüğünü, bu nedenlede oyundan çıkmak istediğini bildirip "Ben bu güne kadar ne böyle bir karşılaşma oynadım, ne böyle bir seyirciye gol attım, ne de bu kadar heyecan yaşadım. Galatasaray’a gol attığım için kendimi Fenerbahçeli hissediyorum" dedi. 
     
     Marşı öğrendi 
     REVİVO, Galatasaray karşılaşmasından sonra soyunma odasına gelen Başkan Aziz Yıldırım ve yöneticilerle birlikte takım arkadaşlarıyla Fenerbahçe marşını söyledi. İsrail’den gelen bir telefona marşı söyleyerek çıkan Revivo, dostlarına soyunma odasından şu mesajı verdi "Üç gol attırdım, bir tane de gol attım. Mazinde bir tarih yatar yaşa Fenerbahçe." 
     
Denizli’ye sınırsız yetki      FENERBAHÇE yönetimi, Galatasaray galibiyetini soyunma odalarında marşlarla kutlarken, kupa için Mustafa Denizli’ye sınırsız ödüllendirme yetkisi verdi. Sarı - Lacivertli yöneticiler, Denizli’ye "Türkiye Kupası’nı alın, istediğinizi yapın. 18 yıllık hasrete son verirseniz, dilediğinizi kabul ederiz" dediler. Yönetimin, kupanın kazanılması için kesenin ağzını sonuna kadar açacağı ifade edildi. 
     
     Goller farklıydı’ 
     FENERBAHÇE Teknik Direktörü Mustafa Denizli attıkları gollerin, Galatasaray’ın gollerinden farklılık taşıdığını belirtti. Denizli, "Takım oyunu ve organizasyon ile sonuca gittik. Galatasaray ise bireysel çabalarla gol buldu. Galibiyeti kaybedip, beraberliğe düştüğümüzde ise sakin kafa ile düşünüp sonuca gittik. Uzun yıllar Galatasaray’a karşı böyle baskı uygulanmamıştı" diye konuştu. 
     
Serhat boş geçmiyor      FENERBAHÇE’DE genç Serhat üst üste oynadığı son üç maçta dört gol attı. 4 - 0’lık Kocaelispor sınavında son golü ağlara yollayan Serhat, İstanbulspor karşısında 1 - 0 mağlup durumdaki takımına attığı iki golle üç puanı getirdi. Sarı - Lacivertli futbolcu, Galatasaray kupa karşılaşmasında da bir gole adını yazdırdı. 
     
Fenerbahçe hak etti’      GALATASARAY Teknik Direktörü Lucescu, Fenerbahçe maçı için stada polis otobüsü ile gelmelerinin kendilerinde baskı yarattığını söyledi. Rumen hoca "Hayatımda ilk kez böyle bir şey yaşadım" dedi. Lucescu, en büyük hatayı Capone’yi oynatmakla yaptığını söyledi, "Onu, sakatlıktan kurtulur kurtulmaz sahaya sürmemeliydim. Üstelik karşısında çok formda bir Revivo vardı. Ama Fenerbahçe herşeyi ile finali haketti" diye konuştu. 
     
Taffarel gerçeği      FENERBAHÇE maçında yediği hatalı gollerle dikkat çeken Taffarel’in mazereti ortaya çıktı. Brezilya’dan, İtalya’nın Milano kentine uçan ve ailesini taşıyan uçağın havada tehlike atlatması, Senegal’in başkenti Dakar’a acil iniş yapması üzerine Taffarel’in büyük panik yaşadığı bildirildi. Brezilyalı kalecinin, ailesini İstanbul’a getirmek üzere Milano’ya gittiği, bu kez de THY uçağının arızalanması nedeniyle Türkiye’ye geç döndüğü ifade edildi. Bu yüzden hiç idman yapmadan maça çıkan Taffarel suçlanmadı. 
     


 SPOR 





























</TEXT>
</DOC>
