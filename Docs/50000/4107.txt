<DOC>
<DOCNO> 4107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/son/sontur18.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sınır kapılarında güvenlik önlemleri artırıldı 
</HEADLINE>
<TEXT>

     Edirne Gümrükler Başmüdürlüğü'ne bağlı 3 ildeki kara, deniz ve demiryolları gümrüklerinde, Diyarbakır Emniyet Müdürü Gaffar Okkan ve 5 polis memurunun şehit edilmesinden sonra, güvenlik önlemlerinin artırıldığı bildirildi. 
     Edirne Başmüdürlüğü'ne bağlı Edirne, Kırklareli ve Tekirdağ'daki gümrüklerde, güvenlik görevlilerini şehit eden teröristlerin, kara, deniz ve demiryolunu kullanarak, yurtdışına çıkışını önlemek ve yakalamak için her türlü önlem alındı. Yetkililer, gümrük kapılarında görev yapan tüm birimlerde güvenlik önlemlerinin artırıldığını belirterek, ''Gümrük kapılarında görev yapan personel, uygulamalarında daha titiz davranmaya başladı. Personelimiz dikkatli ve titiz çalışıyor'' dedi. Yunanistan ve Bulgaristan ile sınıra sahip Edirne'de de jandarma ve emniyet tarafından uygulama ve önlemlerin artırıldığı bildirildi. 




</TEXT>
</DOC>
