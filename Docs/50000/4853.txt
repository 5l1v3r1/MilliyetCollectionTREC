<DOC>
<DOCNO> 4853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/son/sontur11.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Şıhanlıoğlu'nun ölümüyle ilgili soruşturma başlatıldı 
</HEADLINE>
<TEXT>

     Ankara Cumhuriyet Başsavcılığı, DYP Şanlıurfa Milletvekili Fevzi Şıhanlıoğlu'nun ölümüyle ilgili re'sen soruşturma başlattı. 
     Başsavcılık yetkililerinden alınan bilgiye göre, Ankara Cumhuriyet Başsavcısı Melih Tarı, konuyla ilgili başsavcı ve nöbetçi savcı ile sabah saatlerinde toplantı yaptı. Başsavcılık, toplantının ardından Şıhanlıoğlu'nun ölüm olayı ile ilgili Keçi"ren Adli Tıp Kurumu'ndan otopsi raporunu istedi. 
     Toplantıdan sonra, dün nöbetçi olan Ankara Cumhuriyet Savcısı Nergis Baykara da otopsi işlemlerini izlemek üzere Keçi"ren Adli Tıp Kurumu'na gitti. Ankara Cumhuriyet Başsavcılığı, ayrıca, TBMM Başkanlığı'na bir yazı yazarak, Meclis TV'nin Genel Kurul'da dün yaptığı çekimlere ilişkin görüntü kasetleri ile Meclis tutanaklarını istedi. Başsavcılık yetkilileri, milletvekillerinin isterlerse olaya ilişkin tanık olarak ifade verebileceklerini kaydettiler. 




</TEXT>
</DOC>
