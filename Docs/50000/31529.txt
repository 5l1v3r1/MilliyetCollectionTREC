<DOC>
<DOCNO> 31529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/son/soneko26.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Döviz fiyatları böyle yükseldi... 
</HEADLINE>
<TEXT>

     İstanbul serbest piyasada döviz fiyatları yükseldi. 
     Kapalıçarşı'da öğleden sonra haraketlenen döviz piyasasında dolar, 1 milyon 380 bin liraya, mark 600 bin liraya kadar çıktı. Sabah dolar 1 milyon 295 bin, mark da 568 bin liradan güne başlamıştı. 
     Kapalıçarşı'daki bazı döviz bürolarında fiyatlar şöyle 
     Emper Döviz'de 1 milyon 330 bin liradan alınan dolar 1 milyon 380 bin liradan, 585 bin liradan alınan mark 600 bin liradan satılıyor. 
     Güven Döviz'de 1 milyon 325 bin liradan alınan dolar 1 milyon 340 bin lira ve 580 bin liradan alınan mark 595 bin liradan alıcı buluyor. 
     Villa Döviz'de 1 milyon 330 bin liradan alınan dolar 40 bin lira, 580 bin liradan alınan mark 20 bin lira farkla el değiştiriyor. 
     Ayaklı Borsa'da ise dolar 1 milyon 335 bin ve mark 585 bin liradan işlem görüyor. 
     Hazine'nin bu ay yaptığı borçlanma tutarının üzerinde itfası olduğuna işaret eden uzmanlar, bu ortamda bankaların döviz talebinin yüksek, arzın ise yetersiz olmasından dolayı döviz fiyatlarının yükseldiğini belirttiler. 
     
     






</TEXT>
</DOC>
