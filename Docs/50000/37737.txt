<DOC>
<DOCNO> 37737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/spor/ymese.html </URL>
<DATE> 2001/08/18/ </DATE>
<TIME>  </TIME>
<AUTHOR> BİLAL MEŞE  </AUTHOR>
<HEADLINE>
Bu savunmayla zor 
</HEADLINE>
<TEXT>

     BİLAL MEŞE 

     TRİBÜNDE herkes "atmaca" gibi... Gözler doğal olarak yönetim tarafından transfer edilen Danimarkalı Kjaer’in üzerinde... Nasıl olmasın ki Adam son dakikada getirildi, maça sürüldü... Ne arkadaşlarını tanıyor, ne de Türkçe biliyor... Hadi bırakın Türkçe "bırak, serbest" gibi kelimeleri öğrenmesini bir yana... Önünde oynayan arkadaşlarının özelliklerini, zayıf noktalarını hiç bilmiyor... Danimarkalının geçmişi de ortada... 
     Buna karşın Kjaer maç süresince elinden geleni yaptı, çok kritik anlarda çok "kritik" pozisyona sakatlanma pahasına göğüs gerdi. Kjaer soğukkanlı, zamanlaması mükemmel ve de en önemlisi "cesur"... Sadece yan toplarda biraz tedirgin. Kjaer’in bilmediği tek şey önündeki savunma... Böyle bir savunmanın arkasında uçan kaleci olsanız neye yarar... İlk golde Ronaldo’nun hatası büyük... İkinci gol ise yine tam bir savunma "skandalı"... Murat Sözkesen topla oynuyor, şut atıyor, savunma sadece izlemekle yetiniyor. Ne topa basan var, ne de kaleciye yardım eden. 
     
     Trabzonspor’a üç puan dün de Bursaspor’a bırakılan iki puan... İki maç ve beş kayıp puan... 
     Eğer şampiyonluğa oynuyorsanız ve de "büyük" takımsanız böyle maçları mutlaka kazanacaksınız. Aksi taktirde yine "hüsrana" uğrarsınız... 
     Kuşkusuz pozisyon zenginliği Beşiktaş’tan yanaydı dün... Tümer’in iki, Nihat’ın bir şutu direkte patladı... 
     Tümer maç süresince etkili ve Kartal’ı rakip kaleye yıkan oyuncuydu... Tekniği, savaşcılığı ve süratiyle Kartal’ın gücüne güç katacak... Sonradan oyuna giren Stavrum biraz ağır, ancak yararlı. Bu ağırlığını üzerinden attığı taktirde "umut" veren oyuncuların arasındaki yerini alır. Ronaldo, riske girmeyen ve tek top oynayan bir oyuncu. Ancak dünkü görünümüyle bize güven vermedi doğrusu. Baya gayretli, Veit biraz istekliydi. İlhan rakip savunmayı yıpratan özelliğe sahip. 
     Beşiktaş iyi mücadele etti, etmesine de, ya iki maçta kaybedilen beş puana ne demeli. İyi oyuna kimse puan vermiyor... 
     Büyük olmak ve zirve yarışında varlığını hissetirmek "galibiyetten" geçer. 
     Direğe vurmuşsun, pozisyonu kaçırmışsın, bunlar sadece "mazeret" olur. 
     Şampiyonluğu kaçırmanın "mazereti" hiç yoktur. 
     



 SPOR 

























</TEXT>
</DOC>
