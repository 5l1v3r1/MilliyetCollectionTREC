<DOC>
<DOCNO> 3667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/yasam/yas03.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Galapagos’ta olağanüstü hal’ 
</HEADLINE>
<TEXT>
Çevre depremi 
Batan tankerden sızan yaklaşık 740 ton petrol, Ekvador tarafından felaket’ olarak tanımlandı 
     Ekvador Devlet Başkanı Gustavo Noboa, Galapagos Adaları’na 800 metre açıkta karaya oturan tankerden sızan petrol yüzünden olağanüstü hal ilan etti. 
     Felaketi Ekvador ve çevre için bir tür deprem’ olarak niteleyen yetkililer, olağanüstü hal ilanıyla, Büyük Okyanus’taki cennet adalara polis, asker ve görevli devlet memurlarının yollanabileceğini, ulusal mali kaynakların da en kısa sürede bölgeye aktarılabileceğini vurguladı. 
     
     Uzmanlar müdahale etti 
     Şu ana kadar Fransa, Japonya ve ABD gibi birçok ülkenin yardım önerisinde bulunduğu bölgeye, yaklaşık on kadar Amerikalı uzman gitti bile. 
     Masmavi denizi petrolden temizlemek amacıyla çalışmalara başlayan ABD’li uzmanlar, denize sızan ve 1200 kilometrekarelik alana yayılan petrol nedeniyle, şimdiden 4 pelikan kuşunun can verdiğini de bildirdi. Deniz altındaki canlıların akıbeti ise şimdilik meçhul. 
     Galapagos’un 800 metre açığında karaya oturan Ekvador bandıralı Jessica’ isimli tankerde 900 ton akaryakıt vardı. Büyük bölümü denize karıştığı için, gemide halen 160 ton petrol daha bulunuyor. 
     


 YAŞAM 



















</TEXT>
</DOC>
