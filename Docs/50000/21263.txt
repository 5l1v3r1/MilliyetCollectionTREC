<DOC>
<DOCNO> 21263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/guncel/gun06.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Her öğrencinin harcı değil.. 
</HEADLINE>
<TEXT>

Özel üniversitelerde bir yıl öğrenim 7-10 bin dolar 
     SİBEL KAHRAMAN ŞEN 

     Vakıf üniversiteleri, yeni eğitim- öğretim yılı için ücretlerini belirlemeye başladı. Bu üniversitelerde öğrenim görmek isteyenler milyarlarca lirayı gözden çıkarmak zorundalar. 
     KOÇ Koç Üniversitesi, mühendislik bölümleri için 10 bin 500 dolar olan ücretini 11 bin 500 dolara, 8 bin dolar olan diğer fakültelerinin ücretini de 11 bin dolara çıkardı. 
     MALTEPE Maltepe Üniversitesi, ücretlerini bu yıl TL olarak belirledi. Yeni kayıt yaptıracak öğrencilerin öğrenim ücretleri KDV hariç şöyle Hazırlık ve meslek yüksekokulu 6 milyar 500 milyon lira, fakülteler 7 milyar 500 milyon lira, tıp fakültesi 12 milyar 500 milyon lira. 
     IŞIK Işık Üniversitesi'nin ücreti 7 bin 128 dolar olarak belirlenirken, Çankaya Üniversitesi öğrenimlerine devam eden öğrencilerinin ücretlerini değiştirmedi. Yeni kayıt yaptıracaklar için ise 4 bin 996 dolar olan öğrenim ücreti, KDV dahil 5 bin 246 dolar olarak belirlendi. 
     DOĞUŞ Doğuş Üniversitesi'nin 6 bin 500 dolar olan ücreti yeni yıl için de değişmedi. 
     KÜLTÜR Kültür Üniversitesi'nin, 5 bin ile 6 bin 250 dolar arasında değişen ücretlerinin, 6 bin 750 dolar ile 7 bin dolar arasında belirlendiği ancak değişebileceği belirtildi. 
     ÇAĞ Çağ Üniversitesi, 5 bin 400 dolar olan ücretinde yeni yılda değişikliğe gitmedi. 
     BEYKENT Beykent Üniversitesi'nin de 3 bin 500 İngiliz Sterlinlik ücreti aynı kaldı. 
     BİLGİ Bilgi Üniversitesi'nin 7 bin 385 dolar olan öğrenim ücreti değişmedi. 
     BAHÇEŞEHİR Bahçeşehir Üniversitesi'nin 7 bin - 7 bin 500 dolar olan ücreti henüz değişmedi. 
     



 GÜNCEL 


















</TEXT>
</DOC>
