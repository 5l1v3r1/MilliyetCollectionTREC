<DOC>
<DOCNO> 3422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/son/sontur28.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Anayasa Mahkemesi parti kapatmanın yeniden düzenlenmesine karşı 
</HEADLINE>
<TEXT>

     Anayasa Mahkemesi, Anayasa'nın 69. maddesinde yapılması öngörülen değişiklikle siyasi partilerin kapatılabilmesi için Anayasa Mahkemesi'nin 11 olan üye tam sayısının üçte ikisinin, yani 8 üyenin oyunun aranmasının, Anayasa Mahkemesi'nin parti yasakları ile düşünce ve siyasi örgütlenme özgürlüğü arasındaki hassas dengeyi kurması ve korumasına elverişli olmadığının açık olduğunu bildirdi. 
     Anayasa Mahkemesi'nden ''Anayasa Mahkemesi Basın Duyurusu'' başlığıyla yapılan açıklamada,Anayasamızda bir yaptırım olarak düzenlenen parti kapatılmasının olanaksız hale getirilmesinin demokratik cumhuriyeti korumasız bırakacağı tartışmasızdır.Bu nedenle siyasi parti kapatma davalarında Anayasa Mahkemesi'ne Anayasa ile verilen demokratik temel düzeni koruma görevi engellenerek yetkilerinin sınırlandırılmasına yolaçacak olan söz konusu değişikliğin yaratacağı tehlikenin kamuoyunun dikkatine sunulmasında yarar görülmüştür'' denildi. 




</TEXT>
</DOC>
