<DOC>
<DOCNO> 3398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/son/sontur04.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Vural Savaş'ın yerine atanan Başsavcı Kanadoğlu görevine başladı 
</HEADLINE>
<TEXT>

     Yargıtay Cumhuriyet Başsavcısı Sabih Kanadoğlu, görevine başladı. 
     Kanadoğlu, makamına giderek görevine başlamadan önce Anıtkabir'i ziyaret ederek, çelenk koydu ve Büyük Önder Atatürk'ün manevi huzurunda saygı duruşunda bulundu. 
     Kanadoğlu'nun Anıtkabir'i ziyaretinde Yargıtay Cumhuriyet Başsavcı Vekili Erol Öcal, Yargıtay Genel Sekreteri Uğur İbrahim Hakkıoğlu ve Yargıtay Cumhuriyet Savcıları da hazır bulundular. 
     Anıtkabir Özel Defteri'ni imzalayan Kanadoğlu, şunları yazdı 
     'Yüce Atatürk, kurduğun, ülkesi ve milleti ile bölünmez bir bütün olan laik, demokratik Türkiye Cumhuriyeti'ni, her türlü saldırıya karşı savunup, koruyacağıma huzurunda and içerek görevime başlıyorum. 
     Yargıtay Cumhuriyet Başsavcılığı, kurumsal görevini ifada, Anayasa'nın ve yasaların kendisine verdiği yetkileri duraksamadan sonuna kadar kullanmak azim ve kararındadır. Rehberimiz, senin devrim ve ilkelerin ile insan haklarına saygılı,çağdaş hukuk devleti kuralları olacaktır. Yüreğimizden taşan minnet, şükran ve tazim duygularımızla.'' Daha sonra makamına giderek görevine başlayan Kanadoğlu, Yargıtay Cumhuriyet Savcılarının kutlamalarını kabul etti. 




</TEXT>
</DOC>
