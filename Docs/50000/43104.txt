<DOC>
<DOCNO> 43104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/ekonomi/eko08.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD kesenin ağzını açmaya kararlı 
</HEADLINE>
<TEXT>

     EKONOMİ SERVİSİ 

     ABD Merkez Bankası FED Başkanı Alan Greenspan ABD Kongresi’nin önde gelen temsilcileri ile kapalı kapılar ardında bir toplantı yapacak. 
     Toplantıda, Dünya Ticaret Merkezi’ne yapılan terörist saldırının oluşturduğu ekonomik zararın nasıl atlatılacağının görüşülmesi planlanıyor. Toplantıda özellikle FED’in faiz oranlarını yarım puan indirmesi ve havayolu şirketlerinin talep ettiği 24 milyar dolarlık yardım paketinin konuşulacağı tahmin ediliyor. 
     
     Harcamalar artırılacak 
     Ayrıca, Kongre’nin, ABD ekonomisinin düze çıkarılması konusunda daha fazla ağırlık koyması bekleniyor. Beyaz Saray sözcüsü Ari Fleischer ise ekonomide Keynesyen politikalar uygulanarak, arz yanlısı olunacağını açıkladı. Devletin bunu ekonomi aktörlerini uyararak ve vergi kısıntısı gibi politikalar uygulayarak yapacağını söyleyen Fleischer "Yine de gelecekte neler olacağını bilmek zor" dedi. 
     



 EKONOMİ 



























</TEXT>
</DOC>
