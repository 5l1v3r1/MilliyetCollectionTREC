<DOC>
<DOCNO> 15140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/son/sontur06.html </URL>
<DATE> 2001/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Çanakkaleli çiftçiler de eyleme hazırlanıyor 
</HEADLINE>
<TEXT>

     Çanakkale Ziraat Odası Başkanı Celil Yavuz, Çanakkaleli çiftçiler olarak yürüyüş kararı aldıklarını, 77 yıldır milletin efendisi olan köylüyü artık tutamaz hale geldiklerini söyledi. 
     İlçe Ziraat Odaları ile birlikte gerçekleştirecekleri yürüyüşün tarihinin önümüzdeki günlerde belirleneceğini belirten Yavuz, şunları kaydetti 
     ''Ülkemizin her kesiminden insanlar, zaman zaman hak aramak ve sesini duyurmak için sokaklarda yürüyor. Ulu Önderimiz Atatürk 77 yıl önce Köylü, milletin efendisidir demiş. 77 yıldır efendiliğini bozmayan insanlar artık çok zor durumda kalmıştır. Köylüyü artık tutamaz olduk. Köylülerin baskısı ile ilçe başkanları ile birlikte yürüyüş kararı aldık.'' Yavuz, gübre fiyatlarına yüzde 150 artış yapıldığını, kredi faizlerinin yüzde 120 olduğunu ve kuraklıkla mücadele eden çiftçilerin tohum alıp ekim yapamadığını kaydetti. 
     
     
     




</TEXT>
</DOC>
