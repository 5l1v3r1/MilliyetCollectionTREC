<DOC>
<DOCNO> 5992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/ekonomi/eko04.html </URL>
<DATE> 2001/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyzbolla, futbolun zenginleri evleniyor 
</HEADLINE>
<TEXT>

Dünyanın en zengin futbol takımı Manchester United ile Amerikan beyzbol devi New York Yankees milyarlarca paund değerinde bir evlilik yapacak 
     EKONOMİ SERVİSİ 

     Spor tarihinin en büyük birlikteliği gerçekleşmek üzere. Dünyanın en zengin futbol takımı olan Manchester United Amerikan bezbol devi New York Yankees ile milyarlarca pound değerinde bir evlilik yapacakları açıklandı. 
     Bu birliktelik United açısından daha fazla nüfüz alanı anlamına geliyor. Evliliğin detayları ise önümüzdeki çarşamba günü Manhattan'da yapılacak bir toplantı ile basına duyurulacak. 
     
Sinerji yaratacaklar      Bu vesileyle Amerikan pazarına da adım atacaklarını belirten Manchester United yöneticisi Peter Kenyon reklam, pazarlama, televizyon gelirleri ve tanıtım olanakları bakımından iki klubün güçlerini birleştirmesinin bir sinerji yaratacağını belirtti. Ayrıca bir bezbol takımı ile futbol klubünün birleşerek süper kulüp oluşturacağını da sözlerine ekledi. 
     Futbol klubünün rakipleri ise bu durumdan rahatsız gözüküyorlar. 
     Öte yandan Manchester United'ın borsadaki hisseleri haberin duyulmasıyla birlikte 20 pence yükselerek 233.75 pence oldu. Klubün gelirleri çoktan Avrupa'nın diğer büyük takımları Real Madrid, Juventus ve Barcelona'yı geride bırakmış durumda. Takımın taraftarları ise yeni durumdan oldukça memnun gözüküyorlar. 
     


 EKONOMİ 
















</TEXT>
</DOC>
