<DOC>
<DOCNO> 36282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/09/son/sontur18.html </URL>
<DATE> 2001/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi de Paşa krizi... ANAP bildiri yayınladı 
</HEADLINE>
<TEXT>

     Manisa Valisi iken İçişleri Bakanlığı Müsteşarlığına getirilen Muzaffer Ecemiş'in Valilikten Ankara'ya uğurlama töreni sırasında Tugay Komutanı Tuğgeneral Kazım Usta ile ANAP İl Başkanı Ahmet Özövgü arasında protokol tartışması yaşandı. 
     Tören sırasında Tugay Komutanı Tuğgeneral Usta, ANAP İl Başkanı'nı protokolu bozduğu gerekçesiyle önce azarladı sonra iterek uzaklaştırdı. Tuğgeneral Kazım Usta'nın "Protokolun esası vardır. Defolun" diye bağırdığı duyuldu. 
     Uğurlama törenine katılanların şaşkın bakışlarla izlediği tartışmanın ardından ANAP Genel Sekreterliği, ''Siyasetçilere takınılan bu tür haksız tutumları Anavatan Partisi olarak kınıyoruz'' açıklamasını yaptı. 
     ANAP Genel Sekreterliği'nden yapılan yazılı açıklamada, Manisa'da, ANAP İl Başkanı Ahmet Özövgü'ye karşı ''esef verici bir davranışta bulunulduğu''nun basın yayın organlarından öğrenildiği belirtilerek, şöyle denildi 
     "İl Başkanımız tarafından yargıya intikal ettirilmiş olan söz konusu müessif ve münferit olay Partimiz ve kamuoyu tarafından üzüntüyle karşılanmıştır. Topluma hizmet gayesi ile hareket eden siyasetçilere takınılan bu tür haksız tutumları Anavatan Partisi olarak kınıyor, olayı kamouyunun sağduyusuna arz ediyoruz.'' 
     
     
     







</TEXT>
</DOC>
