<DOC>
<DOCNO> 45156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/guncel/gun12.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyanet İşleri Başkanı Yılmaz 
</HEADLINE>
<TEXT>
Hamas’ı tasvip etmiyorum... 
     İSTANBUL Milliyet 

     Filistin’deki Hamas ve İslami Cihad örgütlerini, "diğer terör örgütlerinden ayrı tutmak gerektiği" yönünde açıklama yapan Diyanet İşleri Başkanı Mehmet Nuri Yılmaz, uçaktaki gürültü nedeniyle soruyu yanlış algıladığını bildirdi. DİB, Yılmaz’ın dün gazetemizde yayımlanan röportajıyla ilgili şu açıklamayı yaptı "Din - terör konularındaki sorular üzerine Sayın Başkan, Din terörü yasaklamıştır. Onun için dini kullanarak terör hareketlerine girişen kimse dinden sapmış olur’ şeklinde cevap vermiştir. Uçak yolculuğunun gürültülü ortamında gerçekleşen bu konuşmada, Filistin’deki Hamas ve İslami Cihad gibi örgütlerle ilgili olduğu belirtilen soru, Sayın Başkan tarafından, Filistin halkının temsilcisi Filistin Özerk Yönetimi FÖY ile ilgili bir soru olarak algılanmış, bu örgütün terör örgütleriyle birlikte mütalaa edilmeyeceği ifade edilmiştir." 
     Açıklamada, terörün her türlüsüne karşı olan Yılmaz’ın, "Hamas ve İslami Cihad gibi örgütleri tasvip etmesi veya bu örgütlerin eylemlerini savunmasının" kesinlikle düşünülemeyeceği de vurgulandı. 
     



 GÜNCEL 




























</TEXT>
</DOC>
