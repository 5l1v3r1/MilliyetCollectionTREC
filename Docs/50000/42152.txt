<DOC>
<DOCNO> 42152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/14/son/sondun31.html </URL>
<DATE> 2001/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD 35 bin yedek askeri çağırıyor... 
</HEADLINE>
<TEXT>

     ABD Adalet Bakanlığı Pentagon, Savunma Bakanı Donald Rumsfeld'in 35 bin yedek Amerikan askerini göreve çağırmak üzere harekete geçtiğini açıkladı. 
     Pentagon'dan yapılan açıklamada, ilk etapta 13 bin hava, 10 bin kara, 7 bin 500 deniz kuvvetlerinden, 3 bin donanma ve 2 bin de sahil korumadan olmak üzere toplam 35 bin 500 yedek askerin göreve çağrılacağı bildirildi. 
     ABD Başkanı George Bush, Pentagon'un istediği 50 bin civarındaki bütün silahlı muhafızlar, özel kuvvetler ve yedek birlikleri göreve çağırma yetkisini onaylamıştı. 
     Pentagon açıklamasında, New York ve Washington'da Dünya Ticaret Merkezi binalarına ve Pentagon'a yapılan saldırıyla ilgili olarak, uçakları kaçıranların sayısının 18'den 19'a yükseldiğini açıkladı. 
     Listeye eklenen son kişinin Pentagon'a çarptırılan uçakta bulunduğu belirtildi. Öte yandan, FBI'ın söz konusu 19 kişiden 7'sinin pilotluk eğitimi aldığını açıkladığı bildirildi. 
     
     
     







</TEXT>
</DOC>
