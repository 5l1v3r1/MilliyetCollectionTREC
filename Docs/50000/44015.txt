<DOC>
<DOCNO> 44015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/28/ekonomi/eko09.html </URL>
<DATE> 2001/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Beş para birimi daha milyon lira sınırını aştı 
</HEADLINE>
<TEXT>

     Şubat krizi öncesinde dünyanın önde gelen 30 parası arasında sadece birinin Türk Lirası karşılığı milyon lira ile ölçülürken, kriz sonrası bu sayı altıya yükseldi. 
     Merkez Bankası’nın gösterge döviz kurlarına göre, krizin patladığı haftanın ilk günü olan 19 Şubat’ta, sadece Kuveyt Dinarı 2 milyon 273 bin 187 liralık satış fiyatıyla milyonlu rakamlara ulaşıyordu. Kriz sonrası Türk Lirası’nın değer kaybı, ABD Doları, İngiliz Sterlini, Euro, İrlanda Lirası ve Ürdün Dinarı’nın fiyatını da milyonlu rakamlara yükseltti. Ayrıca, İsviçre Frangı 965 bin 705 lira, Kanada Doları da 988 bin 881 liralık satış fiyatlarıyla 1 milyon lira sınırını zorlamaya başlayan para birimleri arasında yer alıyorlar. 
     463 döviz bürosunun üye olduğu Yetkili Müesseseler Derneği’nin Başkanı Seyran Çakmakçı, 7 haneli döviz fiyatlarının artması nedeniyle genelde 6 haneli olan fiyat panolarını değiştirmek zorunda kaldıklarını söyledi. Çakmakçı, "Sıfırları biz kendimiz attık, aramızda milyona bin diyoruz" dedi. 
     
 19 Şubat 26 Eylül ABD Doları 687.398 1.549.280 İngiliz Sterlini 997.826 2.283.019 Kuveyt Dinarı 2.273.187 5.153.487 Euro 632.419 1.425.369 İrlanda Lirası 807.824 1.820.704 Ürdün Dinarı 908.807 2.078.803      
     



 EKONOMİ 

























</TEXT>
</DOC>
