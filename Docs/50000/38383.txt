<DOC>
<DOCNO> 38383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/yasam/yas09.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
En mutlu günlerinde 13’er milyon ceza ödediler 
</HEADLINE>
<TEXT>
Düğün konvoylarına korna cezası kesildi 
     ESKİŞEHİR DHA 

     ESKİŞEHİR Emniyet Müdürlüğü Trafik Şubesi ekipleri, düğün ve sünnet konvoylarında korna çalarak çevreyi rahatsız eden sürücülere ceza yağdırdı. Trafik ekipleri, şik yetler üzerine evlenme ve sünnet düğünlerinde araç konvoyu oluşturarak korna çalıp dolaşanlara yönelik denetimlerini sıklaştırdı. Polis, korna çalıp yüksek sesle müzik yayını yapan konvoyları durdurarak sürücülerine 13’er milyon 200’er bin lira para cezası kesti. 
     EMNİYET yetkilileri, özellikle hafta sonları düğün konvoylarının arttığını ve çevreyi rahatsız eden sürücülere gereken cezayı kestiklerini söyledi. Eskişehir’de geçen hafta sonu korna çalan 50’ye yakın düğün konvoyundaki sürücüye para cezası yazıldı. Durdurulan düğün konvoyundaki şoförlerin bir bölümü trafik polisleriyle tartıştı. Sürücüler, "Bugün korna çalmayıp da ne zaman çalacağız " diyerek tepkilerini dile getirdi. 
     



 YAŞAM 


























</TEXT>
</DOC>
