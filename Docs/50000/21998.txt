<DOC>
<DOCNO> 21998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/18/son/sontur04.html </URL>
<DATE> 2001/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarıyer'de çocuklar kavga etti...Babalar silaha sarıldı 
</HEADLINE>
<TEXT>

     Sarıyer'de sokak ortasında kendi çocuğunun, komşusunun çocuğuyla kavga ettiğini gören öfkeli baba, silahıyla çevreye rastgele ateş etti. Olayda 1 kişi öldü, 2 kişi yaralandı. 
     Baltalimanı Fıstıklıbağ Mevkii Ceylan Sokak üzerinde meydana gelen olayda, Feyzullah Bayraktaroğlu 19 ile komşusu Tuncay Şahin 20 , gece saatlerinde henüz belirlenemeyen bir nedenle tartışmaya başladılar. Tartışmanın büyümesi üzerine Bayraktaroğlu ile Şahin, birbirlerini yumruklamaya başladı. Bu arada sesleri duyan Feyzullah Bayraktaroğlu'nun amcası Abdullah Bayraktaroğlu 37 , sokağa inerek kavga eden 2 genci ayırmaya çalıştı. 
     Sokakta çocuğunun kavga ettiğini gören Tuncay Şahin'in babası Ramazan Şahin ise sinirlerek yanına aldığı silahıyla çevreye rastgele ateş etmeye başladı. 
     Açılan ateş sonucu oğlunu da ayağından yaralayan baba Ramazan Şahin, çocuğunu yanına alarak minibüsüyle kaçtı. 
     Olayda, Feyzullah Bayraktaroğlu ile amca Abdullah Bayraktaroğlu, vücutlarının çeşitli yerlerinden aldıkları kurşunlarla yaralanarak İstinye Devlet Hastanesi'ne kaldırıldı. Abdullah Bayraktaroğlu, burada yapılan tüm müdahalelere karşın kurtarılamadı. 
     Öte yandan, olaydan sonra minibüsle kaçan Ramazan ve oğlu Tuncay Şahin trafik ekiplerinin çalışmaları sonucu İstinye Işıklar'da yakalandı. 
     Ayağından yaralanan Tuncay Şahin, olay yerine gelen bir ambulansla Şişli Etfal Hastanesi'ne kaldırılırken, baba Ramazan Şahin ise gözltına alındı. 
     Olayla ilgili soruşturma sürdürülüyor. 






</TEXT>
</DOC>
