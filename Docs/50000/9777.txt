<DOC>
<DOCNO> 9777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/03/ekonomi/eko03.html </URL>
<DATE> 2001/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Eczacıbaşı Halkı ilaçsız bırakmayalım 
</HEADLINE>
<TEXT>

İlaç sanayicilerini, piyasaya ilaç vermeye çağıran Bülent Eczacıbaşı, Hiçbir özveriden kaçınmayalım. İlaç yokluğu yaratmayalım’ dedi 
     İlaç Endüstrisi İşverenler Sendikası İEİS Yönetim Kurulu Başkanı Bülent Eczacıbaşı, ilaç sanayicilerini olumsuz koşullara karşın tüm ilaçların ülkenin her yanında bulunabilmesi için her türlü özveriyi göstermeye çağırdı. 
     İEİS’nin Olağanüstü Genel Kurulu’nda konuşan Eczacıbaşı, gerek ülke ekonomisi, gerek ilaç endüstrisi açısından dengelerin tamamen bozulduğu bir ekonomik kriz ortamında 2001 yılına girildiğini vurguladı. 
     
     Kriz bahane olmasın’ 
     Eczacıbaşı, ekonomik krizin, ilaç endüstrisi için, diğer sanayi sektörlerinden farklı bir yapıda bulunması nedeniyle çok fazla hasar görmesi tehlikesini doğurduğunu belirtti. Eczacıbaşı, ilaç sektörünün, çalışmalarını düzenleyen yasalar ve etik kuralların yanı sıra, halk sağlığı açısından taşıdığı sorumluluklar nedeniyle tüm diğer sektörlerden farklı koşullar ve kısıtlamalar altında çalıştığına dikkat çekti. 
     İlaç sektörünün fiyat ayarlaması açısından Sağlık Bakanlığı’nın onayına tabi olduğunu hatırlatan Eczacıbaşı, şunları söyledi 
     "Bu dönemde bizlere düşen en önemli sorumluluk, tüm sorunlara rağmen, gerek ithal edilen, gerekse yerli üretilen ürünlerde piyasaya ilaç akışını sürdürmek, hiçbir özveriden kaçınmadan her türlü önlemi alarak, ilaç yokluğunun ortaya çıkmasını önlemektir." 
     


 EKONOMİ 


















</TEXT>
</DOC>
