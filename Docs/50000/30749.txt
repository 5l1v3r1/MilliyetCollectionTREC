<DOC>
<DOCNO> 30749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/dunya/dun01.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
NATO 15 günde Makedonya’da 
</HEADLINE>
<TEXT>

     DIŞ HABERLER SERVİSİ 

     Makedonya’da Arnavut militanlarla Üsküp yönetimi arasında önceki gün NATO’nun girişimiyle ilan edilen ateşkesin ardından, Almanya Savunma Bakanı Rudolf Scharping, NATO askerlerinin, barış anlaşması yapılması durumunda iki hafta içinde Arnavut militanların silahlarını toplamak üzere Makedonya’ya girebileceğini söyledi. 
     Scharping, NATO birliklerinin 15 Temmuz’dan sonra konuşlanması olasılığına gönderme yaparak, "Ortada gerçekçi bir perspektif var" dedi. "Herhangi bir umut ya da bir barış anlaşması’ beklentisi temelinde hareket etmeyeceklerini" de sözlerine ekleyen Scharping, "açık, mantıklı ve güvenilir siyasi prensipler çerçevesinde hareket edeceklerini, bunların da Makedonlar tarafından yapılması gerektiğini" kaydetti. 
     Ateşkes anlaşmasına göre, Ulusal Kurtuluş Ordusu UÇK silahsızlanmayı kabul ederse, içinde Türk askerlerinin de bulunacağı NATO birlikleri Arnavut militanların silahlarını toplamak için Makedonya’ya girecek. 
     Bu arada, önceki gece yürürlüğe giren ateşkesin ilk saatlerinde de çatışmalar sürdü. 
     



 DÜNYA 













</TEXT>
</DOC>
