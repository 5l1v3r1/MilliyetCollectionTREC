<DOC>
<DOCNO> 27598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/guncel/gun09.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrosyan’ın yeğeni pişmaniye alırken öldü 
</HEADLINE>
<TEXT>

Trafik kazasında yaşamını yitiren Ermenistan eski Devlet Başkanı’nın yeğeni Aghasi Petrosyan’ın cenazesi, karayoluyla ülkesine gönderilecek 
     ŞÜKRAN ÖZÇAKMAK, ÖMER ERBİL İstanbul 

     Ermenistan eski Devlet Başkanı Levon Ter Petrosyan'ın önceki gün ölen yeğeni Aghasi Petrosyan, bugün Ermenistan'a gönderiliyor. Petrosyan'ın cenazesi, THY'nin Ermenistan'a seferi olmadığından karayoluyla gönderilecek. 
     45 yaşındaki Aghasi Petrosyan, önceki gün İzmir'e deri almaya gitmek için ablası Fidan Mutlu, eniştesi Abdullah Mutlu ve şoför Mustafa Girgin ile birlikte özel otomobille İstanbul'dan yola çıktı. Akşam saat 11.30 sıralarında D 130 karayolunun Hisareyn mevkiine geldiklerinde pişmaniye almak için park ettiler. Petrosyan ile Mustafa Girgin araçtan inerek yolun karşısına geçti. Kestane şekeri, saray helvası ve pişmaniye alıp dükkandan ayrıldılar. Araçlarına geri dönerken Ahmet Keskin yönetimindeki hızla gelen özel otomobil Petrosyan'a çarparak 25 metre ileriye fırlattı. Olay yerinde hayatını kaybeden Petrosyan'ın otopsi raporunda, boyunu, kaburga kemikleri ve bacaklarının kırık olduğu tespit edildi. 
     Gözaltına alınan çarpan aracın şoförü Ahmet Keskin tutuksuz yargılanmak üzere serbest bırakıldı. 
     



 GÜNCEL 



















</TEXT>
</DOC>
