<DOC>
<DOCNO> 1325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/yasam/yas01.html </URL>
<DATE> 2001/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Suçları çağı yakalamak’ 
</HEADLINE>
<TEXT>

Kırıkkale polisi, internet kafelere yıldırım baskın yaptı. Baskında, bilgi edinmek için çete kuran’, tam 130 çocuk militan suçüstünde yakalandı 
     ERHAN GÖGEM, İHSAN YILMAZ 

     Kırıkkale Emniyet Müdürlüğü ekipleri, dün Emniyet Müdürü Hayrettin Gök’ün bizzat yönettiği müthiş bir operasyon’ yaptı. Ekipler, internet kafe ve atari salonlarına yaptıkları ani baskınlarda yaşları 10 il 16 arasında değişen 130 çocuğu apar topar gözaltına aldı. 
     
     Veli olmadan asla 
     Emniyet Müdürlüğü’nde basın önüne çıkarılan çocuklar yüzlerini kapatırken, veliler olaya tepki gösterdi. 
     Bu başarılı operasyonun mimarı Emniyet Müdürü Gök’e göre, salonlara bilgi amaçlı gelecek 18 yaşından küçük çocukların yanlarında mutlaka velilerini de getirmeleri gerekiyordu. 
     
     Vatandaş sıkılmış’ 
     Çocuklar emniyete götürülürken müdür, internet kafe ve atari salonu işletmecilerini de tatlı sert’ bir dille uyardı 
     "Paralarını almak için gençleri buralara kabul ederseniz, bu salonlar çalışmaz. Genelgelerimize karşın 18 yaşından küçüklerin buralara alındığını görüyoruz. Vatandaşlar, buraların sürekli denetim altında tutulmasını istiyor. Kimsenin ekmeğiyle oynamak istemiyoruz." 
     
     Yine gidin, yine alırız’ 
     Otobüs ve minibüslere doldurularak eğitilmek için’ müdüriyete getirilen çocuklar ise korku ve şaşkınlık içindeydi. 
     Toplantı salonuna alınan çocukların cezası’nı yine Emniyet Müdürü Gök, uzun bir hayat bilgisi’ dersiyle verdi 
     İşte müdürün ders notlarından kısa bir özet... 
     "Aranızdan vali, emniyet müdürü çıkacaktır. Buraya suçlu gibi getirilmenizden mutluluk duymuyorum. Sizi ailelerinize teslim edeceğiz. Bir daha internet ve atari salonlarına gitmeniz halinde sizleri tekrar toplayacağız. Bu tür salonlara gitmemeniz için önlem alacağız. Eğitim dönemindeyiz, evinizde oturup dersinizi çalışın. Devlete yararlı insanlar olmanızı istiyoruz. Sizi kötü değil, iyi yerlerde görmek istiyoruz. Bir daha bu tür yerlere gitmeyin." 
     Daha sonra çocuklar velileri çağrılarak teslim edilirken, söz konusu salonları çalıştıran 18 kişiye uyarı cezası verildi. 
     
     Çocuklardan alkış, velilerden teşekkür’ 
     Kırıkkale Emniyet Müdürü Hayrettin Gök, bir internet kafeden gözaltına aldığı çocuklarca daha sonra alkışlandığını, hatta velilerinin kendisine teşekkür telefonları açtığını söyledi. 
     Gök, "İnternet kafelerin sigara dumanı içinde olduğu ve çocukların tavla, okey oynayıp pornografik yayınlara bakabileceği yönündeki şik yetler üzerine kontroller yapıldı. Bilgisayarlar kapatıldığı için pornografi var mı yok mu tespit edilemedi. Ancak, sigara içilip, küçüklerin alındığı tespit edildi" dedi. 
     
     SANKİ AZILI KATİLLER’ 
     Kırıkkale’deki internet kafe ve atari salonlarına yapılan baskınlarda ne olduğunu anlayamadan yakalanıp gözaltına alınan küçük çocuklar, önce emniyette azılı katiller gibi’ basın önüne çıkarıldı. Tek suçları çağa uymak’ olan çaresiz minikler, utançlarını’ yüzlerini kapayarak gizledi. 
     


 YAŞAM 






















</TEXT>
</DOC>
