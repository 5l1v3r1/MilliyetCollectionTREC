<DOC>
<DOCNO> 48568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/son/sondun18.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
George Adams "IRA, barışı korumak için üzerine düşeni yaptı..." 
</HEADLINE>
<TEXT>

     İrlanda Cumhuriyetçi Ordusu'nun IRA 
     siyasi kanadı Sinn Fein'in lideri Gerry Adams, IRA'nın barışı korumak için üzerine düşeni yaptığını söyledi. İngiltere parlamentosunda basın toplantısı düzenleyen Adams, İRA'nın yine tarihi bir adıma imza attığını belirtti ve bu adımın atılmasının tek nedeninin, Kuzey İrlanda'da barışın korunması çabası olduğunu vurguladı. IRA silahlarının pek çok kesim tarafından Kuzey İrlanda'da barışın önündeki tek engel olarak gösterildiğini ve siyasi bir malzeme olarak kullanıldığını belirten Adams, ''Artık sıra bunu gerekçe göstererek süreci yüz üstü bırakmaya kalkanlarda. Onların da barışa olan samimi bağlılıklarını ortaya koymalarının zamanı geldi. Artık önlerinde IRA'nın silahları gibi bir gerekçe kalmadı'' dedi. Adams, barış adına atılan bu adımda birliğin her zamankinden önemli olduğunu kaydetti ve bütün taraftarlarına soğukkanlılık çağrısında bulundu. 
     






</TEXT>
</DOC>
