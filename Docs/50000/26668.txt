<DOC>
<DOCNO> 26668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/son/sonspo16.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülkerspor'un hedefi ULEB'te Final Four 
</HEADLINE>
<TEXT>

     Erkekler Birinci Basketbol Ligi'nde 2000-2001 sezonunu şampiyon olarak kapatan Ülkerspor, şampiyonluk posteri çektirdi. 
     Ülkerspor Tesisleri'nde gerçekleştirilen poster çekiminde, Ülker'in sahibi Sabri Ülker'in yanı sıra kulüp başkanı, genel menajer, teknik heyet ve oyuncular, şampiyonluk kupasıyla birlikte medya mensuplarına boz verdiler. 
     Paster çekiminden sonra gazetecilerin sorularını yanıtlayan antrenör Murat Didin, sezonun değerlendirmesini yaparak, ''Şampiyonluk kupası ilk başlarda bize uzakken, daha sonra müzemize girdi. Bu şampiyonlukta emeği geçen herkese teşekkür ediyorum'' dedi. 
     Yeni sezonda yer alacakları Avrupa Basketbol Ligleri Birliği'nde ULEB final-four'u hedeflediklerini anlatan Didin, Türkiye'de yaşanan ekonomik krizle ilgili de ''Tabii ki biz de etkileniyoruz. Ancak bu işler sadece parayla olmuyor. Var olmak için büyük bütçelere gerek yok. Kulüplerin kapanmasına da gerek yok'' dedi. 
     







</TEXT>
</DOC>
