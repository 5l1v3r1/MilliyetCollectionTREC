<DOC>
<DOCNO> 43092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/dunya/dun05.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortadoğu barışı Hamas’a takıldı 
</HEADLINE>
<TEXT>

     DIŞ HABERLER SERVİSİ 

     Filistin Devlet Başkanı Yaser Arafat’ın önceki gün, güvenlik güçlerine, "İsrail birliklerine ateş açmayın" talimatı vermesi ardından da İsrail Başbakanı Ariel Şaron’un karşı taraf için aynı yönde karar alması üzerine başlayan ateşkes, İslami Cihad ve Hamas örgütlerinin tepkisi üzerine tehlikeye girdi. Gazze’de açıklama yapan Hamas’ın önde gelenlerinden Abdülaziz El Rantisi, "İsrail işgali sürdükçe direnişe devam edeceklerini" söyledi. El Rantisi ayrıca, "Hamas, ABD’nin baskılarına boyun eğmeyecek" dedi. 
     Hamas’tan önce de İslami Cihad, Arafat’ın ilan ettiği ateşkesi reddettiğini açıklamıştı. 
     Aşırı dinci İslami Cihad ve Hamas örgütleri, İsrail ile barışa karşı tutumlarıyla tanınıyor. 
     



 DÜNYA 













</TEXT>
</DOC>
