<DOC>
<DOCNO> 25722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/yazar/okur.html </URL>
<DATE> 2001/06/08/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Paranın rotası 
</HEADLINE>
<TEXT>

     Borsa, döviz, faiz... Mini krizlere ragmen dengeye oturmus gibi görünüyor. Bankacılar, borç takasına odaklandı. Döviz ve faizde rota ona göre çizilecek. 
     Borsacıların derdi belli 
     Onlar, "para girişi" konusunda sinyal almanın umudunu taşıyorlar. Ve para girişi konusunda geçen aya göre daha iyimserler. Siyasete kilitlenmiş piyasaların kendi iç dinamiklerine dönmesinde yabancı tavrı çok önemli bir gösterge olacak. Borsacılara göre Türkiye Büyük Millet Meclisi’nin haziran sonunda kapanıyor olması önemli. En azından "siyaset riski" eylül ayına ertelenecek. 
     
Rüzg rın nerden eseceği belli olmaz      Bilindiği gibi bir yılı aşkın bir süredir borsacıların risk olarak gördükleri konunun başında Fazilet Partisi’nin kapatılma davası geliyordu. Piyasa profesyonelleri, bu cepheden gelecek olumsuzluğun uzun süreden bu yana satın alındığını düşünüyorlar. O yüzden olacak ki "Fazilet" davası onlar açısından sorun olmaktan çıkmış gibi 
     Ama biz yine de küçük bir hatırlatmada bulunalım "Burası Türkiye, rüzgarın nasıl eseceği belli olmaz. Temkini elden bırakmamakta yarar var." 
     Dedik ya en önemli gösterge yeni para girişi konusu ve yabancıların tavrı. Yabancılar açısından Türkiye, yakından izlenen ancak hala risk taşıyan bir ülke. Zaten riski seven yabancılar zaman zaman piyasada aktif olarak yerini alıyor. 
     Oysa piyasanın derdi, orta vadeli yatırım yapan fonlar. Yabancı diyoruz ya, söz aramızda bizim "bıyıklılardan" söz ettiğimizi anladınız. 
     Asıl dert, bir an önce bu kanaldan para girişinin sağlanması... İşte temmuz ve ağustos ayı, güvenin sağlanması açısından gösterge niteliğini taşıyor. Çünkü hesap yapanlar, borç takası meselesinin çözüme kavuşmasıyla birlikte haziran ayının rahatça atlatabileceği düşüncesinde... Ancak sürpriz olmazsa 
     Bu noktada dikkat çekmek istediğimiz bir konu var. Sermaye piyasaları, bankacılık sektörü, sigorta, iştirakler meselesi derken peşpeşe toplantılar yapılıyor. 
     Bu toplantılardan biri de 13 - 14 Haziran’da... Stratejik - Teknik - Ekonomik Araştırmalar Merkezi STEAM tarafından düzenleniyor. "Sigorta, Telekomünikasyon, Enerji" derken bu kez "Sermaye Piyasaları Arenası" organize eden STEAM 18 konuşmacıyı davet etmiş. Chicago Borsası Baskan danışmanı Jim Meyerhoff, Atina Borsası Başkan Yardımcısı Sokrates Lazaredes burada konuşacak. Toplantının içeriği önemli. 
     
Mali piyasalara tek şemsiye      Mali piyasalar bir bütün, bir şemsiye altında olmalı diye yazıyoruz ya işte bu toplantıda da ağırlıklı olarak bu konu işlenecek. Ve toplantıda üzerinde durulacak bir başka önemli konu "Vadeli İşlemler Piyasası." 
     Duyumlarımıza göre Merkez Bankası mali piyasaların bütün olarak ele alınması konusunda ısrarlıymış. Özellikle Fonu’a devredilen 13 banka ile birlikte şapkayı önüne koyanlar derin derin düşünmeye başlamış. 
     İştirakler, küçük yatırımcıların hisselerine el konulmuş bankalar derken sorunun çözümünde "Bankacılık ve Sermaye Piyasası"nın bir bütün halinde çalışması konusunda arayışa girilmiş. 
     
     







İran farkı 


Kimin bakanı... 


Yolsuzlukla mücadele 


Polonezköylülerden Catherine Hanım’a 


Cumhurbaşkanı Sezer, söylem ve eylem... 


Bilişim olimpiyatı 


Neden Milliyet 


Blair izm 'in zaferi 


Paranın rotası 


Hitler'in iktidara yürüyüşündün ders çıkarmak 


Sezer Doğu'da 


Sistem ilginç 


Erzurum’un kaderi "kar"a bağlı 


TÜSİAD raporundan farklı sesler 


</TEXT>
</DOC>
