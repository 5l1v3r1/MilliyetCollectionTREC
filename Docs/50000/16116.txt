<DOC>
<DOCNO> 16116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/son/sonspo17.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor - Beşiktaş ikinci yarıdan notlar 
</HEADLINE>
<TEXT>

     Birinci Futbol Ligi'nde Beşiktaş, Bursaspor'u son dakika golüyle 1-0 yendi. 
     Karşılaşmanın ikinci yarısında Bursaspor, savunma ağırlıklı bir futbol sergiledi. Yeşil-beyazlı takım, oyunu kendi sahasında kabul ederek, kontra ataklarla golü aradı. 
     Konuk ekip Beşiktaş ise rakibine oranla daha atak bir futbol sergiledi. İkinci yarının ilk dakikalarından itibaren Bursaspor'a tam saha pres uygulayan siyah-beyazlı ekip, orta alanda kurduğu üstünlük sayesinde topa daha fazla sahip oldu. 
     49. dakikada Bursaspor'dan Bouazizi, sarı kart gördü. 
     58. dakikada sağ kanattan Nihat'ın kullandığı korner atışında top cezalanı içine düştü. Bu noktada topla buluşan Bayram'ın vuruşunda kaleye giden topu, Bouazizi son anda uzaklaştırdı. 
     65. dakikada Beşiktaş'ta Ayhan sarı kart gördü. 
     67. dakikada Bursaspor'un geliştirdiği atakta Murat Hacıoğlu topu, soldan hareketlenen Fatih'in önüne attı. Bu oyuncunun korner çizgisi üzerinden yaptığı ortada topa Murat Sözkesen kafa ile vurdu. Top kaleci Fevzi'de kaldı. 
     68. dakikada Bursaspor'da Ender'in yerine Hakan oyuna girdi. 
     78. dakikada konuk ekibin geliştirdiği atakta Karhan, topu sağ kanattan hareketlenen Nihat'a kazandırdı. Bu oyuncunun sert vuruşunda top yandan auta çıktı. 
     82. dakikada Bursasporlu Tayfun yerini Erkan'a bıraktı. 
     88. dakikada Beşiktaş'ta Ahmet Dursun'un yerine Tunç oyuna dahil oldu. 
     89. dakikada İbrahim'in sol kanattan yaptığı ortayı iyi takip eden Ayhan, ön direkte topu topuğu ile kaleye gönderdi. Kaleye giden topu, kaleci Şenol çizgi üzerinde yakaladı. Önce gol kararı vermeyen orta hakem Ünsal Çimen, yan hakem Minür Takpak'ın orta sahaya hareketlenmesi üzerine, pozisyon için gol kararı verdi. 
     90. dakikada Bursaspor'da Fatih'in yerine Mehmet Al , Beşiktaş'da ise Ayhan'ın yerine Ümit oyuna girdi. 
     Karşılaşmada başka gol olmadı ve maç 1-0 Beşiktaş'ın üstünlüğü ilesonuçlandı. 
     Maç sonrası Bursasporlu taraftarlar, hakeme uzun süre tepki gösterdi. 



</TEXT>
</DOC>
