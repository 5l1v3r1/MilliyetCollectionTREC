<DOC>
<DOCNO> 43697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/24/spor/spo01.html </URL>
<DATE> 2001/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümit’in itirafı 
</HEADLINE>
<TEXT>

     KARŞILAŞMANIN 52. dakikasında Cafer’i cezaalanı içinde düşüren Ümit, pozisyonun kesinlikle penaltı olduğunu söyledi. Doksan dakika sonrası yaptığı açıklamada hakem Musa Eryılmaz’ın hatalı karar verdiğini belirten Ümit, "Cafer’e arkadan temasım oldu" itirafında bulundu. Ankaragücülü futbolcular da bu pozisyonda Eryılmaz’a uzun süre itiraz ettiler. 
     
Hırsımızla kazandık’      BEŞİKTAŞ Teknik Direktörü Daum, çok önemli bir galibiyet elde ettiklerini söyledi. Alman hoca, "Beni en çok sevindiren şey kazanma hırsımızdı. İki farklı öne geçip ardından iki gol yedik. Böyle bir durumda oyundan düşmemiz gerekirken, oyuncularım tam tersi saldırıya geçti ve hırslarını devam ettirdi" dedi. 
     TAKIMDA en çok Ronaldo’yu beğendiğini kaydeden Daum, "O bize neden en pahalı olduğunu gösterdi. Sahanın en iyisiydi" ifadesini kullandı. Taraftara da teşekkür eden tecrübeli teknik adam, "Beraberlik olunca bile üzerimizde baskı kurmadılar, destek verdiler. Kocaeli maçında seriye devam etmeliyiz" diye konuştu. 
     
Kennedy, Beşiktaş’ta      BEŞİKTAŞ, Daum’un isteği üzerine Kennedy için Ankaragücü ile anlaşmaya vardı. Bilkent Oteli’nde dün sabah Ankaragücü Başkanı Cemal Aydın ve Asbaşkan Mümtaz Karakaya ile bir araya gelen Asbaşkan Yıldırım Demirören ve Menajer Sinan Engin, Ganalı futbolcunun transferi konusunda el sıkıştı. Son görüşme Kennedy ile yapılacak. 
     
Bilgili kızgın      BAŞKAN Serdar Bilgili, Başkentte Anadolu Beşiktaşlılar Derneği’nin düzenlediği yemeğe katıldı. Muhalefete yüklenen Bilgili, "Kongreye altı ay gibi bir süre olmasına rağmen şimdiden seçim havasına girilmesini üzüntüyle izliyorum. Bu hava takıma büyük zarar veriyor" dedi. 
     
Kartal’a büyük destek      BEŞİKTAŞ’I zorlu Ankaragücü deplasmanında taraftarları yalnız bırakmadı. 19 Mayıs Stadı’nın tribünlerinin büyük bölümünü dolduran Siyah - Beyazlı taraftarlar takımlarına maç boyunca destek verdiler. 
     
Yönetim tam kadro      BAŞKAN Serdar Bilgili ve yönetim kurulu üyeleri Başkent deplasmanında hazır bulundu. Üst üste alınan başarısız sonuçlar yönetimi harekete geçirirken, Ankaragücü karşılaşmasında futbolculara tam kadro halinde destek verdiler. Tribünde çok sayıda milletvekili de yer aldı. 
     
Daum’dan revizyon      TEKNİK Direktör Christoph Daum, Ankaragücü karşısında farklı bir on birle takımını sahaya sürdü. Alman futbolcu Veit’i yedeğe çeken teknik adam, Bayram ve Erman’a ise ilk on birde forma şansı verdi. 
     
Fevzi’den tepki      MAÇ öncesinde yapılan ısınmada giyinmek için soyunma odalarına giden kaleci Kjaer’in yerine Roland Koch, Fevzi’nin kaleye geçmesini istedi. Ancak Fevzi, Koch’un bu isteğine karşı çıktı, elindeki topu da yere attı. Fevzi’nin bu tepkisi, hafta içi teknik heyet tarafından değerlendirilecek. 
     
309 gün sonra      BEŞİKTAŞLI Khlestov, 309 gün sonra forma giydi. Rus futbolcu en son geçen sezonun 13. haftasında 18 dakika oynamıştı. Khlestov, Ankaragücü karşısında ikinci 45 dakikada Erman’ın yerine mücadele verdi. 
     



 SPOR 
























</TEXT>
</DOC>
