<DOC>
<DOCNO> 35143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/02/son/sontur16.html </URL>
<DATE> 2001/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın Güven Gürkan korkuttu 
</HEADLINE>
<TEXT>

     Halkçı Parti ve SHP'nin ilk Genel Başkanı Aydın Güven Gürkan, korkuttu. Bodrum Türkbükü'nde denize dalan Gürkan'ın yaklaşık dört saat sudan çıkmaması üzerine öldüğü haberi verildi. Uzun süre denizden çıkmaması üzerine eşi Serap Aksoy, su sporcularıyla denize açıldı. Aksoy, "Aydın beyi denizin açıklarında bulunca sağ olduğuna sevindim" dedi. 
     Bodrum Türkbükü'ndeki evinde eşi Serap Aksoy ile birlikte tatil yapan Aydın Güven Gürkan korkuttu. Sabah saatlerinde denize dalan ve dört saat denizden çıkmaması üzerine Gürkan'ın öldüğü haberi verildi. Gürkan'ın eşi sanatçı Aksoy, olayın gelişimi şöyle aktardı 
     "Aydın her gün sabah ve akşam iki saat yüzerdi. Bugün denize daldı ve dört saat olduğu henüz gelmedi. Haliyle bende telaşlandım, panik oldum. Her sabah iki saat yüzen kişinin bu kadar saat denizden çıkmaması telaşlandırdı. Kötü şeyler düşündük. Merak ettim ve burada su sporları yapan kişilerle birlikte motorla denize açıldık. Aydın beyi denizin açıklarında bulunca sağ olduğuna sevindim." 
     Aydın Güven Gürkan'ın sağlık durumunun iyi olduğu, eşinin telaşı üzerine öldüğü haberinin yayıldığı öğrenildi. 







</TEXT>
</DOC>
