<DOC>
<DOCNO> 28860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/yasam/yas05.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yerli Woodstock'ta su gibi bira içildi 
</HEADLINE>
<TEXT>

H2000'de iki gece doyasıya eğlence vardı. Maslak Venue'deki festivalde, binlerce şişe bira tüketildi... 
     DENİZ ALTUNTAŞ 

     Bu yıl kırlardan şehire taşınan tekno festivali 'Woodstock'ın yerlisi olarak bilinen H2000'de, gençler ve genç hissedenler iki gün boyunca doyasıya eğlendi. 
     Maslak Venue'de Miller biralarının sporluğunda yapılan H2000'de, ikinci gece ünlü gruplar HIM, Gathering ve Kurban konser verdi. DJ'ler Sasha, Stewe Lawyer, Sander Klein ve Göknil Gökmen müzikleriyle izleyicileri coşturdu. 
     Giriş biletlerinin 35 milyon liradan satıldığı H2000'e binlerce genç katıldı. Müzik festivaline Mustafa Altıoklar, Yasemin Kozanoğlu, Şebnem Dönmez, Koray Kasap gibi ünlü isimler de iştirak etti. 
     Onlar da gençlere uyup, müzik eşliğinde saatlerce dans edip, eğlendi. Festivalin sponsoru Miller biraları, iki gecede konsere katılan yaklaşık 6 bin kişinin 25 bin şişe bira tükettiğini açıkladı. 
     
     DJ Derviş de vardı 
     Kimisinin yastıklarda yattığı, kimisinin çılgınlar gibi dans ettiği gençler arasında, Ekonomiden Sorumlu Devlet Bakanı Kemal Derviş'in DJ'lik yapan oğlu Erol Derviş de vardı. 
     Genç Derviş, 'Yerli Woodstock'un ikinci gününde eğlenceye katıldı. Venue'ye Nişantaşı'nda birlikte ev tuttuğu arkadaşı DJ Serkan ile gelen Derviş, gece boyunca arkadaşlarıyla masada oturmayı tercih etti. Oğul Derviş, fotoğrafı çekilince oturduğu yerden kaçıp kalabalığa karıştı. 
     
     H2000'den kısa kısa 

</TEXT>
</DOC>
