<DOC>
<DOCNO> 44386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/son/sonspo02.html </URL>
<DATE> 2001/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Rizespor, yarın Fenerbahçe maçının hazırlıklarına başlayacak 
</HEADLINE>
<TEXT>

     Birinci Süper Lig'de dün deplasmanda Malatyaspor'aa 2-1 yenilen Çaykur Rizespor, Rize'ye üzgün döndü. 
     Teknik direktör Karol Pecze, Malatyaspor karşısında savunmada bireysel hatalar yaptıklarını belirterek, ''Maçın zor geçeceğini biliyorduk. Maçta mağlup duruma düşmemize rağmen beraberliği sağladık. 
     Ancak beraberliği sağladıktan sonra 10 kişi kalmamız yenilgimizde önemli rol oynadı'' dedi. 
     Deplasmanlarda bu sezon iyi sonuçlar aldıklarını ancak bu başarılarını Malatyaspor maçında gösterememenin de ayrı üzüntüsünü yaşadıklarını ifade eden Pecze, şunları söyledi 
     ''Artık bu maçı unutmalıyız. Henüz ligin başındayız. Bundan sonra hata yapmamaya çalışacağız. Pazartesi günü Fenerbahçe maçının hazırlıklarına başlayacağız. Taraftarlarımız yanımızda olsunlar, endişeye kapılmasınlar. Fenerbahçe gibi güçlü bir takımı yenerek, onlara Malatyaspor yenilgisini unutturmaya çalışacağız.'' 
     






</TEXT>
</DOC>
