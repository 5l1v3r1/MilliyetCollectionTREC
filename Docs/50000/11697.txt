<DOC>
<DOCNO> 11697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/16/son/soneko24.html </URL>
<DATE> 2001/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Ecevit TOBB heyetini kabul etti 
</HEADLINE>
<TEXT>

     Başbakan Bülent Ecevit, Türkiye Odalar ve Borsalar Birliği TOBB Başkanı Fuat Miras başkanlığında, Odalar Birliği Yönetim Kurulu ile Konsey başkanlarından oluşan bir heyeti başbakanlık merkez binada kabul etti. 
     Kabulde, Devlet Bakanı ve Başbakan Yardımcısı Hüsamettin de yer aldı. Kabulde gazetecilerin yalnızca görüntü almasına izin verilirken,TOBB Başkanı Miras, bugün Ankara Sheraton Oteli'nde yapılan ''TOBB Başkanlar Toplantısı''nda kabul edilen sonuç bildigesini Ecevit'e sundu. 
     Sonuç bildirgesinde, 'Odalar Birliği'nin görüşlerini dikkate alarak yapılacak bir programa limizi, gövdemizi taşın ayltına koyarak destek vereceğiz'' ifadesi yer alırken, Cumhuriyet tarihinin en ağır krizini yaşayan milletin yeni bir kurtuluş savaşı verdiği ve Odalar Birliği'nin de sorumlulukları gereği cephenin en önünde yer alacağı vurgulandı. 
     Bildiride şöyle denildi 
     'Çünkü bu savaş yalnız hükümetin değil, devletin, milletin, toplumun her kesiminin savaşıdır. Bu ülke hepimizindir. İktidarı muhalefeti, işçisi, işvereni, çiftçisi, askeri, memuru, tüm sivil toplum örgütleri, tüm siyasal partiler, varsa önerileriyle birlikte, tüm desteklerini bu savaşın kazanılması için vermek zorundadırlar. Bu savaşı kazanmak atalarımız ve çocuklarımız için borçtur.'' 
     Sonuç bildirgesinde, 31 Mart'ta sanayi ve ticaretin ödeyeceği dönem sonu faizlerinin büyük bir sıkıntı oluşturduğuna da dikkat çekilerek, bu paranın ödenmesinin çok güç olduğu ödenememesi halinde de mali sistemde büyük sıkıntılar yaratacağı vurgulandı. 
     Bu probleme çözüm getirmek amacıyla TOBB'un krizden elde ettiği 20 trilyon liralık faiz gelirini ayırdığı ifade edilen bildirgede, bu konu da şu görüşlere yer verildi 
     'Merkez Bankası, sanayiciyi tüccarın bankalarla pazarlığını yaparak beraberce mutabık kalacağı faiz oranlarında hesaplanan dönem sonu faizlerinin 20 trilyonun dışındaki bakiyesini bir çeşit reeskont kredisi olarak kuyyandırması halinde ekonomi önemli bir soluk alır. Bu faiz, belyirli bir süre içinde taksitlendirilerek bankalara ödenebilir. Bu çözüm ile mali istemin sıkıntı aşılır, sisteme direkt değil, endirekt önemli bir kaynak sağlanır. Sanayi ve ticaret kesimi de soluk alma imkanı bulur. Aksi takdirde, bankalar ile sanayici tüccar arasında büyük hukuk problemleri olacağı gibi, ekonomi daha da ağır bir tablo ile karşı karşıya kalacaktır.'' Odalar Birliği'nin BSaşbakana sunduğu bildirgede THY, Telekom ve TÜPRAŞ'ın derhal özelleştirilmesi de istenirken TOBB olarak TESK ile birlikte, içi temizlenmek şartıyla Halk Bankasına talip oldukları bildirildi. 
     Bildirgede ayrıca, yeni programı hazırlayacaklardan siyasetçi olsun, bürokrat olsun, halka, reel sektöre, toplumun tüm katmanlarına imzalı taahhütname vermeleri istenirken, ''başarılı olmadıkları takdirde, görevilerini bırakacaklarını taahhüt etsinler'' denildi. 
     Devlet Bakanı Kemal Derviş'in öncelikli görevinin, kilitlenen piyasaları çalışır duruma getirmek olduğu ifade edilen bildirgede, piyasalar çalışır hale gelmeden programın açıklanmaması, aksi takdirde açıklanacak programın ciddiye alınmasının beklenemeyeceği kaydedildi. 




</TEXT>
</DOC>
