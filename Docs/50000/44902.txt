<DOC>
<DOCNO> 44902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/son/sonspo03.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Leeds'li futbolcular yeniden yargılanıyor... 
</HEADLINE>
<TEXT>

     İngiltere Premier Ligi takımlarından AFC Leeds United'ın 2 oyuncusunun, Asya kökenli bir öğrenciye yönelik olarak gerçekleştirdikleri saldırıyla ilgili olarak yargılanmalarına yeniden başlanıyor. 
     İngiliz futbolunun önemli orta alan oyuncularından Lee Bowyer ve savunma oyuncularından Jonathan Woodgate'in, Safraz Najeib adlı gence geçen yıl yaptıkları saldırı sonucunda bu genci ''ölümcül biçimde yaraladıkları'' suçlamasıyla yargılanmaları, AFC Leeds United açısından büyük bir utanç yaratıyor. 
     Geçen sezon mahkeme nedeniyle bu 2 oyuncusunu bir süre yedek kulübesinde tutan kulübün, bu yıl nasıl bir yöntem izleyeceği ise henüz bilinmiyor. 
     Bu arada aynı dava çerçevesinde yargılanan 2 ünlü futbolcunun arkadaşları Neale Caveney ve Paul Clifford ise suçsuz olduklarını savunuyorlar. 
     21 yaşındaki Sfraz Najeib, geçen Ocak ayında saldırıya uğramış ve 
     hastanelik edilmişti. 
     






</TEXT>
</DOC>
