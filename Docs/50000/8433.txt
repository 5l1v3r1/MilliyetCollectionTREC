<DOC>
<DOCNO> 8433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/son/sontur20.html </URL>
<DATE> 2001/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Koalisyon ortaklarından açıklama "Enflasyon artmayacak" 
</HEADLINE>
<TEXT>

     Dövizde dalgalı kur sistemine geçilmesi kararından sonra Başbakan Bülent Ecevit ve koalisyonun diğer ortakları MHP lideri Devlet Bahçeli ile ANAP Genel Başkanı Mesut Yılmaz ortak bir basın toplantısı düzenlediler. Ecevit alınan kararlardan enflasyonun olumsuz etkileneceğini zannetmediklerini söyledi. 
     Döviz kur ve faizlerde birkaç gün sürecek yapay artışların kısa sürede sona ereceğine inandıklarını anlatan Ecevit, "titizlikle uyguladığımız ekonomik programı kararlılıkla sürdüreceğiz" dedi. 
     2001 yılı bütçe hedeflerini gözden geçirmeye vakit bulamadıklarını söyleyen Başbakan Ecevit, krizin MGK toplantısından sonra başlamasını ise şöyle açıkladı 
     "Siyasal krizde kimin sorumlu olduğunu ayrıca düşünmek gerekir. Aslında ekonomide bir sorun vardı. Bu sorun patlamış oldu. Yoksa ekonomik göstergeler bu kadar hızlı hareketlilik göstermezdi. Siyasal yaşamda her zaman tartışmalar olur. Vatandaşlarımız çabuk kaygıya telaşa kapılmasınlar." 
     
     




</TEXT>
</DOC>
