<DOC>
<DOCNO> 42559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/yasam/ayas.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyanık Zeynep 
</HEADLINE>
<TEXT>

Bodrum’da işlettiği otelden sözleşmeye aykırı davrandığı iddiasıyla çıkarılan Zeynep Özal, 10 yıllık kira kontratına dayanarak oteli 9 yıllığına bir başkasına kiraladı... 
     YAŞAR ANTER Bodrum DHA 

     8’İNCİ Cumhurbaşkanı, merhum Turgut Özal’ın kızı Zeynep Özal ve sevgilisi Aydan Deniz, Bodrum’da, 3 yıldızlı, 70 odalı, yüzme havuzlu The Granit House Oteli’ni, 2000 yılının şubat ayında otel sahibi Ali Çakan’dan kiraladı. 
     
     Geçen temmuzda açılmıştı 
     ANCAK, geçen temmuzda, annesi Semra Özal ve kalabalık davetli grubunun katıldığı kokteylle oteli hizmete açan Zeynep Özal ve Aydan Deniz, taahhüt ettiği kira bedelini ödemediği ve k rdan pay vermediği gerekçesiyle otelden çıkarıldı. 
     
     200 bin dolara kiraladı 
     ÖZAL, elindeki 10 yıllık kira kontratına dayanarak, 1 Eylül 2001’den geçerli olmak üzere, oteli 9 yıllığına 200 bin dolardan yaklaşık 300 milyar lira Trabzonlu işadamı Halim Sarıalioğlu’na kiraladı. Kira kontratı İstanbul’da imzalandı. 
     
     Yargıya başvuracağım 
     SARIALİOĞLU’NUN avukatı Gürsel Yılmaz, "Zeynep Hanım otelin dokuz yıl daha kendisine ait olduğunu söyledi. Müvekkilim parayı, oteli teslim aldıktan sonra Özal’a verecek" dedi. Otel sahibi Ali Çakan ise yargıya başvuracağını söyledi. 
     



 YAŞAM 

















</TEXT>
</DOC>
