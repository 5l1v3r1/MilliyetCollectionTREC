<DOC>
<DOCNO> 12515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/yazar/okur.html </URL>
<DATE> 2001/03/22/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Değişimin adı... 
</HEADLINE>
<TEXT>

     Avrupa, 1986’da Fransa’dan yükselen öğrenci hareketiyle sarsılırken, dünya solu "altın" çağını yaşıyordu. İşçi hareketi yükseliyor, sosyal devlet olgusu ön plana çıkıyordu. Türkiye, esen yele karşı duramıyor, "öğrenci, işçi sendika" üçgeninde yaşanan her hareket yakından izleniyordu. Sendikalar dayatıyor, işveren diretiyor, eylemler sürüyordu. İthal ikameci ekonomik yapılanmanın yarattığı montaj sanayiinin temsilcileri ortaya çıkan tablodan huzursuzdu. Yaratılan katma değer yetmiyor olacak ki, İzmirli işadamı Selçuk Yaşar, yakın dostu Vehbi Koç’u arayarak, "Bu durum karşısında örgütlenmeliyiz. Sendikalara karşı böyle ayakta duramayız" diyordu. 
     Ve bizim "patronlar kulübü" diye size aktardığımız, bugünkü patronların bu tanımlamadan rahatsızlık duydukları "TÜSİAD’ın temelleri böyle bir atmosferde atılıyordu. Yaşar, Koç, Sabancı, Ezcacıbaşı ve geri kalan 6 üye "kurucu" olarak dernekte etkin olarak göreve başladı. 
     Amaç, ortak ses, ortak hareketti. Fakat Türkiye, bir türlü aradığı huzuru bulamıyor, 1974 yılında petrol kriziyle sarsılan dengeler, ortalığı karıştırıyordu. Uzlaşamayan siyasiler, dozu artan terör, yaratılamayan ekonomik kaynaklar, yokluklar, stoklar Türk siyasetçisi ile işadamlarını karşı karşıya getirmişti... 
     Bugün TÜSİAD, sivil toplum örgütü olma çabasını sürdürüyor. Ancak TÜSİAD’da da bir değişim göze çarpıyor. Kamuoyuna "süper patronlar kulübü" kuruluyor diye lanse edilen olayın özünde "siyasette değişim, ekonomide ortak ses" yatıyor. Ve TÜSİAD’ın kurucu patronları iki toplantıyla başlattıkları süreci "Hür Teşebbüsler Konseyi"ne benzer "fakat siyasi bir çıkış yok" biçiminde özetliyorlar. Yolsuzlukla mücadele yapıldığı bu dönemde TÜSİAD’ın bazı üyelerini Kasırga Operasyonu sarsıyor. Bankacılık sisteminin yeniden yapılanmaya çalıştığı bu süreçte TÜSİAD’da da kuruluş döneminin yarattığı olguya benzer farklı bir süreç başlıyor. Çünkü Dünya Bankası’ndan gelip Devlet Bakanı olarak göreve başlayan Kemal Derviş, şeffaf bir politikayla her kesime kendisini ve programını anlatmaya çalışıyor. 19 Şubat kriziyle birlikte ilk çıkışını "ekonomide koordinasyon ve tek elden yönetim" diye dillediren TÜSİAD, bu aşamada tek yürek olup kendi içinden çatlak ve farklı ses çıkmasını istemiyor. Bakın, bir TÜSİAD üyesinin ve yeni oluşumda yer alan bir patronun değerlendirmesi 
     "Böylesine bir dönemde TÜSİAD’ın en az 45 üyesinin Haysiyet Divanı’ndan bir çırpıda gitmesi gerekiyor. 
     Eh, TÜSİAD, kriz ortamında böylesine radikal bir çıkış yapamayacağına göre ne yapacak Kendi evinin içini temizlerken sakin, dengeli adım atacak. "Temiz toplum" sürecine katkısını ortaya koyacak. Ama ekonomik programa verilecek destek, siyasetçilerin karşısında duruş daha da önemli. "Çatlak ve farklı sesler" yerine "tek ses, tek ağız olma" tercih edilecek. Nasıl mı İşte TOBB, TESK, TİSK ve dernekler de bu toplantılara çağrılacak. Çünkü TÜSİAD üyeleri siyasetçilerin yarattığı güvensizlikle ekonomide yaşanan sıkıntının başka türlü atlatılamayacağını düşünüyor. Ve bir seçim ihtimalinde seçmenlerin yüzde 50’sinin oy kullanmayacağı varsayımıyla da yeni siyasi yapılanma konusunda tavrını koyuyor. Bu "Hür Teşebbüs Konseyi" gibi ama "siyasi" değil anlayışını da kendi içinde çürütüyor. 
     
     





YÖK... 


Bira skandalı 


İç kaynak ve emeklilik 


Ben daha da lezbiyenim... 


Siyasette 'rant ittifakları'nı kırmak 


Zam var, satış yok .. 


Mavi kirpiklerin külü 


Esaret ve ihanet 


Destek şansı... 


Değişimin adı... 


Kemal Derviş "İki yıl sonra Amerika'ya döneceğim" 


Acaba Avrupa ne diyor 


Derviş bonosu 


Mustafa Koç mu acaba 


Pilav üstü "az destek" 


</TEXT>
</DOC>
