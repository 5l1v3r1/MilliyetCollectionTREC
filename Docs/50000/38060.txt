<DOC>
<DOCNO> 38060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/son/sondun07.html </URL>
<DATE> 2001/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'tan Ürdün'e "Uçaklarımı geri ver" 
</HEADLINE>
<TEXT>

     Irak, Amman'daki uçaklarının ''emanet'' olduğunu ve geri verilmesi gerektiğini açıkladı. 
     Irak Taşımacılık ve Ulaştırma Bakanlığı Müsteşarı Cemil İbrahim El Tikriti, Bağdat'ta yayınlanan ''Nabz-Eşşebab'' dergisine verdiği demeçte, Irak'ın Körfez Savaşı'nda Ürdün, Tunus ve İran'da ''emanet'' uçaklar bıraktığını söyledi. 
     El Tikriti, ''Arap ve İslam gelenek ve göreneklerine göre, bu emanetlerin sahibine geri verilmesi gerekiyordu'' dedi. Uçakların haczedilmesini Amerikan ve İngiliz iradesi olarak itelendiren El Tikriti, ''ABD'nin bu uçakların satılması için karar çıkarması halinde, Ürdün'ün uçakları korumakla sorumlu olduğunu'' söyledi. Ürdün, geçen hafta, Irak'ın Ürdün'de bulunan uçaklarının Ürdün'le değil BM'nin 661 Yaptırımlar Komisyonu'yla ilgili olduğunu açıklamıştı. ABD'nin Ürdün, Tunus ve İran'daki bu uçakları satma niyetinde olduğu ve buradan elde edilecek gelirin komisyona transfer edileceği belirtilmişti. 







</TEXT>
</DOC>
