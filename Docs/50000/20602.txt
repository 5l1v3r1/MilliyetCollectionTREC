<DOC>
<DOCNO> 20602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/guncel/agun.html </URL>
<DATE> 2001/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kesinlikle yapmadık diyorlar ama... 
</HEADLINE>
<TEXT>
Afetin sorumlusu SURİYE Mİ 
Hatay'da sel sularının aşırı derecede yükselmesi, yetkililerin aklına "Suriye, Raslan Barajı’nın kapaklarını mı açtı " sorusunu getirdi... 
     Antakya'daki sel felaketinin ulaştığı ciddi boyutlar, Asi Nehri üzerindeki Raslan Barajı kapaklarının açılmış olma ihtimalini akıllara getirdi. Bu ürkütücü ihtimal üzerinde duran Dışişleri Bakanlığı, tesadüfen resmi bir ziyaret için Türkiye'de bulunan Suriye Ulaştırma Bakanı aracılığıyla Suriyeli yetkililerle görüşerek bu konuda bilgi istedi. 
     
Öksüz'ün davetlisi      Ulaştırma Bakanı Enis Öksüz'ün davetlisi olarak Türkiye'ye gelen Bakan Makram Obeid ve Suriye'nin Ankara Büyükelçisi Muhammed Said Al Bunni ile görüşen Dışişleri Bakanlığı Müsteşarı Büyükelçi Faruk Loğoğlu ve Müsteşar Yardımcısı Büyükelçi Uğur Ziyal, Ankara'nın bu ihtimale ilişkin endişelerini ilettiler. 
     
İşbirliği yapacaklar      Konuk Bakan Makram Obeid'in de devreye girmesiyle Şam ile irtibat kuran Suriye heyeti, temasları sonunda "kapakların kapalı olduğu ve yeterince su birikmediği" bilgilerini aldılar. Şam yönetimi ayrıca, yağışların artması ihtimaline karşı sürekli olarak Türk yetkililerle temas halinde olacaklarını bildirdiler. 
     
Bize laf değil icraat lazım ’      Belediye Başkanı İris Şentürk, şehirde altyapının çöktüğünü belirterek, "Gelen yardım yeterli değil. Hayat felç oldu. Bürokrasi ve kırtasiye ile uğraşmaktan vatandaşın sorunlarını çözümlemekte güçlük çekiyoruz" diye isyan etti. Şentürk, "Yetkililerin icraat yapmalarını bekliyoruz. Öncelikle etkili bir vali istiyoruz" dedi. 
     
Hatay’da bilanço ÇOK AĞIR 2 kişi öldü bir kişi ise h l kayıpMURAT DOĞU DHA 
     İki kişi boğuldu, bir kişiden henüz haber alınamadı. 
     Bin 600 ev sular altında kaldı. 
     29 saatte 569 kilogram yağış düştü. 
     720 bin dönüm ekili alandaki pamuk ve buğday hasat edilemeyecek. 
     Yıkılan 15 evden 2'si 14 ve 24 daireli iki ayrı apartman. 
     Sel sularıyla sürüklenen otomobil sayısı 100 olarak tahmin ediliyor. 25 tekne denize sürüklenip hasar gördü. Beş köprü yıkıldı. 
     



 GÜNCEL 

















</TEXT>
</DOC>
