<DOC>
<DOCNO> 11939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/18/yazar/pulur.html </URL>
<DATE> 2001/03/18/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
İktisatçılar 
</HEADLINE>
<TEXT>

     İKTİSAT bili midir, değil midir 
     Önce Aziz Nesin'in "Üç yazarın kitabını okuduktan sonra, iktisatın bilim olduğundan kuşku duyduğunu" yazdık, arkadan Cahit Kayra iktisatın bilim değil, sanat olduğunu söyledi ve onların icrayı sanatlarından örnekler verdi, bunları da yazdık, "İktisat bilim midir " diye sorduk... 
     Bizim yazımızın yayımlandığı gün kriz patlamıştı, kriz öncesi, iflas eden programın şakşakçılığını yapanlar, şimdi de Kemal Derviş'e yol gösteriyorlardı, hatta içlerinde Kemal Derviş'i "ke - en - lem - yekün" farz edenler, sanki hiç yokmuş gibi reddedenler de vardı. 
     
     AYNI günlerde iktisatçı Prof. Erdoğan Alkin, hoca da telefonla aradı, yazımızı keyifle okumuştu, o da bir katkı yapmak istediğini söyledi, iki fıkra anlattı... 
     
     İKİ adam balona binip dolaşmaya çıkmışlar, derken bir fırtına, arkadan sis, balon sürüklenmiş, hava açılınca aşağıya bakmışlar, biri tepede oturmuş, elinde kitap okuyor, piposunu tüttürüyor. 
     Aşağıya bağırmışlar 
     "Neredeyiz " 
     Adam sakin cevap vermiş 
     "Buradasınız " 
     Balondakilerden biri sormuş 
     "Sen iktisatçı mısın " 
     "Evet, nereden bildiniz " 
     "Söylediğin doğru ama, bir şeye yaramıyor " 
     
     TRUMAN Amerika'ya başkan olunca, danışmanlar kadrosunu yenilemiş, ama "iktisat danışmanım tek yanlı olsun " demiş. 
     "Niye " diye soranlara da şu karşılığı vermiş 
     "Bu iktisatçılar çok tuhaf oluyor, bir konuyu ele alıyorlar, üç saat konuşuyorlar, siz tamam diye inanıp, bu iş böyle olmalı derken, lafın sonunda, ama öte taraftan, diye, her şeyi altüst edecek, bir şeyler anlatmaya başlıyorlar " 
     Bu iki fıkranın telif hakkı Erdoğan Alkin hocanın... 
     Bir de bizden... 
     
     DEDE'nin saati bozulmuş, kasabanın saatçisi tamir edememiş, saat hep geri kalıyormuş... Ev halkı dedenin saatinden bıkmış, dede hep saatinden şikayetçi, bu yüzden de sinirli, hiçbir şeyi beğenmiyor, kasıp kavuruyor... 
     Sömestr tatilinde, torun İstanbul'dan gelmiş, annesi babası herkes dedeyi anlatmış, dede de torunu görünce hemen saati anlatmış 
     "Bu meret hep geri kalıyor " 
     "Ver dede, bir de ben bakayım " 
     Dede pek güvenememiş ama, çaresiz saati vermiş, torun saati söküp tek tek parçalara ayırmış, sonra bir çanağa koyup getirmiş 
     "Al dede, söktüm ama toplayamadım, sen idare et " 
     Dede torununa fena fena bakmış 
     "Ulan sen İstanbul'da ne okudun " 
     "İktisat " 
     
     





Küçük ilanlar 


Herkese de banka olmaz 


Emel, evindeki o erkek kim 


Son şans Yeni reçeteyle Ulusal Program... 


Siyasetin ortası Sinema 


Nankör kediler partisi 


Süngümüz düştü... 


Su ve telefon 


Taliban, Mona Lisa’yı ele geçirdi 


İktisatçılar 


CHP'nin solu 


Çetin ceviz 


Hayat devam ediyor 


</TEXT>
</DOC>
