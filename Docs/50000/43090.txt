<DOC>
<DOCNO> 43090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/dunya/dun02.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush’tan haçlı’ özrü 
</HEADLINE>
<TEXT>

Ladin'e karşı başlattıkları savaş için "haçlı seferi" ifadesi kullanan Başkan'ın yanlış anlaşılmaktan üzüntü duyduğu açıklandı. Bush, halka saldırıyı anlatacak 
     Başkan Bush’un haçlı seferi ifadesini "büyük dava" anlamında kullandığını açıklayan Beyaz Saray Sözcüsü Ari Fleischer, şunları söyledi "Başkan’ın anlatmaya çalıştığı, terörizmle mücadelenin çok geniş çaplı bir dava olarak görüldüğüydü. İnsanlara yanlış bir mesaj ulaştıysa, Başkan bundan çok büyük üzüntü duyacaktır." Bush, pazar günü yaptığı açıklamada, "Bu bir haçlı seferi... savaş uzun sürecek" demişti. 
     ABD eski Başkanı Bill Clinton’ın ulusal güvenlik yetkililerinden Daniel Benjamin de, bir hayli tahrik edici etkisi olan "haçlılar" sözcüğünün anlam bakımından çok yüklü olduğunu belirterek, "Umarım bu kelimeyi bir daha kullanmak zorunda kalmayız" dedi. 
     
     ABD halkına açıklayacak 
     Bush'un, bu gece sabaha karşı Kongre'de 11 Eylül'deki terörist saldırıların nedenleri ve bu saldırılara karşı yapılacak misillemeyle ilgili bir konuşma yapacağı bildirildi. Beyaz Saray'da dün Kongre'nin Demokrat ve Cumhuriyetçi yöneticileriyle bir toplantı yapan Bush Amerikan halkına, bu saldırıları kimin ve neden yaptığını anlatmak için sabırsızlıkla beklediğini söyledi. Terörizme karşı savaşın "İslam'a karşı yapılan bir din savaşı" olmadığını belirten Bush, "İslam, barışçı bir dindir" dedi. 
     
     Zanlılar Filipinler’e turist olarak gitmiş 
     Washington ve New York'ta düzenlenen terörist saldırıların 19 zanlısından dördünün geçen yıldan bu yana çeşitli vesilelerle Filipinler'i ziyaret ettikleri bildirildi. Filipinler'deki Göçmen Bürosu Başkanı Andrea Domingo, açıklamasında, bilgisayar kayıtlarında, Suudi Arabistan uyruklu bu kişilerin 21 gün vizesiz turist olarak ülkede bulunduklarının saptandığını bildirdi. Domingo, bu kişilerin ülkeye giriş ve çıkış kartlarına ulaşmaya çalıştıklarını, böylelikle bu kişilerin Filipinler'deki izlerinin bulunabileceğini belirtti. 
     



 DÜNYA 













</TEXT>
</DOC>
