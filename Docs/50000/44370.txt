<DOC>
<DOCNO> 44370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/son/sondun16.html </URL>
<DATE> 2001/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban "Yardım görevlileri adil yargılanacak" 
</HEADLINE>
<TEXT>

     Taliban'ın Başyargıcı Nur Muhammed Sakıb, Hıristiyanlık propagandası yaptıkları gerekçesiyle tutuklanan 8 yabancı yardım görevlisinin adil yargılanacağını bildirdi. 
     Sakıp, bugün yargılanmalarına başlanan yardım görevlilerine, ABD'nin saldırı tehdidinin mahkemeyi etkilemeyeceğini söyledi. 
     Başyargıç Sakıp, ''Size karşı ayrımcılık ya da adaletsizlik olmayacak. Mahkemenin kararı, Müslümanlar ile Müslüman olmayanlar arasındaki farklılık gözetilmeksizin İslami adalete dayalı olacak'' dedi. 
     Duruşmaya, yardım görevlilerinden 7'sinin katıldığı, Heather Mercer adlı Amerikalının hasta olduğu için getirilmediği bildirilmişti. 
     Bu arada yardım görevlilerinin mahkemeye, geleneksel Afgan kıyafetleri içinde getirildiği ve durumlarının iyi olduğu kaydedildi. 
     






</TEXT>
</DOC>
