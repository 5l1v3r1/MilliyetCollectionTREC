<DOC>
<DOCNO> 49330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/29/ekonomi/eko08.html </URL>
<DATE> 2001/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergilerin üçte biri KDV 
</HEADLINE>
<TEXT>

Vergi Dünyası MUSTAFA ÖZYÜREK 
     2002 yılı bütçesi hazırlıkları başlayınca, genel olarak vergilerde, özellikle KDV oranlarında indirim yapılması istekleri gündeme oturdu. Tekstilciden reklamcıya, turizmciye tüm sektörlerden "indirin KDV’yi" feryatları yükselmeye başladı. 
     Maliye Bakanlığı’ndan, hükümetten, şu ana kadar KDV indirimi taleplerine olumlu bir yanıt gelmedi. Maliye Bakanı Sümer Oral, yılların deneyimiyle "KDV indirilsin" fırtınasının dinmesini bekliyor. Her bütçe döneminde benzer talepler gündeme gelirdi. Ancak bu kez KDV oranlarına karşı kamuoyunda oluşan tepkinin kolay kolay dinmeyeceği anlaşılıyor. 
     Vergi Dünyası köşemizin okuyucuları ve başkanı olduğum TÜRMOB’un Türkiye Serbest Muhasebeci Mali Müşavirler ve Yeminli Mali Müşavirler Odaları Birliği görüşlerinin izleyicileri bizim, yıllardır, vergi oranlarının çok yüksek olduğunu ve anlamlı bir oranda indirilmesi gerektiğini gündeme getirdiğimizi bilirler. 
     
Türkiye vergi cehennemi      Bizim bu talebimizin gerekçeleri üç noktada toplanır 
     1 Türkiye şartlarına göre vergi oranları çok yüksek. 
     Kaçıramayanlar için Türkiye vergi cehennemi. Kayıt dışındakiler için vergi cenneti. Biz bu görüşleri hep dile getiririz, ancak bir türlü kapanmayan bütçe açıkları nedeniyle vergi oranları da her yıl yükseltilir. KDV yasası yürürlüğe girdiğinde 1985 oran 10 idi. Şimdi genel oran 18, lüks mallarda buzdolabı, çamaşır makinesi, ütü gibi mallar da lüks sayılıyor 26. 
     2 Vergi oranlarının çok yüksek olması fişsiz, faturasız alışverişi teşvik ediyor. 
     Özellikle KDV oranlarının yüksek olması, alıcıları faturasız alışverişe özendiriyor. Fiş, fatura kesmeyen satıcı hem KDV ödemiyor, hem de Gelir veya Kurumlar Vergisi kaçırmış oluyor. 
     3 KDV oranlarının yüksekliği hayali ihracatı artırıyor. 
     Yurtdışına satılan malların bünyesine giren KDV ihracatçıya iade ediliyor. Oran yüksek olunca bazı ihracatçılar hayali ihracat yoluna sapıyor ve bol bol naylon fatura düzenliyor. 
     Biz, vergi oranları makul düzeye indirilirse, vergiye karşı direncin azalacağını, faturasız - fişsiz alışverişin miktarının düşeceğini, hayali ihracatın önüne geçileceğini hep savunduk. 
     KDV ve ATV Akaryakıt Tüketim Vergisi tahsili kolay olduğundan Maliye’nin gözbebeği vergiler. İki vergide de bugün artış yaparsanız gelecek ay Hazine’nin kasasına daha çok vergi girdiğini görürsünüz. Bu iki vergi kanunu da hükümete oranları artırma yetkisi tanınıyor. TBMM’ye gitmeden KDV ve ATV’de artışlar yapılabiliyor. Oysa Gelir ve Kurumlar Vergisi gibi vergilerde stopaj oranları dışında artış yapmak için yasa çıkarmak gerekiyor. Gelir ve Kurumlar vergilerinin oranları artırılsa da Hazine’ye ek para girmesi uzun zaman alıyor. 
     Ekonomiyi canlandırmak için vergi indirimi 
     Yukarıda özetlediğimiz konular, biz vergicilerin hep ileri sürdüğümüz görüşlerdir. Şu anda vergi oranları düşürülsün kampanyasının yoğunlaşmasının nedeni ekonomideki küçülme ve durgunluk. Resmi verilere göre 2001’de ekonomi en az 8 küçülecek. Zaten kapanan fabrikalar, işsiz kalan yüz binler, fakirleşmenin açık göstergeleri. 
     IMF’nin dayattığı politikaları uygulayan Türkiye giderek küçülmekte. 
     Tüketicinin ve üreticinin önünü görmesini engelleyen dalgalı kur rejimi, yatırıma, sağlığa, eğitime kaynak aktarılmasını engelleyen yüksek oranlı faiz dışı fazla yaratma politikası ekonomiyi iflasa sürüklemekte. 
     Yanlışlığı anlaşılmış bu IMF politikaları revize edilirse ve özellikle KDV ve ATV gibi vasıtalı vergiler indirilirse ekonomi canlanır. Canlanan, büyüyen ekonomiden daha fazla vergi toplanabilir. 
     
Uzun vadede hasılatı artırır      Yandaki tabloda ATV ve KDV’nin 2001 ve 2002 yılında tahsili öngörülen miktarları ve ağırlıkları gösterilmiştir. 
     Tabloda görüldüğü gibi, 2002 yılında toplam vergilerin 33.3’ü KDV’den, 18.1’i ATV’den sağlanacak. Böylece bu iki vergi toplam vergilerin yarısından fazlasını 51.4 oluşturuyor. 
     KDV ve ATV’de yapılacak indirimler kısa dönemde toplam vergilerde düşüşe yol açar. Ancak orta ve uzun vadede vergi hasılatı eskisinden fazla olur. 
     Kısa sürede ortaya çıkacak vergi kaybını, kamu harcamalarında yapılacak tasarruflardan ve vergi denetimini yaygınlaştırarak vergi kaçağı önlenerek karşılanabilir. 
     Vasıtalı vergi oranlarını düşürerek ekonomiye bir canlılık getirilmezse, gelecek yıl vergi ödeyecek mükellef bulunamaz. 
     
 2001 MİLYAR TL 2002 MİLYAR TL Artış Toplam vergi gelirleri 38.536.000 57.911.000 50.2 Dahilde alınan KDV vergiler içindeki payı 6.841.000 17.7 10.608.000 18.0 55.1 İthalde Alınan KDV vergiler içindeki payı 5.310.000 13.7 8.892.000 15.3 67.5 ATV Akaryakıt Tüketim Vergisi vergiler içindeki payı 5.525.000 14.3 10.509.000 18.1 90.0      
     



 EKONOMİ 















</TEXT>
</DOC>
