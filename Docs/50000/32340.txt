<DOC>
<DOCNO> 32340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/son/soneko26.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 2. seans böyle geçti.. 
</HEADLINE>
<TEXT>

     İMKB Ulusal-100 Endeksi, 1. seansa göre 387.79 puan artışla 2. seansı 9,080.01 puandan tamamladı. 
     Hisse senetleri ortalama yüzde 4.46 oranında değer kazandı. Borsa'da ilk seans yaşanan düşüşün ardından, günün ikinci yarısında piyasa, 8,500 desteğinden geri döndü. Seans 8,680 puan seviyesinde satıcılı açıldı. İlk seansta olduğu gibi 8,500 desteğine doğru gerileyen Endeks, 8,537 puan seviyesinden tepki alımlarıyla yönünü yukarı çevirdi. Piyasanın lokomotif hisseleriyle 8,934 puana kadar toparlanan Endeks, ilk bir saati 8,868 puanla geçti. 
     İkinci yarıda da yükseliş eğilimini sürdüren piyasa, alımların genele yayılmasıyla 9 bin seviyesini zorlamaya başladı. Kapanışa doğru gelen kararlı alımlarla 9 bin puanı aşan Ulusal-100 Endeks, seansı 9,080.01 puandan tamamladı. 
     Hisse senetleri günün tamamında ise yüzde 1.56 oranında değer kazandı. Kapanışta mali endeks 636.20 puanlık artışla 12,645.12 puana, sınai endeksi 232.40 puanlık artışla 7,593.07 puana, hizmet endeksi de 135.60 puanlık artışla 5,097.60 puana yükseldi. Böylece ilk seansa göre mali grup hisseler ortalama yüzde 5.30, sınai grubu hisseler yüzde 3.16, hizmet grubu hisseler de yüzde 2.73 oranında değer kazandı. 
     2. seansta işlem gören toplam 289 hisse senedinden 180'i değer kazandı. 55 hisse senedi değer yitirirken, 54 hissenin fiyatında ise değişiklik olmadı. Seansta, 151 trilyon 121 milyar 705 milyon liralık işlem hacmi oluştu. İki seansın işlem hacmi toplamı da, 258 trilyon 184.1 milyar lira olarak gerçekleşti. 2. seansta, Yapı Kredi Bankası, Sabancı Holding, İş Bankası C, Akbank ve Vestel en yoğun işlem gören hisseler oldular. 







</TEXT>
</DOC>
