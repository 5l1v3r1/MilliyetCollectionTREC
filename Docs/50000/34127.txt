<DOC>
<DOCNO> 34127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/27/son/sondun11.html </URL>
<DATE> 2001/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kuşlar' filmi gerçek oldu...Martılar çıldırdı 
</HEADLINE>
<TEXT>

     İngiltere'nin başkenti Londra'daki bir caddede, dişi bir martının postacılara sürekli saldırması üzerine posta dağıtım işlemlerine ara verildi. 
     İngiltere posta şirketinden yapılan açıklamada, ''bölgedeki riskleri inceledikten sonra, durum düzelmeden postacıların bölgeye dağıtım yapmalarının tehlikeli olduğu sonucuna vardık'' denildi. 
     Bölge sakinlerinden biri de BBC radyosuna yaptığı açıklamada, ''Martının yavrularını korumak istediğini ve postacıların çantalarındaki kırmızı rengi düşmanca bir işaret olarak algıladığını'' düşündüğünü söyledi. 
     Yine de bunun posta dağıtımına ara verilmesi için bir neden olmadığını belirten bölge sakini, ''Kızgın değilim, bu olayın gülünç değil aptalca olduğunu düşünüyorum'' dedi. 






</TEXT>
</DOC>
