<DOC>
<DOCNO> 28475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/ekonomi/eko03a.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
"Türkiye’nin şansı artıyor" 
</HEADLINE>
<TEXT>

Merrill Lynch gelişmekte olan piyasalar stratejisti Mehmet Şimşek, global piyasalarda Türkiye için havanın olumluya döndüğünü söyledi 
     Songül HATISARU 

     Ankara'nın icraat yapması durumunda, dış piyasalardaki nispi iyileşmenin etkisiyle kısa dönemde Türkiye için olumlu bir hava doğduğunu söyleyen Merrill Lynch gelişmekte olan piyasalar stratejisti Mehmet Şimşek, gelişmekte olan piyasalar için trendin olumluya döndüğünü söyledi. Piyasalar içinde Türkiye'nin görece şansının arttığını savunan Şimşek, temel argümanlarının ise yakın bir zaman içinde politikada ciddi bir çözülmenin olmayacağına dayandığını kaydetti. Amerikan ve Avrupa Merkez Bankası'nın faiz indirimlerinden kaynaklanan global likidite ve G7 ülkelerinde dar anlamdaki para arzı artışının riske olan iştahı artırdığını kaydeden Şimşek, "2000 yılının başından bu yana gelişmekte olan piyasalara karşı negatif olan bakış açısı nisan ayından bu yana faiz indirimleriyle birlikte ortaya çıkan bazı gelişmelerle birlikte bir miktar olumluya döndü" şeklinde konuştu. 
     
     Reformlar aksamamalı 
     Ekonomik programla ilgili olarak en azından kısa dönemde uygulamaların nispi oranda güçlü olmasını beklediklerini belirten Şimşek, şunları söyledi "Bizim kendi müşterilerimize ulaştırdığımız bilgi bu. Emerging Marketler için 2000 yılı Mayıs ayından bu yana underweigth'tik sat . Underweigth olduğumuz bir portföy içinde nisan ayında biz Türkiye için overweigth'e portföydeki ağırlığı artır, al döndük. Biz Türkiye'de mikro düzeydeki reformların yapılması halinde önümüzdeki dönemde yeni bir istikrar programının uygulanabilirlik şansının arttığını düşünüyoruz." 
     
     Politik irade izleniyor 
     Yabancı yatırımcıların programın istikrarlı bir şekilde uygulanıp uygulanmayacağına ilişkin endişeleri bulunduğunu ifade eden Şimşek, ikinci temel kaygıyı ise yüksek borç stoğunun oluşturduğunu söyledi. Eskiden de borç GSMH oranının yüksek olduğunu hatırlatan Şimşek, "Türkiye'nin aslında yeni olmayan fakat daha görünür hale gelmiş borç dinamiklerinin zayıf bir politik ortamda sürdürülebilmesi için gerekli önlemlerin alınmasının zor olduğu kanısındalar" şeklinde konuştu. 
     Borç dinamiklerinin yönetilebilirliğinin zorlaştığını söyleyen Şimşek, 1990'lı yılların Türkiye'sinde biraz enflasyonla sorunun aşıldığını ancak, borçların GSMH'ya oranının yüzde 70'lere ulaşmasıyla yönetimin zorlaştığını ifade etti. Toplam borcun sürdürülebilir halde tutulması için uzun yıllar çok sıkı bir mali politikanın izlenmesi gerektiğini belirten Şimşek, ekonomi yönetiminin attığı adımlarla orta vadede direkt yabancı yatırımcıların cezbedileceğini ancak, bunun için siyasi arenadaki gürültünün azalması gerektiğine dikkat çekti. 
     
İMKB için olumluyuz      Merrill Lynch olarak, İstanbul Borsası için yakın dönem bakışlarının olumlu olduğunu söyleyen Şimşek, önümüzdeki dönem için politikaya yönelik kaygıları ise abartılı bulduğunu belirtti. 
     Açıklanan ekonomik programın doğabilecek sıkıntılara karşın ilk aşamada nispi olarak önemli ölçüde uygulanmasının beklediklerini ifade eden Şimşek, üçüncü bir kriz beklemediklerini de kaydetti. En azından yakın bir dönem için böyle bir öngörülerinin bulunmadığını söyleyen Şimşek, kendilerinin beklentisini oluşturan çerçevede, "Gecikmelere rağmen sağlıklı bir şekilde reformaların sürdürüleceğine inanıyoruz" şeklinde konuştu. 
     Herhangi bir krizin iç borcun çevrilememesinden kaynaklanabileceğini dile getiren Şimşek, krizin henüz sona ermediğini ve ekonominin küçüldüğünü söyledi. Enflasyonun ise hedeflenenden yüksek çıkacağını kaydeden Şimşek, İMKB'nin belirsizlikler nedeniyle kısa vadeli al - sat piyasası haline geldiğini vurguladı. 
     Şimşek, borç stoğunun çevrilmesinde sorun çıkmaz ve politik gerginlik tırmanmazsa kısa dönemde yabancı yatırımcının alım yönüne geçeceğini söyledi." 
     
Üçüncü kriz beklemiyoruz      "Biz üçüncü bir kriz beklemiyoruz. Ancak olabilecek bir kriz iç borç stoğunun döndürülememesinden doğar. Şu anda böyle bir tehlike görmüyoruz, ekonomi zaten krizden tam anlamıyla kurtulmadı." 
     
İMKB için al’ öneriyoruz      "Yatırımcılarımıza Türkiye'ye yönelik kaygıları abartılı bulduğumuzu söylüyoruz. Nötr olduğumuz gelişmekte olan piyasalarda Türkiye için overweigth al öneriyoruz. 
     



 EKONOMİ 






















</TEXT>
</DOC>
