<DOC>
<DOCNO> 27570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/ekonomi/eko06.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ziraat’in yerine PTT 
</HEADLINE>
<TEXT>

Şubelerin kapandığı yerlerde emekli ve memur maaşlarını PTT ödeyecek 
     HARUN GÜREK Ankara 

     Yeniden yapılandırılması kararlaştırılan ve üç yıl sonra özelleştirilmesi hedeflenen Ziraat Bankası’nın şubelerinin kapatılmasıyla oluşacak boşluk, PTT tarafından doldurulacak. 
     PTT Genel Müdürlüğü, Ziraat Bankası’nın 300 şubesinin kapatılmasının gündeme gelmesi üzerine Hazine Müsteşarlığı ve Ziraat Bankası Genel Müdürlüğü’ne başvurarak, bankanın, şubelerin kapatıldığı yerleşim birimlerinde verdiği hizmetlere talip oldu. 
     Hazine’nin de izniyle Ziraat Bankası ile PTT arasında yapılan görüşmeler sonunda, şubelerin kapatılacağı yerleşim birimlerindeki memur, memur emeklisi, SSK ve Bağ - Kur ödemelerinin PTT tarafından yapılması konusunda anlaşmaya varıldı. 
     
     Temmuzda devrede 
     PTT’nin devreye girmesi için iki kuruluşun bilgisayar sistemlerinin uyumlu hale getirilmesiyönünde çalışma başlatıldığını belirten Ziraat Bankası Genel Müdürü Niyazi Erdoğan, PTT şubelerinin önümüzdeki aydan itibaren devreye girmesini planladıklarını ifade etti. 
     Erdoğan, "Memur, emeklileri, Bağ - Kur, ve SSK emeklileriyle 65 yaş ödemeleri ağrısız, sızısız devam edecektir" diye konuştu. 
     



 EKONOMİ 
































</TEXT>
</DOC>
