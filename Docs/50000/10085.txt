<DOC>
<DOCNO> 10085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/05/son/sondun01.html </URL>
<DATE> 2001/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Clinton "Ben ABD'nin ilk siyah başkanıyım" 
</HEADLINE>
<TEXT>

     Beyaz Saray'dan ayrıldıktan sonra New York'ta siyahların oturduğu Harlem semtinde büro tutan ABD'nin eski başkanı Bill Clinton, ''Ben, ABD'nin ilk siyah başkanı olduğumu düşünüyorum. Bu yüzden Harlem'de büro tuttum'' dedi. 
     Clinton, California'da, Ulusal Siyah Halklarını Geliştirme Birliği'nin NAACP başkanı Kweisi Mfume'nin elinden, eğlence dünyasının siyah isimlerinin ödüllendirildiği törende onur ödülü aldı. 
     Mfume, sekiz yıllık görev hayatı boyunca siyahların hayat standartlarının yükselmesine katkısı olan Clinton'a teşekkür etti. Ödül törenini sunan siyah komedyen Chris Tucker, Clinton'ın siyahlar arasında çok popüler olduğunu ve bu yüzden de ''ilk siyah başkan'' olarak adlandırıldığını söyledi. 
     Clinton da, ''Ben de tam bu yüzden Harlem'e gittim. Çünkü ben ABD'nin ilk siyah başkanıyım'' dedi. Törende aktör ve yönetmen Sidney Poitier da, Hollywood'da beyazların egemenliğini kırdığı için ödül aldı. 




</TEXT>
</DOC>
