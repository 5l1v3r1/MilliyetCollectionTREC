<DOC>
<DOCNO> 38757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/24/yazar/sazak.html </URL>
<DATE> 2001/08/24/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Erdoğan'ın Fischer örneği 
</HEADLINE>
<TEXT>

     AK Parti lideri Recep Tayyip Erdoğan, Başsavcı Kanadoğlu'nun Anayasa Mahkemesi'ne yaptığı başvuruya rağmen "yasaklı olmadığını" belirterek genel başkanlığa devam kararı aldı. 
     Erdoğan'la Kalyon Oteli'nde yaptığı basın toplantısının ardından söyleşi olanağı bulduk. 
     Recep Tayyip Erdoğan, DGM tarafından soruşturularak 1998'te TCK'nin 312 2 maddesince takipsizlik kararı verilen kasetlerdeki sözlerinden hareketle Fischer örneğini gündeme getirdi. 
     Erdoğan, "Ne alakası var " dercesine durakladığımı görünce şöyle konuştu "RAF olayını hatırlıyor olmalısınız... Almanya Dışişleri Bakanı Joschka Fischer 68'liydi ve gençliğinde terör olaylarına karışmakla suçlanmıştı. Savunmasında şiddeti reddetmişti Fischer ve geçmişte inandığı düşüncelerinden ötürü mahkum edilemeyeceğini söylemişti. 
     Benim durumum Fischer'e de benzemiyor. Alman Bakan geçmişte şiddet eylemlerine girişmekle suçlanıyordu.... Bende eylem falan yok O kasetteki görüşlerim nedeniyle DGM tarafından soruşturmaya uğradım ve dava açılmasına gerek görülmedi... Şimdi 10 yıllık zaman aşımı dolmasın diye TCK 159'a göre dava açılmak isteniyor. Ama unuttukları bir şey var 159 kapsamındaki suçlar affa uğradı. Üstelik benim görüşlerimde suç oluşturacak bir şey yok. Ayrıca tecrübelerden ders çıkarma erdemine sahip insanlar gibi ben de değişmeyi bir erdem sayıyorum." 
     Erdoğan'ın örnek verdiği Fischer'le ilgili davada Almanya Dışişleri Bakanı 1975'daki Viyana OPEC binasının Çakal Carlos tarafından basılması olayında RAF Kızıl Ordu Fraksiyonu militanlarına yardımcı olmakla suçlanıyordu. Fischer davada tanık olarak dinlenmesinin bir Dışişleri Bakanı'na yakışmayacağı yorumları üzerine şöyle demişti 
     "Bu benim geçmişim. Beni ben yapan şey... Bu geçmiş olmadan ben sıradan biri olurdum ve bunu istemezdim." 
     Değişti mi, değişmedi mi tartışmaları arasında Erdoğan'ın Fischer olayını anlatması ilginç geldi. Bir şey daha ekledi "Meclis'te halen aftan çıkan katiller olduğunu unutmayın " 
     Erdoğan, Başsavcı'nın Anayasa Mahkemesi'ne yaptığı başvuruyu "yasal hakkıdır" diye soğukkanlı bir üslupla karşılarken, TCK 312'den mahkum olmakla birlikte Basın Affı nedeniyle kendi durumunun "ertelemeye" girdiğini, dolayısıyla "suç" oluşmadığı için "affa uğramış olsalar bile" kaydının durumunu etkilemeyeceğini savunuyor. Ayrıca Hasan Celal Güzel'le ilgili karara da güveniyor. 
     Erdoğan'a, her şeye karşın Anayasa Mahkemesi'nden "veto" yemesi durumunda ne yapacağını sorduk 
     "Bırakacak mısınız " 
     "Hayır" dedi "Yola devam edeceğiz. Yasak gelirse o zaman düşünürüz. Yakında Anadolu'ya çıkacağım. Partiyi sıfırdan örgütleyeceğiz. Bizi merkez sağa çekmeye çalışıyorlar ama merkeze talibiz" 
     
     







Cumhuriyet'in paryaları 


On iki ton altına rağmen fakirler 


Eksi savunma 


Krizin bitme süreci 


Kıbrıs'ta sil baştan... 


Bu kasetler hiç bitmez... 


Mazhar Osmanlıklar ... 


Erdoğan'ın Fischer örneği 


Deprem bölgesi müteahhidi MHP'li değilse yandı 


Gut morning çildır...’ 


İki mektup 


Borcun ana parası da, faizi de piyasaya çıkmıyor 


</TEXT>
</DOC>
