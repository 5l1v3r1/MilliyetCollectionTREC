<DOC>
<DOCNO> 35328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/astro/index.html </URL>
<DATE> 2001/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Karma 
</HEADLINE>
<TEXT>

Karma Doğu’dan, Hindistan’dan gelen ve ruhsal öğeler taşıyan bir kavram. Bazı deneyimlerimiz, eğilimlerimiz arasında geçmiş yaşamlardan izler bulmak hepimize çekici gelir. Karma da bu geçmişten birikimi, geçmişten getirdiğimiz olumlu ya da olumsuz olarak ifade edilen toplamı ifade ediyor. Birkaç gün önce, aslında belki bir oyun olsa bile, bir arkadaşım yabancı bir kitaptan doğum günüme göre benim 14. yüzyılda Yeni Zelanda’da o tarihte bu doğru olabilir mi, şüpheliyim dükkan işleten bir kadın olduğumu ve bu hayatımdaki amacın ise ruhsal alana ilgi geliştirmek ve öğrenmek olduğunu söyleyince hem çok şaşırdım hem de bazı ilginç paralellikler buldum. Zira ben ekonomi okudum, bankacılık sektöründe çalışmıştım. Belki de bu daha önceki bir yaşamda maddeyle alakamı gösteriyordu. Şaka bir yana, astrolojik haritanız, bu hayata getirdiğiniz potansiyeli anlatır. Hatta bazı astrologlar bu özelliklerin geçmişle bağlantılı olduğunu söyler. Böyle bir şeyi günümüz bilgileri ile doğrulayamıyoruz ve her şeyin belirsiz olduğu, sisli bir dünyaya girmiş gibi oluyoruz. Bu kuşkusuz tatlı bir yanılsama da olabilir. Her şeye rağmen hayatımız ilginç tezatlarla dolu. Kimi astrologlara göre doğum haritamızda da ay düğümleri adı verilen iki sanal nokta bize karmaya ilişkin bilgiler de verebilir. Ay’ın yörüngesinin ekliptik düzlemini kestiği bu noktalar iki ayrı kutba işaret eder. Örneğin bu Koç-Terazi ya da Başak-Balık arasında olacaktır. Güney düğüm karmadır ve kuzey düğümü hayatımızda güneyi bırakacak enerjiyi, yönelmemiz gereken alanı açıklar. Kuşkusuz, haritamızdaki pek çok farklı tema düğümlerle birleşecek ve ilginç temalar oluşturacaktır. Mutlu hafta sonları. 

KOÇ 21 Mart-20 Nisan Bugün dolunay size güçlü enerjiler getirmekte. Hedeflerinizi gözden geçirmeli ve ileriye yönelik değişiklikler yapmalısınız. Duygusal tepkilerinizde aşırıya kaçabilirsiniz. 

BOĞA 21 Nisan-20 Mayıs Yorucu bir gün olacağa benziyor. Eskiden süregelen sorunlar yeniden ortaya çıkabileceği gibi, sorumluluklarınız ağır gelebilir. Tartışmalardan uzak durmalısınız. 

İKİZLER 21 Mayıs-21 Haziran Bugün yeni şeyler öğrenmek, ufuklarınızı genişletmek için çok olumlu fırsatlar söz konusu. İyimserliğinizle kendinizi yenilenmiş hissedebilirsiniz. Heyecanlısınız. 

YENGEÇ 22 Haziran-22 Temmuz Bu hafta sonu size duygusal konularda oldukça yoğun deneyimler getirmekte. Tepkilerinizde daha ılımlı olmaya bakın. Bu arada harcamalarınıza dikkat edin. 

ASLAN 23 Temmuz-23Ağustos Karşıt burcunuzda oluşan dolunay size hem heyecan hem de duygusal gerginlik getirmekte. Yeni teklifler söz konusu olabilir. İlişkilerinizi önemsemelisiniz. 

BAŞAK 24 Ağustos-23 Eylül Bugün çoktandır ihmal ettiğiniz konularla ilgilenebilir, günlük işlerinizi yeniden düzenleyebilirsiniz. Düzenli ve dikkatli olduğunuz sürece verimli olacaksınız. 

TERAZİ 24 Eylül-23 Ekim Keyifli bir hafta sonu olabilir ama aşırılıklara kaçıp daha sonra pişman olabilirsiniz. Duygularınızın coşkun olması aşk hayatınızı da ön plana getirmekte. 

AKREP 24 Ekim-22 Kasım Duygusal gerginlikler söz konusu. Ev hayatınızda daha sakin olmak size çok şey kazandıracak. Her şeye rağmen planlı olursanız çok şey yapabileceğiniz bir gündesiniz. 

YAY 23 Kasım-21 Aralık Gün içinde sürprizler, beklenmedik karşılaşmalar mümkün. Heyecanlısınız ve bu yüzden dikkatsizlikler de yapabilirsiniz. Sözlerinize daha fazla özen gösterin. 

OĞLAK 22 Aralık-20 Ocak Bugün biraz daha dikkatli olmalısınız. Ani karar değişiklikleri parasal kayıplara neden olabilir. Bugün ortaklıklar ve ilişkiler ilginç sonuçlar doğurabilir. 

KOVA 21 Ocak-19 Şubat Burcunuzda oluşan dolunay hem sizi ön plana getiriyor hem de duygusal hayatınıza heyecan katıyor. Aşırı tepkilerden kaçınmalısınız. Pek çok şey sizin elinizde. 

BALIK 20 Şubat-20 Mart Bugün sizi huzursuz kılabilecek, belki geçmişe ait ya da sizi duygusal açıdan duyarlı kılabilecek gelişmeler olabilir. Daha iyimser olmanızda fayda var. 

            Faks 287 74 37 
      







</TEXT>
</DOC>
