<DOC>
<DOCNO> 40260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/03/son/sondun15.html </URL>
<DATE> 2001/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'da yabancı yardım görevlileri mahkemede... 
</HEADLINE>
<TEXT>

     Afganistan'daki şeriatçı Taliban yönetimi tarafından Hıristiyanlık propagandası yaptıkları suçlamasıyla gözaltına alınan 8 yabancı yardım görevlisinin davası görülmeye başladı. 
     Taliban'ın ''adalet bakanı'' Molla Nureddin Turabi, konuyla ilgili dosyanın yüksek mahkemeye iletildiğini, Batılı yardım görevlileri hakkında çok sayıda suçlama bulunduğunu belirtti. Molla Turabi, ''Haklarında çok sayıda suçlama var, ama esas suçlama artık geçerli olmayan bir dini yaymaya çalışmalarıdır'' dedi. Merkezi Pakistan'da bulunan Afgan haber ajansı, Taliban yönetiminin ''dışişleri bakanı'' Abdurrahman Zahid'in, merkezi Almanya'da bulunan ''Shelter Now International'' SNI örgütünün 8 çalışanıyla ilgili soruşturmanın tamamlandığını açıkladığını duyurmuş,mdaha ayrıntılı bilgi vermemişti. 
     SNI'nın 4 Alman, 2 Avustralyalı, 2 Amerikalı ve 16 Afgan çalışanı, yaklaşık bir aydır, Hıristiyanlık propagandası yaptıkları suçlamasıyla gözaltında tutuluyor. Afgan yardım görevlilerinin yargılamalarının ayrı yapılması bekleniyor. 







</TEXT>
</DOC>
