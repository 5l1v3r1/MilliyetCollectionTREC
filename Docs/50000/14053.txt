<DOC>
<DOCNO> 14053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/01/yasam/yas04.html </URL>
<DATE> 2001/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
BEŞİKTAŞ’TA DEHŞET 
</HEADLINE>
<TEXT>
Kamyon kaldırıma çıktı 
Ters yola giren ve freni boşalan kamyon, yaya kaldırımda yürüyen bir öğretim görevlisini ezdi 
     SABRİ SEVER İstanbul 

     Beşiktaş’ta ters yola giren ve freni boşalan bir kamyon dehşet saçtı. Kontrolden çıkan kamyon, yaya kaldırımında yürüyen Yıldız Teknik Üniversitesi YTÜ öğretim üyelerinden Dr. Hatice Kansu’nun ölümüne neden oldu. 
     İsmail Turan’ın kullandığı kamyonun, dün sabah Ihlamurdere Caddesi’nde seyir halindeyken freni boşaldı. Kontrolden çıkan ve iki otomobile çarpan kamyon, yaya kaldırımında bulunan YTÜ Mimarlık Fakültesi Şehir ve Bölge Planlama Bölümü öğretim görevlisi Kansu’yu ezdi. Kansu olay yerinde hayatını kaybederken, Turan gözaltına alındı. 
     Bu arada, Çanakkale’nin Ayvacık ilçesi yakınlarında kaygan yolda kontrolden çıkan bankacı Fikret Sınmaz’ın kullandığı otomobil, Rıfat Öztürk yönetimindeki kamyonla çarpıştı. Kazada, Sınmaz’la birlikte eşi, kızı ve kayınvalidesi ölürken, Öztürk gözaltına alındı. 
     Öte yandan arkadaşlarının düğününe katılmak için Bal ’dan Ankara’ya hareket eden, içinde 4 polisin bulunduğu otomobil, yağmur nedeniyle kontrolünü kaybederek, karşı yönden gelen kamyonun altına girdi. İki komiserin öldüğü kazada, iki komiser de ağır yaralandı. 
     
     


 YAŞAM 























</TEXT>
</DOC>
