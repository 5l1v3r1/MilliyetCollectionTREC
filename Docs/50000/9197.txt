<DOC>
<DOCNO> 9197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/yazar/theper.html </URL>
<DATE> 2001/02/27/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Reislik elden gitti mi 
</HEADLINE>
<TEXT>

Kanundaki "Koca birliğin reisidir" ibaresi değiştirildi, peki tatbikatta ne değişecek 
R. K. - İstanbul 

     Kocanın, birliğin reisi olduğunu söyleyen Medeni Kanun’un 152. maddesi değişikliğe uğruyor. Tabii kanun, Resmi Gazete’de yayımlanmadan "değişti" diyemeyiz, ancak Meclis’te kabul edildi diyelim şimdilik. 
     
     Peki ne değişti 
     Önce bir gerçeği söyleyeyim. Evde kim reislik yapıyorsa yani fiili reis bugüne kadar koca ise yine reisliğini sürdürecek, karı ise o da sürdürecek. Zira bugüne kadar ben bir kocanın evdeki ev halkına "Medeni Kanun’un 152. maddesi beni reis olarak tayin etti ona göre haddinizi bilin" dediğini görmedim. Ancak bakın bu maddenin devamında ne var Bu maddenin devamında diyor ki, "evin iaşesi kocaya aittir." bu madde biraz uzun ben özetledim . 
     İşte bu maddeye dayanarak, boşanma davası açıldığında burada hakim, kusurun kimde olduğuna bakmaksızın karı lehine koca aleyhine tedbir nafakasına hükmederdi. Şimdi reislik gitti dolayısı ile bir boşanma davasında koca aleyhine karı lehine tayin edilecek nafaka da gitti. Yani reislik gitmekle erkekler bir şey kaybetmedi. Tartışılan pek çok madde de bunun gibi, vardı da kim biliyordu Ancak bunların içinde değişiklik denilebilecek evlilik birliği içinde edinilmiş mallarla ilgili. Eşit paylaşım önemli bir değişiklik. Ancak bunu yaparken de eski evlilikler için yeni statüden birini kabul veya altı ay içinde susmakla kanuni rejimi kabul kaydı, eski evlilikler için bir ihtilaf kaynağı olabilecektir. Mesele aile içi problemleri halletmek mi, yoksa yeni yeni problemler çıkartmak mı Meseleyi bu noktadan düşünmek lazım. Ancak görünen o ki son günlerde yapılan icraat çıkabilecek ihtilafları pek düşünmeden yapılıyor. Bu da öyle olmamalı, aile düzeni çok önemli bir husustur. 
     
     
     





'Sol' ekonomi 


Seçim 


Fark normal 


Buzlar erirken 


Kusur İnönü’de mi, yoksa Baykal’da mı 


Kara Çarşamba sonrası için notlar... 


Rota "sakin sular"... 


Kirliyle temiz 


Merkez Bankası Cumhuriyeti 


Hasan Ali Yücel 


Halkın denetimi için çare var 


AB de destek veriyor, ama... 


Hesap vermekten korkmayın 


Merkez Bankası'na başkan aranıyor 


İki bürokrat 


Bir dilekçe taslağı 


Tantan, gözden düşmek istiyorsa... 


Reislik elden gitti mi 


Önce günü kurtaralım sonra ne yapacağımızı tartışırız 


</TEXT>
</DOC>
