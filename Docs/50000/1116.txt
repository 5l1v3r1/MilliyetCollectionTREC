<DOC>
<DOCNO> 1116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/guncel/gun04.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Polise çapraz ateş 
</HEADLINE>
<TEXT>

Çağlayan’da ekip otosuna üç terörist ateş açtı. Bir memur yaralandı 
     BÜLENT ÖZDEMİR İstanbul 

     Çağlayan’da bir polis otosuna üç silahlı terörist tarafından ateş açıldı. Saldırıda bir polis memuru yaralandı. 
     Çağlayan Gürsel Mahallesi 28 Nisan Caddesi üzerinde hareket halindeki 34 A 87154 plakalı Kağıthane İlçe Emniyet Müdürlüğü’ne bağlı ekip otosuna dün akşam saatlerinde üç terörist tarafından çapraz ateş açıldı. Teröristlerden birinin arkadan, diğer ikisinin de yan taraftan karşılıklı ateş ettikleri saldırı sırasında ekip otosunda bulunan polis memuru Yalçın Zoroğulları ayağından yaralandı. Görev arkadaşları ise yara almadan kurtuldu. 
     Camları kırılan ve çok sayıda kurşun isabet eden ekip otosundaki yaralı polis Yalçın Zoroğulları, başka bir polis otosuna bindirilerek Okmeydanı SSK Hastanesi’ne kaldırılarak tedaviye alındı. Topuğundan yaralanan polis memurunun sağlık durumunun iyi olduğu kaydedildi. Polis olaydan sonra kaçan saldırganların yakalanması için geniş çaplı operasyon başlattı. 
     
İzmir’de panzer polis ezdiTAYLAN YILDIRIM Milliyet 
     İzmir’in Menemen ilçesine bağlı Asarlık beldesinde Halkın Demokrasi Partisi HADEP Belde Örgütü binası önünde dün saat 17.30’da toplanan bir grubun F tipi cezaeviyle ölüm oruçlarını protestosu sırasında olay çıktı. Polisle eylemciler arasında arbede yaşandı. Bu arada polis memuru Özdal Özkan 25 , göstericilere müdahale için manevra yapan panzerin altında kaldı. Özkan’ın iki bacağı ezildi. 
     


 GÜNCEL 




















</TEXT>
</DOC>
