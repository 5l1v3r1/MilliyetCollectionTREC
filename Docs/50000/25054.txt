<DOC>
<DOCNO> 25054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/guncel/gun12.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Oruçluya yemek şoku 
</HEADLINE>
<TEXT>

Ankara'da bir hastanede ölüm orucundan yeni çıkmış mahkuma tavuk ve kuru fasulye verildiği öne sürüldü 
     ANKARA Milliyet 

     F tipi cezaevlerine karşı yürütülen ölüm oruçlarında 229. güne girilirken, Ankara'da ölüm orucunda bulunan mahk mların büyük bölümünün kaldığı bir hastanenin idaresi hakkında şok bir iddia ortaya atıldı. 
     Ankara'da ölüm orucunu sürdüren mahk mların büyük bölümünün bulunduğu bir hastanede, ölüm orucunu yeni bırakmış mahk mlara, kendileri için yapılan diyet listesinin dışında yemek verildiği öne sürüldü. Hastaneden ismini açıklamak istemeyen bir görevli, Wernicke Korsakoff hastalığına yakalanmış mahk mların, daha rahat tedavi edilebilmeleri amacıyla Dermatoloji Bölümü'ne alındıklarını belirtti. 
     Bu bölüme alınmadan önce hastalığa yakalanmış tüm mahk mlar için ayrı diyet listelerinin uygulandığını kaydeden hastane görevlisi, Dermatoloji Bölümü'nde ise bunu bilmeyen görevlilerin hastalara "tavuk ve kuru fasulyeden" oluşan öğle yemeği verdiğini ifade etti. 
     Görevli hastane yönetiminin bu bölümde çalışanları uyarmadığı için bu hatanın yapıldığını kaydederken, mahk m yakınları bunun hata değil, bilinçli bir uygulama olduğunu iddia etti. Uzun süre ölüm orucunda bulunan bir hastaya normal yemeklerin verilmesi sindirim sisteminde bozukluklara ve ani rahatsızlıklara yol açabiliyor. 
     



 GÜNCEL 

























</TEXT>
</DOC>
