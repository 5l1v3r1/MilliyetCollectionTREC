<DOC>
<DOCNO> 34796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/son/sontur15.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kredi borcu yüzünden banka personelini rehin aldı 
</HEADLINE>
<TEXT>

     Hatay'ın Dörtyol İlçesi'ne bağlı Payas Beldesi'nde bir kişi, kredi borcu yüzünden işyerine haciz gelince, Halk Bankası Şubesi'nin 7 personelini rehin aldı. 
     Alınan bilgiye göre, klima satış mağazası bulunan Yılmaz Canatar, öğle saatlerinde, Halk Bankası'na gelerek kullandığı kredi karşılığında işyerine haciz gelmesi konusunu görüşmek istedi. Bu sırada, yanında bulunan silahı çıkartarak, 7 banka görevlisini rehin aldı. 
     Emniyet görevlileri, banka çevresinde geniş güvenlik önlemleri aldı. Zaman zaman emniyet yetkilileriyle görüşen Yılmaz Canatar, mikrofon talep ederek, ''Bu düzenin yanlışlığını ve bu faizlerin bizi bitirdiğini anlatacağım'' dediği öğrenildi. 
     Rehineler için yemek isteyen Yılmaz Canatar, eylemini sürdürüyor. 







</TEXT>
</DOC>
