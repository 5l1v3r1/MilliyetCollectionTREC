<DOC>
<DOCNO> 21788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/son/sonspo09.html </URL>
<DATE> 2001/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 2001-2002 sezonu için İsviçre ve Almanya'da kamp yapacak 
</HEADLINE>
<TEXT>

     Galatasaray, 2001-2002 sezonuna İsviçre ve Almanya'da yapacağı kamplarla hazırlanacak. 
     Kulüp sportif işler sorumlusu Mete Razlıklı, yeni sezona İsviçre ve Almanya'da kamp yaparak hazırlanacaklarını belirterek, ''Hazırlık kampının tarihleri ve yapacağımız maçlar ise henüz kesinlik kazanmadı.Çeşitli kulüplerle hazırlık maçı için anlaştık. Ancak sezon sonunda lig sıralamasında alacağımız sonuca göre katılacağımız Avrupa kupasının başlama tarihini de gözönünde bulundurarak bu programı yapacağız'' diye konuştu. 
     Bu sezonun bitiminden sonra 26 veya 27 Haziran'da İstanbul'da toplanacaklarını anlatan Razlıklı, duruma göre 1 Temmuz'da yurtdışı kampının başlayabileceğini kaydetti. Bu arada Brezilyalı Jardel'in de 26 Haziran'da İstanbul'a gelerek kampa katılacağı kaydedildi. Öte yandan sarı-kırmızılı kulübün yöneticileriyle transfer görüşmeleri yapan Fatih'in, son görüşmede de anlaşma sağlayamadığı öğrenildi. 







</TEXT>
</DOC>
