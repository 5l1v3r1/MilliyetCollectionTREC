<DOC>
<DOCNO> 2560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/yasam/ayas.html </URL>
<DATE> 2001/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bunun adı Hayattan Göçüş Operasyonu’ 
</HEADLINE>
<TEXT>

Acılı bir babanın isyanıdır Oğlum Alp Ata Akçayöz ölüm oruçlarına katılmadı ama 2 kurşunla öldürüldü. Bu operasyonun adı, Hayata Dönüş olamaz 
     SEMRA KARDEŞOĞLU 

     Cezaevlerinde gerçekleştiren Hayata Dönüş Operasyonu’ bugüne kadar çok tartışıldı, sorgulandı... Bu operasyonlara bir isyan da eski savcı ve avukat Kemal Akçayöz’den geldi. Oğlu Alp Ata Akçayöz’ü, Ümraniye Cezaevi’ndeki operasyonda kaybeden acılı baba, "Oğlumun vücudunda 2 kurşun varmış. Bunun adı olsa olsa Hayattan Göçüş Operasyonu olabilir" diye konuştu. 
     
     Tahliye olacaktı’ 
     Bal ticareti yapan ve market işleten oğlu için bugüne kadar hukuk mücadelesi veren Akçayöz, şöyle konuştu 
     "29 yaşındaki oğlum, geçen yıl örgüte yardım ve yataklık suçlaması ile 6 ay tutuklu kaldı. Ardından aynı suçlama ile Temmuz ayında tutuklandı. Son duruşmasında DGM Savcısı ifadeleri ve dellileri gözönünde bulundurarak tahliyesini istedi. Ancak üyelerden biri kabul etmeyince duruşma Ocak ayına ertelendi. Ay sonunda tahliye bekliyorduk." 
     Oğlunun nerede, nasıl öldüğünü bilme hakkının engellendiğini belirten Akçayöz, sözünü şöyle bitirdi 
     
     Otopsi saklanıyor’ 
     "Otopsi sonucu yasal olmayan şekilde engelleniyor. Omuzundan girip kasığından çıkan ve göğsünden girip sırtından çıkan 2 kurşunla öldürüldüğü söyleniyor. Atatürk’e sevgimden Alp Ata ismi verdiğim oğlum, ölüm orucuna dahi katılmamıştı." 
     
     Öldürerek mi, gireceklerdi’ 
     34 yıllık öğretmen anne Günay Akçayöz de, acısını şu sözlerle aktardı 
     "Tutuklandığı olaya değin bir tek sokak yürüyüşüne dahi katılmamış, karakola bile düşmemiş. Devlete sağ teslim ettiğim oğlumun ölüsünü teslim aldım. 9 yıldır cezaevine giremeyenlerin oğlumu öldürerek mi girmeleri gerekiyordu.." 8 yıllık eşi için gözyaşı döken Güler Akçayöz’ün isyanı da şöyle "Kurulu bir düzenimiz vardı. 1 ay sonra çıkacağını söylüyordu. Çıktığında tek hayalimiz, arsamıza 2 katlı bir ev yapıp kızımızı büyütmekti.." 
     


 YAŞAM 



















</TEXT>
</DOC>
