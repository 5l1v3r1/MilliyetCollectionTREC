<DOC>
<DOCNO> 4713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/guncel/agun.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Maganda ava çıktı 
</HEADLINE>
<TEXT>

Çocuklar her gün besledikleri ördeklerin öldürülmesine isyan etti 'Bunlar terbiyesiz katiller' 
     ECE BİLGİN İstanbul 

     Bahçeşehir Turgut Özal Parkı'ndaki yapay gölette yaşayan iki ördek, şehir eşkiyaları tarafından pompalı av tüfeğiyle vurularak öldürüldü. Saçma yağmurundan yaralı kurtulan bir ördek ise tedavi sonucu sağlığına kavuştu. 
     Göletteki ördekler, özellikle çocukların sevgilisi haline gelmişti. Okul çıkışlarında gölete koşan çocukların ekmek verip, oynadıkları sekiz ördekten ikisi şehir magandaları tarafından pompalı av tüfeğiyle öldürüldü. Vahşeti sabah fark eden çocuklar gözyaşları arasında durumu bekçilere haber verince Bahçeşehir halkı acı gerçekle karşılaştı. Zor sakinleştirilen minikler gördükleri manzara karşısında annelerine sarılıp katillerin bulunmasını istedi. 
     
Ördeklere otopsi      12 yaşındaki ortakokul öğrencisi Merve Kaplan, "Onları ölmüş görünce çok ağladım. Kimseye zararı yoktu. Niye öldürdüler " diye sordu. 
     Başak Tanrıverdi ve Burak Keklikçioğlu, "Okulda bize hayvanları sevmemizi söylüyorlar. Bu katiller bizce çok terbiyesizler. Hiç eğitim almamışlar herhalde" dediler. 
     Ördeklere otopsi yaptıran Bahçeşehir Belediye Başkanı Kemal Aydın, şunları söyledi 
     "Olayın gece yarısı olduğunu tahmin ediyoruz. Bahçeşehir'in giriş ve çıkışları hep kontrol edilir. Demek ki bunlar içerden. Jandarmaya müracat ettik. En kısa zamanda katiller bulunacak. Olanlara inanmak mümkün değil." 
     
Jandarma eşkıyayı arıyor      Kendi güvenlik sistemine sahip olan Bahçeşehir'de meydana gelen olaydan en çok çocuklar etkilendi. Aileler de 'şehrin ortasında olanlara inanmak mümkün değil' diyerek isyan etti. Jandarma içerden olduğu tahmin edilen ördek katillerini arıyor. 
     


 GÜNCEL 




















</TEXT>
</DOC>
