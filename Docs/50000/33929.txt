<DOC>
<DOCNO> 33929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/yasam/yas09.html </URL>
<DATE> 2001/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Böbrek bağışı beklemeye son 
</HEADLINE>
<TEXT>

     NEVSAL ELEVLİ Londra 

     İngiliz bilim adamları, kemik iliği kök hücreleri kullanarak böbrek dokusu üretti. Tıp dünyasında devrim yaratması beklenen yeni yöntem, böbrek bağışı beklemek yerine, yıpranmış durumdaki böbreğin onarılması temeline dayanıyor. 
     Londra’daki İmparatorluk Kanser Araştırma Fonu’na bağlı bilim adamlarının araştırmalarına göre hastalık sonucu hasar gören böbrek dokusu, son dönemde hız kazanan kök hücre’ çalışmaları sayesinde onarılabilecek. İnsanın kendi vücudundan alınan hücreler, bünyedeki hasarlı organın yapısına dönüşecek. 
     
     Yenisi bile üretilebilir 
     Araştırma Fonu’nun başkanı Paul Nurse, çalışmanın, "hastadan alınacak kök hücrelerle yeni bir böbrek üretilmesine" kadar ilerleyebileceğini belirtiyor. 
     



 YAŞAM 

























</TEXT>
</DOC>
