<DOC>
<DOCNO> 48022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/21/yazar/pulur.html </URL>
<DATE> 2001/10/21/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıssadan hisse... 
</HEADLINE>
<TEXT>

     İNSANLARDA, duydukları, ya da anlattıkları fıkraları ünlü kişilere maletme, yakıştırma huyu vardır. 
     Mesela, Amerikan başkanlarından "Abraham Lincoln, kendisi çok fıkra anlattığı için, birçok fıkra ona maledilmiş, yakıştırılmıştır. 
     "Politikada Nükte" kitabının yazarı, Nejat Muallimoğlu, buna şu örneği verir 
     "19. yüzyıl Fransız ressamlarından Carot, hayatı boyunca 2 bin tablo yapmıştır ama bunlardan 3 bini Amerika'da satılmıştır 
     
     İÇ savaş sırasında Cumhurbaşkanı olan Abraham Lincoln, anayasa gereği başkomutandır. Lakin "Başkomutan" bazı generallerden şikayetçidir. General McCellan'ın, elindeki birlikleri kullanmadığını görünce ona bir pusula yollar 
     "Şayet emrinizdeki orduyu kullanmayacaksanız, kısa bir süre için ödünç alabilir miyim " 
     
     BU generalin karargahına giden Lincoln, kendisini bulamaz, yakındaki ormandan balta sesleri geldiğini duyunca, oraya yönelir. Birkaç er ağaç kesmektedir, sorar 
     "Bu ağaçları niye kesiyorsunuz " 
     "Generale hela yapacağız " 
     "Kaç delikli " 
     "Bir " 
     Lincoln, biraz uzaklaştıktan sonra yardımcısının kulağına eğilir 
     "İki delikli olsaydı, hangisine yapayım derken altına kaçırırdı " 
     
     LİNCOLN, iş isteyenlerden bıkıp usanmıştır. 
     İş istemeye gelen bir genç, sülalesini sayıp, dökmeye başlar 
     "Benim ecdadım Amerika'ya ilk gelenlerdendir. Büyükbabamın babası Kızılderililerle çarpışırken ölmüştür. Büyükbabam bağımsızlık savaşında ölmüştür. Babam, iç savaşta sizin orduda savaştı, amcam..." 
     Der demez Lincoln sözünü keser 
     "Delikanlı, bana patatesi hatırlatıyorsun, onun da en faydalı tarafı toprağın altındadır." 
     
     ABRAHAM Lincoln, yoksul bir köylü ailesinin çocuğudur. Ailesini soran bir gazeteciye şöyle der 
     "Ben büyük babamın kim olduğunu bilmiyorum. Beni ilgilendiren torunumun ne olacağıdır." 
     
     BİR toplantıda, şimdiki deyimle pek "medyatik" olan birini öven şöyle demiş 
     "Bizim kuşakta, onun kadar, bilgi kuyusunun derinliğine dalan yoktur " 
     Abraham Lincoln, taşı hemen gediğine koymuş 
     "Onun kadar da o kuyudan kupkuru çıkan yoktur " 
     
     BU haftanın "kıssadan hisse"si de bunlar... 
     Hele sonuncusu, tam ibretlik... 
     Siz kime yakıştırdınız 
     
     







İGDAŞ davası 


Bütçe ve siyaset 


AB'de terör örgütü kavgası 


Alışmamak - Alışmak 


Kabloda El Cezire niye yok 


Suna - İnan Kıraç'ın eğitim aşkı 


Parmaklıklar bedenlerde değil beynimizin içinde 


Kıssadan hisse... 


Yeni düşünce bandı 


VISA bizi seviyor 


Bir Türk seyyahın Paris serencamı 2001 


Krizle yaşamaya devam mı, tamam mı 


Ayşe Hanım Teyzem dert dinliyor 


</TEXT>
</DOC>
