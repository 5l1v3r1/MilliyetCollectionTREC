<DOC>
<DOCNO> 15696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/yazar/tamer.html </URL>
<DATE> 2001/04/11/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Kamuda resmi para birimi dolar 
</HEADLINE>
<TEXT>

     Türkiye’nin parası TL’dir diye yola çıktığımızda, bizim paramızın fiilen bu derecede dolara dönüştüğünü tahmin edemezdim. Dolar iliklerimize işlemiş. Ve asıl vahimi, maalesef devletimiz para birimi olarak fiilen TL’yi terkedip dolara geçmiş. 
     Bir ülkede yıllar boyu kronik enflasyon varsa ve vatandaş da, özel işletmeler de bundan korunmak için çareyi dolara dönmekte bulmuşlarsa, elbette kamu kurumları TL’de kalsın ve göz göre göre zarar etsin diyemeyiz. Ama bu zor günlerimizde kolaycılığı bir yana iterek ve kimsenin zarara uğraması söz konusu olmadan pekala sözleşmelerin çoğunluğunu TL’ye çevirebiliriz. 
     Eğer hükümete ve enflasyonun düşeceğine inanmıyorsanız, TL üzerinden yapacağımız yeni sözleşmelere 3 ayda bir, 2 ayda bir ya da hatta her ay TEFE ve TÜFE’deki artışlara göre TL üzerinden artış yapılacağı maddesini eklersiniz. Belki yılda birkaç kez zahmet edip hesap yapmanız gerekebilir, ama milli parasını unutan bir ülke olmaktan herhalde daha iyidir. 
     Dün de yazdım. Sözleşmelerde TL’ye dönerken herkesin dolar kuru elbette farklı olacaktır. Ve bunu belirleyecek olan da girdilerdeki ithal oranıdır. 
     Ben ordumuzun da, belediyelerin de, Anadolu Ajansı’nın da TL’ye dönme konusunda cesur ve kendilerine yakışır bir adım atacaklarını umuyorum. 
     
Önce devlet TL’ye dönsün      Tüm Milliyet okurlarına teşekkürler. Mektuplarınızın çok azına yer verebildiğim için beni mazur göreceğinizden eminim. 
     "Seçimi nasıl mı yapıyorum " En çok dile getirilen hususlar arasından en düzgün ifadeyle az ve öz yazılmış olanlarla, sorunu mümkün olduğunca değişik boyutlarıyla sergileyenleri seçiyorum. 
     Ankara’dan yazan Arif Malkoç’un aşağıdaki satırları, sadece benzeri duygularla yazan yüzlerce Milliyet okurunun değil, şahsen benim bile altına imzamı atabileceğim bir mektup 
     "Türkiye’nin parası TL’dir diye yazıyorsunuz. Haklısınız. Ancak devletin başbakanı, bakanları, bürokratları tüm hesaplarını dolar ile ifade ederken, vatandaş olarak ben TL’nin fiilen yürürlükten kalktığını, esas paranın Amerikan doları olduğunu düşünmekte haksız sayılmam herhalde. 
     Önce devletin idaresinde bulunanlar, milli paraya gereken özeni göstersinler. Sonra biz de bilelim ki bu ülkenin TL adında bir parası var. 
     Siz merak etmeyin, devleti idare ettiğini zannederken ülkeyi bataklığa sürükleyenlere rağmen bu ülkenin vatandaşları, hem ülkesine hem de parasına sahip çıkacaktır. Cüzdanlarında sadece dolar taşıyan ve hep dolar konuşanlara rağmen..." 
Arif Malkoç - Ankara 

     Belediyelerde de kiralar dolarla 
     "Biraz da belediyelere baksanız Meral Hanım... İstanbul Belediyesi’nin pek çok yerde kiraları dolar üzerinden. Örnek mi istiyorsunuz Ulus Parkı ve civarı. Ama biraz zahmet edip araştırsanız, İstanbul’un en aklınıza gelmeyen kenar mahallelerinde bile belediyenin dolarla kiraladığı yerleri bulursunuz. Haydi bakalım, gücünüz yetiyorsa bunları TL’ye çevirtin. Ben işimi - gücümü bırakıp Bodrum’un bir küçük yöresine yerleştiğim için artık herkese rahatça kafa tutabiliyorum." 
Sami Siren - Bodrum 

     Anadolu Ajansı da dolar üzerinden fatura kesiyor 
     "Aşkolsun Meral Hanım. Devletin haber ajansı Anadolu Ajansı bile tüm abonelerine ödemelerini dolar üzerinden yaparken, siz kalkmış milleti TL’ye dönmeye çağırıyorsunuz. Bakın önümde AA’dan gelen bir yazı var. Lütfetmişler, mart ve nisan ödemeleri için dolar kurunu 700 bin lira olarak belirlemişler. Bir millet kendi parasını bu kadar ayaklar altına alır mı Kamu kurumları bu işte başı çeker mi Kamuda sırf maaş almak için ayda bir kez işe uğrayan bir sürü adam var. Ben devletimizin kurumları zarar etsin demiyorum. Diyeceğim, her ay enflasyona göre, TEFE ve TÜFE’ye göre oturup hesap yapsınlar. Belki biraz zahmetli olabilir, ama zaten devlet memurlarının çoğu boş oturmuyor mu 
Çok dinlediğiniz bir radyonun yöneticisi - İstanbul 

     Ordu da dolarla iş yapıyorsa... 
     "Ordunun Kara Kuvvetleri Komutanlığı, elindeki atıl durumda olan uçak ve helikopterleri, 1000 - 5000 Amerikan Doları 1 saat üzerinden kiraya veriyormuş. En güvendiğimiz kurum olan ordumuz da, ulusal paramız TL’yi ölçü almaktan vazgeçtiyse.... Eeee ne diyelim, ört ki ölem " 
H. Hüseyin Muslu 

     DHMİ’de TL’nin adı yok 
     "Orta büyüklükte ve tüm geliri yabancı para birimi olan bir havacılık şirketinin sahibiyim. Yapılan kur ayarlamaları bizim gibi kaç şirketi olumsuz etkilememiştir bir araştırın. Tamam TL’mize biz halk olarak sahip çıkalım da bizlere örnek olacak devlet neden sahip çıkmıyor 
     Havacılıkla ilgili çalıştığımız ilk kurum Ulaştırma Bakanlığı, daha sonra Devlet Hava Meydanları İşletmesi. Şimdi size bu devlet kuruluşlarının havacılık sektöründe çalışma yapmak için açılan şirketten istedikleri teminatlar, kiralar ve lisan ücretlerini sunuyorum. Kararı siz verin 

</TEXT>
</DOC>
