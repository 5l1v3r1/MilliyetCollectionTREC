<DOC>
<DOCNO> 3873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/yazar/theper.html </URL>
<DATE> 2001/01/25/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Sakın eve girmeyin 
</HEADLINE>
<TEXT>

Geçtiğimiz yaz dairemi kiraya verdim. Kiracıdan teminat aldım ve kiracı daireye girdi, ama girdiği andan itibaren bir tek kuruş kira bedeli ödemedi. İhtarname gönderdim, birini aldı diğerini işten ayrıldığı gerekçesi ile iade etti. Son durum şu, kiracı işinden de ayrılmış, daireden de ayrılmış ama bana ayrıldığını bildirmiş değil. Yani hem kira alamıyorum, hem daireme giremiyorum. Şimdi kiracı hakkında dava açacağım ama dairem de boş duruyor. Hiç olmazsa bu süre içinde daireme girip istifade etmek istiyorum. 
Daireme polis nezaretinde girip, yeniden kiraya verebilir miyim 
M.T. - İstanbul 

     Herkesin bildiği bir gerçeği tekrar etmekle yanıtıma başlayacağım. Hiçkimsenin meskenine izinsiz girilmez. Keza daire sahibi, kiracısının evine "bu yer nasıl olsa benim" diyerek giremez. Sözleşme yürürlükte olduğu sürece de tahliye olunmuş gibi kabul edilemez. Kira sözleşmeleri iki şekilde son bulur, ya taraflar anlaşır sözleşmeyi karşılıklı feshederler ve en doğrusu da bu feshin yazılı hale getirilmesidir. 
     Yani yazılı bir sözleşme varken bu sözleşmenin feshedildiğinin de yazılı olarak kaleme alınıp karşılıklı imzalanması gerekir veya mahkeme akdin feshi ve mecurun tahliyesine karar verilir. Bu halde de sözleşme hükmen yani bir hükme dayanarak feshedilmiş olur. Bu halde dahi meskene icra marifeti ile girilerek daire sahibine teslim edilir. Mahkeme akdi feshetse ve mecurun tahliyesine karar verse dahi siz elinizdeki anahtarla kapıyı açıp içeri giremezsiniz. Hal böyle iken yanıt kendiliğinden ortaya çıkıyor. "Nasıl olsa kiracım ortalıkta görünmüyor" diye eve giremezsiniz bu konuda da polis size yardımcı olmaz, böyle bir görevi olmadığı gibi yaptığınız suç oluşturur. Yapacağınız şey, mahkemeden tahliye kararı almak, icra marifeti ile evi boşaltıp teslim almak. Uğrayacağınız zarara gelince, bir kısmını elinizdeki teminattan karşılayacaksınız, geri kalanını kiracınızın izini bulduğunuzda ondan alacaksınız. Bulamazsanız sineye çekeceksiniz. 
     
     





Hukuk... 


Parti kapatma 


Küçük Amerika... 


Gensoru... 


Düğmeye asıl şimdi basılacak 


Terörü lanetlemekten başka ne denebilir ki .. 


Soykırım 


Abdülmecid'in şikayeti 


Zor günler... 


Fransız firmaları imza peşinde 


Vizontele 


Karambol 


Yolsuzluk, tam yol 


İşin doğrusu "Profesyonelleşme..." 


Şimdiye dek neredeydiniz 


Savunma hakkı, ama... 


69 çözümü 


Altınları alamayan RTÜK'ün kapısında 


Sakın eve girmeyin 


Süt üreticisi "ağlıyor" 


</TEXT>
</DOC>
