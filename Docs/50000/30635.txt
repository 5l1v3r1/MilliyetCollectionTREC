<DOC>
<DOCNO> 30635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/yazar/cankat.html </URL>
<DATE> 2001/07/06/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Oğluna da geçer mi 
</HEADLINE>
<TEXT>

     Beyaz Rusya Büyükelçiliği, Ankara Devlet Konukevi’nde bir resepsiyon verdi geçen hafta. 
     Ve, böyle davetlerin vazgeçilmez neşe kaynağı DYP’li Kamer Genç yine yaptı yapacağını. 
     Elinde viski bardağı, bulunduğu gruptaki hoş hanıma döndü 
     -Siz de Belarus musunuz diye sordu. Bin yıllık Beyaz Rus oldu Belarus 
     -Hayır, dedi hanım, Dışişleri görevlisiyim. Sizinle birkaç kere tanıştırıldık. 
     -Haa, dedi beriki, şimdi hatırladım. Sizin kızı bizim oğlana alacaktık hani... 
     -Evet, ama kuşku ve korkularımı üstümden atabilmiş değilim henüz. 
     -Şimdi bu ne anlama geliyor ki 
     Evlenecek yaşta kızı olan hanım şöyle bir adım gerileyerek cevap verdi 
     -Söz konusu damat adayı sizin oğlunuz. Babası gibi çiçek sularsa diye kızımı vermekten vazgeçtim. 
     Kamer Genç bastı kahkahayı 
     -Siz de gündem değiştirmekte bire birsiniz vallahi 
     
Kemençe eşliğinde fotoğraf dersleri      Trabzon’da yaklaşık on yıldır yayımlanan Foto Forum dergisinde bir köşe açılmış, Yrd. Doç. Dr. Mustafa Reşat Sümerkan okurlara "mani yoluyla fotoğraf tekniği dersleri" veriyor. Kemençe eşliğinde fotoğraf dersleri adlı köşeden size bir iki sevimli alıntı 
     Fotoğraf filmi Filimim yüksek ASA Gren yapacak gren Yitirdim Fadimemi Yok midür onu gören. 
     Fotoğraf çekimi Yüksek enstantaneylan Çekilur uçan ari Güneş battiktan sonra Kullanun B ayari 
     Objektifler Bi evde iki baci Allahum bana aci Yarim sığmaz vizöre Yok midur geniş açi. 
     Filtreler Mavi renkli filitre Tenleri koyi eder Süt beyazi Fadimem Birdenbire oldi esmer. 
     Diyaframlar Vermez ise babasi Anlaşur da kaçaruk Az ışıklı yerlerde Diyaframı açaruk. 
     
Avşar Co      Bizim Magazin Müdürü Ali Eyüboğlu sonunda bir "şirket tasfiyesine" de sebep oldu. 
     Hülya Avşar, şöhretiyle mütenasip bir sosyal statü elde edebilmek için, İstanbul’un meşhur ve paralı ailelerinden birine gelin olmuş, kocası Kaya Çilingiroğlu’nun yediği haltlara eyvallah demişti. O kadar ki, kocasının bir ihanetini "Erkektir yapar. Ancak herhangi biriyle uzun süreli ilişkisi olursa, evliliğimi bitirmem söz konusu olabilir" diye geçiştirmişti. 
     Artık böyle bir kocaya mı ihtiyacı kalmadı, yoksa hakikaten canına tak mı dedi bilinmez, bu sefer adamı kapıya koyacağa benzer. 
     Ben, Hülya Avşar’ın annesinin söylediklerine bittim "Benim kızım Türkiye’de bir markadır. Kaya Bey kızımın üstünde biriyle çıksaydı üzülmezdim. Ayşe Önal kimdir " 
     Hakikaten de çok bereketli bir marka bu kadın. Baksanıza, "Hülya Avşar’ın annesi, Hülya Avşar’ın kızkardeşi, Hülya Avşar’ın kocası...", kimler bu markayla dükkan açıp ekmek yedi bu piyasada... 
     
Kelekom’a geldik      Tecrübeli gazeteciye Telekom-IMF olayını sordum 
     -IMF kaçtır mesaj veriyor kafanızı tokuşturmak değil değiştirmeniz lazım diye. Ama anlayan kim Yeni bir krizin eşiğine getirdiler ülkeyi... 
     -Hakikaten yeni bir kriz çıkabilir mi 
     -Beteri olabilir. Baksana Demirel "Göreve hazırım" demiş... 
     Aklıma yine Gözlüklü Martı geldi. Telekom’u da Kelekom hale getirdiler demiyor boşuna... 
     
     







Derviş ajan mı 


Kadınlara özel 


Oğluna da geçer mi 


Türkiye 70'lerdeki gibi treni yine kaçıracak mı 


Zorlu geçit 


Aslı sınıfta kalsın mı .. 


Siyasi irade Sorgulanıyor 


Suçlu bir değil... 


Ölümden medet ummak 


Emniyet kemeri ve bahaneleri... 


Tayyip göreve hazır 


Alvin Toffler'ın kulakları çınlasın 


Keşke faşistler MHP'li olsa 


Sulh hukuk mahkemesi yönetici atayacak 


Ayşe Hanım Teyzem'in TL'leri eriyor 


</TEXT>
</DOC>
