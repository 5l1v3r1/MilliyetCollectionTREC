<DOC>
<DOCNO> 37413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/son/sondun17.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçakta tıkanan tuvalet, her yeri basınca... 
</HEADLINE>
<TEXT>

     Dominik Cumhuriyeti'nin Punta Cana kentinden Madrid'e giden charter uçağının 300 yolcusu, sidik ve bit basan uçakta 8 saat geçirmek zorunda kalınca inişte şikayette bulundular. 
     İspanyol basınında çıkan haberlere göre, Portekiz'in Euro Atlantic Airways charter uçak firmasına ait uçağın yolcuları, kalkıştan önce tıkanık tuvaletin ve uçağın ısrarla temizlenmesini istediler. 
     Uçağın mürettebatı ise bunun uçuş güvenliğini tehlikeye atacak birsorun olmamasını gerekçe göstererek, kalkıştan önce temizlik yapmayı reddetti. 
     Uçağın kalkışa geçmesiyle sidikle karışık suların tuvaletlerden taşarak tüm uçağın tabanını kapladığını söyleyen yolcular, ayaklarını yerden kaldırmak zorunda kaldıklarını, ancak 8 saat süren yol boyunca bu pozisyonda durmalarının da olanaksız olduğunu ifade ettiler. 
     Uçuş sırasında bazı yolcular, uçakta verilen battaniyelerle yerleri silmeye kalkışırken, birden ortaya çıkan bitler de yolcuların bacaklarını ısırdı. 






</TEXT>
</DOC>
