<DOC>
<DOCNO> 11865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/18/ekonomi/eko05.html </URL>
<DATE> 2001/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Advantage, sigortadan 278 bin kişiyi yararlandırdı 
</HEADLINE>
<TEXT>

     EKONOMİ SERVİSİ 

     Boyner Sigorta, "toplu taşıtlarda başlarına gelebilecek kazalara karşı" Advantage Card müşterilerini sigortalarken toplam 278 bin kart sahibini bilgilendirdiğini açıkladı. 
     Şirketten yapılan açıklamada, kart sahiplerinin büyük bir bölümü sigortayı kullanmayı tercih ettiği ve tercih etmeyen kişilerin bir kısmının sigortayı kullanmayı tercih etmediğini bildirdi. Sigortayı istemeyenlerin işlemlerinin de iptal edildiği de belirtildi. 
     Şirketten yapılan açıklamada, "Otomatik Güvence" adlı sigorta için müşterilerden, yıllık 4 milyon 250 bin liralık prim tahsil edildi. 
     Toplanan primlerin Advantage Sigorta’nın acentalığını yürüttüğü ve dünyanın önde gelen şirketlerinden AIG’ye aktarıldığı belirtilen açıklamada "Geleneksel yöntemlerle ancak üç dört katı prim bedeli karşılığında sunulabilecek olan bu sigorta teminatı, bu fiyatlarla bütün dünyada yalnızca otomatik yöntemlerle sunulabilmektedir. Amacımız otomatik güvence sistemiyle Advantage Card sahiplerine bu ayrıcalığı en iyi koşullarla sunmak" denildi. 
     Primlerin hesap özetine yansıtıldığının hatırlatıldığı açıklamada, "Ödemeyi yapmış müşterilerimiz 12 ay boyunca istedikleri an sigoratyı iptal ettirme hakkına sahip. İptal gerçekleştiğinde müşterinin kart hesabına prim tutarının tamamı derhal iade edilir" denildi. 
     
     


 EKONOMİ 
















</TEXT>
</DOC>
