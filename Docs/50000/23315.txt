<DOC>
<DOCNO> 23315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/yasam/yas01a.html </URL>
<DATE> 2001/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Umutlar tükendi 
</HEADLINE>
<TEXT>

Dağda kaybolan Cem’i arama çalışmalarına son verildi. İzmit’te bulunan bir çocuk heyecan yarattı. Acılı anne ve baba, "Bizim yavrumuz değil" dedi... 
     MUSTAFA BAĞDİKEN Kocaeli DHA 

     BEŞ gündür izine raslanmayan dört yaşındaki Cem’i bulma umudu iyice azaldı. Jandarma Alay Komutanı Albay Aydın Kurudal, tüm çalı dipleri dahil her yerin detaylı bir şekilde araştırıldığını, buna rağmen bir sonuç alınamadığını belirterek, arama çalışmalarına son verildiğini açıkladı. Sivil Savunma ekipleri ise dağdaki arama çalışmalarına devam edip etmeyeceklerine bugün karar verecek. 
     
Hayal kırıklığı      İZMİT’TE yolda bulunan bir çocuk ise kayıp Cem’in bulunduğu heyecanına yol açtı. Adını Ömür, babasının adını Erdi olarak açıklayan küçük çocuk, gazetelerdeki fotoğrafları gösterilen Cem’in anne ve babası için, "Bunlar benim annem ve babam" dedi. Kesin teşhis için apar topar valiliğe çağrılan anne Nilgün ve baba Veli Şen, bulunan çocuk yavruları çıkmayınca hayal kırıklığına uğradı. 
     
     



 YAŞAM 






















</TEXT>
</DOC>
