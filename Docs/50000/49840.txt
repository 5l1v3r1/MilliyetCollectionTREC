<DOC>
<DOCNO> 49840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/son/sonspo23.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan basınından Ergin Ataman'a "Basketin prensi" 
</HEADLINE>
<TEXT>

     İtalya basketbolundaki ilk Türk antrenör Ergin Ataman, takımı Montepaschi Siena ile galibiyetlerini sürdürüyor. 
     Ligde 8 maçta 8 galibiyet alan Siena, dün akşam Saporta Kupası'nda karşılaştığı İspanyol rakibi Estudiantes'i de 106-93 yenmeyi başardı. 
     Karşılaşmayı baştan sona üstün götüren Siena, ilk yarı sonunda 59 sayı attı. 
     İtalyan basınında ''basketin prensi'' olarak adlandırılan Ataman, ''Biz Saporta'da hedefi şampiyonluk olarak gösterdik ve bunun da en güçlü adayıyız. Siena kenti için bu önemli ve bunu başaracağımıza inanıyorum'' dedi. 
     Gelecek salı günü Saporta Kupası'nda İstanbul'da Darüşşafaka ile karşılaşacak olan Siena'nın antrenörü Ataman, ''yenilmezliğe İstanbul'da da devam etmek istediklerini'' söyledi. 
     Ergin Ataman, ''İstanbul'a kazanmaya gidiyoruz. 9 maçta 9 yaptık. 
     Bu unvanımızı korumalıyız'' diye konuştu. 
     ''Bu galibiyetlerin sırrı ne'' sorusunu da Ataman, şöyle yanıtladı 
     ''Sır yok tabi. Efes Pilsen'de Aydın Örs'den gelen felsefeyi burada da uyguluyorum. Yoğun antrenman yapıyoruz ki İtalyan ve Avrupa takımları genelde günde bir antrenman yapıyor. Maç öncesi sabah mutlak antrenmanımız var. Bu İtalya'da yapılan bir şey değil, ama bakıyorum ki bazı takımlar da bizden görüp bunu uygulamaya başladı. Elbette antrenmanın içeriği de önemli. Her maça göre, özellikle savunma taktiği üzerinde çalışmalar yapıyoruz.'' 
     






</TEXT>
</DOC>
