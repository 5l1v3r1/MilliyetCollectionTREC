<DOC>
<DOCNO> 7103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/15/ekonomi/eko06a.html </URL>
<DATE> 2001/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada hızlı tırmanış 
</HEADLINE>
<TEXT>

     EKONOMİ SERVİSİ 

     IMF’nin Telekom’da özelleştirilecek kısmın yüzde 51’e çıkarılabileceği yönünde görüş belirtmesi üzerine borsa hareketlendi. Endeks dün yüzde 6.25 değer kazanarak 9.971’e ulaştı. Endeksin iki günlük kazancı yüzde 9.87’ye yükseldi. 
     İlk seansı yüzde 2.91’lik artışla kapatan borsa, ikinci seansta IMF’nin Telekom’da satılacak miktarın yüzde 51’e çıkartılması yönünde mesajlar vermesi ve bono faizlerinin düşmesi ile yükseldi. Alımlar, özellikle banka ve kamu hisselerinde yoğunlaştı. 
     
     Faizde sert düşüş 
     Hazine’nin önceki gün yaptığı üç ay vadeli ihalede yüzde 70.43 faiz isteyen bankalar, faizin yüksek çıkmasına neden olan karamsar tablodan bir günde sıyrıldı. İşlerin yolunda gitmediğini düşünen bankaların Hazine ihalesine yüzde 66.77 ile yüzde 73.30 arasında verdiği tekliflerden bir gün sonra piyasada faizler dün yüzde 64’e kadar geriledi. 
     İhale k ğıdında ortalama fiyat üzerinden yapılan hesaplamaya göre, bankalar bir günde yüzde 1.15 kazanç sağladılar. 
     Öte yandan, piyasanın en aktif k ğıtlarından 11 Temmuz 2001 vadeli bononun yıllık bileşiği yüzde 60’a kadar geriledi. 
     


 EKONOMİ 























</TEXT>
</DOC>
