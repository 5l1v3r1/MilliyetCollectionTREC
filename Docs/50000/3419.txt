<DOC>
<DOCNO> 3419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/son/sontur25.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit "Eylem planı Fransız ulusunu hedef almayacak" 
</HEADLINE>
<TEXT>

     Başbakan Bülent Ecevit, sözde Ermeni soykırımını kabul eden Fransa'ya karşı hazırlanacak eylem planının Fransız ulusunu hedef almayacağını bildirdi. 
     Milli Güvenlik Kurulu toplantısının ardından biraraya gelen liderler, Ermeni soykırımı, Anayasa değişikliği paketi ve Enerji Bakanı Cumhur Ersümer hakkında verilen gensoruyu ele aldılar. Yaklaşık bir saat süren toplantının ardından, Paris Büyükelçisi Sönmez Köksal ve Dışişleri Müsteşarı Faruk Loğoğlu'nun Başbakanlığa geldiği dikkat çekti. 
     Ecevit, hareketli saatlerin ardından Başbakanlıktan ayrılırken, Fransa'ya karşı hazırlanacak eylem planıyla ilgili olarak şunları söyledi 
     "Geçen gün de söylediğim gibi Dışişleri Bakanlığı, bu konuda ayrıntılı açıklama yaptı. Hangi konulara kendimizi incitmeden, kendimize zarar vermeden Fransa'ya uyarıda bulunabiliriz. Güzel bir çalışma yaptık ve bütün devlet kuruluşları da, ilgili kuruşlar da ona göre davranacaklar. Yanlız şunu belirtmek isterim alacağımız uyarıcı ve caydırıcı önlemlerden hiçbiri Fransız halkını muhatap almamalıdır. Fransa halkı dost bir halktır. Bize en çok turist gönderen ülkelerden biri de Fransa'dır. Fransı halkını gücendirmeyelim. Bu bazı sorumsuz politikacıların tavrına karşı alınacak tedbirlerdir. Çok küçük siyaset oyunları oynanıyor. Fakat halkı bunların dışında tutmak gerekiyor." 




</TEXT>
</DOC>
