<DOC>
<DOCNO> 30061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/yasam/yas02.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Çakıl’ın diyeti bir yavru ile bir bilet 
</HEADLINE>
<TEXT>

THY uçağının kargosunda donarak öldüğü iddia edilen 'Çakıl' için THY yetkilileri sahibine yavru bir St. Bernard ile uçak bileti önerdi 
     SİNAN TOROS, SERHAT OĞUZ İstanbul 

     Tatil için ABD'den Türkiye'ye gelen sigortacı Seda Ekizoğlu'nun 26 , THY uçağının kargo bölümünde ölen köpeği Çakıl'ın, ısıtma sisteminde meydana gelen arıza nedeniyle donarak can verdiği belirtildi. 
     Çakıl'ı kaybetmenin şokunu yaşayan Ekizoğlu 26 , THY'yi suçlarken, THY yetkilileri de kendisine yavru bir Saint Bernard hediye etmek istiyor. 
     
     İkaz lambası göstermedi 
     Ekizoğlu'nun üzüntüsüne katıldıklarını belirten THY Tanıtım ve Halkla İlişkiler Başkanı Faik Akın şunları söyledi "Airbus 340 tipi uçağın İstanbul'a inişine yaklaşık üç saat kalana kadar, kargo bölümündeki ısıtıcı sistemde herhangi bir arıza olmadı. Ancak daha sonra sistemde arıza meydana gelmiş. Buna karşın, kaptan kabininde bulunan ikaz lambalarının bu arızayı göstermediği belirlendi. Buradaki ısı, sistemin devre dışı kalması sonucu eksi üç dereceye kadar düşüyor. Sayın Ekizoğlu'na aynı cins bir köpek veya uçak bileti vermek istiyoruz." 
     THY Yer İşletmeden Sorumlu Genel Müdür Yardımcısı Çetin Özbey de "Görünen hayvanın donduğu. Hayvan çok soğuk ve katıydı" dedi. 
     Seda Ekizoğlu, altı yıllık arkadaşını kaybetmenin üzüntüsüyle gözyaşı dökerken dün Florya Hayvan Hastanesi'ne gelerek Veteriner Hekim Muhsin Algedik'ten bilgi aldı. Çakıl'ı altı yıl önce iki aylık bir yavruyken aldıklarını belirten Ekizoğlu, şunları söyledi "Çok sakin, duygusal bir köpekti. ODTÜ İstatistik Bölümü'nü bitirdikten sonra bir sigorta şirketinde çalışmaya başladım. Çakıl'ı da yanımda götürdüm. Daha önce dört kez uçtu ve hiçbir sorun yaşanmadı. Gözümden sakınırken onu kaybettim. THY'nin vereceği köpek onun yerini tutabilir mi " 
     
     Çakıl gömüldü 
     Köpeğinin ölümüyle ilgili otopsi yapılmasını isteyen Seda Ekizoğlu, dün akşam saatlerinde bu kararından vazgeçti. THY’nin sorumluluğunu kabul ettiğini belirten Ekizoğlu, köpeğinin gömülmesine karar verdi. Çakıl, Florya’daki boş bir kamu arsasına gömüldü. 
     
     Uçakta hayvan nasıl taşınır 
     Evcil hayvan, bilet kontrolü sırasında verilen veya yolcu tarafından getirilen kendi muhafazasına alınır. Yolcunun muhafazası uygun görülmezse hayvan taşınmaz. Hayvanın sağlık belgesi, kimlik cüzdanı ve aşı kağıdı bulunmalıdır. Kabine alınan hayvan, yolculuk boyu muhafazasından çıkarılamaz. Kabine konması mümkün olmayan hayvanlar ise uygun muhafazalar içinde, kargo kompartımanında taşınır. 
     
     San Bernard’lar soğuğa dayanır’ 
     İstanbul Üniversitesi Veteriner Fakültesi Doç. Dr. Tamer Dodurka konuyla ilgili şöyle konuştu "-3 derece köpeklerin tahammül edebileceği bir derecedir. Bu ısıda köpek donmaz. San Bernard’ların tüy yapısı kalındır. Donma sınırları - 20 dereceye kadar çıkar. Ayrıca soğuk bile olsa bulunduğu kafesin içinde nefesiyle ısıyı yükseltebilir. Ancak bir arıza olmuş, bulunduğu yerde sıcaklık çok düşmüş ya da havasız kalmışsa etkilenmiş olabilir." 
     



 YAŞAM 

















</TEXT>
</DOC>
