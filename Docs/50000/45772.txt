<DOC>
<DOCNO> 45772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/son/soneko15.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Toskay "Hem iç hem dış gelişmeler program açısından olumlu değil" 
</HEADLINE>
<TEXT>

     Devlet Bakanı Tunca Toskay, Türkiye zor bir ekonomik program uygularken, kendi dışındaki şartların da çok olumlu olmadığını vurguladı. 
     Toskay, ''hem Türkiye'de yaşananlar hem de kendi dışında dünyadaki gelişmeler, programın uygulanması açısından çok da uygun ortam sunmuyor'' dedi. 
     4. Dış Ticaret Haftası etkinlikleri, Hazine Müsteşarlığı Konferans 
     Salonunda yapılan toplantıyla başladı. 
     Bakan Toskay, yaptığı açılış konuşmasında, Türkiye'nin yaklaşık iki yıldır zor bir ekonomik programı uyguladığını kaydetti. 
     1997'de Güney Doğu Asya'da başlayan ekonomik krizin, 1998'de 
     Rusya'yı etkisine aldığını ve aynı yılın son çeyreğinden itibaren de Türk ekonomisinin etkisine almaya başladığını belirten Toskay, 1997'de Türkiye'nin iki büyük tabii afet yaşadığını, 2000 yılı Kasım ayında ise nedenleri uzun süredir tartışılan bir ekonomik krizin yaşandığını anlattı. 
     Toskay, 2001 Şubat'ında da krizin ikinci dalgasının Türkiye ekonomisini derinden sarstığını hatırlatırken, 1999 yılının 2. 
     yarısından itibaren uygulanmaya çalışılan ekonomik politikaları ise çok köklü ve cesaretli olarak niteledi. 
     






</TEXT>
</DOC>
