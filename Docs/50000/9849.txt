<DOC>
<DOCNO> 9849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/03/yazar/pulur.html </URL>
<DATE> 2001/03/03/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Şekspir'in entarisi 
</HEADLINE>
<TEXT>

     HUYUMUZDUR, hem şikayet ederiz, hem şikayet ettiğimiz işi kendimiz yaparız. 
     Çevre temizliğinden dem vurur, sigara tablasını pencereden aşağı sokağa boşaltırız, trafikten yakınır, tek şeritli yolda, karşı şeride geçeriz. 
     Mazeretimiz hazırdır 
     "Canım herkes yapıyor, beni mi gördünüz " 
     
     SİNAN Çetin, geçen gece Reha Muhtar'ın karşısına geçmiş, "Komser Şekspir"i vuranlara isyan ediyordu haklıydı. 
     O güzel film, bir kenara bırakılmış, "Maço'nun entarisi" dillere dolanmıştı... 
     Oysa "Komser Şekspir" son yapılan üç - beş filmin en anlamlı, en güzellerinden biri... 
     Ama filme bakan kim, herkesin ağzında "Maço'nun eteği " 
     
     PEKİ, onlar öyle yapıyor da, Sinan Çetin başka türlü mü yapıyor 
     O da çıkmış televizyona, elinde mahut elbise, "Bu etek değil, elbise " diye gösteriyor, bir taraftan da yakınıyor 
     "Bu filmin konuşulacak başka yanı yok mu " 
     Şimdi biz de Sinan Çetin'e soralım 
     "Bu filmin başka konuşulacak yanı yok mu " 
     Sinan Çetin, belki diyebilir ki 
     "Reha Muhtar öyle istedi " 
     Peki, Sinan Çetin, "Hayır, ben elbise bahanesiyle televizyon ekranına çıkmam, film hakkında konuşacaksak, film eleştirilecekse, buyrun tartışalım " diyemez miydi, deseydi ne olurdu 
     
     HAYIR, varsa elbise, yoksa elbise 
     Hatta bir ara, Reha Muhtar, elbiseyi Sinan Çetin'e giydirmeye bile kalktı... 
     "Ne alakası var " diyeceksiniz... 
     Onu Reha Muhtar'a soracaksınız 
     Sinan Çetin, elbiseyi aldı, ayağa kalktı, oysa daha önce "Ben aktör değilim " deyip, itiraz da etmişti. 
     Neyse, Sinan Çetin'in son dakikada basireti bağlanmadı da, elbiseyi giymedi, ayakta, üzerinde tuttu, öyle gösterdi... 
     
     HEM bunları yapacaksın, hem de "Bıktım bu elbiseden " diyeceksin... 
     İnandırıcı oluyor mu 
     Sinan Çetin filmi görmeden, seyretmeden "Maço'nun elbisesi" diye tutturanlardan yakınıyor. 
     Yakınmakta haklı da, bu televizyon gösterisiyle kendisi, buna çanak tutmuş olmuyor mu 
     
     BÖYLE bir televizyon gösterisi daha hatırlıyoruz... 
     "Ağır Roman" filmi konuşuluyor, stüdyoda, filmde oynayan Aysel Gürel ile şair "Küçük İskender" var... 
     Sunucu, filmden bir sahne tutturmuş, hep onu soruyor 
     "Siz o kırık şişeyi vajinanıza nasıl soktunuz " 
     Aysel Gürel, belli ki içinden lahavle çekiyor... 
     Lakin sunucu ısrarlı, hep aynı soru, takılmış plak gibi... 
     Aysel Gürel, baktı olacak gibi değil, bu defa o sordu 
     "Sen romanı okudun mu " 
     "Hayır " 
     "Filmi seyrettin mi " 
     "Hayır " 
     "Evli misin " 
     "Hayır " 
     Ve Aysel Gürel yerinden kalktı, gitti sunucunun kucağına oturdu 
     "Anladım sen abazansın " 
     Böylelerinin hakkından Aysel Gürel'ler gelir 
     
     





Keşke patlasa 


İlk iş program 


Tahsin Paşa’nın zor yolculuğu 


Kemal Derviş Ankara'dan isabetli karar... 


Bir nefes almak 


Yatak odasını toplamak, aslında düzensizliğin artmasına sebep olur 


Rektörlük komedisi 


İki Türkiye 


ABD farkı... 


Büyük değişim 


Şekspir'in entarisi 


Derviş dönemi 


Kurbanlık deli kuzu 


"...bizim Kemal" sendromu 


Kurbanlık deli kuzu 


</TEXT>
</DOC>
