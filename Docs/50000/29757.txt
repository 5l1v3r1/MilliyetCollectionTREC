<DOC>
<DOCNO> 29757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/yasam/ayas.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Katili bulana 10 milyar’ 
</HEADLINE>
<TEXT>

Küçük Hande katledileli 7 ay oldu. Ama ne katil var ne de izi... Buna isyan eden baba Çinkitaş da, katilin başına ödül koydu 
     GÜLAY FIRAT İstanbul 

     İçerenköy'deki evinde yedi ay önce vahşice katledilen 12 yaşındaki Hande Çinkitaş cinayeti h l çözülemedi. 
     Hande, yılbaşından hemen sonra, 3 Ocak'ta, boğazı kesilip başı çekiçle ezilerek öldürüldü. Katili araştıran Cinayet Bürosu, tüm ipuçlarını değerlendirdi. Hande'nin elindeki iki saç teli, tırnakları arasındaki deri parçaları, suç aleti üç bıçak ve çekicin cinayeti aydınlatacağı düşünüldü. 
     
     Hiçbir ipucu yok 
     Ancak tüm bunlar olayı çözmeye yetmediği gibi, DNA testi de, katilin olduğu sanılan saç tellerinin, Hande'ye ait olduğunu ortaya çıkardı. 
     Böylece bu korkunç cinayet tam anlamıyla bir sır olarak kalırken, geride kalan ailenin acılarını da çekilmez bir hale getirdi. İsyan edenlerin başında da, baba Nezih Çinkitaş var. 
     
     Kardeşi bir yaşında 
     Kızının katili bulunana kadar rahat uyuyamayacağını belirten baba Çinkitaş, cinayetin işlendiği evi de, olası ipuçlarının yok olmaması için hala kapalı tutuyor. Hande'nin katilinin h l insanların arasında dolaştığını iddia eden baba Nezih Çinkitaş, isyanını da şöyle dile getiriyor 
     "Katilin bu zamana kadar bulunamamasını aklım almıyor. Lütfen kızımın katil ya da katillerini bilen veya bulabilecek varsa polise ihbar etsin. Katil bulunursa, ihbar edene 10 milyar lira ödül vereceğim. Maddi ve manevi yardımımı esirgemeyeceğim. " 
     Olayın ardından kiraya çıkan Çinkitaş, Hande'nin çok sevdiği erkek kardeşi Egemen'in de önceki gün bir yaşına bastığını belirtip, gözyaşları arasında son sözünü şöyle söylüyor "Keşke Hande de bizimle olabilseydi..." 
     



 YAŞAM 














</TEXT>
</DOC>
