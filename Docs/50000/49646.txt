<DOC>
<DOCNO> 49646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/son/sonspo13.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Başkanı Sümer "Gündemde kongre yok" 
</HEADLINE>
<TEXT>

     Trabzonspor Kulübü Başkanı Özkan Sümer, bordo-mavili kulübün gündeminde kongrenin olmadığını söyledi. 
     Yönetim Kurulu üyesi Ömer Sağır'ın giyim mağazasının açılışına futbolcular Hami ve Osman ile katılan Özkan Sümer, gazetecilere yaptığı kısa açıklamada, yönetim kurulu olarak bir kongre kararı almadıklarını belirtti. Sümer, ''Bir kısım insanlar kendi yetersizliğini örtmek için bazı mesajlar verebelir. Böyle bir şey gündemimizde yok'' dedi. 
     Özkan Sümer, yönetim kurulunun görev dağılımını şimdilik doğru bulmadığını ve bu konunun önümüzdeki günlerde netlik kazanacağını söyledi. 
     Sümer, Trabzonspor-Galatasaray maçının Türk futbolunda adeta bir çatışmaya dönüştüğünü ve 1 Kasım Perşembe günü bir basın toplantısı düzenleyerek, hem bu konu, hem de kulüpteki son gelişmeler hakkında bilgi vereceğini sözlerine ekledi. 
     Trabzonspor Yönetim Kurulu üyesi Mahmut Ören ise Türk futbolunun geleceği ve menfaatleri için Mutlu Çelik gibi hakemlerin bundan sonra futbol sahalarında görev yapmasını sakıncalı bulduklarını söyledi. 
     






</TEXT>
</DOC>
