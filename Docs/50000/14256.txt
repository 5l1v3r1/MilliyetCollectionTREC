<DOC>
<DOCNO> 14256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/02/son/sonspo06.html </URL>
<DATE> 2001/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hatayspor ve Altay hükmen mağlup 
</HEADLINE>
<TEXT>

     Futbol Federasyonu Yönetim Kurulu, İkinci Futbol Ligi Yükselme Grubu'nda 18 Mart'ta yapılan maçlarda Hatayspor ve Altay'ı cezalı futbolcu oynattıkları nedeniyle hükmen yenik saydı. 
     Futbol Federasyonu'ndan yapılan açıklamada, 18 Mart'ta oynanan ve 1-0 Şekerspor lehine sonuçlanan Şekerspor-Hatayspor Yükselme Grubu maçında, Hatayspor Kulübü'nün Profesyonel Futbol Disiplin Kurulu PFDK tarafından verilmiş cezası bulunmasına rağmen, futbolcu Yusuf Işık'ı oynattığının belirlendiği ve Hatayspor'un 3-0 hükmen yenik sayılmasına karar verildiği belirtildi. Yusuf Işık ve bu futbolcuyu oynatan yönetici Jan Baram'ın da tedbirsiz olarak PFDK'ya sevk edildikleri bildirildi. 
     Bu arada yine 18 Mart 2001'de yapılan ve Kombassan Konyaspor'un 1-0 üstünlüğüyle sona eren Kombassan Konyaspor-Altay maçında da İzmir ekibinin aralıklarla toplam 4 sarı kartı bulunmasına rağmen, profesyonel futbolcu Gökmen Yıldıran'a bu karşılaşmada forma giydirdiği ve Altay'ın 3-0 hükmen yenik sayılmasına karar verildiği açıklandı. 
     Gökmen Yıldıran ve bu futbolcuyu oynatan yönetici Ethem Oruç'un da tedbirsiz olarak PFDK'ya sevk edildikleri bildirildi. 
     
     




</TEXT>
</DOC>
