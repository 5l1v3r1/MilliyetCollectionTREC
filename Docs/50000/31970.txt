<DOC>
<DOCNO> 31970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/siyaset/asiy.html </URL>
<DATE> 2001/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kiralar dolar üzerinden 
</HEADLINE>
<TEXT>
BU BİNADAN İKİ PLAZA ÇIKTI 
Milli Görüş’ün iki tarafı, ayda 25 ile 30 bin dolar kirayla genel merkez binası pazarlığı yapıyor 
     ABDULLAH KARAKUŞ Ankara 

     Kapatılan FP’den çıkacak iki partinin genel merkezleri olarak düşünülen binalar konusundaki kavgada yaşanan gelişmeler, Milli Görüş’ün bir zamanlar reddettiği Batı tarzına ne kadar yaklaştığını kanıtlıyor. 
     Recep Tayyip Erdoğan’ın beğendiği binaya talip olmaktan vazgeçen gelenekçiler, 4 bina yanındaki binayı kiralamak için harekete geçtiler. İki binanın kirası da, anlaşma sağlanırsa, Milli Görüş ideolojisinde "şeytan" olarak anılan ABD’nin para birimi "dolar" üzerinden ödenecek. 
     
     Son moda binalar 
     Pazarlıklar anlaşma ile sonuçlanırsa gelenekçilerle yenilikçiler "genel merkez komşusu" olacaklar. Balgat Ceyhun Atuf Kansu Caddesi’ndeki ilk baktıkları binayı Erdoğan’a kaptıran gelenekçilere, aynı cadde üzerinde aynı kişiye ait olan ikinci bir bina gösterildi. İlkinden daha küçük olan bu bina Erdoğan’ın düşündüğü binadan dört bina uzaklıkta bulunuyor. 
     
     Sahipleri aynı 
     Hem Erdoğan’ın, hem de Erbakan’ın yeni partileri için düşündükleri binaların sahiplerinin Enver Tokel ve Zeki Demirci ikilisi olduğu öğrenildi. Enver Tokel Tokel Bebe’nin, Zeki Demirci de Ekol Etek firmalarının sahibi. Her iki binanın, sahiplerinin aynı kişiler olmasının dışında başka ortak özellikleri de bulunuyor. Her iki binanın da ön cephesi aynalı ve binaların projelerini FP’nin kurucuları arasında yer alan Mustafa Çetin yapmış. 
     Erdoğan’ın tutacağı binanın toplam büyüklüğü 11 bin metrekare. Aylık 30 bin dolar istenen kira üzerinde pazarlıklar sürüyor. Erbakan’ın düşündüğü bina da 10 bin metrekare civarında. Gelenekçiler, ayda 25 bin dolar istenen binayı biraz küçük bulmakla birlikte tutmak için ön görüşmeleri sürdürüyorlar. 
     
RP’de kadın tuvaleti yoktu      Milli Görüş’ün semti" olarak anılan ve Erbakan’ın oturduğu muhit olan Ankara Balgat’taki bu iki bina dış görünümleriyle dikkat çekiyor. Kapatılan RP’nin genel merkezinde "kadınlar tuvaleti" bile bulunmadığını anımsayanları şaşırtan binalar plaza modeli mimari yapılarıyla göz alıyor.RP döneminde bahçesinde cami bulunan genel merkezde Erbakan’ın özel odasına ayakkabı ile girilemiyor, konuklara terlik veriliyordu. 
     FP kulislerinde, kızlarını Batı tipi düğünlerle evlendiren, oğluna lüks otomobiller alan Erbakan’ın yeni genel merkez binası tercihi konuşuluyor. 
     
     Para yandaşlardan 
     Her iki grup da henüz parlamentoda grup sahibi olan bir parti kurmadıkları için Hazine yardımı almış durumda değiller. Ayda 35’er milyar liraya yaklaşan kira bedelleri ve diğer giderler için görünürde bir gelir akışları bulunmayan gelenekçi ve yenilikçilerin, kendilerini destekleyen sermaye grupları ile yandaşlarının bağışlarıyla maddi güç buldukları belirtiliyor. 
     
     Yenilikçi Bülent Arınç açıkladı 
Yeni transferler geliyor      FP’nin Anayasa Mahkemesi’nce kapatılmasının ardından Milli Görüş tabanında ismi birleştirici ve ortak aday olarak geçen ancak Necmettin Erbakan’dan onay alamadığı için yenilikçilere katılan Manisa Bağımsız Milletvekili Bülent Arınç "Önümüzdeki günlerde yeni milletvekili transferleri olacak" dedi. Gazeteciler ve Yazarlar Vakfı’nın Abant Platformu toplantısına katılan Arınç, yeni oluşumun Anadolu’da büyük bir heyecanla karşılandığını ve bu heyecanın yakında kurulacak olan yeni siyasi partiye yansıyacağını belirtti. 
     Kendilerinin bağımsız milletvekili olduklarını hatırlatan Arınç, şunları söyledi 
     "Bize partinizin adı ne diye soruyorlar, parti için düşünülen adlar var, partinin adını en sonda açıklayacağız. Bu oluşum, yakında partiye dönüşecek, yeni oluşum Meclis’te cazibe merkezi haline geldi, önümüzdeki günlerde yeni milletvekili transferleri olacak." 
     
     İstanbul belediyeleri de bölündü 
Başkanların zor tercihi      MEHMET DEMİRKAYA İstanbul 

     Kapatılan FP’deki "yenilikçi" ve "gelenekçi" kanat ayrılığı belediyeleri de sıkıntıya soktu. 
     Recep Tayyip Erdoğan’ın siyasi danışmanı Hüseyin Besli, "Asıl sorun belediyelerde yaşanıyor. Başkanı ile ters düşmek istemeyen meclis üyeleri ve başkan yardımcıları kararlarını açıklamakta zorlanıyor" dedi. 
     
Yenilikçilere eğilimi olanlar 
     Belediye Başkanları Feyzullah Kıyıklık Bağcılar , Hüseyin Bürge Bayrampaşa , Kadir Topbaş Beyoğlu Mehmet Öcalan Esenler , Ahmet Genç Eyüp , Recep Koral Gaziosmanpaşa , Yahya Baş Güngören , Erol Kaya Pendik , İdris Güllüce Tuzla . 
     
Gelenekçilere eğilimi olanlar 
     Belediye Başkanları Mehmet Bingöl Ümraniye , Yılmaz Bayat Üsküdar , Murat Aydın Zeytinburnu , Lütfü Kibiroğlu Eminönü , Eşref Albayrak Fatih , Arif Calban Kağıthane , Mehmet Sekmen Kartal . 
     



 SİYASET 












</TEXT>
</DOC>
