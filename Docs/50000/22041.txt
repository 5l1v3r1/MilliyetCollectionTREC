<DOC>
<DOCNO> 22041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/guncel/gun01.html </URL>
<DATE> 2001/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Durdurun bu CASA’ları 
</HEADLINE>
<TEXT>

Test uçuşu için havalanan CASA, 30 metreden düştü Teknisyen Emin Kıran ve üç İspanyol yaşamını yitirdi 
     ANKARA Milliyet 

     Malatya yakınlarında çarşamba günü meydana gelen felaketin ardından "CASA CN235" tipi bir başka uçak dün Ankara’da test uçuşu yaparken düştü. Uçakta bulunan Türk teknisyen emekli astsubay Emin Kıran ve CASA firmasından pilotlar Joseluis Gasco, Daniel Aro ile uçak mühendisi Eugenio Munoz can verdi. 
     CASA kazalarında Türkiye’yi birinci yapan kaza serisi, 19 Ocak’ta Kayseri’de başladı. Türkiye, çarşamba günü 34 şehidin acısını yaşarken dün yeni bir kazayla sarsıldı. Ankara Akıncılar Üssü’nden test için öğle saatlerinde havalanan CASA tipi askeri uçak, henüz bilinmeyen bir nedenle düştü. 
     
Motor arızası vardı      Hafta içinde uçağın yer testlerinde "hang start" adı verilen bir motor arızası saptandı. Arızanın giderilmesinin ardından dün test uçuşuna çıkıldı. İspanya’dan gelen iki pilot ve bir teknisyen ile bir Türk teknisyeni taşıyan uçak, dün saat 12.15 sıralarında Tusaş Havacılık ve Uzay Sanayii A.Ş.’deki TAI test pistinden havalandı. Yerden 30 metre yükselen uçak yaklaşık 100 feet aniden sol kanat üstüne yatarak düştü. Yeterince hız kazanamayan uçağın "çok dik" kalktığını vurgulayan TAI yetkilileri, "Belli bir açının üstünde kalkıldıysa uçak stoll’ olmuş, yani uçma özelliğini yitirmiş olabilir" dediler. 
     
Tazminat davası açabilirler      Şehit askerlerimizin aileleri, maddi ve manevi tazminat isteyebilecekleri gibi "taksirli adam öldürmek" iddiasıyla ceza davası da açabilecekler. 
     Şehit ailelerine yargı süreci hakkında bilgi veren Avukat Vehbi Kahveci, şunları söyledi "Aileler, pilota, firmaya ve Milli Savunma Bakanlığı aleyhine dava açma hakkına sahip. Ölenlerin eşleri ile çocuklarının maddi tazminat davası açmaya hakkı var. Manevi tazminat davasını ise ölenlerin tüm ailesi açabiliyor" dedi. Kahveci, ihmali bulunanlar hakkında TCK'nın "taksirli adam öldürmek" suçunu düzenleyen 455. maddesi uyarınca dava açılabileceğini belirtti. 
     
Test pilotu ölüme meydan okur      Yeni üretilen, büyük bakım ya da uzun süreli onarım gören uçakların tekrar uçabilirlik onayının alınması için yapılan test uçuşlarında risk son derece yüksek. En tecrübeliler arasından seçilen test pilotları, her türlü tehlikeyi göze alıyor. 
     Ölüme adeta meydan okuyan test pilotlarının her uçuşu, "Bir bakıma ailesiyle vedalaşır" sözleriyle değerlendiriliyor. Sadece özel personelin alındığı uçuşlarda, her türlü deneme yapılıyor. Test edilecek sistemle ilgili maddeler birer birer uygulanıyor. Bunlar tek motorlu uçuş ya da ağırlıkla kalkma denemesi olabileceği gibi panik uçuşu da olabiliyor. 
     
Prof. Yüksel Buzlanma olmaz      Jandarma Genel Komutanı Orgeneral Eşref Bitlis'in hayatını kaybettiği uçak kazasının bilirkişisi olan İstanbul Teknik Üniversitesi Uçak ve Uzay Bilimleri Fakültesi eski Dekanı Prof. Dr. Ahmet Nuri Yüksel, CASA’ların buzlanma nedeniyle düşmesinin söz konusu olmadığını bildirdi. Yüksel, "Kimse buzlanma demesin. Hangi mevsimdeyiz Ayrıca buzlanmaya karşı uçakta alınacak tedbirler var" dedi. Testte düşen uçakla diğerlerinin bir tutulmaması gerektiğini de vurgulayan Yüksel, "Yana yatma alçak irtifada olduysa hız kesilir ve uçak irtifa kaybeder. Pilot çabuk toparlayamaz yere yakınsa" diye konuştu. 
     



 GÜNCEL 



















</TEXT>
</DOC>
