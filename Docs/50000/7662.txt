<DOC>
<DOCNO> 7662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/18/spor/spo01.html </URL>
<DATE> 2001/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
SCALA FORMÜLÜ BULDU 
</HEADLINE>
<TEXT>

İtalyan hoca, Adana’nın defans kilidini çözmek için, serbest atış ve yan top silahını kullanacak 
     KARTAL YİĞİT 

Boş şut attırdı      BEŞİKTAŞ Teknik Direktörü Scala, Adanaspor’un kapalı savunma yapacağını düşünerek, formül arıyor. İtalyan çalıştırıcı, oyuncularını kilidi açmak için serbest atış ve yan toplara çalıştırdı. Yedek takıma baraj kurduran Scala, on birde olan futbolcularına serbest atış kullandırdı. Bayram’a yine ilk on birde yer vermeyi düşünen İtalyan hoca, atışları bu oyuncu ile birlikte Nihat’a yaptırdı. 
     
Savunma ağırlıklı      ADANASPOR önüne mutlak galibiyet parolasıyla çıkacak Beşiktaş’ta, Scala belirlediği ilk on birle herkesi şaşırttı. İtalyan hoca, savunmayı Ali Eren, Erman, Bayram’dan kurarken, Tayfur ön liberoda yine defansa dönük, İlhan ise orta sahada yer aldı. Scala’nın forvette Fazlı’yı oynatmayarak genç Tunç’a yer vermesi dikkat çekti. Ayrıca dünkü idmanda Mehmet ile Ayhan’a ilk on birde yer vermedi. 
     
Yasin sakat      RİZESPOR maçında ayağına aldığı darbe nedeniyle sakatlanan Yasin’in dünkü antrenmanda sakatlığı nüksedince kadrodan çıkarıldı. Bu arada uzun süredir sakatlığı nedeniyle takımdan ayrı kalan Münch de kadroda yer alacak. Scala’nın Fenerbahçe maçı nedeniyle Alman oyuncuyu deneyeceği belirtildi. Ayrıca İtalyan hoca kalede de haftalar sonra Shorunmu’yu oynatacak. Siyah - Beyazlılar Riva’da yaptıkları son antrenmandan sonra Fulya’ya geri döndüler. 
     
Beşiktaş - Adana      STAT BJK İnönü 
     SAAT 19.00 
     HAKEM Ali Aydın 
     BEŞİKTAŞ Shorunmu - Erman, Ali Eren, Bayram - Nihat, Karhan, İlhan, Tayfur, İbrahim - Ahmet Dursun, Tunç 
     ADANASPOR Atilla - Krilov, Hayati, Berthold - Kurtuluş, Soner, Evren, B.Volkan, Altan, Erol - Mehmet Yozgatlı 
     SAKAT Halilagic, Yasin Beşiktaş , Cenk Adana 
     CEZALI Nouma, Ümit Beşiktaş 
     TV DigiTürk Canlı 
     
Kartal 16 -7      BEŞİKTAŞ ile Adanaspor, ligde 38. kez mücadele edecekler. İki ekibin bugüne dek yaptığı 37 maçta, Beşiktaş 16, Adanaspor ise 7 galibiyet alırken, taraflar 14 karşılaşmada eşitliği bozamadı. Kartal’ın 41 golüne, Adana 25 golle karşılık verdi. 
     


 SPOR 

























</TEXT>
</DOC>
