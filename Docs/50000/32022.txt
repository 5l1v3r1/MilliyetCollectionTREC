<DOC>
<DOCNO> 32022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/son/sondun03.html </URL>
<DATE> 2001/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Atlantis, Uluslararası Uzay İstasyonu'na kilitlendi... 
</HEADLINE>
<TEXT>

     Uzay mekiği Atlantis'in Uluslararası Uzay İstasyonu'na UUİ sorunsuz olarak kenetlendiği bildirildi. 
     NASA'dan yapılan açıklamada, uzay istasyonundaki sorunlar yüzünden yaklaşık 1 ay geç fırlatılan Atlantis'te bulunan 5 kişilik mürettebatın, Mart ayından beri istasyonda bulunan bir Rus, iki Amerikalı astronotla buluşacağı belirtildi. 
     Atlantis, uzay istasyonuna, istasyonun ''giriş kapısı'' olarak kullanılacak Amerikan yapımı bir alçak basınç modülü getirdi. ''Quest'' adlı alüminyumdan yapılmış 6 ton ağırlığındaki bu modül, 164 milyon dolara mal oldu. 
     Bu modülün istasyona monte edilmesi için astronotlar, uzayda toplam 18 saat sürecek üç yürüyüş yapacak. Bu işlem istasyonun Canadarm2 adlı dev robot kolu yardımıyla yapılacak. 
     Astronotlar, bu görev için dört yıl süren bir eğitimden geçirildi. 
     Bu modülün uzay istasyonuna monte edilmesiyle 17 katlı bir apartman yüksekliğindeki istasyonun inşasının ilk evresi tamamlanmış olacak. 






</TEXT>
</DOC>
