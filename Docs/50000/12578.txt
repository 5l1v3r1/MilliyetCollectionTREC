<DOC>
<DOCNO> 12578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/son/sontur07.html </URL>
<DATE> 2001/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bergamalı köylüler Danıştay önünde eylem yaptı 
</HEADLINE>
<TEXT>

     Bergama'dan gelen 50 kişilik bir grup,Danıştay önünde, Bergama'daki altın arama faaliyetlerinin durdurulmasına ilişkin yargı kararının uygulanması amacıyla eylem yaptı. 
     Sabah saatlerinde bir otobüsle Ankara'ya gelen Bergama köylüleri, Sıhhiye'de, Danıştay Binası önündeki Zafer Parkı içinde toplandı. Danıştay'ın, Bergama Ovacık'ta altın madeni işletilmesinin durdurulması yönünde aldığı kararının uygulanmadığını ifade eden grup, kararın uygulanmasını istedi. Gruptaki erkekler, üstlerini çıkararak protestolarını sürdürdüler.Gruptakilerin, Danıştay'ın kararına ilişkin bir örneği de boyunlarına pankart şekline astıkları görüldü. 
     Daha sonra emniyet yetkilileri, protestonun sona erdirilmesini istedi. Gruptakiler, polis araçlarıyla konuya ilişkin basın toplantısına katılmak üzere, Türk Mühendis ve Mimar Odaları Birliği'ne götürüldüler. 




</TEXT>
</DOC>
