<DOC>
<DOCNO> 33959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/son/sondun11.html </URL>
<DATE> 2001/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Etna yeniden kükremeye başladı... 
</HEADLINE>
<TEXT>

     İtalya'nın Sicilya adasındaki Etna yanardağı, yarım günlük aradan sonra yeniden lav püskürtmeye başladı. 
     Lavların yanardağın eteğindeki teleferiğe doğru yaklaştığı ve dağcıların barınak evlerinin tehdit altında olduğu belirtildi. 
     Bölgede uzun zamandır çalışan sivil yardım kuruluşları, lavların önüne set çekmeye ve yolunu değiştirmeye çalışırken, Ulusal Jeofizik Enstitüsü yetkilileri, lavların halen Nicolosi kasabasına 4.5 kilometre uzaklıkta bulunduğu kaydediliyor. 
     Etna yanardağı çevresinde ilan edilen olağanüstü halden sonra, Başbakan Yardımcısı Gianfranco Fini, bölgeye giderek yetkililerden bilgi aldı. Fini, durumun kontrol altında olduğunu ve hükümetin tüm gelişmeleri yakından takip ettiğini ifade ederek, meydana gelen zararın karşılanması için, hükümetin ilk etapta 18 milyar liretlik yaklaşık 12 trilyon lira fon ayırdığını duyurdu. 






</TEXT>
</DOC>
