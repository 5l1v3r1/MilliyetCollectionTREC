<DOC>
<DOCNO> 47743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/son/sonspo17.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hagi'ye göre geleceğin yıldızı kim 
</HEADLINE>
<TEXT>

     Romanya Milli Takımı Teknik Direktörü Gheorghe Hagi, Dinamo Kiev'de oynayan Rumen futbolcu Tiberiu Ghioane'nin geleceğin yıldızı olduğunu söyledi. 
     Haziran ayında Romanya'nın Tranctorul Braşov takımından Ukrayna ekibine transfer olan Ghioane, Gürcistan ile yapılacak Dünya Kupası eleme grubundaki son maç için A milli takıma alınmış ancak sonra ümit milli takıma kaydırılmıştı. 
     Hagi, bu futbolcunun ileride uluslararası düzeyde büyük bir isim olabilecek yeteneğe ve güce sahip bulunduğunu söyledi. 
     Gole yatkınlığı kadar savunmada da iyi olan orta alan oyuncusunun, milli takım kaptanı olan Galatasaray'ın eski futbolcusu Gheorghe Popescu'nun yerine aday olduğu belirtiliyor. 
     Bu arada Avrupa Şampiyonlar Ligi'nde takımına 2 gol kazandıran Rumen futbolcuyla İtalya Birinci Ligi kulüplerinin yakından ilgilenmesi de Dinamo Kiev'i endişelendiriyor. 
     Grup 2.si olan Romanya, Dünya Kupası finallerine gidebilmek için Slovenya ile deplasmanda 10 Kasım'da ilk baraj maçını yapacak. 
     






</TEXT>
</DOC>
