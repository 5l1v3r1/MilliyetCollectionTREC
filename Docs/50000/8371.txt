<DOC>
<DOCNO> 8371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/son/soneko06.html </URL>
<DATE> 2001/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası'ndan dalgalı kura destek 
</HEADLINE>
<TEXT>

     Uluslararası Para Fonu IMF'nin ardından Dünya Bankası da, Türk lirasının dalgalanmaya bırakılması yönünde Türk hükümeti tarafından alınan kararı desteklediğini bildirdi. 
     Dünya Bankası tarafından Washington'da yapılan açıklamada, Dünya Bankası'nın Türkiye'nin ekonomik program ve reformlarının başarıya ulaşması için Türkiye'nin gerekli uluslararası desteği alması amacıyla Türk hükümeti, IMF ve diğer ilgili taraflarla yakından çalışılacağı da belirtildi. 
     Dünya Bankası açıklamasında şöyle denildi ''Dünya Bankası, Türk yetkililerinin, liranın dalgalanmaya bırakılması yolundaki kararını olumlu karşılamıştır. Dünya Bankası ayrıca, makro ekonomik istikrar, sürdürülebilir büyüme ve yoksulluğun azaltılmasını amaçlayan geniş ekonomik reform programını uygulamaya devam edeceğini bildiren Türk hükümetinin bu kararına tam destek vermelidir. Özellikle yapısal ve sosyal reform konularındaki kritik gündemde yoğunlaşmak üzere Dünya Bankası, bu program ve reformların ileriye gidebilmesi için gereken uluslararası desteği Türkiye'nin elde etmesi konusunda Türk yetkilileri, IMF ve diğer ortaklarımızla yakın bir çalışma içinde olacaktır.'' 




</TEXT>
</DOC>
