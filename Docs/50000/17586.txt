<DOC>
<DOCNO> 17586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/siyaset/siy01.html </URL>
<DATE> 2001/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ersümer’den istifa yok’ 
</HEADLINE>
<TEXT>

Bakanlıktan yapılan açıklamada, Cumhur Ersümer’in, "İstifa etmediği, makamını da boşaltmadığı" belirtildi. 
     ANKARA Milliyet 

     Enerji ve Tabii Kaynaklar Bakanlığı’ndan yapılan yazılı açıklamada, Cumhur Ersümer’in dört gündür makamına uğramadığı iddialarının gerçek dışı olduğu kaydedildi. Açıklamada, Bakan’ın 16 Nisan’da tam gün makamında olduğu, 17 Nisan’da Turgut Özal’ı anma etkinliklerine katıldığı, aynı gün TBMM’de Doğalgaz Yasası görüşmelerine katıldığı, 18 Nisan’da da Tes - İş yöneticileriyle bazı belediye başkanlarını kabul ettiği ifade edildi. 
     
Bakan makamında      Ersümer’in 19 Nisan’da makamında Koray Aydın ile birlikte olduğu, aynı gün yine bazı belediye başkanlarını kabul ettiği, 20 Nisan’da makamında görüşmeler yaptığı, 21 Nisan’da da milletvekili ve bürokratlarla bir araya geldiği bildirildi. Ersümer’in aynı günlerde,yüzlerce resmi evraka imza attığı ve telefon görüşmeleri yaptığı da vurgulandı. 
     


 SİYASET 










</TEXT>
</DOC>
