<DOC>
<DOCNO> 49543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/yasam/yas02.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
’İmkansız’ demeyin 
</HEADLINE>
<TEXT>
Yabancı dil 3 ayda öğrenilir 
Hiç bilmediğiniz bir yabancı dili, bilinçaltı yöntemiyle’, 3 ayda öğretmeyi garanti eden bir şirket var 
     GÜLAY FIRAT İstanbul 

     Yabancı dil öğrenmek için yıllarca kursa gitmenize ya da yurtdışında hiç tanımadığınız bir ailenin yanında çocuk bakmanıza gerek yok Kadıköy'de hizmet veren 'Dinamik Eğitim ve Danışmanlık Şirketi', bilinçaltı eğitimiyle bireylere üç ayda akıcı İngilizce'yi bir dille öğretebileceğini vaat ediyor. Hem de saatlerce çalışmadan, hiç zorlanmadan 
     
     3 dilde hakimiyet 
     Eğitim Danışmanı Necati Durkut, İngilizce, Almanca ve İtalyanca öğrenmenin bilinçaltı yöntemiyle mümkün olduğunu savundu ve şöyle konuştu "Birey, tek kelime bile bilmeden, istediği dili uygulayacağımız basit öğrenme taktikleriyle, 3 ayda günlük konuşmaları yapabilecek kadar öğrenebilir" diyor. 
     
     İşte sistem... 
     Eğitmen Savaş Demiray da insanların dakikada 500 fikir üretip, 160 kelime konuşabildiğini vurgulayarak, bilinçaltı etkileşiminin püf noktasını şöyle açıkladı 
     "Dil öğrenmede en büyük beceri düzgün duymaktır. Biz, örneğin İngilizce öğrenmek isteyenlere günlük konuşma dialogları olan beş farklı kaseti bir ay boyunca boş kaldığı her an dinlemelerini istiyoruz. Bir ay sonra öğrenciye bu kez bir yandan kelimeleri dinletiyor, bir yandan da ne anlama geldiğini resimlerle gösteriyoruz. Resimlendirme yoluyla beyinde çağrışım yapan bu öğretim sistemi, haftasonları speaking clublarla pekiştiriyor." 
     



 YAŞAM 





















</TEXT>
</DOC>
