<DOC>
<DOCNO> 47657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/spor/spo11.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
HABER TURU 
</HEADLINE>
<TEXT>

     Diyarbakır - A.Gücü 
     SÜPER Lig’de 9. haftanın açılış maçında bugün Diyarbakırspor ile Ankaragücü karşılaşacak. Diyarbakır Atatürk Stadı’nda 20.00’de başlayacak müsabakayı Sebahattin Bitirim yönetecek. Ev sahibinde eksik bulunmazken, Ankaragücü’nde sakat Cafer ve Faruk forma giyemeyecek. 
     
     Anlamlı ziyaret 
     GALATASARAY, 96. yılını kutlamaya hazırlanırken yönetici Abdürrahim Albayrak da dün Sarı - Kırmızılı kulübün bir numaralı kurucusu ve başkanı Ali Sami Yen’in eşinin elini öpmeye gitti. Albayrak, kaldığı huzur evinde ziyaret ettiği Fahriye Yen’e çiçek ve Galatasaray forması hediye etti. Yen’in bu ziyaret karşısında oldukça duygulandığı gözlendi. Fotoğraf Erol Demirkol 
     
     Balon patladı’ 
     İRFAN KURTULMUŞ 

     BEŞİKTAŞ’IN sözleşmesini fesh ettiği Kjaer, ülkesinde B.T. gazetesine yaptığı röportajda, Daum’un kendisine görevi bırakacağını ilettiğini açıkladı. Danimarkalı kaleci, "Türkiye’ye gittiğime pişman değilim. Kaybedince ortam çok kötü oluyordu. Daum, bana bırakacağını söylediğinde balon patladı. Türkiye’de ilk idmanımı masaların kenara çekilmesiyle kaldığım otelin salonunda yaptık. Bir muhabir ağzımdan aslı astarı olmayan şeyler yazmış. Onu içimden dövmek istedim" dedi. 
     



 SPOR 























</TEXT>
</DOC>
