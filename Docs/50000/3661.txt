<DOC>
<DOCNO> 3661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/spor/ybjkata.html </URL>
<DATE> 2001/01/24/ </DATE>
<TIME>  </TIME>
<AUTHOR> TURGAY ATASÜ  </AUTHOR>
<HEADLINE>
Zamanı var 
</HEADLINE>
<TEXT>

     TURGAY ATASÜ 

     Ne olacak bu Beşiktaş’ın hali Kimle karşılaşsak bu soruyu soruyor. Tıpkı ne olacak bu ülkenin hali sorusu gibi. Bize kalsa Beşiktaş kulübü için daha bu suali sorma zamanı gelmedi. Şu sırada ülkemizde bir büyük kulüp yönetim kurulu idareyi ele aldığı zaman aşağıdaki amaçlara ulaşmaya çalışır. 
     - Kulübü Avrupa düzeyinde bir Spor Kuruluşu haline getirmek. 
     - Avrupa kupalarında ciddi derece elde etmek. 
     - Ligde şampiyon olmak. 
     Diğer kupalar da amaçtır, ama büyük kulüplerin esas amaçları yukarıda belirtilenlerdir. 
     Muhterem Süleyman Abiyi düşünüyorum da adamcağızın ne kadar şiddetli muhalefeti vardı. Acımadan, gençlerle şampiyon yaptığı kulübünü değil idaresine, zaman zaman o yaşta bir insanda olan sağlık görünümüne bile dil uzatıyorlardı. 
     Şimdiki yönetim kurulunun ciddi bir muhalefeti olduğunu söylemek mümkün değil. 
     Beşiktaş kulübünün belirtilen amaçlara yönelik şu anda nereye geldiğini söylemek de mümkün değil. 
     Sadece bizce zaman çok erken. Önyargılı ve art fikirli olmadan baştan beri olduğu gibi durum takip edilmeli. 
     Bazılarımız perşembenin gelişi çarşambadan bellidir diye fetva verebilir. 
     Ama Beşiktaş, sadece Avrupa kupalarındaki durumu konusunda ümidini kesmiş durumda. 
     Bizce idareciler yoluna devam etmeli, ancak kriminal sayılabilecek yeminleri gündeme getirerek hem kendilerini tehlikeli yükümlülükler altına sokmamalı, hem de etrafa karşı endişe verici olmamalıdırlar. 
     Ayrıca yeryüzünde insan hayatında daha kıymetli birşey olabileceğini düşünemiyoruz. 
     


 SPOR 


































</TEXT>
</DOC>
