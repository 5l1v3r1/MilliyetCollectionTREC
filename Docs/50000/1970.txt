<DOC>
<DOCNO> 1970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/siyaset/siy02.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüzde 8’i paylaşamıyorlar 
</HEADLINE>
<TEXT>

CHP’nin muhafazakar seçmene yönelik politikaları muhalefeti harekete geçirdi 
     ANKARA Millliyet 

     Seçimlerde yüzde 8 oyla barajın altında kalarak Meclis’e giremeyen CHP’de, genel başkanlık koltuğu için gizli görüşmeler başladı. Koltuk savaşının alevlenmesinin arkasında bazı anketlerde CHP’nin yeniden yükselme eğilimine girmesinin yattığı belirtildi. 
     30 Eylül kurultayından sonra CHP’ye yeniden genel başkan seçilen Deniz Baykal’a karşı, muhalifler birleşti, Mayıs sonunda yapılması planlanan 29. Olağan Kurultayı için strateji belirlediler. 
     CHP’nin muhafazakar seçmene yönelik yeni politika oluşturmasından rahatsız olan muhalefet, bir ay içinde iki kez toplandı. Eski Başkan Altan Öymen dışında Tarhan Erdem, Fikri Sağlar, Ercan Karakaş, Murat Karayalçın, Hüsnü Bozkurt, Mustafa Kul, Şule Bucak ve Sefa Sirmen’den oluşan ekip, önümüzdeki günlerde yine toplanacak. Hasan Fehmi Güneş ve Ertuğrul Günay ise toplantılara katılmayı reddetti. 
     
Kavga endişe yarattı      Kurultaylar partisi ünvanı alan, koltuk kavgası yaptıkları gerekçesiyle seçmen ve tabandan eleştiri toplayan CHP’de, birbiri ardına yapılan gizli toplantılar, aynı endişenin doğmasına neden oldu. Geçen kurultayda, bir dahaki sefere aday olacağını açıklayan Hurşit Güneş dışında kimlerin adaylık koyacağı henüz kesinlik kazanmazken, kurultaya ikiden çok adayla gidileceğine kesin gözüyle bakılıyor. Kurultaya, yeni delegelerle gidilecek. Baykal yönetimi, delege ve parti tabanı üzerinde hakimiyet kurmak için bazı yöneticileri görevden almakla da eleştiriliyor. 
     


 SİYASET 
























</TEXT>
</DOC>
