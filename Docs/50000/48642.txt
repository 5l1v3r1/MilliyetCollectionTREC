<DOC>
<DOCNO> 48642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/son/sontur14.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlar Kurulu toplandı, masada ekonomi var... 
</HEADLINE>
<TEXT>

     Bakanlar Kurulu Başbakan Bülent Ecevit'in başkanlığında, ekonomi gündemiyle toplandı. 
     Başbakanlık Merkez Binada Başbakan Bülent Ecevit başkanlığında saat 11.10'da toplanan Bakanlar Kurulu'na Devlet Bakanı Fikret Ünlü Antalya'da, Devlet Bakanı Abdülhaluk Çay İstanbul'da, Milli Savunma Bakanı Sabahattin Çakmakoğlu Slovenya'da, Dışişleri Bakanı ile Sağlık Bakanı Osman Durmuş Brüksel'de, Çalışma ve Sosyal Güvenlik Bakanı Yaşar Okuyan da İstanbul'da bulunmaları nedeniyle katılamıyorlar. 
     Bakanlar Kurulu toplantısında ağırlıklı olarak ekonominin içinde bulunduğu son durumun masaya yatırılması bekleniyor. Gelir artırıcı ve gider azaltıcı önlemlerin ele alınacağı Kurul'da kamudaki erken emeklilik konusunun da netleştirileceği belirtiliyor. Kurul'da reel sektörü rahatlatıcı önlemlerin de ele alınacağı kaydedeliyor. 
     Bakanlar Kurulu'nda turizm sektörünün özellikle 11 Eylül saldırısı sonrasında yaşadığı sorunların ve bu sorunlara ilişkin çözüm önerilerinin de ele alınması beklenirken, Turizm Bakanı Mustafa Taşar'ın konuya ilişkin bir sunuş yapacağı belirtiliyor. 
     






</TEXT>
</DOC>
