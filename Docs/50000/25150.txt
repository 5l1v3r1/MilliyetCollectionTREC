<DOC>
<DOCNO> 25150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/son/sondun22.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de klonlanan üçüncü dana otlarken öldü 
</HEADLINE>
<TEXT>

     ABD'de yetişkinlerinin hücreleriyle klonlanan genetik kopyalama üçüncü dananın otlarken öldüğü, ancak ölüm nedeninin bilinmediği bildirildi. 
     Uzmanlar, 9 ay önce doğan ve milenyumdan kısaltılarak Millie adı verilen dananın, Knoxville'de Tennessee Üniversitesi'nin Deneme İstasyonu'nda dün ölü bulunduğunu söylediler. 
     Millie'nin ölüsünü inceleyen veterinerlik patolojistleri Philip Bochsler ve Malcolm McCracken, böbreğin büyüklüğünde meydana gelen değişimin dışında Millie'de görünür bir anormalliğin olmadığını ifade ettiler. 
     Uzmanlar, Millie'nin yıldırım çarpması ya da zehirlenmeden ölüp ölmediğinin araştırıldığını, ancak istasyonlarda beslenen diğer hayvanlarda zehirlenmeden kaynaklanan bir ölüm olmadığını kaydettiler. 
     Millie'nin son olarak 30 Nisan'da veteriner muayenesinden geçtiği ve durumunun iyi olduğu da belirtildi. 
     ABD'de ilk 2 dana, Texas A M şirketi ve Connecticut Üniversitesi araştırmacıları tarafından klonlanmıştı. 






</TEXT>
</DOC>
