<DOC>
<DOCNO> 29209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/siyaset/siy01.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
FP’li kadın ılımlı 
</HEADLINE>
<TEXT>

Gelenekçilerin yüzde 78’i merkezde bir partiye karşı. Yenilikçilerin yüzde 85’i ılımlı parti istiyor. FP’li kadın yenilikçilere yakın 
     İSTANBUL Milliyet 

     A G Araştırma Şirketi’nin, FP kapatıldıktan sonra, partiye oy vermiş seçmenlerle yaptığı araştırmaya göre, FP’li kadınlar, yeni kurulacak partinin daha merkezde ve ılımlı olmasını erkeklerden daha fazla istiyor. Kadınların yüzde 72.7’si "daha merkezde, daha ılımlı bir parti" diyor. Erkeklerde ise bu oran yüzde 65.9. Ayrıca, "gelenekçiyim" diyenlerin yüzde 78’i merkezde bir parti fikrine karşı. 
     "Yenilikçiyim" diyenlerin yüzde 85.2’siyse daha merkezde, ılımlı bir parti isteğinde. FP’li kadın tabanı, erkeklerle oranla daha fazla yenilikçilere yakın. 
     "Milli görüş ideolojisinden asla vazgeçilmesin" görüşünde olan kadınların oranı yüzde 23.6. 44 yaş ve üzeri FP seçmeniyse, Milli Görüş ideolojisine daha bağlı. 
     
     Kapatılma nedeni olarak FP'li kadınlar 'bazı milletvekilleri', erkekler ise 'asker' cevabını veriyor 
     
FP'nin kapatılmasına kim sebep oldu Kadın Erkek Toplam Medya 37.7 38.4 38.2 Asker - ordu 29.2 41.0 38.0 Bazı FP'li milletvekillerinin davranışları 42.5 30.8 33.8 Anayasa ve Siyasi Partiler Kanunu 28.3 32.1 31.1 Dini - siyasi görüşünden dolayı 2.8 3.0 2.9 Diğer 0.0 3.0 2.2 Şahsi - kişisel meselelerden 0.0 1.0 0.7 Cevap yok 5.7 1.3 2.4      
     
     Gelenekçilere yakınım diyenlerin yüzde 78'i merkezde bir parti fikrine karşı 
     
Yeni parti nerede olmalı Yenilikçi gelenekçi  Gelenekçilere yakınım Yenilikçilere yakınım Her ikisine de yakınım Hiçbirine yakın değilim Toplam Daha merkezde, daha ılımlı bir parti olmalı 18.3 85.2 46.6 69.0 67.5 Milli Görüş ideolojisinden asla vazgeçmeyen bir parti olmalı 78.0 11.8 44.8 17.2 27.9 Diğer 0.0 1.9 5.2 3.4 2.2 Cevap yok 3.7 1.1 3.4 10.3 2.4 Toplam 100.0 100.0 100.0 100.0 100.0      
     Kapatmaya karşılar 
     FP’liler, kapatma kararını "yanlış ve demokrasiye aykırı" olarak nitelendirdi. Araştırmaya katılanların yüzde 55.7’si, "Yanlış yapıldı, onaylamıyorum" derken, yüzde 2.4’ü "FP’yi çekemediler" dedi. Yüzde 6.3’ü de, yeni bir fikir ve parti oluşumuna zemin hazırlaması bakımından "olumlu" buldu. 
     FP’liler, partinin kapatılmasına yüzde 38.2 basının sebep olduğu görüşünde. Yüzde 38’iyse, orduyu neden olarak gösterdi. "FP’li milletvekillerinin davranışları" diyenlerin oranıysa yüzde 33.8 çıktı. Kadınlar, birinci neden olarak milletvekillerinin davranışlarını gösterirken, erkekler ağırlıkla "ordu" yanıtını verdi. 
     Araştırmada ilginç bir gözlem de ortaya çıktı. Eğitim yükseldikçe "FP’nin kapatılmasının nedeni, mevcut Anayasa ve Siyasi Partiler Kanunu’dur" diyenlerin oranı arttı. 
     
     Gelenekçi protestocu 
     FP’li seçmenin yüzde 66.4 gibi büyük bir oranı, yeni bir parti kurulması gerektiği fikrinde. Yüzde 29.2’si ise, milletvekillerinin sine - i millete dönmesini istiyor. 
     "Sine - i millete dönelim" diyenler, kendini gelenekçilere yakın hisseden FP seçmeni içinde daha yoğun. Yenilikçilerin yüzde 27’si "sine - i millet" derken, bu oran "gelenekçilere yakınım" diyenlerde yüzde 34. Eğitim yükseldikçe, sine - i millet isteyenlerin oranı düşüyor. 
     FP yerine parti kurulmadan seçim olması durumunda, FP seçmeninin yüzde 64’ü başka partiye oy vermeme düşüncesinde. "BBP" diyenlerin oranı yüzde 11.2. Yaş yükseldikçe sadık seçmen oranı da yükseliyor. 
     
     Yeni parti kurulmazsa FP seçmeninin 64'ü bugünkü partilerin hiçbirine oy vermeyeceğini, sandığa gitmeyeceğini veya boş oy vereceğini söylemiştir. 
Yeni parti olmasa kime oy verir Hiçbiri boş 64.0 BBP 11.2 MHP 4.4 DYP 3.6 LDP 1.2 HADEP 1.0 ANAP 0.7 Diğer 1.0 Cevap yok 12.9 Toplam 100.0      
     
Yeni partinin ılımlı olması isteniyor Daha merkezde, daha ılımlı bir parti olmalı 67.7 Milli görüş ideolojisinden asla vazgeçmeyen bir parti olmalı 27.7 Diğer 2.2 Cevap yok 2.4 Toplam 100.0      
     
     Erkekler daha yüksek oranda sine - i milleti dile getiriyor. 
     
Şimdi ne yapmalı Cinsiyet  Kadın Erkek Toplam Yeni bir parti kurulmalı 68.9 65.6 66.4 Sine - i millete dönülmeli 21.7 31.8 29.2 Diğer 0.9 0.3 0.5 Cevap yok 8.5 2.3 3.9 Toplam 100.0 100.0 100.0      
     



 SİYASET 











</TEXT>
</DOC>
