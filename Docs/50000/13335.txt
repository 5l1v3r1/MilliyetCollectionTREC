<DOC>
<DOCNO> 13335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/27/son/sontur17.html </URL>
<DATE> 2001/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı ''Hükümetin performansı çok iyi olsaydı, testiyi kırmazdık" 
</HEADLINE>
<TEXT>

     Sabancı Holding Yönetim Kurulu Başkanı Sakıp Sabancı, ''Hükümetin performansı çok iyi olsaydı, testiyi kırmazdık. Testiyi kırdık permüperişan olduk'' dedi. 
     Sakıp Sabancı, Sabancı Holding 2000 yılı olağan genel kurulu sırasında basın mensuplarının sorularını yanıtladı. Devlet Bakanı Kemal Derviş'in Uluslararası Para Fonu IMF ve Dünya Bankası ile son temaslarını nasıl değerlendirdiğine ilişkin bir soru üzerine de Sabancı, Türkiye'nin zorlukları varken, arayışlarını sürdürürken Derviş'in gündeme geldiğini hatırlattı. 
     Sabancı, şunları söyledi 
     ''Deneyimleri ve birikimleri olan, yapmak için niyetli ve koşan bir arkadaşımız var. Mümkün olduğunca lakırdıda değil, gerçekten arkasında durduğumuzu birbirimize de söyleyelim. Bizi duymak görmek, istemeyen insanların da gözüne patlatırmışçasına gösterelim. Biz arkasındayız. Türkiyemizin daha iyi olması için çalışacağız, yanındayız.'' 
     Krizin ardından hükümetin performansını nasıl değerlendirdiğinin sorulması üzerine de Sabancı, ''Performansı çok iyi olsaydı, testiyi kırmazdık. Testiyi kırdık, permüperişan olduk'' dedi. Dışarıdaki insanların dışarıya bakış pencerelerinin farklı olduğunu ifade eden Sabancı, şöyle devam etti 
     ''Neden dışarıdaki adamlar Türkiye'ye bakışlarını bir sene, iki sene, üç sene evvel böyle yapmıyorlardı, yahu Şimdi niye böyle bakıyor. Zaten borsan küçüldü, onun için de yabancılar yavaş yavaş tırmanarak hissedarlar olmuştu, gelişmişti. Neden daha da aşağıya aşağıya gittik, bu bir kader değildi ama bundan sonra birlik-dirlik melodisi lazım.'' 
     
     



</TEXT>
</DOC>
