<DOC>
<DOCNO> 30844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/yazar/zbirand.html </URL>
<DATE> 2001/07/07/ </DATE>
<TIME>  </TIME>
<AUTHOR> M. Ali Birand  </AUTHOR>
<HEADLINE>
IMF Türkiye’yi fena dövüyor... 
</HEADLINE>
<TEXT>

     Türkiye dayak yiyiyor. 
     Dayağı atan, Bush yönetimi başta olmak üzere batının büyük ülkeleri. Aracı, yani elinde sopa olan ise IMF. 
     Bu duruma düşmemizin nedeni, milliyetçi olmakla gurur duyan MHP’li bakanların tutumları ve konuşmalarıdır. 
     Dünkü New York Times’da yayınlanan yazı, Bush yönetiminin kararlılığını açıkça gösteriyor. Washington uzlaşıdan yana değil. "Hadi bir defalık daha Türkiye’yi affedelim" denmiyor. Aksine açıkça "Telekom Genel Müdürü ile Yönetim Kurulu’nun başında aynı kişi olmaz. 
     Genel müdürlüğe bir başka isim atayın" deniyor. 
     Kemal Derviş dünkü basın toplantısında da bu havayı yansıttı. "Telekom Yönetim Kurulu’ndaki 7 kişinin arkasında olduğunu" söyledi. Genel müdürü dışarda bıraktı. 
     IMF’nin mutlaka uygulanmasını istediği diğer konu da, Emlakbank’ın söz verildiği gibi hemen kapatılması. 
     
     "Programı harfiyen uygulayacaksınız..." 
     Kemal Derviş’in Washington temaslarının bize getirdiği mesaj, Bush yönetiminin ve IMF’nin Türkiye’nin gözünün yaşına bakmayacağı ve programı harfiyen uygulamak zorunda olduğumuz şeklinde. Bu tutumu da "iç işlerine karışma" şeklinde görmüyor. 
     Washington’daki pazarlığın hafta sonuna sarkması dahi, Bush yönetiminin giderek yüksek sesle MHP’ye tavır alması, MHP’li bakanların tutumu Washinton’da alerji yaratıyor. 
     Ne olursa olsun, şimdi top Ankara’da. 
     Koalisyon bir karar vermek zorunda. 
     IMF’yi tatmin edici bir formül bulunursa 2’nci dilim kredi serbest bırakılacak. 
     Aksi halde, Türkiye’ye nezaket gösterme eğilimi yok. 
     
     Genel müdür istifa etmeli 
     Bu krizden çıkışın en başta gelen koşulu, dönüp dolaşılıp, İbrahim Hakkı Bey’in hem 
     Genel Müdür, hem de Yönetim Kurulu Başkanlığı’na atanmasına dayanıyor. Genel müdür ve yardımcılarının, eski yönetimden seçilmesi de tuz biber ekiyor. 
     Kısacası, Washington Enis Öksüz’ün formülünün değiştirilmesinde ısrarlı. 
     Anlaşılan, sonuç önümüzdeki hafta belli olacak... Ancak artık görünen köy kılavuz istemiyor. Türkiye’ye zorla dahi olsa, verdiği sözler tutturulacak. 
     İflas etmeseydik... 
     Bizi kurtarın diye IMF 
     kapısını çalmasaydık. 
     Para istedin mi, koşullarına da uyarsın. 
     Başka çare var mı 
     Kendi düşen ağlamaz. 
     
Görgülü müsünüz      Avrupa Birliği’ne girmekten söz ediyoruz. Kopenhag Kriterleri, ekonomik standartlara bakıyoruz. Girdiğimiz zaman da 
     "Avrupalı" olduğumuzu ileri süreceğiz. 
     Acaba Avrupalılık sadece işkence yapmamak, özelleştirmeyi ön plana çıkartmak mı 
     Oysa Avrupalılık bir tutum, bir davranışı da beraberinde getirir. 
     Emekli Büyükelçi Yüksel Söylemez bir test hazılamış. 
     Avrupalı gibi mi davranıyorsunuz, sorusuna kendi yanıtınızı bulabilirsiniz 

</TEXT>
</DOC>
