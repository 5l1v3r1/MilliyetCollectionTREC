<DOC>
<DOCNO> 23123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/yazar/okur.html </URL>
<DATE> 2001/05/25/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Buharlaşan para... 
</HEADLINE>
<TEXT>

     Dikkat Aranıyor... 1.2 katrilyon lira nereye park etti 
     Onu arıyoruz. 
     Para buharlaşmaz... Para kaybolmaz... 
     Ama bir yerlere gider oturur... 
     Bizim salı ve çarşamba gününden söz ettiğimizi anladınız. Biliyorsunuz çarşamba, yani 23 Mayıs günü 3.4 katrilyon liralık itfa vardı. 
     Hazine, 22 Mayıs’ta biri 6, diğeri 10 aylık iki ihale açarak minimum net 3.1 katrilyon lira borçlanacağını ilan etmişti. 
     Ancak ihalede 2 katrilyon 28 trilyon lira net satış yaptı. 
     Kamular hariç tabii. 
     Ve, satış tutarı piyasanın moralini bozdu. 
     Çünkü beklenen talep gelmemişti. 
     Neden 
     İhale sonrası dövizde sınırlı bir hareket olmuş, bonoda faizler yükselmiş, borsa endeksi düşüşe geçmişti. İtfa günü piyasaların rengi değişmedi. 
     
Hepimiz aynı gemideyiz ’      Ancak bir farkla. 
     Merkez Bankası, reverse repo ihalesi açınca piyasa profesyonelleri dikkatlerini buraya yoğunlaştırdı. Ancak 500 trilyonun üzerindeki talebe karşılık 69.4 trilyonluk satış yapıldı. 
     Faizler yüksekti. 
     Ve herkes yeniden paranın peşine düştü. Gözler, Merkez Bankası’nın over night piyasasına çevrildi. Çünkü paranın park yeri için önemli bir adresti... 
     Fakat biz, bütün bunları bir yana bırakıp, ihale öncesi yapılan görüşmelere dikkat çekmek istiyoruz. İhale öncesi piyasanın en büyük bankalarından biri diğer bankalarla yaptığı görüşmede "Hepimiz aynı gemideyiz Bu ihaleye girmeliyiz" diye bol bol konuşmuştu. Üstelik bu bankanın bono portföyünün yüklü olduğunu bilmeyen yoktu. Piyasa için önemli bir banka olduğunu herkes iyi bildiği için "haklısınız" denmişti. 
     Ancak sürpriz. 
     Bu banka ihaleye teklif vermedi 
     "Bankacılar böyle diyor." 
     İşte bu noktadan sonra da moraller iyice bozuldu. 
     
Piyasanın nabzı      Çünkü, bu banka bankacılık sistemi için kilit bir bankaydı. Üstelik borç takasının konuşulduğu, iki krizin yaşandığı bir dönemde Bankacılık sektöründe yaşanan krizle ilgili farklı senaryolarının konuşulduğu dönemde bu bankanın adı sıkça gündeme gelmişti. Bankacılık sektörünün "duayenleri" burada oturuyordu. 
     Üstelik, Demirbank gibi bono portföyü yüklü, faizin patronu bir banka da yoktu... Şimdi, paranın gittiği adrese bakarsak Aceleye gerek yok. Ama over night piyasa önemli bir gösterge. 
     Paranın buraya park ettiği belli. 
     Ancak ahlamak zor. Merkez Bankası dün döviz satış ihalesi açıp, over night faizleri 67’den 65’e çekti. 
     Ve bir gün beklendi. 
     Acaba Merkez Bankası cephesinde korku mu yaşandı. Piyasanın nabzı mı yoklandı. 
     Bilemeyiz. 
     Bildiğimiz, döviz piyasası, açık piyasa işlemleri bizim için önemli bir gösterge olmaya devam edecek. 
     Ve biz de park adresindeki izlenimleri aktarmaya çalışacağız. 
     Doğrusu veri takibi... 
     
     







Borazancılar 


Enerjide beyaz sayfa 


Kurdun yasası düşeni yemektir 


Erdal İnönü'nün yenilenme projesi, Derviş... 


Değişim paketi 


Öğrenci kurultayı 


"Acıtan" barış savaştan iyi... 


Buharlaşan para... 


Türkiye miyop, tedavisi belli 


TÜSİAD demokrasisi... 


Antep rüzgarı 


Dünya liginde Türkiye nerede 


Krizlerden ders almıyoruz 2 


Bayrampaşa toptancıları "dertli" 


Kimin ortaklığı var Gazın fiyatı nedir 


</TEXT>
</DOC>
