<DOC>
<DOCNO> 3665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/yasam/yas01.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Evet İmaj her şeydir 
</HEADLINE>
<TEXT>

Uzmanlara göre, siyasilerimizin imajı’ fena değil. Kötü görünenler de küçük rötuşlarla düzeltilir ama Osman Durmuş’a ne yapsanız fayda etmez 
     ECE BİLGİN 

     İmajın hayatımızdaki önemi konusunda söylenecek yeni bir söz kalmamıştır herhalde. Bu iş üzerine kafa patlatmış’ profesyonellerin verdiği danışmanlık hizmeti epeydir Türkiye’de de revaçta. Onlardan biri de, Özlem Tosun. Konuşmadan beden diline kadar bireysel imajın bütün unsurlarını mercek altına alıyor ve yeniden işliyor.’ 
     Tosun’a, her gün bir yerlerde görüntülerine rastladığımız siyasi liderlerimizin’ imajlarını sorduk, o da anlattı... İşte sonuçlar... 
     Ahmet Necdet Sezer Sade giyiniyor ve görgü kurallarına dikkat ediyor. Özenli ve temiz. Ancak, metinleri kağıttan okumamalı. 
     Bülent Ecevit Türkçeyi iyi kullanıyor. Beden diline hakim. Giyimi daha güncel olmalı. 
     Devlet Bahçeli Zaman zaman beden dili çok sert oluyor. Bu yüzden halkla bağ kurmakta zorlanabilir. Daha çok gülümsemeli. Giyimi şık. 
     Mesut Yılmaz Şık giyiniyor. Konuşması hızlandığı için artık kitlesinin ilgisini toplayabiliyor. Biraz daha gülümsemeli. 
     İsmail Cem En başarılı imaja sahip politikacı. Giyiminde kusur yok. ancak sesine biraz daha enerji yüklemeli. 
     Tansu Çiller Beden dili çok sert. Güçlü kadın mesajı vermek istediği için, el hareketleri çok erkeksi. Etek boyu kısalmalı. Seçtiği renklerde ise zamam zaman yanlış yapıyor. 
     Osman Durmuş Giyimi çok kötü. Negatif enerjiye sahip. Bir defa, ceketten daha koyu renk gömlek giyiyor. 
     
     Uzmandan tüyolar... 
     Deri altında pembelik ve beyazlık olan kişiler soğuk tonları buğday, altın tonlara sahip yüzler ise sıcak renkleri tercih etmeli. Renk insanı, dinamik ve canlı ya da solgun ve hasta gösterebilir... 
     


 YAŞAM 



















</TEXT>
</DOC>
