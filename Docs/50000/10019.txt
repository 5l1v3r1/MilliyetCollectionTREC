<DOC>
<DOCNO> 10019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/05/ekonomi/eko01.html </URL>
<DATE> 2001/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancılar Fon’daki bankalardan vazgeçiyor 
</HEADLINE>
<TEXT>

İnterbank ve Bank Ekspres’e talip olan Standard Bank’ın yetkililerinden biri, krizden sonra Fon bankalarını almayacaklarını ifade etti 
     KADİFE ŞAHİN 

     İnterbank ve Bank Ekspres’e talip olan Standard Bank’ın Türkiye yetkililerinden biri, krizden sonra Fon bankalarını almaktan vazgeçtiklerini söyledi. 
     Nisana kadar satışı planlanan Tasarruf Mevduatı Sigorta Fonu yönetiminde bulunan bankalardan ikisine talip olan İngiliz kökenli Güney Afrikalı Standard Bank, krizden sonra bu bankaları satın almaktan vazgeçti. 
     İnterbank ve Bank Ekspres’te incelemeler yapmalarına karşın krizden sonra bu kararlarını yeniden gözden geçirdiklerini belirten Standard Bank yetkilisi, "Johannesbourg’da borsada işlem gören bir bankayız. Bu kriz ortamında bir de Türkiye’de banka satın alırsak yatırımcımız olumsuz etkilenir" dedi. 
     
Zararlar büyüyor      Türkiye’nin krizden çıkmasının uzun zaman alacağını belirten bankacı, "Halka açık bir banka olduğumuz için analistlerimiz çok duyarlı olmak zorundalar" diye konuştu. 
     Fon yönetiminde bulunan bankaların daha önce belirtilen toplam zararlarının 8 milyar dolar düzeyinde olduğunu belirten Standard Bank yetkilisi, "Sümerbank çatısı altında birleştirilen Egebank, Bank Kapital, Yurtbank, ve Yaşarbank dışındaki bankalar aralıkta yaşanan krizden sonraki ikinci krizle tekrar büyük bir zarara uğradılar" dedi. 
     
Nisana yetişmez’      Bankaların h l da zarar yazmaya devam ettiğini belirten yetkili, bu bankaların satışlarının nisan ayına kadar tamamlanabilmesi için devletin bir danışman firma tutmasının daha yararlı olacağını ifade etti. Bankacı, incelemelerde bulundukları bankalardan sağlanan bilgi akışının yavaş olduğunu da belirtti. 
     


 EKONOMİ 





















</TEXT>
</DOC>
