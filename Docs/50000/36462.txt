<DOC>
<DOCNO> 36462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/ekonomi/eko02.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Turkcell’in zararı 376.6 trilyon lira 
</HEADLINE>
<TEXT>

Altı aylık bilançosunda 376.6 trilyon lira zarar açıklayan Turkcell’in kısa vadeli borçları geçen yıla göre yüzde 138.7 arttı 
     EKONOMİ SERVİSİ 

     Turkcell, altı aylık bilançosunda 376.6 trilyon lira açıkladı. Şirket geçen yılın eş döneminde de 12.6 trilyon zarar etmişti. Turkcell’in ilk altı aydaki 376.6 trilyonluk zararında, borçlarındaki büyük artışın rol oynadığı gözlendi. 
     Şirketin kısa vadeli borçları geçen yıl ilk yarıda 790.1 trilyonken, bu yıl yüzde 138.73 artarak 1.8 katrilyona ulaştı. Geçen yıl ilk yarıda 839.5 trilyon olan uzun vadeli borçları da yüzde 69.49 artışla 1.4 katrilyon oldu. 
     
Borçların rolü      Bilançoda, şirketin geçen yıla göre net satışlarını yüzde 55.83 artırarak 930.8 trilyona ulaştırmasına karşın, uzun vadeli borçlanma giderlerinin 483.8 trilyon, kısa vadeli borçlanma giderlerinin de 101.7 trilyon lira olduğu dikkat çekti. Sonuçta altı aylık bilançosunda 16.4 trilyon esas faaliyet karı olan Turkcell, 376.6 trilyon zarar açıkladı. Şirketin geçen yıl 294.7 trilyon olan özsermayesi de bu yıl ilk yarıda -217.6 trilyona düştü. 
     
Sabancı k rını artırdı      Altı aylık bilançosunu İMKB’ye ulaştıran Sabancı Holding ise 60.5 trilyon lira kar açıkladı. Geçen yılın eş döneminde karı 27.3 trilyon lira olan Sabancı Holding, böylece karını 121.53 oranında artırmış oldu. 
     Altı aylık açıklayan şirketler arasında en yüksek karı 204.9 trilyon lira ile Akbank elde etti. Turkcell’den sonra en yüksek zararı ise 113.9 trilyonla Erdemir açıkladı. 
     Karını geçen yıla göre en çok artıran şirketler Mazhar Zorlu Holding, Akal Tekstil ve Çelebi Hava Servisi oldu. Mazhar Zorlu Holding karını yüzde 9.402 artırıken, Akal Tekstil’in kar artışı yüzde 7.326, Çelebi Hava Servisi’ninki de yüzde 3.145 olarak gerçekleşti. 
     



 EKONOMİ 


























</TEXT>
</DOC>
