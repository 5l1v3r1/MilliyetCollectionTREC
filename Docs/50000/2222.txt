<DOC>
<DOCNO> 2222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/guncel/gun02.html </URL>
<DATE> 2001/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
TEAŞ'a ihbarcı ışık tutacak 
</HEADLINE>
<TEXT>

Beyaz Enerji Operasyonu’nda "Düğmeye kim bastı " tartışması giderek alevlenirken TEAŞ'la ilgili ilk ciddi ihbar adını gizleyen bir çalışandan geldi 
     AYHAN AYDEMİR Ankara 

     Türkiye Elektrik Anonim Şirketi'ndeki TEAŞ ilk ciddi ihbarı, adını açıklamayan bir kurum çalışanı yaptı. 9 Şubat 1999'da Başbakanlık Yüksek Denetleme Kurulu Başkanlığı'na giden ihbarcı, Elbistan B santralı ihalesindeki yolsuzlukla ülkenin 800 milyon dolar zarara uğratıldığını öne sürerek "tezgahtar ekibi" diye tanımladığı TEAŞ'ın başındaki bürokratlarla ilgili ayrıntılı bilgiler verdi. Dönemin DSP'li Enerji Bakanı Ziya Aktaş, ihbar başvurusunu "gizli" damgasıyla Bakanlık Teftiş Kurulu Başkanı Tuğrul Turhan'a gönderdi. 
     
1 günde geçti      İhbarcı mektubunda, 1.5 milyar dolarlık Elbistan - B santralı ihalesinin bir günde "MHI - ENKA - GAMA" konsorsiyumu lehine sonuçlandığını anlatan ihbarcı, projenin ANAP iktidarlarının gözdesi bu şirketlere gitmesinin doğal olmayacağına dikkat çekerek şu bilgileri verdi 
     
ENKA kurtarıldı      "Bu olayların ardındaki kişiler ENKA grubunun fiyatını da 60 milyon dolar artırdı. Bu teknik artırım bazı teknik değerlerin üzerinde oynanarak uygun hale getirildi ve ek 100 milyon dolar ile ENKA'nın kayıpları kurtarıldı." 
     
Tezgahtar listesi      İhbarcı, tezgahtar dediği 5 kişiyle ilgili şu bilgileri verdi 
     Zeki Köseoğlu Eski Genel Müdür Şarık Tara ve Erol Üçer'in, Mesut Yılmaz'a baskı yaparak kendisine seçim kzandırmasını umdu. 
     Birsel Sönmez ANAP'lı Devlet eski Bakanı Namus abidesi Sönmez’e, kendisi ve oğlunun iş makineleri hakkında soru sormak yeterli. 
     Budak Dilli Gen. Müd. eski Yard. Kendisini bu göreve getirenlere diyet ödedi. 
     Muhsin Gür Eski Daire Başkanı GAMA’daki akrabasının güdümünde. 
     Mete Saya Eski Müdür İhaleleri kılıfına uydurdu. 
     
Hasat’ta 32 gözaltıALİ EKBER ŞEN Mersin DHA 
     Emniyet Genel Müdürlüğü Kaçakçılık ve İstihbarat Daire Başkanlığı ile İçel Emniyet Müdürlüğü'nce başlatılan "Hasat Operasyonu"nda gözaltına alınanların sayısı 10'u kadın olmak üzere 32'ye ulaştı. Yetkililer, iki ana ve 13 paravan şirketten yapılan hayali ihracattaki rakamların trilyonları bulduğunu belirtti. Operasyon kapsamında Hasan Şeker'in firmasına ait 4 bilgisayar ve 6 çuval dolusu dokümana Ahmet Sertaş'ın sahibi olduğu Sertaşlar firmasında ise 6 bilgisayarla 50 çuval dokümana el konuldu. 
     
Cankurtaran'ın damadı da hayali ihracattan içerdeNEZİH GÜROL İstanbul 
     İşadamı Emin Cankurtaran'ın damadı İlhan Arslan ile İlhan Balduk'un da aralarında bulunduğu 25 kişilik hayali ihracat çetesiyle ilgili geniş çaplı bir soruşturma başlatıldı. 
     Adil Afacan isimli şahısın çetebaşı olduğu şahıslar, işadamı Balduk ile dört kişiyi kaçırdıktan sonra 80 milyar lira fidye istedi. Çete mensupları, paranın verilmemesi durumunda, Balduk ve arkadaşlarının hayali ihracat yaptıklarını polise ihbar edeceklerini söyledi. Ancak çetenin elinden kurtulmayı başaran Balduk polise ihbarda bulundu. Fidyecilerle irtibata geçen polis, ellerinde tuttukları kişilere karşılık parayı belirlenen bir adrese getireceğini bildirdi. 
     Fidyeciler polisle buluşmak için geldikleri Şişli, Mecidiyeköy, Gayrettepe ve Beşiktaş'ta yakayı ele verdi. Afacan ve arkadaşlarının verdikleri ifade üzerine fidyecilerin kullandıkları Sarıyer'deki orman evine giden polis, kaçırılan dört kişiyi de kurtardı. 
     Ancak yakalanan kişilerin ihbarı üzerine, Organize Suçlar ve Silah Kaçakçılık şubesi polisince yapılan soruşturma sırasında, Balduk ve dört kişi, Cankurtaran'ın damadı ve Cankurtaran Holding'in yöneticilerinden Arslan adına paravan şirketler kurarak trilyonluk hayali ihracat yaptıklarını itiraf etti. Polis yetkilileri, biri bayan toplam 25 kişiyi gözaltına aldıklarını, Balduk, Arslan ve adamlarının kurdukları paravan şirketler aracılığıyla geçen yıl yaklaşık 5 trilyon liralık hayali ihracat yaptıklarının belirlendiğini belirtti. 
     Holdingin mali kayıtları incelemeye alınırken şirketlerin geçmiş kayıtlarının denetleneceği, DGM savcısının da, soruşturma kapsamında Cankurtaran'ın gözaltına alınmasını isteyebileceği bildirildi. 
     


 GÜNCEL 















</TEXT>
</DOC>
