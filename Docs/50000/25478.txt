<DOC>
<DOCNO> 25478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/magazin/amag.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Demet defteri KAPATTI 
</HEADLINE>
<TEXT>

İbrahim Kutluay - Demet Akalın aşkı galiba cidden bitti.. Sebep mi Akalın bu konuda şu ipucunu veriyor İbrahim evlilik tarihini sürekli erteledi... 
     BİRSEN ALTUNTAŞ 

     Tam dört yıldır birlikte olan eski manken yeni şarkıcı Demet Akalın ile milli basketbolcu sevgilisi İbrahim Kutluay’ın ayrılığı, magazin dünyasını bir anda karıştırıp "Türkiye’nin meselesi" halini aldı. Henüz tam sebebi bilinmemekle birlikte, Akalan’ın kızıp, Kutluay ile yaşadığı evi terk ettiği kesin. Bu konuda Demet Akalın, "Üzgünüm ama, artık İbrahim Kutluay defterini tamamen kapattım" diyor. 
     
     Evlilik tarihi tetikledi 
     Stres nedeniyle boynunda kas spazmı geçirdiğini ve 17 gündür tedavi gördüğünü söyleyen Akalın, biten aşkı’ konusunda bakın Milliyet’e neler diyor 
     "Ayrılık sebeplerimiz çok. İbrahim’in evlilik tarihini durmadan ertelemesi, ayrılık sebebini iyice tetikledi. İbo, Atina’dan sürekli telefon ediyor ama cevap vermiyorum. Eskiden olduğu gibi barışmamız mümkün değil. Onu hayatımdan tamamen çıkardım. Dört yıllık ciddi bir ilişkinin arkasından konuşmak bana yakışmaz." 
     
     Abartacak birşey yok’ 
     Sinirlerinin çok yıprandığını belirten Akalın, "Üçüncü bir şahıs mı aranıza girdi " sorusuna, "Aldatma bizim kitabımızda yazmaz. Bu konuda kendimden önce İbo’ya güvenirim" yanıtını verdi. Demet Akalın’ın annesi Şenay Akalın da Kutluay’a oldukça kızgın. Anne Akalın, Kutluay’ın sürekli evlilik tarihini ertelemesi yüzünden sülalerine rezil olduklarını belirtiyor. Yunanistan’ın AEK Takımın’da oynayan İbrahim Kutluay ise, şimdilik sadece, "Uzun süredir Atina’dayım. Demet’le telefonla konuşuyoruz. Abartacak bir şey yok" diyor. 
     



 MAGAZİN 















</TEXT>
</DOC>
