<DOC>
<DOCNO> 29012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/guncel/gun02.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Deprem nöbeti 
</HEADLINE>
<TEXT>

17 Ağustos ve 12 Kasım depremlerinde kaplıca suyunda petrol tadı alan Tuzla Termal Tesisleri'nin sahibi saat başı suyu tatması için birini görevlendirdi 
     İHSAN YILMAZ İstanbul 

     Tuzla Gölü'nün sularının çekildiği dönemde su seviyesi 30 santim düşen Termal Tesisleri'nde depremi önceden tahmin etmek için 'canlı deprem cihazı' devreye sokuldu. Marmara'daki iki deprem öncesinde de suda petrol tadı oluştuğu kanısına varan tesis sahibi Köksal Köse, bir görevliye saat başı suyu tattırıyor. 
     
     Yağ tabakası oluyor’ 
     Tarihi bin yılı bulan, Evliya Çelebi'nin de 1611'de anlattığı Tuzla İçmeleri'nin inşaat mühendisi sahibi Köksal Köse, yaptıkları çalışmanın nedenini şöyle anlattı "17 Ağustos'taki deprem öncesinde suda petrol tadı vardı. Müşterilerimizden de bu yönde şik yet aldık. Suda kokunun yanı sıra yağ tabakası da oluşuyordu. 12 Kasım öncesinde de aynı yönde şik yetler arttı. Yine baktığımızda suda petrol tadı belirledik. Aynı gün deprem meydana geldi." 
     Bu olay üzerine sudaki petrol tadı ile deprem arasında bağlantı olduğunu anladıklarını söyleyen Köse, "O günden beri suyun tadındaki değişikliği takip ediyoruz" dedi. Köse sözlerine şöyle devam etti "Bir arkadaşımızı görevlendirdik. Her saat başı suyun tadına ve derecesine bakıyor ve sonuçları işliyor. Şu ana kadar suyun tadında bir bozulma olmadı." 
     
     MTA gelip inceledi 
     Şifalı suların seviyesinin son dönemdeki düşüşüne de dikkat çeken Köse, MTA'dan uzmanların da geçen hafta gelerek incelemelerde bulunduğunu belirtti. Köse, "Suyun kotunun düşmesine İSKİ'nin kolektör inşaası sırasında kaynağa zarar vermesi neden olabilir. Ya da yer hareketleri sırasında oluşan çatlaklara su dolma ihtimali var" diye konuştu. 
     
     Depremzedeye kötü haber 
Deprem konutları satışa çıkarılamaz      Bayındırlık ve İsk n Bakanlığı Afet İşleri Genel Müdürü Mustafa Taymaz, deprem bölgesinde hak sahiplerine teslim edilen konutların şu anda bir başkasına satışının yapılamayacağını, yapılacak olanların da yasal olmayacağını açıkladı. Taymaz, satış yapanlar hakkında yasal işlem başlatacakları uyarısında bulunurken, "Böyle bir durumu tespit edersek hem alıcı, hem de satıcı hakkında yasal işlem başlatırız. Vatandaşlar yasal olmayan bir şeye kalkışmasınlar. Kimse hakkını devredemez, devrederse de bu yasal olmaz" dedi. 
     
     Fuara giriş ücretsiz olacak 
17 Ağustos'ta afet fuarı düzenlenecek      ŞÜKRAN ÖZÇAKMAK İstanbul 

     Marmara depreminin ikinci yıldönümü olan 17 Ağustos'ta, CNR Uluslararası Fuar Merkezi'nde Türkiye'nin ilk deprem fuarı açılıyor. "Afet Öncesi Hazırlık Fuarı - S.O.S 2001" fuarında, olası afetlerde kullanılacak malzeme ve ekipmanlar sergilenecek. 81 ilin valisi, 140 ilçenin kaymakamı, Marmara ve Boğazlar Belediyeler Birliği ile 3 bin belediye başkanının biraraya geleceği fuarda, arama kurtarma tatbikatlarından, afet anında sahra hastanesi kurulmasına kadar uzanan birçok etkinlik yer alacak. 
     
     Merkez üssü Ege Denizi 
İzmir iki kez 3.9’la sallandı      İzmir'de dün peş peşe orta şiddette iki deprem meydana geldi. Deprem İzmir ve çevresinde hissedildi. Kandilli Rasathanesi’nden alınan bilgiye göre, merkez üssü Ege Denizi Karaburun açıkları olan depremin ilki saat 20.19'da, ikincisi ise saat 20.27'de meydana geldi. Her iki depremin de aletsel büyüklüğü 3.9 olarak kaydedildi. Depremler, herhangi bir can ve mal kaybına yol açmadı. Erzurum’da da dün saat 22.28’de 3.7 büyüklüğünde bir deprem meydana geldi. Merkez üssü Erzurum - Pasinler olan sarsıntıda can ve mal kaybı olmadı. 
     
     Deprem hurafesine ceza 
Cüppeli Hoca'ya bir yıl 2 ay hapis      ANKARA Milliyet 

     Yargıtay 8. Ceza Dairesi, Marmara depreminin nedenini bölge insanının dini gereklere uygun biçimde yaşamamalarına bağlayan "Cüppeli Ahmet Hoca lakaplı Ahmet Mahmut Ünlü'ye verilen 2 yıl 7 ay 3 günlük hapis cezasını onadı. "Halkı din farklılığı gözeterek açıkça kin ve düşmanlığa tahrik etmek"ten ceza alan Ünlü, İnfaz Yasası'na göre yaklaşık 14 ay hapis yatacak. Ünlü, konuşmasında, "deprem bölgesinde felakete uğrayanların zina, fuhuş ve tefecilik yapan, haksız kazanç elde eden insanlar olduklarını" iddia etmişti. 
     
     Halk diken üstünde 
     Osmaniye'de önceki gün meydana gelen 5.5 büyüklüğündeki depremde 64 ev oturulamaz duruma geldi. Osmaniye Vali Vekili Abdullah Aslan, halkın korkudan evlerine giremediğini belirterek, "Kızılay'ın gönderdiği 500 çadırı süratle dağıtacağız" dedi. Bu arada Kandilli Rasathanesi’nden alınan bilgiye göre, Osmaniye’de dün saat 18.04'te 3.1, 21.28'de 3.9 ve 23.35'te 3.3 büyüklüğünde üç artçı sarsıntı kaydedildi. 
     
     Osmaniye’de binalar kötü 
475 yapıdan 465’inde deprem hesabı yok’      İnşaat Mühendisleri Odası Adana Şube Başkanı Sadi Sürenkök, Adana - Ceyhan depremi sonrası Osmaniye'nin ilçeleri Kadirli, Bahçe, Adana'nın Yüreğir, Yumurtalık ilçeleriyle Yakapınar, Suluca, Kürkçüler, İncirlik belde belediye başkanları hakkında, yönetmeliklere aykırı çalıştıkları iddiasıyla suç duyurusunda bulunduklarını söyledi. Sürenkök, valiliklerce, dava açılmasına yer olmadığı kararı verildiğini hatırlatarak, "Ancak İçişleri Bakanlığı’nın müfettişleri FP'li Belediye Başkanı Mehmet Gürbüz'ün döneminde verilen 475 yapı ruhsatını inceledi, 465'inin deprem hesabının hiç yapılmadığı, 10'unun da eksik olduğu belirlendi" dedi. Sürenkök, Osmaniye'de mevcut yapı stokunun 'kötü' olduğunu da belirtti. 
     



 GÜNCEL 




















</TEXT>
</DOC>
