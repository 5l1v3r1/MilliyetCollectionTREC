<DOC>
<DOCNO> 22031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/ekonomi/eko02.html </URL>
<DATE> 2001/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasta dayak yiyecek 
</HEADLINE>
<TEXT>

The Economist, reformlar için en büyük riskin, işçi ve çiftçilerden gelebilecek tepkiler olduğunu savundu ve IMF ilacı belki işe yarar ama hasta yolda dayak yiyecek’ dedi 
     EKONOMİ SERVİSİ 

     The Economist Dergisi’nin, son sayısının editoryal bölümünde yer alan Türkiye yorumunda, Kemal Derviş’in karşılaştığı asıl riskin, ona düşman olan çıkar çevrelerinden değil, gerçekleştireceği değişimin uygulanması sırasında göreceği kamuoyu tepkisinde yattığını yazdı. 
     
Kentlere hücum      Dergide, Derviş’in "şimdilik" İstanbullu büyük işadamlarının ve "sonsuz gücü bulunan" generallerin desteğini aldığı yazıldı. 
     Ancak, reformlar uygulandıkça özelikle sübvansiyonlarını kaybeden ve Türkiye’nin yüzde 45’ini oluşturan köylülerin şehirlere hücum etmeye başlayacağını belirten yazı şöyle devam etti 
     "Zaten kriz nedeniyle Şubat ayından bu yana 500 bin kişi işini kaybetti. Büyük ihtimalle devamı gelecek. Bir de devlet desteğini kaybeden köylüler işsizliğin yüksek olduğu şehirlerdeki aşırı grupların beslenme kaynağı olan gecekondu semtlerine hücum edecek. Bay Derviş IMF ilhamlı ilacı belki işe yarar ama hasta yolda giderken dayak yiyecek" 
     Yazıda, Türkiye’nin NATO’nun ikinci büyük askeri gücü olduğu ve yabancı bankaların ülkede 40 milyar dolar riski bulunduğu ifade edildi. Bu nedenlerle "batmasına seyirci kalınamayacak" ülke olduğu belirtilirken, IMF çevrelerinin son yardım paketi için Türkiye’nin son şansı’ dediği özellikle vurgulandı. 
     
Derviş yıldız oldu      ABD’nin önde gelen gazetelerinden New York Times’ta, Douglas Frantz imzasıyla yer alan yazıda da siyasilerin yıllarca devlet bankaları aracılığıyla iş çevrelerine ucuz kredi verdiği, iş çevrelerinin de buna karşılık siyasileri desteklediği yazıldı. Yeni reform paketinin Devlet Bakanı Kemal Derviş tarafından hazırlandığını hatırlatılan yazıda, "Derviş üç ayda kamuoyu yoklamalarının yıldızı oldu" denildi. 
     
Başarırsa siyasette devrim olacak      Dergi, Kemal Derviş’in ekonomik reformlarda başarılı olması halinde sadece ekonomide değil siyasette de devrim olacağını yazdı. Türkiye’de çok partili sisteme geçildiği 1945 yılından beri görülmemiş bir değişim yaşanacağı belirtilen yazıda, "Derviş siyaset ekonomiden ayrılmalı’ dediğinde çürümüş politikacılar devlet bankalarını ve imkanlarını oy satın almak için kullanamayacaklar demek istiyor" denildi. The Economist, Derviş’in Türk siyasetinde devrim yapacak çalışmaları nedeniyle mevcut siyasi kadroların onu emirleri ABD ve IMF’den almakla ve ajanlıkla suçlamasına hiç şaşırılmaması gerektiğini yazdı. Başbakan Bülent Ecevit’in Derviş’e karşı tutumunun "ikircikli" olduğu belirtilen yazıda, "Ancak, anketlere göre Derviş, Türkler’in liderleri olarak görmek istedikleri insan" denildi. 
     



 EKONOMİ 

















</TEXT>
</DOC>
