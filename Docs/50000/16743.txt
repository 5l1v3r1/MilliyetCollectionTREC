<DOC>
<DOCNO> 16743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/ekonomi/eko04.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemal Derviş, Gökalp’e dedi ki 
</HEADLINE>
<TEXT>
O devir bitti 
Çiftçi borçlarının ertelenmesi talebine Derviş’ten Hükümetin bankaları yönetme uygulaması artık sona erdi’ yanıtı geldi 
     SERPİL ÇEVİKCAN Ankara 

     Kaynak olmadan destek olmaz 
     DervİŞ Çiftçilerin 1.5 katrilyonluk borcunun faizinin üç yıla yayılması önerisi üzerine Bunun ne kadar bir kaynak gerektirdiğini hesapladınız mı Kaynağı nereden bulacağız 
     Gökalp Hazine’yi kastederek Kaynak bir şekilde bulunur. Bu Hazine’nin işi. 
     DervİŞ Hazine’nin böyle bir yük altına girmesi imk nsız. Bakanlar Kurulu’nun bankaları yönetme uygulaması sona erdi. 
     Bahçelİ Çiftçinin bu borcu ödeyecek durumu yok. Bir başka sosyal patlamaya neden oluruz. 
     Gökalp Çiftçi çok zor durumda. Sosyal patlama noktasında. 
     Ecevİt Programı eksiksiz uygulamak zorundayız. Derviş’in yaklaşımı yerinde. O kesimi rahatlatacak bir orta yol bulalım. 
     
     Çiftçinin 1.5 katrilyonu bulan zirai kredi borçlarının ertelenmesi konusunda Tarım Bakanı Hüsnü Yusuf Gökalp ile ekonomiden sorumlu Devlet Bakanı Kemal Derviş arasındaki tartışma sırasında Derviş’in "Bakanlar Kurulu’nun bankaları yönetme uygulamasının artık sona erdiğini" söylediği öğrenildi. 
     
     Hazine yeni yük alamaz’ 
     Önceki gün yapılan Bakanlar Kurulu toplantısında Gökalp’in, çiftçinin 1.5 katrilyonluk borcuna ilişkin faizin üç yıl içinde ödenmesi önerisi üzerine başlayan tartışmada Derviş, Gökalp’e Hazine’nin yeni yük altına giremeyeceği ve kamu bankalarının artık Bakanlar Kurulu’ndan talimat alamayacağını söyledi. 
     Derviş’e, Başbakan Bülent Ecevit ve Başbakan Yardımcısı Mesut Yılmaz da destek verdi. Tartışmalar sonunda çitfçi kredilerine yıl sonuna kadar yüzde 54 - 60 arasındaki eski faiz oranlarının uygulanması kararına varılarak sorun aşılacak. 
     
     Ecevit Aman durun 
     Ecevit, dün gazetecilerin soruları üzerine Derviş ve Gökalp arasında yaşanan görüş ayrılığının "bir sorun" olmadığını belirterek, "Bakanlar Kurulu yapmaktaki amaç, tartışmaktır. Bu tartışma sürecinde değişik düşünceler getirilir. Sorun diye bir şey yok. Fakat üzücü bir şey Bakanlar Kurulu toplantıları çoğu kez abartılı haberler olarak dışarı sızıyor. Bunu önlemeye çalışıyoruz" dedi. Ecevit, tartışmayla programın delinip delinmediğinin sorulması üzerine, "Aman durun. Bir gün, iki gün niye delinsin Hükümet olarak programın tam arkasında olduğumuzu açıkladık" diye konuştu. 
     
     
     


 EKONOMİ 

























</TEXT>
</DOC>
