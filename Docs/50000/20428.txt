<DOC>
<DOCNO> 20428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/guncel/gun02.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Beraat’ gibi ceza 
</HEADLINE>
<TEXT>

Adana’da hücre evine baskın yapıyoruz diye, masum temizlik işçisi Murat Bektaş’ı öldüren çat kapıcı’ 4 polis, 6 ay ceza aldı. Cezalar tecil edildi 
     NEŞET KARADAĞ Adana DHA 

     Adana’da 5 Ekim 1999’da DHKP - C’lilere ait hücreevine yapılan baskında, örgüt üyesi Erdinç Aslan’ı ve yanlışlıkla bitişik dairede oturan temizlik işçisi Murat Bektaş’ı öldürdükleri iddiasıyla tutuksuz yargılanan altı polis memurundan 4’ü, 6’şar ay 20’şer gün hapis cezasına çarptırıldı. Cezalar tecil edildi. İki polis ise beraat etti. Adana 1. Ağır Ceza Mahkemesi’ndeki dünkü duruşmaya, haklarında toplam 150 yıl hapis istenen 5 polis memuru katıldı. Operasyonda öldürülen Bektaş’ın eşi Kezban Bektaş, annesi Fikriye ve babası Ali Bektaş duruşmada hazır bulundu. Mahkeme heyeti, 4 sanığı "kastı aşan müessir fiil sonucu ölüme sebebiyet vermeköten 8’er yıl hapisle cezalandırdı. Hafifletici nedenler göz önüne alınarak cezalar 6’şar ay 20’şer gün hapse çevrildi. 3’er ay memuriyetten men edilen dört polis memuruna verilen cezalar, sabıkasız olmaları, suç işleme eğiliminde olmamaları gerekçe gösterilerek tecil edildi. Mahkeme bir sanığın beraatine karar verdi. 
     
AİHM’ye gideceğim      Bektaş’ın eşi Kezban Bektaş ve annesi Fikriye Bektaş, polislere verilen cezayı az bularak sinir krizleri geçirdi. Bektaş, "Emniyet 7 milyar liralık evle, kocamı satın almak istedi. Bizi satın alamadılar, ama devleti satın aldılar. Avrupa İnsan Hakları Mahkemesi’ne gideceğim. Onları da satın alamazlar" diye bağırdı. Anne Bektaş ise "Devlet suçsuz insanları öldürsünler diye mi polise silah veriyor. Ciğerim yanıyor. Oğlumu verin" diyerek gözyaşı döktü. 
     
Oğlumu geri verin ’      Polisin öldürdüğü Murat Bektaş’ın eşi Kezban Bektaş ve annesi Fikriye Bektaş, polislere verilen cezayı az bularak sinir krizleri geçirdi. Anne Bektaş, "Adam öldürmek bu kadar ucuz mu " diyerek gözyaşlarına boğuldu. 
     



 GÜNCEL 



















</TEXT>
</DOC>
