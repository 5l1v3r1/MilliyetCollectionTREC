<DOC>
<DOCNO> 32247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/siyaset/siy05.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz Koalisyonun hızı 40 kilometre 
</HEADLINE>
<TEXT>

Yılmaz ANAP hükümetlerinin performansını 200 kilometre hız yapan bir arabaya benzetti 
     HAKAN ŞANLITÜRK Ankara 

     Başbakan Yardımcısı Mesut Yılmaz, ANAP’ın tek başına iktidar olduğu dönemdeki hükümet performansını 200 kilometre hız yapan bir arabaya benzeterek "Şu anda koalisyondayız. Bizim de zorlamamızla hükümetin hızı 40 kilometreyi ancak buluyor. Tek başına iktidar olup hızı 200’e çıkarmamız gerekir" dedi. 
     Önceki akşam il başkanlarıyla yediği yemekten sonra düşüncelerini açıklayan Yılmaz "Ben dahil, bakanlar, genel başkan yardımcıları ve milletvekilleri hiçbirimiz ANAP’a layık şekilde çalışmıyoruz" özeleştirisinde bulundu. Büyük kongre sonrasında işin daha ciddi tutulacağını açıklayan Yılmaz, Türkiye’deki şartların olağan hale geldiğini ve bundan da ANAP’nın kazançlı çıkacağını savundu. 
     
Yılmaz’a müthiş destek      Toplantılar sonunda il başkanları ortak deklarasyon yayımlayarak genel başkanlık için Yılmaz’a destek verdiklerini açıkladı. Açıklamayı genel başkan adayı Lütfullah Kayalar’ın hemşehrisi Aksaray İl Başkanı Orhan Aydın’ın yapması dikkat çekti. 
     



 SİYASET 















</TEXT>
</DOC>
