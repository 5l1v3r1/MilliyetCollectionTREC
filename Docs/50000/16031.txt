<DOC>
<DOCNO> 16031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/spor/spo10.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Blatter geliyor      FIFA Başkanı Joseph Blatter, ENKA Yönetim Kurulu Başkanı Şarık Tara’nın davetlisi olarak 19 Nisan’da İstanbul’a gelecek. Blatter, bir gün kalıp, ENKA ve Futbol Federasyonu’na ziyaretlerde bulunacak. Ardından UEFA Asbaşkanı Şenes Erzik’le Azerbaycan, Kazakistan, Özbekistan ve Gürcistan’a ziyaretlerde bulunacak. Blatter, daha sonra Romanya’ya geçip, Hagi’nin jübile törenine katılacak. 
     
Macaristan’a yenildik      14. Yıldız Bayanlar Avrupa Şampiyonası yarı final eleme grubu ilk maçında Türkiye, Macaristan’a 63 - 52 mağlup oldu. Ay - Yıldızlı ekibimiz karşılaşmanın ilk yarısını ise 28 - 24 yenik kapadı. 
     
Bayram’dan plaket      Ahmet Demirtaş 

     İSTANBUL Gençlik ve Spor İl Müdürü Vedat Bayram, voleybol ve basketbolda İstanbul şampiyonu olan Üsküdar Lisesi öğrencileri ile aynı okuldan judoda Türkiye birincisi olan Zehra Belkıskaya’yı plaketle ödüllendirdi. Tesis yapımının yanı sıra sporda başarıyı ödüllendirmeyi de görev edindiklerini belirten Bayram, "Bu çocuklar bizi gelecekte olimpiyatlarda temsil edecek" dedi. 
     
Olimpiyat Stadı büyüledi      UEFA Stat Komitesi, dün Ali Sami Yen Stadı ve Atatürk Olimpiyat Stadı’nı gezdi. Daha önce de Şükrü Saraçoğlu, BJK İnönü, Ankara 19 Mayıs ve Bursa Atatürk statlarını inceleyen Komite Başkanı Ernie Walker, üyeler Antonio Sequeria ve Claudio Negroni, özellikle Olimpiyat Stadı’na hayran kaldılar. Çalışma sonunda hazırlanacak raporda, Olimpiyat Stadı’nın beş yıldız alması bekleniyor. 
     
Ringde üç finalist      FRANSA’da yapılan Bayanlar Avrupa Boks Şampiyonası yarı finallerinde fırtına gibi esen kızlarımız üç sıklette finale yükseldiler. Dün yapılan yarı final karşılaşmalarında ringe çıkan 48 kiloda Hülya Şahin Yunanlı’yı 5 - 0, 51 kiloda Hasibe Özer Rus’u 12 - 2, 71 kiloda Nurhayat Hiçyakmazer Fransız’ı 5 - 0 sayı ile yendi ve altın madalya için mücadele etmeye hak kazandı. 45 kilo boksörümüz Hülya Ergun ile 75 kiloda Mehtap Bakış Macar rakiplerine sayıyla yenilerek bronz madalyada kaldılar. Şampiyonanın final karşılaşmaları yarın yapılacak. 
     


 SPOR 


























</TEXT>
</DOC>
