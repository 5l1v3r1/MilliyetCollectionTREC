<DOC>
<DOCNO> 14400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/son/sondun15.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika'lı kumarbaz bir gecede 3.8 trilyon kazandı 
</HEADLINE>
<TEXT>

     Hollanda'nın Eindhoven kentindeki gazinoda kumar oynayan bir Belçikalı'nın, bir gecede 160 milyon Belçika Frangı yaklaşık 3,8 trilyon TL kazandığı açıklandı. 
     Gazino yöneticileri, Belçikalı'ya, ''Megajackpot'' isimli oyunda kazandığı paranın bugün teslim edileceğini ve kimliğinin de açıklanacağını bildirdiler. 
     Aynı gazinoda Belçikalı'dan sonra, aynı oyunda bir Hollandalı'nın da 18,3 milyon frank kazandığı belirtildi. Yetkililer, arka arkaya gelen ve bugüne kadar görülmemiş bu kazançların, gazino kasalarını zor duruma soktuğunu duyurdular. Belçikalı gazino yöneticileri, Hollanda'da mümkün olan böyle bir kumar kazancının Belçika'da elde edilemeyeceğini, ülkede bugüne kadar, bir kişinin kumar masasında en fazla 20 milyon frank kazandığını bildirdiler. 
     



</TEXT>
</DOC>
