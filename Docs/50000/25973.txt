<DOC>
<DOCNO> 25973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/dunya/dun02.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
AB tekerine Dublin çomağı 
</HEADLINE>
<TEXT>

     GÜVEN ÖZALP Brüksel 

     İrlanda’da önceki gün gerçekleştirilen referandumda genişlemiş Avrupa’nın hatlarını çizen Nice Antlaşması’na kırmızı ışık yakılması Avrupa Birliği’ni sancılı bir geleceğin beklediğini bir kez daha ortaya koydu. İrlanda’dan gelen "hayır", bir an önce Birliğe katılmayı hedefleyen aday ülkeleri ise tam bir karamsarlığa itti. 
     Özellikle ekonomik alandaki başarısı nedeniyle model olarak gösterilen hatta diğer üyelerden ekonominiz çok iyi’ diye fırça yiyen AB’nin altın çocuğu’ İrlanda’nın tavrı nedeniyle kısa süreli bir şok geçiren Brüksel adayları sakinleştirme çabasına girdi. 
     İrlanda referandumu genişleme süreci açısından tehlikeli bir sürecin ilk sinyalleri arasında sayılıyor. He ne kadar Dublin yönetimi ve AB Komisyonu Başkanı Romano Prodi, Nice Antlaşması’na sahip çıkarak temel unsurlarda’ değişiklik yapılmayacağı mesajını verseler de İrlanda’da bir kez daha referanduma gitme zorunluluğu aday ülkeleri kara kara düşündürüyor. 
     Brüksel’in 1992’de Danimarkalılar’ı ikna ettiğimiz gibi İrlandalılar’ı da ikna ederiz’ yaklaşımı da, dört milyon nüfuslu küçük bir ülkenin ileride nüfusu 500 milyona ulaşacak Birliğin tekerine bir kez daha çomak sokabileceği gerçeğini ortadan kaldırmıyor. 
     



 DÜNYA 












</TEXT>
</DOC>
