<DOC>
<DOCNO> 11002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/12/son/sondun21.html </URL>
<DATE> 2001/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Vatikan Radyosu'nun anteni mahkemelik oldu 
</HEADLINE>
<TEXT>

     Vatikan Radyosu'nun Roma kentinde bulunan anteni, İtalya ve Vatikan devletlerini mahkemelik yaptı. 
     Vatikan Devleti'nin toprakları dışında Roma'nın kuzeyindeki bir bölgeye yerleştirilen antenin diğer antenlere oranla 6 kat güçlü olması nedeniyle sağlık sorunları yaşadıklarını iddia eden bölge sakinleri antenin kaldırılmasını istedi. 
     Meskun bir alanda kurulan antenin başta çocuklar olmak üzere bölge sakinlerinde sağlık sorunlarına yol açtığı, radrasyondan dolayı kanser vakalarının arttığı ileri sürüldü. Bölge halkının girişimlerine rağmen anteni kaldırmak istemeyen Vatikan Devleti ile İtalyan Devleti mahkemelik olurken, bugün Roma Mahkemesi'nde yapılan ilk duruşmada taraflar dinlendikten sonra davaya Eylül ayında devam edileceği açıklandı. 
     Vatikan Radyosu'nun Genel Müdürü Pasquale Borgomeo, gazetecilere yaptığı açıklamada, ''Vatikan Radyosu'nun temsilcileri İtalyan vatandaşı değil. Davadan kaçmak istemiyoruz, ama bu konu İtalyan hakimlerin yetki alanına girmiyor'' dedi. 




</TEXT>
</DOC>
