<DOC>
<DOCNO> 43667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/24/dunya/dun06.html </URL>
<DATE> 2001/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İncirlik’te sessiz bekleyiş 
</HEADLINE>
<TEXT>

     NEŞET KARADAĞ Adana DHA 

     İncirlik Hava Üssü, ABD’ye yapılan saldırıdan bu yana dün en sessiz günlerinden birini geçirdi. Tatil günü eğitim uçuşunun yapılmadığı, keşif uçuşlarının asgari düzeyde gerçekleştiği üsse bir komutan uçağı, bir nakliye uçağı C-5 ve bir de yolcu uçağı iniş yaptı. Nakliye ve yolcu uçaklarının inmesi, ABD’nin, büyük oranda personel ve malzeme takviyesi yaptığını ortaya koydu. Açık tutulan bazı hangarlarda uçaklara bakım yapıldı. ABD’li askerlerle aileleri de, beldedeki çarşıyı gezip alışveriş yaptı, restoranlarda yemek yedi. Kimisi de üs çevresinde bisikletle gezinti yaptı. İncirlik’teki güvenlik önlemleri ise aralıksız sürdürülüyor. 
     



 DÜNYA 














</TEXT>
</DOC>
