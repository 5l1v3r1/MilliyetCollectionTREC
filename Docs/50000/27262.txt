<DOC>
<DOCNO> 27262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/17/guncel/gun12.html </URL>
<DATE> 2001/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP pikniği yaslı bitti 
</HEADLINE>
<TEXT>

Antalya’da piknikten dönen CHP’lilerin otomobili uçuruma yuvarlandı. Aşırı hız ve dikkatsizlik sonucu meydana gelen kazada, şoför kurtuldu, üç kişi yaşamını yitirdi 
     ALİ KARAKAYA Antalya DHA 

     Cumhuriyet Halk Partisi'nin Antalya'nın Gündoğmuş ilçesinde düzenlediği pikniğe katılan partililer, Antalya dönüşünde kaza geçirdi. Uçuruma yuvarlanan otomobildeki CHP eski İl Başkanı Mustafa Çetin Kaya, Merkez İlçe Yönetim Kurulu üyesi Mehmet Atmaca ile parti üyesi Mehmet Erdem yaşamlarını yitirdi. Otomobili kullanan Veysel Çapan ise kazadan yaralı olarak kurtuldu. 
     CHP Antalya İl Başkanlığı'nca Uçan Şelalesi'nde Tek Başına İktidara’ sloganıyla bir piknik düzenlendi. Pikniğe Antalya'dan partinin yöneticileri de katıldı. Sabah erken saatlerde Gündoğmuş'a giden partililer, piknik bittikten sonra otomobilleriyle Antalya'ya dönmek için yola çıktılar. 
     
     50 metrelik uçurum 
     Antalya Merkez İlçe Yönetim Kurulu üyesi Veysel Çapan'ın kullandığı 07 EF 646 plakalı otomobil, Gündoğmuş'tan 20 kilometre uzaktaki Çakal Tokmağı mevkiinde aşırı hız ve dikkatsizlik sonucu 50 metrelik uçuruma yuvarlandı. 
     Korkunç kazada otomobilin içinde bulunan Mustafa Çetin Kaya, Mehmet Atmaca ve Mehmet Erdem, olay yerinde yaşamlarını yitirdi. Sürücü Veysel Çapan ise kazadan yaralı olarak kurtuldu. 
     Kaza Antalya'da şok etkisi yarattı. 11 gün önce yapılan kongrede Mustafa Çetin Kaya'nın yerine İl Başkanlığı görevine seçilen Avukat Ümit Uysal gözyaşlarına h kim olamadı. 
     



 GÜNCEL 























</TEXT>
</DOC>
