<DOC>
<DOCNO> 12058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/19/yazar/pulur.html </URL>
<DATE> 2001/03/19/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Pabuççu muştası" 
</HEADLINE>
<TEXT>

     AMERİKAN elçisinin, Başbakan Ecevit'e "Kemal Derviş'e siyasi desteğiniz tam mıdır " diye sormasının tercümesi nedir 
     "Size önemli birini gönderdik, acaba değerini biliyor musunuz ya da bilecek misiniz " 
     Tercüme budur 
     
     YABANCI elçiler, taa Osmanlı'dan bu yana, ülke ne zaman zayıf ve muhtaç duruma düşmüşse, hep bunu yapmışlardır. 
     Doğan Avcıoğlu, "Papuçcu Muştası" adlı araştırmasında şöyle der 
     "Kendi gücüyle reform yapmak ve kendi halkına dayanmak yerine, Avrupalı elçilerin koltuk değneği ile Avrupalılaşmaya kalkışan Batıcı aydınlarımız, kısa sürede elçilerin emir kulu durumuna düşerler" x 
     
     1839 Tazminat Fermanı'ndan sonra, Osmanlı topraklarında yaşayan Katoliklere Fransızlar, Protestanlara İngilizler, Ortodokslara da Ruslar sahip çıkar... Sahip çıkmaları bir yana, üstelik birbirlerinden adam ayartmaya başlarlar, hatta Müslümanlardan da din değiştirenler olur. Bunun üzerine hükümet, mezhep değiştirmeyi yasaklar zaten Müslümanların, Hıristiyan olması, "şeriatın idamla cezalandırdığı bir küfür"dür. 
     İngiliz elçisi Lord Stratford, mezhep değiştirme yasağını kaldırtır, din değiştirmeyi de vicdan özgürlüğü gerekçesiyle kabul ettirir. 
     Dışişleri Bakanı Fuat Paşa, şeriattan söz ederken, İngiliz elçisi "Bırakın bunları, bunlar saçma " der ve gerçeği yüzüne vurur 
     "Bir ülke başka ülkelere muhtaçsa ve biz onun adına kan dökmekten çekinmiyorsak, bu bize Hıristiyan dünyası ve Avrupa adına bir şeyler isteme hakkını verir." 
     Fuat Paşa, Batılılaşma yolunda yabancı elçiliklere, adeta emir kulu olmanın gerekçesini de şöyle anlatır 
     "Bir devlette iki kuvvet olur. Biri yukarıdan, biri aşağıdan gelir. Bizim memlekette yukarıdan gelen kuvvet padişah cümlemizi eziyor. Aşağıdan ise halk bir kuvvet hasıl etmeye imkan yoktur. Bunun için papuçcu muştası gibi yandan bir kuvvet kullanmaya mecburuz. O kuvvetler de elçiliklerdir." 
     İşte Doğan Avcıoğlu'nun "papuçcu muştası" dediği budur. 
     Eğer öbür dünyadan, bu dünyaya bakmak mümkün olsaydı, Doğan Avcıoğlu kim bilir bugünkü pabuççu muştalarının halini hüzünle, ibretle nasıl seyrederdi. 
     
     YIL 1934, İngiltere, Türkiye'nin Sovyetler'le dostluğundan rahatsızdır, Atatürk, İngiliz elçisi Sir Perey Lorrain'e "Türkiye büyük ülke değil, zengin değil, nüfusu azdır, ama her saldırganı püskürtecek güçtedir" der, "İngilizlerle dostluk, işbirliği istiyoruz" diye de ekler... 
     İngiliz elçisi "Sovyetler'le dostluğu bırakırsanız bu olur " anlamına gelen bir karşılık vermeye kalkınca, Atatürk elini kaldırır ve sözünü keser 
     "Eğer görüşünüz buysa, konuşmayı sürdürmeye gerek yok " 
     Atatürk'ün "pabuççu muştaları"na ihtiyacı yoktur. 
     
     ----------- 
     x İLERİ - Gençlik ve Siyaset Dergisi - Ocak Şubat 2001 - sayı 2 
     
     





İktisadi faktör 


Emek paketi 


Allah için iyi tezg h 


Meksika örneği 


Umuda doğru isyanımdır 


"Pabuççu muştası" 


Phoenix 


"Fiyatı nedir Nasıl ödenecektir " 


Ekonomist olmanın dayanılmaz ağırlığı 


Kerhen "önce" Sezer "sonra" Derviş 


</TEXT>
</DOC>
