<DOC>
<DOCNO> 9052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/son/soneko33.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Halkbank gecikme faizini yüzde 1000'e çıkardı 
</HEADLINE>
<TEXT>

     Halk Bankası, bugünden geçerli olmak üzere, sanayi, ticari, fon, kooperatif, bankacılık kartları ve bireysel kredilere uygulanacak gecikme-temerrüt faizlerini yüzde 1000'e çıkardı. 
     Edinilen bilgiye göre, Halk Bankası Genel Müdürü Yenal Ansen imzası ile ilgili birimlere gönderilen mektupta, 19 Şubat tarihinden itibaren sermaye ve para piyasalarında yaşanan gelişmeler kapsamında mevduat, repo ve interbank faiz oranlarında aşırı artışlar olduğu hatırlatıldı. 
     Bunun için nakit akışında aksamaya yer vermemek amacıyla, bugünden itibaren sanayi, ticari, fon, kooperatif, bankacılık kartları ve bireysel kredilere ait vadesi geldiği halde, vadelerinde ödenmeyen bütün kredi alacaklarına Vadelerinde ödenmediği için şubelere nakledilen kredi kartı borçları da dahil vadeyi takiben uygulanacak gecikme-temerrüt faizini yüzde 1000 olarak belirlendi. Genel mektupta, kredi müşterilerine ve esnaf sanatkar kefalet kooperatiflerine vadelerinde kredi borçlarının ödenmesi durumunda, yürürlükteki kredi faiz oranlarının uygulanacağı, vadelerinde ödememe durumunda ise belirlenen gecikme faizinin uygulanacağı da ifade edildi. 
     Bu arada, Türkiye Esnaf ve Sanatkarları Kredi Kefalet Kooperatifleri Merkez Birliği'nin yarın konuya ilişkin bir deklarasyonyayımlaması bekleniyor. 




</TEXT>
</DOC>
