<DOC>
<DOCNO> 41672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/guncel/gun14.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya kırmızı alarma geçti 
</HEADLINE>
<TEXT>

ABD’deki saldırının ardından, tüm Amerikan elçilikleri ve şirketleri sıkı koruma altına alındı 
     DIŞ HABERLER SERVİSİ 

     ABD'de terörist saldırıların ardından dünyanın birçok ülkesi üst düzey alarm durumuna geçti. dünyadaki hemen her ülkedeki ABD ve İsrail elçilikleri ve yatırımları çevresindeki güvenlik önlemleri üst düzey artırıldı. 
     İNGİLTERE Borsa tatil oldu. Bütün havaalanlarında olağanüstü hal durumuna geçildi. Kabine "Kobra Operasyonu" adı verilen bir acil güvenlik toplantısı yaptı. Başta Buckingham Sarayı ve parlamento binası olmak üzere çeşitli devlet binaları özel koruma altına alındı. Bütün dış temsilciliklerinde üst düzey güvenlik durumuna geçildi. 
     
     Tek merkezden yönetim 
     FRANSA Kabine acil olarak toplandı. Ülkede özellikle ABD elçiliklerinin ve yapılarınn çevresindeki güvenlik önlemleri artırıldı. Ülkedeki asker, jandarma ve polis güçleri tek bir yönetim altında toplandı. 
     RUSYA İçişleri Bakanlığı ülkede ABD'deki saldırıların benzerlerinin meydana gelmesi olasılığına karşı tüm güçlerini alarma geçirdi. 
     
     Ortadoğu uçuşları iptal 
     İTALYA Amerikan ve İsrail diplomatik merkezleri, ABD askeri üsleri, kurumlar, okullar ve işyerleri saldırı olasıklarına karşı kontrol altına alındı. Hard Rock Cafe, Planet Hollywood, Blockbusters gibi Amerikan şirketleri dahil olmak üzere Roma'daki Amerikan ve İsrail şirketlerinde denetimlerin maksimuma çıkarıldı. Havaalanları maksimum kontrol ve denetime geçirildi. İtalyan havayolu şirketi Alitalia, Tel Aviv, Amman, Beyrut, Tahran olmak üzere tüm Ortadoğu uçuşlarını "sildiğini" açıkladı. 
     
     Disney World kapandı 
     HOLLANDA Hollanda'da bütün havaalanlarında güvenlik önlemleri artırıldı. Askeri amaçlı hizmet veren Maastricht ve Eindhoven havalanlarındaki güvenlik önlemlerinin en üst düzeye çıkarıldığı bildirildi. Lahey'deki ABD Büyükelçilik binası ve çevresinde de güvenlik önlemleri artırıldı. Disney World eğlence merkezi, 4 tesisinin tamamını kapattı. 
     İSRAİL Hava sahasını yabancı uçaklara kapattı. 
     PORTEKİZ Porto'daki ABD temsilciliğine ait binalarda bomba alarmı verildi. 
     
     NATO’da azami alarm 
     NATO Brüksel'deki NATO merkezi ve Mons kentindeki müttefik güçler karargahında azami alarm durumuna geçildi. Brüksel'deki merkezin girişinde bir panoda "Güvenlik Alarmı" ve yanına da askeri dilde azami alarm anlamına gelen "Delta" pankartı iliştirildi. 
     



 GÜNCEL 































</TEXT>
</DOC>
