<DOC>
<DOCNO> 42055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/14/guncel/gun07.html </URL>
<DATE> 2001/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Afgan terörist Dion fanatiği 
</HEADLINE>
<TEXT>

Saldırının failleri arasında yer aldığı açıklanan 33 yaşındaki Atta, web sayfasında en çok Celine Dion'un şarkılarını sevdiğini belirtiyor 
     İHSAN DÖRTKARDEŞ DHA 

     New York'taki Dünya Ticaret Merkezi binasına düzenlenen saldırıda uçağın yolcu listesinde ismi bulunan ve saldırıyı düzenleyenler arasında olduğu ileri sürülen Birleşik Arap Emirlikleri vatandaşı olan 33 yaşındaki Muhammed Atta, internetteki web sayfasında kendisi ve ailesi hakkında bilgiler vermiş. Uzun süre Almanya'da yaşadığı açıklanan Ata, "http www.geocities.com faruque7 people 2amanullah.html" adresli web sayfasında, sevdiği meyva suyundan, yattığı saate, beğendiği yazardan, izlediği TV programı ve tuttuğu takıma kadar her şeyi anlatıyor. 
     
     Muzlu dondurma seviyor 
     7 Haziran 1972'de Afganistan'ın Kabil kentinde dünyaya geldiğini, Pakistan'dan sonra Mısır'daki Al Azhar Üniversitesi'ni bitirdiğini anlatan Atta, kod adının Amanullah olduğunu belirtiyor. İyi bir gazeteci ya da televizyoncu olmak istediğini de belirten Atta, Celine Dion'un 'My Heart Will Go On' adlı şarkısını çok seviyor. Futbol meraklısı Atta'nın en sevdiği yiyecekler muzlu dondurma, etli pilav, elma, yumurta ve Bim Bim marka çikolata... Dünya haberlerini BBC'den izlemeyi tercih eden Atta, sitesinde gece yatış saatini de 01.00 olarak belirtiyor. Üç erkek, bir de kızkardeşi olan Atta'nın görmek istediği ülkeler sıralamasında ABD ilk sırada yer alıyor. 
     



 GÜNCEL 




















</TEXT>
</DOC>
