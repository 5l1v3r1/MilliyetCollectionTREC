<DOC>
<DOCNO> 47469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/yasam/ayas.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversiteliyim her işe gelirim 
</HEADLINE>
<TEXT>

Ekonomik kriz, okul masrafları için gece gündüz çalışan gençlerin sayısını da katladı ne üniversite muhabbetlerinin ne kampuslerin tadı kalmadı 
     ASLI ÖKTENER İstanbul 

     Okul masraflarını karşılayabilmek için part-time işlerde çalışan üniversiteli gençlerin sayısı, art arda patlak veren ekonomik krizlerin de etkisiyle hızla artıyor. Bu yoğun tempoda derslerini aksatan, sınavları kaçıran öğrenciler, üniversitenin tadını çıkaramadıklarını söylüyor. 
     
     İşletme birincisi kasiyer 
     İstanbul Üniversitesi İşletme Fakültesi’ni birincilikle bitirdikten sonra master’a başlayan Barış Zoroğlu 23 , McDonald’s’ta çalışıyor. Zoroğlu, "Günde 6 saat işte, 5 saat okuldayım. Ayda 80 milyon lira kazanıyorum. Yetmiyor, ama okuduğum bölümle ilgili part-time iş bulmak çok zor" diye konuşuyor. 
     
     İki işe birden... 
     İ.Ü. İletişim Fakültesi son sınıf öğrencisi Şengül Arslan 21 da ayda 150 milyon liraya barmaidlik yapıyor. Arslan, "Ailemin maddi durumu iyi değil. Masraflarımı karşılamak zorundayım. Bazen dersleri kaçırabiliyorum" diyor. 
     İ.Ü Arkeoloji Bölümü üçüncü sınıf öğrencisi Özcan Nuri’nin 25 ise çalışmadığı iş kalmamış. Şimdilerde garsonluk yapan Nuri, "Bir ara iki iş birden yapıyordum. Sınavlara giremediğim için okulum bitmek bilmiyor." diyor. 
     
     Figüranım abi’ 
     İ. Ü. İktisat Fakültesi dördüncü sınıf öğrencisi Cüneyt Ateş 23 üç yıldır disk jokeylik yapıyor. Ateş, derslere girmediği için başarılı olamadığını, aldığı paranın da ihtiyaçlarını karşılamadığını söylüyor. 
     Mustafa Kemal Üniversitesi’nden mezun olduktan sonra finans eğitimi almaya başlayan Selçuk Süral 25 figüranlık yapıyor. Trakya Üniversitesi ikinci sınıf öğrencisi Sare Mere 21 yerel bir televizyonda sunucu... Mere, aldığı 180 milyon lira ile harçlığını çıkarıyor. 
     
Okul harçlığına bile yetmiyor’      Hem okuyup, hem de üniversiteli olmanın bedelini ödemek için çalışanların sayısı yüksek meslekler çeşitli. Şengül Arslan barmaid’lik, okul birincisi, master öğrencisi’ Barış Zoroğlu Mc Donald s’ta çalışıyor. Selçuk Sürel figüran, Sare Mare ise yerel bir televizyonda sunucu... 
     
     



 YAŞAM 

















</TEXT>
</DOC>
