<DOC>
<DOCNO> 32262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/spor/spo08.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bravo Yasemin 
</HEADLINE>
<TEXT>

Mısır’da Kızıl Piramit’in yüksekliği kadar olan 105 metrelik mesafeye daldı ve Limitli Değişken Ağırlıkla Serbest Dalış’ta kendisine ait Dünya rekorunu kırdı 
     SERBEST dalışta rekortmen sporcumuz Yasemin Dalkılıç, mavi derinliklerde kendi sınırlarını bir kez daha aştı, 105 metreye inerek yeni bir Dünya rekoruna ulaştı. Mısır’ın Kızıldeniz kıyısındaki Hurgada’da dün rekor dalışı gerçekleştiren Dalkılıç, Limitli Değişken Ağırlıkla Serbest Dalış kategorisinde 100 metreyle kendisine ait rekoru beş metre daha geliştirdi. 
     AYLARDIR hazırlandığı dalış için Abu Ramada Adası açıklarında suya giren Dalkılıç, asansör yardımıyla iki dakika 38 saniyede, Mısır’ın en eski anıtı Kızıl Piramit’in yüksekliğine eşdeğer 105 metreye indi ve paletle su yüzüne çıktı. Sualtında hakem, güvenlik ve yayın ekiplerine mensup toplam 17 kişinin takip ettiği rekortmen sporcumuzun sağlık durumunun da iyi olduğu bildirildi. 
     
Yurt dışında ilk kez      DALKILIÇ ilk kez yurt dışında Dünya rekoru kırdı. Sualtı Sporları Federasyonu’nun engelleme çabasına rağmen dalışını gerçekleştiren Dalkılıç, sevincini Kübalı antrenörü Rudi Castineyra ile paylaştı. Yasemin Dalkılıç, aldığı davetleri değerlendirmeye devam edeceğini belirterek, "Yunanistan’da da bir rekor denemesi yapmayı planlıyoruz. Hedefim daha derinlere inmek" dedi. 
     



 SPOR 
























</TEXT>
</DOC>
