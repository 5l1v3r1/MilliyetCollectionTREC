<DOC>
<DOCNO> 16571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/16/son/sonspo04.html </URL>
<DATE> 2001/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'u Oktay ve Hami sırtlıyor 
</HEADLINE>
<TEXT>

     Çaykur Rizespor'u dün Hami ve Oktay'ın attığı goller ile 2-0 yenen Trabzonspor'da, bu iki oyuncu özellikle son haftalarda gol yükünü çekiyor. 
     Hami ve Oktay, bordo-mavili takımın ligin ikinci etabında kazandığı 19 golün, 14'ünü kaydederek, bordo-mavili takımda, gollerin yüzde 73'üne imza attılar. 
     Söz konusu dönem içerisinde yapılan 10 maçta, takım kaptanı Hami 5 gol atarken, ligin ikinci etabı ile birlikte bordo-mavili takımda forma giymeye başlayan Oktay da 9 gol atmayı başardı. 
     Trabzonspor'da ligin son 2 haftasında teknik direktör Sadi Tekelioğlu tarafından yedek soyundurulan Hami, 13 golle takımının en golcü oyuncusu olurken, bu futbolcuyu da 9 golle Oktay izliyor. 
     Hami ve Oktay, ligin 28. haftası sonunda 55 gol atan bordo-mavili takımın gollerinin 22'sini kaydettiler. 
     



</TEXT>
</DOC>
