<DOC>
<DOCNO> 3625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/siyaset/asiy.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Demokrasi adına 
</HEADLINE>
<TEXT>

Sezer, Anayasa değişikliğinin sakıncalarını anlatarak, Ecevit de AA için soruşturma talebini geri çevirerek demokrasi dersi verdi 
Hükümete kaygısını ilettiSERPİL ÇEVİKCAN Ankara 
     Anayasa Mahkemesi’nin parti kapatma davalarında üçte iki çoğunluk aranmasına karşı çıkan tarihi açıklamasının perde arkasında, hükümete üç yerden uyarı geldiği öğrenildi. Asker, Cumhurbaşkanı Sezer ve Anayasa Mahkemesi Başkanı Mustafa Bumin’den... Kulislere yansıyan bilgilere göre hükümete geri adım attıran Yüksek Mahkeme’nin açıklamasına kadar giden süreçte şunlar yaşandı 
     BOŞLUK YARATMAYIN Hükümetin Anayasa’nın 69. maddesini değiştirme girişimini başlattığı günlerde Genelkurmay’ın parti kapatılmasının bu yöntemle zorlaştırılmasına karşı olduğu görüşü kulislere yansıdı. Bu kaygının gerekçesi, TCK’dan 163. maddenin kaldırılmasından sonra, 69. maddenin de değiştirilmesinin özellikle laikliğe aykırı faaliyetlerin kovuşturulmasında boşluk yaratacağı düşüncesinden kaynaklandı. 
     SEZER SÖZLÜ UYARDI FP ile iktidarın pakette anlaşması üzerine, Cumhurbaşkanı Sezer de devreye girdi. Sezer’in Anayasa Mahkemesi’yle de görüşerek böyle bir değişikliğin yol açacağı sakıncalar konusundaki kaygılarını Başbakan Ecevit’e son görüşmelerinde aktardığı öğrenildi. Sezer, 11 kişiden oluşan Anayasa Mahkemesi’nde üçte iki çoğunluk aranmasının fiilen karar almayı ortadan kaldıracağı kaygısını dile getirirkek, değişikliğin "şekil" üzerinde odaklanmamasını önerdi. 
     KAYGILARI BUMİN İLETTİ Mahkeme heyeti, 69. madde değişikliğini özel bir oturumda tartıştı ve Sezer’in de katıldığı kaygılarının Başkan Mustafa Bumin tarafından Başbakan Ecevit’e iletilmesi kararı alındı. Ecevit’e görüşlerini aktaran Bumin, parti kapatılmasının üçte iki çoğunluk gibi "şekli" koşullarla zorlaştırılması yerine, demokratik Batı ülkelerinde olduğu gibi bu konuda Avrupa İnsan Hakları Mahkemesi’nin esas aldığı ölçülere uygun bir değişiklik yapılmasının daha yerinde olacağını iletti. 
     
AA’ya soruşturma açtırmadıANKARA Milliyet 
     Başbakan Bülent Ecevit, koalisyonun küçük ortağı ANAP’ın Beyaz Enerji Operasyonu kapsamında gözaltına alınan kişilerin DGM Yedek Hakimliği’nde verdikleri ifadeleri yayınlayan Anadolu Ajansı AA için soruşturma taleplerini uygun bulmadı. 
     
Güven verici habercilik      AA’nın "güven verici habercilik" ilkesiyle iç ve dış dünyayı uzun yıllardan beri aydınlattığını belirten Ecevit, haberin yayınlanması dolayısıyla gündeme gelen eleştirileri "doğal" olarak niteledi. 
     AA’nın Atatürk’ün istemiyle 6 Nisan 1920’de, cumhuriyetin ve TBMM’nin kuruluşundan önce yayın hayatına başladığını anlatan Başbakan şunları söyledi 
     "AA, bağımlı bir kuruluş değil. Hazine’nin hissesi AA’da yüzde 50’nin altındadır. O nedenle AA’nın son günlerde tartışma konusu haberi hakkında Başbakanlık müfettişlerince soruşturma açılmasının uygun olmayacağı kanısına varılmış." 
     
Soruşturmayı ANAP istedi      Operasyon kapsamında gözaltına alınanların yedek hakimlik ifadelerinin kamuoyuna yansımasıyla "köşeye sıkışan" ANAP, AA hakkında soruşturma açılması istemini Ecevit’e iletti. AA’dan Sorumlu Devlet Bakanı Rüştü Kazım Yücelen, bakanlığında Teftiş Kurulu bulunmadığı gerekçesiyle, Ecevit’ten Başbakanlık Teftiş Kurulu’nu harekete geçirmesini istedi, Ecevit ise bu talebi değerlendirmeye aldı. 
     ANAP lideri Mesut Yılmaz, AA’nın ifadeleri yayınlaması üzerine Genel Müdür Mehmet Güler’i telefonla aradı. Güler "Bu benim ilk hatam" yanıtını verdi. Ecevit, Güler’in aksine AA’nın hata yapmadığını Yılmaz’ın ise yanlış bir tavır takındığını ortaya koydu. 
     


 SİYASET 

















</TEXT>
</DOC>
