<DOC>
<DOCNO> 42513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/ekonomi/eko09.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
En çok ihracatı İtalya’ya yaptık 
</HEADLINE>
<TEXT>

     Türkiye’nin Avrupa Birliği ülkelerine yaptığı ihracat yılın ilk sekiz ayında yüzde 14 artarak 10 milyar 722 milyon doları buldu. İhracatçı Birlikleri’nin verilerine göre, bu dönemde Türkiye’nin ihracatının en fazla arttığı ülke yüzde 36.1 artışla italya oldu. İtalya’ya 1.5 milyar dolarlık ihracat yapıldı. Almanya’ya yapılan ihracat ise yüzde 8.3 artışla, 3.6 milyar doları buldu. 
     Ocak - Ağustos döneminde bir önceki yılın aynı dönemine göre, EFTA ülkelerine yapılan ihracat yüzde 5.3 artarak, 210 milyon dolar olurken, Merkezi Doğu Avrupa ülkelerine yapılan ihracat yüzde 23.3 artarak, 823 milyon dolara ulaştı. 
     Türkiye’nin Ortadoğu ülkelerine ihracatı yüzde 37.1 artışla 2 milyar 201 milyon dolar olarak gerçekleşti. 
     ABD’ye yapılan ihracat ise yılın 8 ayında yüzde 2.3 artarak, 2 milyar dolara ulaştı. Latin Amerika ülkelerine yapılan ihracat ise yüzde 63.5 artışla 238 milyon dolar oldu. Diğer Asya ülkelerine yapılan ihracat yüzde 16.7 artarken, bu ülkelere yapılan ihracat da 685 milyon dolar oldu. 
     
     



 EKONOMİ 















</TEXT>
</DOC>
