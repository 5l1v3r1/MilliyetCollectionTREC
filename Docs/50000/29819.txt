<DOC>
<DOCNO> 29819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/son/sontur06.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de şimdi de 'Bisikletli Jandarmalar' işbaşında... 
</HEADLINE>
<TEXT>

     İzmir Emniyet Müdürlüğü'nden sonra İl Jandarma Alay Komutanlığı da ''bisikletli timler'' kurdu. 
     Türkiye'de ilk kez İzmir'de kurulduğu bildirilen bisikletli jandarma timleri sahil beldelerinde göreve başlarken, turistlerin de ilgisini çekti. 
     İl Jandarma Alay Komutanlığı yetkililerinden alınan bilgiye göre, bazı suçların turistik bölgelerde işlenmesini önlemek amacıyla, ''güven, caydırıcılık ve çeviklik'' unsurlarını barındıran ''Bisikletli Timler Projesi'' hayata geçirildi. 
     Sezonun açılmasıyla birlikte, kıyı şeridindeki tatil beldelerinde nüfusun 5-10 kat arttığını hatırlatan İl Jandarma Alay Komutanı Kıdemli Albay Feyyaz Alev, suç işleme amacında olanların da bu bölgelere kaydığını belirterek şöyle dedi 
     ''Huzurlu bir tatili amaçlayan vatandaşa güven aşılayan bisikletli timler, varlığıyla, suçlular üzerinde caydırıcılık yaratacağı gibi, çevikliğiyle de olaylara kısa sürede müdahale edecek.'' 
     Kapkaç, hırsızlık ve yankesicilik olayları başta olmak üzere, tüm asayiş olaylarına müdühale edecekleri belirtilen timlerin, ilk etapta 10 kişilik bir ekip olarak faaliyete geçtiği ve Çeşme, Seferihisar, Selçuk ilçelerinde göreve başladıkları bildirildi. Üzerlerinde, telsiz, kelepçe ve jop taşıyan timlerin sayısının da kısa süre içinde 50'ye çıkarılmasının hedeflendiği belirtildi. 






</TEXT>
</DOC>
