<DOC>
<DOCNO> 16577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/16/son/sonspo10.html </URL>
<DATE> 2001/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş şampiyonluk şarkıları söylemeye başladı 
</HEADLINE>
<TEXT>

     Lig sıralamasında önündeki rakiplerin son haftalarda puan kaybetmesi, dün de lider Fenerbahçe'nin Ankaragücü'ne yenilmesi, Beşiktaş'ın şampiyonluk umutlarını yeşertti. 
     Beşiktaş Antrenörü Rıza Çalımbay, lider Fenerbahçe ile puan farkının 6'ya indiğini ve daha ligin bitmesine 6 hafta bulunduğunu anımsatarak, ''Önümüzdeki 6 maçı da kazanarak rakiplerimizin puan kaybetmesini bekliyeceğiz'' dedi. 
     Çalımbay, bundan sonra Fenerbahçe, Galatasaray ve Gaziantepspor'un kendilerine oranla daha zorlu maçlar yapacaklarını vurgulayarak, ''Biz her maçımıza final havasında hazırlanıp, kalan 6 maçımızı da 18 puanla kapatmak amacındayız. Eğer bunu gerçekleştirirsek, ligi iyi bir yerde bitiririz'' diye konuştu. 
     Beşiktaş'ın emektar kaptanı Mehmet Özdilek ise son haftalarda rakiplerinin puan kaybetmesinin lige ayrı bir renk getirdiğini söyledi. 
     Ligde 3 puanlı sistemde herşeyin olabileceğine dikkat çeken Mehmet, ''Şu an liderle aramızda 6 puan var. Biz lig sonuna kadar şampiyonluk mücadelemizi sürdüreceğiz'' dedi. 
     Rakiplerinin puan kaybettiği haftada kendilerinin üst üste 2 galibiyet aldıklarını kaydeden Mehmet, şöyle devam eti 
     ''Şimdi kaçırdığımız puanlara yanıyorum. Eğer basit hatalarla puanlar kaybetmeseydik, şimdi çok daha üst sıralardaydık. Ancak önümüzdeki 6 maçı kazanırsak ligi iyi bir yerde bitireceğimize inanıyorum.'' 
     
     Tayfur "Biz avantajlıyız" 
     Beşiktaş'ın 2. kaptanı Tayfur Havutcu da ligin bitimine 6 hafta kala rakiplerine oranla daha avantajlı bir konumda olduklarını söyledi. 
     Fenerbahçe, Gaziantepspor ve Galatasaray'ın son 6 haftada birbirleriyle karşılaşacaklarını anımsaan Tayfur, ''Ancak biz de bu avantaji iyi değerlendirip tüm maçlarımızı kazanmalıyız. Öncelikli hedefimiz cuma günü karşılaşacağımız Samsunspor'u yenmek. Bunu da başarmak için elimizden geleni yapacağız'' dedi. 



</TEXT>
</DOC>
