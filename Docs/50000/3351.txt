<DOC>
<DOCNO> 3351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/yazar/eralp.html </URL>
<DATE> 2001/01/22/ </DATE>
<TIME>  </TIME>
<AUTHOR> Yalım ERALP  </AUTHOR>
<HEADLINE>
Fransa kabile midir 
</HEADLINE>
<TEXT>

     Fransız Meclisi'nin kabul ettiği Ermeni soykırımı tasarısı ister istemez bu soruyu akla getiriyor. Fransız politikacılar Ermeni kökenli vatandaşlarını tatmin için tarihi bir dangalaklık yapıyorlar. Büyük Fransız düşünürü Montesquieu "Bir ülkede dalkavukluğun getirisi dürüstlüğün getirisinden fazla ise o ülke batar" demişti. Şimdi Fransa'nın yaptığı bu. Basit kasaba politikacıları... Anayasalarını ihlalde sakınca görmüyorlar. 
     
Amerika'dakinden farklı      Amerika'daki Ermeni tasarısı, Başkan'ın bu sözü konuşmalarında kullanmasını istiyordu. Fransa'daki ise sözde Ermeni soykırımını resmen tanıyor. Aferin 1789 devriminin çocuklarına Aydınlanmanın beşiği sayılan ülkenin temsilcilerinin yaptığına bakın. 1921'de Ankara hükümeti ile anlaşma imzalayan Franklin Bouillon'un aklı başında değil miydi Fransa'nın aklı şimdi mi başına geldi Fransa iddialı bir ülke Bir dünya vizyonu ve AB'nin düşünce motoru olduğuna inanıyor. Şimdi yaptığı ise kısa vadeli getiri. Fransa'daki Ermeniler Yahudi soykırımını reddedenlerin mahkumiyetini öngören Gayssot Kanunu'nun da bunu kapsadığını ispata çalışacaklar. İşte o zaman Fransa'da Ermeni soykırımı aleyhinde yazı yazmak, tez ortaya koymak dahi imkansız hale gelebilir. 
     
Amerika ne yapmıştı      Fransa, NATO'yu Paris'ten atıp Amerikan aleyhtarlığının bayraktarlığını yaptığı 1960'lı yıllarda Amerikalılar o zamanki Başkan'ın tavsiyesine uyarak tatil için Fransa'ya gitmediler, Fransız şarabı içmediler ve parfümünü kullanmadılar. Fransa'ya esaslı bir zarar verdiler. Halkın göstereceği tepki hem daha önemlidir, hem hükümetlerin bazen alması mümkün olmayan önlemlerin ötesine geçer. Halkımız Amerikalıların gösterdiği tepkiyi gösterebilecek mi Göreceğiz. 
     
Türkiye      Haklı olduğumuz bir konuda çekinmeye gerek yok. Türkiye, Ermeni de dahil yabancı akademisyenleri ile kendi yazar, araştırmacı ve akademisyenlerini karşı karşıya getirecek ve bu konuyu tartışacak platformlar yaratmalı. Tam bir atalet içindeyiz. Ermeni çabaları 1920'den beri devam ediyor. Yoksa rahmetli Özal'ın bana bir gün söylediği gibi "kabul etsek ne olur bir atımlık kurşunları biter" formülünü sessizce uyguluyor muyuz Siyonizm eşittir nazizmdir kararı alan Birleşmiş Milletler Genel Kurul kararını birkaç yıl sonra İsrail'in tersine çevirmeyi başardığını unutmayalım. Akılla ve sebatla hareket edelim. Ertuğrul Özkök doğru yazdı geçen gün. Korkmayalım. 
     
     





Şehit Kemal Bey 


Dil, ulusal bilinç ve egemenlik 


Ecevit’in hovardaları 


"Gazetelerin vatanı..." 


Kalkan asil balık 


İki başkanın hikayesi... 


Demirel Paris'e .. 


Fransa kabile midir 


"Türk düşmanları " demekle olmuyor 


ABD'de mühendis başkan yok 


Gerçek farklı çıktı 


Çok kavga, az ekmek, moralimiz felaket 


İzleyici olmayın "sorumlu yurttaş" olun 


</TEXT>
</DOC>
