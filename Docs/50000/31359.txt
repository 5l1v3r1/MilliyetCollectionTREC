<DOC>
<DOCNO> 31359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/son/sonspo15.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor bonservis bedellerini Federasyona yatırdı 
</HEADLINE>
<TEXT>

     İstanbulspor, satış listesine koyduğu 3 futbolcu için ödemesi gereken bedeli, Futbol Federasyonu'na yatırdı. 
     Sarı-siyahlılar, anlaşma sağlayamadıkları ve satış listesine koydukları futbolcular için ödemelerin yapılabileceği son günde, Haluk, Mithat ve Niyazi için ilk taksit olan yüzde 4'lük bonservis bedellerini Futbol Federasyonu hesabına aktardılar. İstanbulspor, 300 milyardan satış listesine koyduğu Haluk ve Mithat için 12'şer milyar, 150 milyardan satışa çıkardığı Niyazi için ise 6 milyar yatırdı. Ayrıca, sarı-siyahlılarda 10 milyardan satışa çıkarılan Eser ise serbest bırakıldı. Yeni sezon hazırlıklarına Riva Özkan Olcay Kamp ve Eğitim Tesisleri'nde devam eden İstanbulspor, çalışmalarını antrenör Aykut Kocaman yönetiminde günde çift antrenmanla sürdürüyor. 







</TEXT>
</DOC>
