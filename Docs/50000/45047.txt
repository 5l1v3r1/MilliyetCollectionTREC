<DOC>
<DOCNO> 45047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/son/sondun15.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban Bin Ladin'i kanıt olsa bile vermeyeceğini ilan etti 
</HEADLINE>
<TEXT>

     Afganistan'daki Taliban yönetiminin İslamabad Büyükelçisi Molla Abdüsselam Zaif, kanıt olsa dahi, ABD'deki saldırıların baş zanlısı Suudi terörist Usame Bin Ladin'i teslim etmeyeceklerini söyledi. 
     Zaif, Birleşik Arap Emirlikleri'nde BAE yayımlanan El Haliç gazetesine verdiği demeçte, ABD'nin, Bin Ladin'in New York ve Washington'daki saldırılarla ilgisi olduğu yolunda belgeler sunması halinde bunları ''titizlikle inceleyeceklerini'' söyledi. 
     Zaif, ancak kanıtlara rağmen Suudi teröristi teslim etmeyip şeriat mahkemesinde yargılayacaklarını belirtti. 
     Afgan temsilci, ''Mahkeme Bin Ladin'i suçlu bulursa, ne yapacağımıza o zaman karar vereceğiz'' dedi. 
     Washington ve Kabil arasındaki anlaşmazlığın ''barışçı yollarla'' çözülebileceğine halen inandığını da ifade eden Zaif, ''Sorunları çözmenin yolu görüşmeler yapmaktır. Savaş olayları sadece karmaşıklaştırır'' diye konuştu. 
     






</TEXT>
</DOC>
