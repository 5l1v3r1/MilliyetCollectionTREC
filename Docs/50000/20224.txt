<DOC>
<DOCNO> 20224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/son/sontur24.html </URL>
<DATE> 2001/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Enis Öksüz "Özelleştirmeyle ilgili hiçbir pürüz yok" 
</HEADLINE>
<TEXT>

     Ulaştırma Bakanı Enis Öksüz, Türk Telekom'un özelleştirilmesine ilişkin yasayla ilgili çalışmaların devam ettiğini belirterek, ''Özelleştirmeyle ilgili hiçbir pürüz, hiçbir problem yok'' dedi. 
     Öksüz, Başbakanlık'ta saat 08.00'de başlayan ve yaklaşık 3 saat süren Türk Telekom'un özelleştirilmesiyle ilgili toplantının ardından basın mensuplarına açıklamalarda bulundu. 
     Türk Telekom'un özelleştirilmesiyle ilgili yasaya ilişkin görüşmelerin devam ettiğini kaydeden Öksüz, şöyle devam etti. ''Çalışmalar devam ediyor. Özelleştirmeyle ilgili bizim görüşecek, konuşacak bir şeyimiz kalmadı. Bu bizim tasarımızın aynen kabulü şeklinde oldu. Sayın Derviş de bunu ifade etti. Şimdi özelleştirmeyle doğrudan ilgili olmayan bir konuda imtiyaz, ruhsat, genel izin vesaire gibi yerlerde bir yeni düzenleme yaparsak, memleket için daha iyi olur mu Daha mı kötü olur 3-5 sene sonra neyle karışılabiliriz diye bir düzenleme talebi gelmiştir. O talep üzerinde arkadaşlarımız çalışmalarını yapıyor.'' 
     Bu çalışmalarda herhangi bir karışıklık, Anayasa'ya aykırılık olmasını istemediklerini belirten Öksüz, şunları söyledi 
     'Devlette kargaşa yaratmak için kanun çıkarılmaz. Onun için burada da kılı kırk yarıyoruz. Yaptığımız iş bu kadar zahmete değsin ve gittiği yerlerde iptal edilmesin. Çünkü iptal edilirse özelleştirme gecikir, özelleştirmeyi geciktirmemek için de üzerinde hassasiyetle duruyoruz. Ama diyeceksiniz ki, özelleştirmeyle ilgili bir problem kalmamış ki. Evet kalmadı, sistemin işleyişi ile ilgili konuyu bu arada halletmek iyi olmaz mı Olur. Şimdi onun üzerinde oluru beraber söyleyecek hale gelmeye çalışıyoruz. Yoksa özelleştirmeyle ilgili konu oldu bitti. Çoktan bitti gitti.'' 
     Öksüz, daha sonra gazetecilerin sorularını yanıtladı. Bir gazetecinin, ''tasarı bugün Meclis'e gönderilecek mi '' sorusuna Öksüz, ''İnşallah'' diye karşılık verdi. 
     Öksüz, bir başka soru üzerine, şunları söyledi 
     'Görüştüğümüz teferruata ait bir meseledir. Ama önemli olabilir diye yapıyoruz bu işi. Altın hisse ile ilgili hiçbir problemimiz yok. Altın hisse tabirinin hiçbir işe yaramadığını biz de biliyorduk. Diğer arkadaşlarımız da mutabık kaldılar. Dolayısıyla altın hisse veya imtiyazlı hisse dediğimiz konuda zaten hiçbir problem yok, oldu bitti. Bugün bir daha gözden geçirdik. Acaba bazı ifade değişiklikleri yapsak daha iyi olur mu diye. Ona da lüzum görmedik. Yaptığımızın doğruluğu ortaya çıktı.'' 
     Lisans devrine ilişkin bir soruya ise Öksüz, şu yanıtı verdi 
     'Benim yetkim yok. Ulaştırma Bakanlığı'na Anayasa'nın ve kanunların verdiği yetki var. Bu yetkileri bir yerlerle paylaşalım derken, bir hukuk hatası yapmayalım diye bu işin üzerinde duruyoruz. Yoksa bana ne Ben bugün bakanım yarın değilim. Biz kendi şahsımızla ilgili konuda, hiçbir şekilde lüks içinde olamayız. Bu devlet için hayırlı bir şey yapmak istiyoruz. İrade birliğini bütün kelimede, virgülde sağlamak istiyoruz. Özelleştirmeyle ilgili meselemiz yok. O bitti artık. O, bizim hazırladığımız tasarı kabul gördü. Bir eksiği gediği yok,. Sıfır hatayla gelen bir tasarıdır o... 
     Teferruatlı olan bir mesele aktif şekilde hizmet eder mi Özelleştirmeyi hızlandırma bakımından, daha iyi çalıştırma bakımından bir fayda bulabilir miyiz diye bunu konuşuyoruz. Bunlar kolay şeyler değil.'' 
     Devlet Bakanı Yüksel Yalova ile problemlerin giderilip giderilmediğine ilişkin bir soru üzerine Öksüz, ''Yalova ile ne problem varmış ki '' dedi. ''Hazine ile bir görüş ayrılığınız var mı sorusuna Öksüz, ''Hayır'' yanıtını verdi. Öksüz, ''Hazine Müsteşarlığı ve Özelleştirme İdaresi Başkanlığı'nın lisans verme yetkisinin Telekomikasyon Üst Kurulu'nda olmasını istediği yönünde görüşler var. Bu konuda neler söyleyeceksiniz '' sorusuna ise şu yanıtı verdi 
     'Onu konuşuyoruz. Sadece bu kaldı, oturup çözeceğimiz. Özelleştirmeyle alakası yok bunun. O iş bitti. Komisyon çalışmaya devam edecek. Bakanlar akşama doğru Sayın Derviş'in gelmesinden sonra tekrar biraraya gelecek'' diye konuştu. Öte yandan, yasayla ilgili olarak bürokratlar Başbakanlık'ta öğleden sonra biraraya gelerek, bazı teknik konular üzerinde çalışmaya başladılar. 







</TEXT>
</DOC>
