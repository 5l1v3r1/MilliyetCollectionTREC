<DOC>
<DOCNO> 32806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/yasam/yas00.html </URL>
<DATE> 2001/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşkın mapusane içinde ben mahk m 
</HEADLINE>
<TEXT>

Şairin Ben sana mecburum, bilemezsin...’ sözlerine döktüğü aşk-bağımlılık’ ilişkisi bir süre sonra köleliğe, tapınmaya, bilinen deyimiyle karasevdaya dönüşebilir... Ölürcesine’ sevip, sevdikçe yok etmemek ise sizin elinizdedir... 
     AŞKIN KİMYASI Devrim Sevimay 

     Attila İlhan’ın "Ben sana mecburum bilemezsin Adını mıh gibi aklımda tutuyorum" dizeleri insanı aldığı yerde bırakmaz. Kendimizi zincire vurduğumuzun itirafıdır, "Ben sana mecburum." 
     Başlarda kolay kolay kabul etmek istemeyiz köleliği... Ama ilişkinin kendisi hemen yakayı ele verir. Birden anlarsınız ki, artık aşkınızın meczubu’sunuzdur. Taparcasına sever, sevdikçe yok edersiniz. Karşınızdakinin tüm rolünü üstlenmiş yorgun bir aşk savaşçısına dönersiniz. Üstelik kimsenin acıma duygusundan başka değer vermediği... 
     
Bağımlılık yapıyor      Psikiyatr Martha R. Bireda, bu duruma aşk bağımlılığı’ diyor. Florida’da bağımlılığa karşı terapiler düzenleyen Bireda bu konuya şu sözlerle açıklık getiriyor "Bağımlı ilişkide güven ve tatmin duygusu yok. Aşk bağımlısı olan kişi kendini değersiz, boşlukta ve umutsuz hisseder. Bu durumdan karşısındaki kişiye bağlanarak kurtulmaya çalışır. Aslında aşk bağımlısı, partnerini tıpkı bir yönetmenin aktörü kullanması gibi kullanmaktadır." 
     
Mikrop’ erken kapılıyor      Bireda, karasevdaya tutulan bir kişinin aslında bu mikrobu’ ta çocukken kaptığını savunarak, bir çocuğun gelecekte aşk bağımlısı olup olmayacağını şu nedenlere bağlıyor 
     "Eğer işlevini yerine getiremeyen bir ailede büyüdüyseniz, sevgi ve güvenlik ihtiyacınızı karşılayamamışsınız demektir. Çocukluğunuzda evinizde paylaşılan bir sevginin olmadığını ya da sevgi’ adı altında sergilenen davranışlarla insanların birbirlerine zarar verdiğini görmüşseniz, sevginin insanı incittiği inancına kapılırsınız. Sevgilerin reddedildiği bir ailede yetiştiyseniz sevginizi ifade etmeniz halinde ters bir tepkiyle karşılaşacağınıza dair bir inanç geliştirmiş olabilirsiniz." 
     
Yıpranıyorsanız      Bazen olur... Sizi yıpratan bir ilişki yaşadığınızı bilir, ancak bir türlü son veremezsiniz. Artık ne onunla, ne de onsuz olabiliyorsunuzdur... Kendinize olan saygınızın yavaş yavaş kaybolduğunu hissedersiniz... Değişmeye karar verseniz de, yapamazsınız. Psikiyatr Bireda’nın buna karşı unut gitsin’ formülü şöyle 
     

</TEXT>
</DOC>
