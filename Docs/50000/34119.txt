<DOC>
<DOCNO> 34119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/27/son/sondun03.html </URL>
<DATE> 2001/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilya'da çıkan cezaevi ayaklanmasında 3 mahkum öldü 
</HEADLINE>
<TEXT>

     Brezilya'nın Sao Paulo kenti dışında bir cezaevinde çıkan isyanda 3 kişi öldürüldü. 
     Cezaevi İdaresi'ne göre, Sao Paulo'nun hemen batısındaki Osasco kasabasında 700 mahkumun bulunduğu cezaevinde karşıt gruplar arasında çıkan çatışma ayaklanmaya döndü. Ayaklanma sırasında 3 mahkum bıçaklanarak ve dövülerek öldürüldü. 
     Ayaklanan mahkumlar, yetkililerin, cezaevi disiplin görevlilerinin kötü davrandığı yolundaki iddiaları araştıracağı sözü vermesi üzerine rehin tuttukları 6 gardiyanı serbest bırakarak isyanı sona erdirdi. 
     Şubat ayında Sao Paulo'nun Carandiru cezaevinde başlayan isyan, ülke tarihinin en büyük cezaevi isyanlarına yol açmış, bu isyanlar sırasında mahkumlar 7 bin ziyaretçiyi rehin almış ve isyan 19 mahkumun ölümüyle sonuçlanmıştı. 







</TEXT>
</DOC>
