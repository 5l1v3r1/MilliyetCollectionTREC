<DOC>
<DOCNO> 34324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/28/son/sontur03.html </URL>
<DATE> 2001/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hülya Avşar'ın kayınpederi Prof. Kaya Çilingiroğlu öldü... 
</HEADLINE>
<TEXT>

     İstanbul Üniversitesi İÜ İstanbul Tıp Fakültesi'nde uzunca bir süredir kanser tedavisi gören Prof. Dr. Kaya Çilingiroğlu, sabaha karşı vefat etti. 
     İstanbul Tıp Fakültesi'nin Genel Cerrahi Bilimleri bölümünde, özel bir serviste yatan Prof. Dr. Çilingiroğlu, iki gün önce durumunun ağırlaşması üzerine Reanimasyon Servisi'ne kaldırıldı. Yapılan tüm müdahalelere cevap vermeyen Prof. Dr. Çilingiroğlu, bu sabah saat 05.00 sıralarında öldü. 
     Bu arada ölüm haberini alan Kaya Çilingiroğlu'nun eşi Gülümser, oğlu Kaya ve gelini Hülya Avşar da hastaneye geldi. 
     Oldukça üzgün olduğu görülen ünlü sanatçı Avşar basına yaptığı açıklamada, ''Söylenecek bir şey yok. 5 aydır tedavi görüyordu. Bu sabaha karşı kendisini kaybettik'' diye konuştu. 
     Avşar, Prof. Dr. Kaya Çilingiroğlu'nun cenazesinin, 30 Temmuz Pazartesi günü, Teşvikiye Camii'nde öğleyin kılınacak cenaze namazının ardından Zincirlikuyu Mezarlığı'nda toprağa verileceğini bildirdi. 






</TEXT>
</DOC>
