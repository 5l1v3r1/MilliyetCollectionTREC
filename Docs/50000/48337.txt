<DOC>
<DOCNO> 48337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/yasam/yas07.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz vatandaşı balık krizi vurdu 
</HEADLINE>
<TEXT>

Marmara'da 30 yılda bir görülen balık bolluğu, krizden evine ekmek girmeyen vatandaşın yüzünü sonunda güldürdü 
     MUSTAFA BAKACAK İstanbul 

     Karadeniz'den akın akın Boğaz'a ve Marmara Denizi'ne inen her cinsten balık, İstanbul'a yaklaşık 30 yıldır görülmemiş tarihi bolluk yaşatıyor. Tezg hları renklendiren bolluk, balıkçıları da, vatandaşları da memnun ediyor. Öyle ki, ekonomik kriz nedeniyle evine ekmek götürmekte zorlanan vatandaş, bu bolluk sayesinde makul bir harcama ile ziyafet çekebiliyor.. 
     
     'Havanın etkisi büyük' 
     Çünkü şu aralar balık akını nedeniyle kışın kilosu 10 milyona ulaşan çinakopun fiyatı halde 1 milyon liraya kadar düştü. Palamutun çifti 2 milyon liradan, hamsi 350 - 500 bin liradan satıldı. Ki bu rakamlar, rafa gelene kadar eklenen yüzde yüz k rla oluşuyor. 
     Balıkçılar Derneği Başkanı İsmet Yalçın da, bu bolluğu, yazın Karadeniz'e giden balıkların bıraktığı yumurtaların uygun iklim şartları nedeniyle tutmasına bağlıyor. Yalçın, özellikle palamut ve çinakoptaki büyük artışa dikkat çekiyor ve şöyle konuşuyor "Marmara’da kaçak avcılık, kirlilik, aşırı avlanma yine sürüyor ama bütün bunlara rağmen balık bolluğu var. Son 30 yılın en iyi dönemi yaşanıyor. Bu bolluk 30 senede bir olur." 
     



 YAŞAM 




















</TEXT>
</DOC>
