<DOC>
<DOCNO> 20378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/son/sonspo13.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Digiturk, üç şampiyon adayının maçını aynı anda verecek 
</HEADLINE>
<TEXT>

     Birinci Futbol Ligi'nde şampiyonluk mücadelesi, son 3 haftaya girilirken 3 takım arasında sürerken, Birinci Lig maçlarının yayıncı kuruluşu Digitürk, Fenerbahçe, Galatasaray ve Gaziantepsspor'un bu haftaki maçlarını, aynı anda 3 ayrı kanaldan naklen yayınlayacak. 
     Digitürk'ten yapılan açıklamaya göre, 13 Mayıs Pazar günü saat 19.00'da başlayacak Erzurumspor-Fenerbahçe maçını, sezonluk futbol üyeliği olan Digitürk üyeleri, 'Kanal 777'den izleyebilecek. Aynı gün ve saatte başlayacak Galatasaray-Ankaragücü maçı ''Salon 6'', Gaziantepspor-Trabzonspor maçı da ''Salon 5''ten abonelere ulaştırılacak. 
     Maç yayınlarını ''izle ve öde'' kanalları üzerinden takip eden üyelerin ise Erzurumspor-Fenerbahçe maçını ''Salon 7'', Galatasaray-Ankaragücü maçını ''Salon 6'', Gaziantepspor-Trabzonspor maçını da ''Salon 5''ten izleyebilecekleri bildirildi. 






</TEXT>
</DOC>
