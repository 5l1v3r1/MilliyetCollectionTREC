<DOC>
<DOCNO> 10972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/12/yazar/cankat.html </URL>
<DATE> 2001/03/12/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
"Köyümüz DYP’lidir" 
</HEADLINE>
<TEXT>

     Erdal İnönü baskı altında. CHP’nin Baykal muhalifleri ve yeni parti taraftarları bir yandan, basın ve halk öte yandan... Bunalan Erdal Bey, Kurban Bayramı’nda, Edremit’teki İlyada Oteli’ne kaçtı, dağlarda uzun yürüyüşler yaptı bunu pek sever . 
     Ve, gösteri yapmak için değil, samimiyetle halkın arasına karıştığı için de, yine çevresini saranlardan kaçamadı. Kimi elini sıkmak için geldi yanına, kimi birlikte fotoğraf çektirmek için. Erdal Bey partilileri, muhtarları, her çevreden misafirleri ağırladı. İkna turları meyanında kalabalık bir de köylü heyeti geldi otele. 
     Sayın İnönü, dedi içlerinden, ağzı laf yaptığı için sözcü seçilen köylü halkımız, köylümüz sizi çok seviyor, essahtan. Keşke bütün politikacılar sizin gibi olsa... 
     Çok teşekkür ederim, beni utandırıyorsunuz, dedi Erdal Bey ve gülümseyerek sordu 
     Son seçimde kime oy verdiniz peki 
     Köyümüz hep DYP’lidir Sayın İnönü. 
     
TUZLU HESAP NE DEMEK      Soranlar oldu, "gazeteciler, köşe yazarları tatil yapmaz mı " diye. 
     Mehmet Yılmaz "Berrin Hanım, tatil senin de hakkın. Bu Bayram bir iki gün yazma, dinlen " diye çok ısrar etti ama ben, "İşimi seviyorum, ısrar etme izin mizin yapamam " dedim. 
     Deeeermişim 
     Şaka bir yana, tatil yapamadım, ama çıkıp Boğaz’da yürüdüm. Bir gece Kerem Görsev’in caz barına gidip Fatih Erkoç ile arkadaşlarını bile dinledim ve her zamanki gibi mest oldum . 
     Çoktandır görmediğim okul arkadaşlarımla iki kere yemek yedim... 
     Bu yemeklerden birinde geçen bir konuşmayı aktarıp biraz caka satacağım. 
     Hesap istedik, geldi. Kızlardan biri uzanıp kasa fişine baktı ve 
     Aa, ben daha tuzlu bir hesap bekliyordum, pahalı değilmiş, dedi. 
     "Tuzlu hesap" lafı nereden geliyor acaba Berrin, sen tanıyorsun, Hakkı Devrim’e bir sorsana, bilirse o bilir... 
     Ayarlasam, böyle cuk oturmazdı. Kırk yılda bir hafızam işe yaradı. Dame de Sion’da bizim sörlerden biri anlatmıştı, aklımda kalmış 
     Ben biliyorum, dedim, anlatayım Fransa Kralı Birinci François bizim ders kitaplarında Fransuva yazardı tuzdan alınan vergiyi yükseltip, halkı çileden çıkardığı günlerde, kızına çok şatafatlı bir düğün yapmış. Düğün o kadar gösterişli olmuş ki, Fransızlar "soframızdaki tuzu çalıp, kızını evlendirdi" diye krala tepki göstermişler. Ve bu düğünün adı "tuzlu düğün" olarak kalmış. O günden beri, Fransızca’da ödenecek meblağ yüksek olunca "tuzlu fatura" denir. Herhalde, Türkçe’ye de Fransızca’dan girmiş... 
     İşin güzel tarafı, bu hik yeyi Hakkı Bey de bilmiyormuş, bildiğimi bir de ona satıp, keyiften dört köşe oldum. Al sana bir deyim daha 
     
"Orta Fransızca"      Dün gazetelerde, Türkçe’yle MHP’nin buluştuğu iki haber vardı 
     MHP’li milletvekilleri "yabancı dille eğitim yapılan okullarda Türkçe’nin öğretilmediğini, anadilin geri kaldığını" iddia ederek, konuyu Meclis’te gündeme getirdiler. Halbuki, ÖSYM bunun aksini ispat etti üniversite sınavında Türkçe bakımından kötü durumda olan okullar, Türkçe eğitim veren devlet liseleri. 
     Sayın milletvekilleri endişe etmesinler Bir yabancı dili iyi bilen, anadiline de titizlenir. Yani nasıl, atletizm yapan yürümeyi unutmazsa, dil öğrenen de dilini unutmaz, boşuna husalanmayın 
     MHP’li Mehmet Pak, Avrupa Parlamentosu Komisyonu’nda Türkçe konuşmakta ısrar edince "bu ısrarı sayesinde" bazı gazetelerimiz böyle diyor Türkçe AB’ye girmiş. Mehmet Pak, AB’nin resmen tanıdığı 11 dilden birinde konuşmayı reddedince, Türkçe bilen bir tercüman bulunmuş ve "Türkçe AB’ye girmiş". 
     Merak bu ya, açıp Meclis el kitabına baktım. MHP İstanbul Milletvekili Mehmet Pak "orta Fransızca" bilir, yazıyor orada. 
     Meclis’in skalası malum. "Bonjour" demeyi bilen, "Orta Fransızca" bildiğini beyan eder. Sayın Pak, Türkçe konuşmakta ısrar etmeyip de ne yapabilirdi acaba 
     
     





Fundamentalizm 


Güven ve destek 


"Köyümüz DYP’lidir" 


İki kritik hafta, iki önemli gündem 


Bu "dalga"da sakın sörf yapmayın 


Olmaz böyle şey... 


12 Mart’ ve Erzurum 


CHP kampı 


Bu dert bitmez 


Çıkış yolu aynı ve tek 


Deniz bitince Derviş’e sarıldık... 


Plansız, günü kurtarmak için para arıyoruz 


</TEXT>
</DOC>
