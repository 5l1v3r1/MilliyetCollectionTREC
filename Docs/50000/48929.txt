<DOC>
<DOCNO> 48929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/26/son/sondun07.html </URL>
<DATE> 2001/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İsviçre'deki tünel faciasında 128 kişi kayıp... 
</HEADLINE>
<TEXT>

     İsviçre'nin Alp Dağları'ndaki Gotthard tünelinde önceki gün iki kamyonun çarpışmasından sonra çıkan yangının kontrol altına alındığı bildirildi. 
     Polis yetkilileri, kurtarma görevlilerinin artık yangına yol açan çarpışmanın olduğu bölgeye ulaşmaya çalıştığını, tünelin güney çıkışına 1.5 kilometre uzaklıktaki bölgede 10 ila 40 kömürleşmiş ve çarpışmış araç bulunabileceğini söylediler. 
     Yetkililer ayrıca, daha önce 80 olarak verilen kayıp sayısının 128'e çıktığını, ancak bu artışın, tünelde mahsur kalanların endişeli 
     yakınlarının birden fazla ilk yardım servisini aramasından kaynaklanmış olabileceğini belirttiler. İtalya sınırındaki Ticino kantonu polis müdürü Romano Piazzini, kazanın nedeniyle ilgili incelemenin bir haftayı alabileceğini, enkazın kaldırılması için bir haftaya daha ihtiyaç duyulduğunu, gelecek ay ortasında onarım çalışmalarının başlayabileceğini kaydetti. 17 kilometrelik uzunluğuyla dünyanın ikinci uzun tüneli olan Gotthard tünelinde önceki sabah iki kamyonun çarpışması, daha sonra da tünelde yangın çıkması sonucu 11 kişi ölmüştü. 
     






</TEXT>
</DOC>
