<DOC>
<DOCNO> 46159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/son/soneko16.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
FAO Konferansı tekrar yer değiştirdi, bu kez Roma... 
</HEADLINE>
<TEXT>

     BM Tarım ve Gıda Örgütü'nün FAO 5-9 Kasım tarihlerinde düzenleyeceği konferansın tekrar Roma'ya alındığı açıklandı. 
     Merkezi Roma'da bulunan FAO Genel Direktörü Jacques Diouf imzalı yazılı açıklamada, İtalyan hükümeti ile bir toplantı yapıldığı ve Kasım ayındaki konferansın Roma'ya alındığı belirtildi. 
     Konferansın daha önceden Rimini kentinde yapılacağı bildirilmiş ancak kamu güvenliğini sağlama konusunda endişelerin bulunduğu kaydedilmişti. FAO konferansına aralarında Fidel Castro'nun da bulunduğu 185 ülkenin devlet ve hükümet başkanları ile bakanları davet edildi. 
     Yayınlanan programda önce Roma'da yapılacağı duyurulan toplantı, daha sonra İtalyan hükümetinin Cenova'da G8 zirvesi sırasında küreselleşme karşıtlarıyla güvenlik güçleri arasında çıkan olayların tekrarlanmasından çekindiğinden Rimini'ye alınmıştı. 
     Bu arada, Amerika'nın Afganistan'a başlattığı operasyondan dolayı FAO toplantısının son anda iptal edilebileceği de belirtiliyor. 
     






</TEXT>
</DOC>
