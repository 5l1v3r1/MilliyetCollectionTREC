<DOC>
<DOCNO> 23595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/28/ekonomi/eko13.html </URL>
<DATE> 2001/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere’ye euro baskısı 
</HEADLINE>
<TEXT>

Çok uluslu şirketler sterlini bırakıp Euro’ya geçmesi için İngiltere’ye baskı yapıyor 
     EKONOMİ SERVİSİ 

     Avrupa Birliği üyesi olmasına rağmen Avrupa Para Birliği’nden uzak duran ve sterlini Euro ile değiştirmek istemeyen İngiltere’ye tepkiler gün geçtikçe büyüyor. 
     Son olarak bu ülkede büyük yatırımları bulunan Japon otomotiv üreticisi Nissan Motor Co.’nun Başkanı Carlos Ghosn, İngiltere’nin Euro’ya geçmemesi kararının doğru olmayacağını ve bu tavrın ülkedeki yatırımlarını tehlikeye sokabileceğine dikkat çekti. 
     Para biriminin verecekleri kararda, büyük rol oynayacağını söyleyen Ghosn, sterlinin euroya oranla çok fazla risk taşıdığını belirterek "Neden bu riski üzerimize alalım " dedi. İngiltere’de, para biriminin ne olacağı konusu seçim kampanyalarının da merkezine oturmuş durumda. 
     
     Seçmen ikiye bölündü 
     Ana muhalefet lideri William Hague, seçimleri İngiliz para birimi sterlini korumak konusunda bir referanduma dönüştürmeye çalışırken, Başbakan Blair ekonomik şartların uygun olması durumunda euroya geçilmesi gerektiğini savunuyor. 
     



 EKONOMİ 
















</TEXT>
</DOC>
