<DOC>
<DOCNO> 6204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/09/siyaset/asiy.html </URL>
<DATE> 2001/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Cumhurbaşkanı Sezer'den oy mezarlığına VETO 
</HEADLINE>
<TEXT>
Çankaya halkın sesi oldu 
Başbakan Ecevit'in gönderdiği defin kararnamesini geri gönderen Sezer gerekçesinde "Hiçbir aileye, zümreye veya sınıfa imtiyaz tanınamaz" dedi 
     ANKARA Milliyet 

     Cumhurbaşkanı Ahmet Necdet Sezer, Avustralya'da ölen Nakşibendi tarikatına bağlı İskenderpaşa cemaatinin lideri Prof. Esad Coşan ile damadı Prof. Ali Yücel Uyarel'in Süleymaniye Camii'nin haziresine gömülmesine onay vermeyerek hükümetle bir kez daha ayrı düştü. Ecevit'in Köşk'e "danışmadan" gönderdiği Bakanlar Kurulu taslağını jet bir kararla geri gönderen Sezer, "Hiçbir kişiye, aileye, zümreye veya sınıfa imtiyaz tanınamaz" dedi. 
     Koalisyonu oluşturan partilerin liderlerinin "oluruyla" üç gün önce alelacele imzaya açılan ve imzaları tamamlandıktan sonra önceki gün akşam saatlerinde Çankaya Köşkü'ne gönderilen Bakanlar Kurulu Taslağı, Sezer'den geri döndü. 
     
Anayasaya aykırı      Önceki akşam Hırvatistan Cumhurbaşkanı Stipe Mesiç onuruna verdiği yemeğin ardından taslağı incelemeye başlayan Sezer, dün öğle saatlerinde, düzenlemeyi anayasaya, üç yasaya ve bir nizamnameye aykırı buldu. 
     Sezer'in taslağı imzalamayarak geri gönderdiğine ilişkin olarak Cumhurbaşkanlığı Basın Merkezi'nden yapılan açıklamada şöyle denildi 
     "Cumhurbaşkanı Ahmet Necdet Sezer, AvustralyaSidney'de vefat eden Prof. Dr. Mahmud Esad Coşan ile Prof. Dr. Ali Yücel Uyarel'in İstabul'da Süleymaniye Camii haziresine defnine ilişkin Bakanlar Kurulu Taslağı'nı 
     1580 sayılı Belediye Yasası'na, Mezarlıklar Hakkındaki Nizamnameye, 1593 sayılı Umumi Hıfzıssıhha Yasası'na, 2863 sayılı Kültür ve Tabiat Varlıklarını Koruma Yasası'na, Anayasa'nın 10. maddesine aykırı olduğu gerekçesiyle imzalamamışlardır. Sözkonusu taslak bu nedenle Başbakanlığa geri gönderilmiştir." 
     
Yalova'nın defin görüşü      Esad Coşan'ın Süleymaniye'ye gömülmesine ilişkin kararnameyi hiç tereddüt etmeden imzaladım. Ben attığım hiçbir imzada tereddüt etmedim, eğer tereddüt ediyorsam, inanmıyorsam imzalamam. 
     
İmzacı bakanlara tokat’ gibi cevap      Cumhurbaşkanı Sezer'in vetosundan sonra kararnameye imza atan Bakanlar Kurulu üyeleri Sezer'in bu davranışı karşısında şaşkınlık yaşadı. Daha önce Yusuf Bozkurt Özal'ın mezarı için Cumhurbaşkanından onay alınmasını örnek gösteren hükümet üyeleri "nasıl olsa bunu da imzalar" diye rahat davranıyordu. Ancak Sezer'in bu kez imzalamaması bu konuda rahat davranan bakanlar arasında şaşkınlık yarattı. 
     


 SİYASET 













</TEXT>
</DOC>
