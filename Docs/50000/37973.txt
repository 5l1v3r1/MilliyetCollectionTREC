<DOC>
<DOCNO> 37973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/19/son/sontur20.html </URL>
<DATE> 2001/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da eğlence yerlerine narkotik baskını 
</HEADLINE>
<TEXT>

     İstanbul'da çok sayıda eğlence yeri ile barlara düzenlenen baskınlar sonucu, uyuşturucu madde ve hap kullandıkları belirlenen veya durumları şüpheli görülen 44 kişi gözlem altına alındı. 
     Son günlerde özellikle bar ve eğlence yerlerinde uyuşturucu hap kullanımının arttığını belirleyen İstanbul Narkotik Şube Müdürlüğü ekipleri, dün gece Taksim başta olmak üzere çeşitli semtlerdeki eğlence yerleri ve barlara baskın gerçekleştirdi. Daha önce uyuşturucu madde kullanıldığı belirlenen ve aralarında ünlü barların da bulunduğu eğlence yerlerinin kontrol edildiği belirtilen operasyonda, bu yerlerde eğlenen, suça karışmamış vatandaşların rahatsız edilmemesine özen gösterildiği kaydedildi. Çok sayıda polisin katıldığı operasyonda, uyuşturucu madde kullandıkları anlaşılan veya durumlarından şüphelenilen 15'i bayan, 44 kişinin gözlem altına alındığı bildirildi. 







</TEXT>
</DOC>
