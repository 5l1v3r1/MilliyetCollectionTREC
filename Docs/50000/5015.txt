<DOC>
<DOCNO> 5015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/son/sontur04.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Anayasa Mahkemesi FP'nin kapatma davasını görüşüyor 
</HEADLINE>
<TEXT>

     Anayasa Mahkemesi heyeti, FP'nin kapatılması istemiyle açılan davada çalışmalarına devam etmek üzere saat 10.00'da toplandı. 
     Anayasa Mahkemesi heyetinin bugün yapacağı toplantıda, FP kongresine ilişkin kasetlerin delil olarak kabul edilip edilmeyeceği yönünde karar vermesi bekleniyor. Anayasa Mahkemesi iki gündür devam eden görüşmelerde, FP Genel Başkanı Recai Kutan'ın Siyasi Partiler Yasasının SPY 104. maddesi uyarınca kapatma davası açılmadan ihtar verilmesi gerektiği yolundaki başvurusu ile diğer teknik ve hukuki sorunları ele aldı. Yargıtay Cumhuriyet Başsavcılığı, Kutan'ın SPY'nin 104. maddesinin uygulanması gerektiğine ilişkin görüşüne katılmamıştı. Yargıtay Cumhuriyet Başsavcılığı ayrıca, FP kongresindeki sinevizyon gösterisinde ''Mücahit Erbakan'' şeklinde geçen altyazının FP yönetimini bağlayacağı yönünde görüş bildirmişti. 




</TEXT>
</DOC>
