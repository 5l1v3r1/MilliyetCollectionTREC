<DOC>
<DOCNO> 14689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/siyaset/siy09.html </URL>
<DATE> 2001/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlat edinene miras bırakılamayacak 
</HEADLINE>
<TEXT>

Evlatlığa kalan mirasın, evlat edinene geçmesi teklifi Komisyon’da anlaşmazlığa yol açtı 
     ANKARA Milliyet 

     Bir çok maddesinde sık sık tartışma yaşanan Medeni Yasa tasarısını görüşen TBMM Adalet Komisyonu üyeleri, bu kez de, evlatlığın mirasının evlat edinene geçip geçmemesi konusunda görüş ayrılığına düştü. Bazı üyeler, evlatlık edinilen kişilere de miras bırakılmasını isterken, Adalat Bakanı Hikmet Sami Türk, bu yönde bir değişiklik yapılamayacağını savundu. 
     Komisyon üyeleri, halen yürürlükte olan ve tasarıda da yer alan, "Evlatlık ve altsoyu, evlat edinene, kan hısmı gibi mirasçı olurlar. Evlat edinen ve hısımları, evlatlığa mirasçı olamazlar. Evlatlığın kendi ailesindeki mirasçılığı da devam eder" hükmünün değiştirilmesini istedi. 
     Komisyon Başkanı DSP’li Emin Karaa, hükmün adil olmadığını savundu. 
     


 SİYASET 




















</TEXT>
</DOC>
