<DOC>
<DOCNO> 22185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/20/ekonomi/eko10.html </URL>
<DATE> 2001/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
YATIRIMCI GÜNDEMİ 
</HEADLINE>
<TEXT>
SPK’ya danışmadan banka hissesi almayın 
Sermaye Piyasası Kurulu banka hissesi almak isteyen yatırımcıları, bankalar hakkındaki bilgi kısıtlamaları konusunda uyaracak 
     Harun GÜREK 

     Sermaye Piyasaları Kurulu SPK Başkanı Başkanı Doğan Cansızlar, bundan sonra banka hissesi almak isteyen yatırımcıyı uyaracaklarını açıkladı. Esbank, Demirbank ve Yaşarbank'a el konulması nedeniyle ortaya çıkan mağduriyetin bir daha yaşanmaması için tedbirler almaya hazırlandıklarını açıklayan Cansızlar, "Bu mağduriyetin giderilmesi için çalışmalara başladık" dedi. 
     Bankalar Kanunu'nda yapılacak değişiklik ile mağduriyet giderilebileceğini belirten Cansızlar, bundan sonra halka açık bankalardan bilgi almaya ilişkin kısıtlar bulunduğu konusunda yatırımcıları baştan uyaracaklarını ifade ederek "SPK denetçileri istedikleri gibi denetim yapamıyorlar. Özellikle halka açık bankaların, reyting şirketleri tarafından denetim sonuçlarıyla yatırımcıların bilgilendirilmesi çözüm oluşturabilir. Yasadan gelen bilgi açıklanmasındaki kısıtlama nedeniyle doğan mağduriyeti önleyeceğiz" dedi. 
     
     Dövizde vadeli işlem 
     Sermaye piyasalarında birçok yeniliğe hazırlandıklarını belirten Cansızlar SPK'nın gerçekleştirmeye hazırlandığı yenilikler ve uygulamaları şöyle sıraladı 
     Programla forward - swap işlemlerinin başlatılması piyasayalara geçici bir rahatlama getirilmesi açısından olumlu. Hem faizlerin düşmesine hem de piyasaların işleyişinin normalleşmesine olanak sağlayacak. Dövizde vadeli işlemleri 2 - 3 ay içinde İMKB bünyesinde başlatacağız. Çalışmalar son aşamaya geldi, İMKB'nin altyapısı hazır. Vadeli işlemleri şimdilik sadece bankalar ve aracı kuruluşlar yapacak. Dövizin dalgalanmaya bırakıldığı bir ortamda, gelecek risklerden korunma açısından vadeli işlemler zorunlu. 
     
     Tezgah üstü piyasalar 
     Pilot uygulamalarla tezgah üstü piyasalara geçmek gündemimizde olan konulardan biri. KOBİ'lerin yoğun olduğu illerden başlayacağız. Tezgah üstü piyasalar o yörede oturanlara bildiği, tanıdığı şirketlerin hisselerini satın alma olanağı sağlayacak. 
     Anadolu'da çok büyük tasarruf atıl duruyor. Böyle bir ortam yaratırsak o paralar ekonomiye girecek. 
     
Yatırım tavsiyesinde uzmanlık aranacak      Lisanslama merkezi ile ilgili düzenlemeyi çıkaracaklarını belirten Cansızlar şöyle konuştu Merkez mali müşavir gibi lisanslı kişilerin teknik analiz yapabileceği belli analiz koşul ve kriterlere bağlı olarak yapılan çalışmaların verilerini piyasalara duyuracak. Yatırım tavsiyeleriyle ilgili ilkeleri belirlemeye çalışıyoruz. Tavsiyelerinin yatırım kararlarına etkide bulunma ihtimalleri göz önünde bulundurularak dikkat ve özenle hazırlıyoruz. Bu şekilde piyasa yatırım tavsiyelerinde bulunan kişileri de lisansa bağlayacağız Sermaye piyasası faaliyetinde ve sermaye piyasasında gayrimenkul ekspertiz faaliyetinde bulunacakların mesleki eğitim ve lisanslama faaliyetlerine ilişkin yetki de SPK'da olacak. 
     
Kombassan da kurallara uymak zorunda’      Cansızlar, Kombassan'a "SPK vatana ihanet ediyor" suçlamasında bulunduğu için yanıt verme gereği duyduklarını belirterek, bu konuda da şunları söyledi Kombassan gibi şirketlerin Avrupa’daki Türk işçilerinin tasarruflarını ekonomiye kazandırdığını biliyoruz. Ancak halka açık şirketlerin uymaları gereken kurallar var. Ancak Kombassan "O kurallara ben uymayayım, istediğim gibi para toplamaya devam edeyim" diyor. eğer Kombassan’ın bu tutumunu onaylarsak o zaman diğer halka açık şirketlere "nasıl kurallara uyun" diyeceğiz. Ortak sayısı istedik, "Kaç ortağım olduğun bilmiyorum" diyor. Ortak sayısını bilmeyen şirket olur mu Konsolide bilançolarını istedik. Bağımsız denetim yaptırdılar. Raporda diyor ki, "Bu şirketin durumu hakkında yorumda bulunamam." Yani bağımsız denetim şirketi bilgi alamamış. 
     



 EKONOMİ 




















</TEXT>
</DOC>
