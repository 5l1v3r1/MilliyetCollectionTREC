<DOC>
<DOCNO> 37639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/son/sonspo18.html </URL>
<DATE> 2001/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü tenisçi Agassi ile Stefi Graf evleniyor 
</HEADLINE>
<TEXT>

     ABD'li ünlü tenisçi Andre Agassi, tenisten 2 yıl önce kopan Alman raket Steffi Graf ile evleneceklerini açıkladı. 
     Daily Telegragh Gazetesi'ne konuyla ilgili açıklama yapan Andre Agassi, Steffi Graf'a evlenme teklif ettiğini ve bu konuda sözleştiklerini söyledi. 
     Agassi, bu evliliğin kesinlikle gerçekleşeceğini ancak düğün tarihini henüz kararlaştırmadıklarını bildirdi. 
     Graf ve Agassi, geçen ay, Aralık ayının ortalarında bir bebek beklediklerini açılamışlardı. 
     Agassi, evlilik olayını bebek doğmadan gerçekleştireceklerini, bu düşüncenin kendisine ait olduğunu, evlenmeyecekleri biçiminde çıkan söylentilerin de gerçeği yansıtmadığını kaydetti. 
     Ünlü tenisçi, baba olma düşüncesinin de kendisini heyecanlandırdığını söyledi. 
     Agassi, aile kurma olayına tamamıyla hazır olduğunu ve hiçbir zaman bu konuda isteksiz davranmadığını kaydederek, Graf'ıtanıdıktan sonra bu düşüncesinin kesinleştiğini söyledi. Agassi, Steffi Graf ile mutlu bir beraberlik kuracağından emin olduğunu da sözlerine ekledi. 
     Daha önce ABD'li ünlü film yıldızı Brooke Shields ile evlenen Agassi, uzun süredir, aktif sporculuk yaşamını noktalayan Almanlar'ın ünlü bayan tenisçisi Steffi Graf ile birlikteydi. 






</TEXT>
</DOC>
