<DOC>
<DOCNO> 44535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/son/sonspo02.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği Teknik Direktörü ''Galatasaray Türkiye'nin en iyi takımı'' 
</HEADLINE>
<TEXT>

     Gençlerbirliği Teknik Direktörü Walter Meewus Galatasaray'ın haklı bir galibiyet elde ettiğini ifade etti. 
     Meewus, her iki takımın, iki devrede de çok değişik oyun sergilediğini vurgulayarak, ''İlk yarı iki takım da birbirini kontrol ederek oynadı. Ancak 2. yarının 20-25 dakikalık bölümünde Galatasaray gerçek gücünü ortaya koydu'' dedi. 
     Meewus, bir takımın büyük olabilmesi için yedek kulübesinde Arif ve Suat gibi oyuncularının olması gerektiğini, böylesine büyük takımlara yenilmenin önemli olmadığını dile getirerek, şöyle konuştu 
     ''Büyük kulüp olmak kolay değil. Pas yüzdesi bizden çok daha iyi olan Galatasaray, bulduğu pozisyonları da değerlendirdi ve maçı kazanmayı hak etti. Bugün yenildiğimiz takım Türkiye'nin en iyi takımı. Bu nedenle yenilgi bizim açımızdan çok önemli değil.'' 
     






</TEXT>
</DOC>
