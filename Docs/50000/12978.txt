<DOC>
<DOCNO> 12978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/25/spor/spo05.html </URL>
<DATE> 2001/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
TESLİM OLMAYIZ’ 
</HEADLINE>
<TEXT>

Milli Takım Teknik Direktörü Şenol Güneş, Slovakya karşısında büyük bir fırsatı kaçırdıklarını söyledi, "Ancak daha çok çalışıp, mutlaka hedefe varacağız" dedi 
     HALİL ÖZER 

     AY - Yıldızlı ekibin teknik patronu, Slovakya beraberliğini küçük hatalara bağladı, "Eğer kazansaydık, Japonya'nın ucu gözükecekti" ifadesini kullandı. Bundan sonra daha çok çalışacaklarını belirten Şenol Güneş, "Bize müthiş destek veren seyircimize mahcubuz. Ancak teslim olmak yok. Bu ülke insanını mutlu etmek için elimizden geleni yapacağız" dedi. 
     SLOVAKYA önünde iyi mücadele ettiklerini kaydeden Güneş, "İkinci yarıda oyunun hakimi bizdik. Defansta daha dikkatli olmamız gerekiyordu. Özellikle ölü toplardaki avantajlarını biliyorduk. Golü de böyle yedik. Artık Makedonya maçını düşünüyoruz" diye konuştu. Federasyon Başkanı Haluk Ulusoy ise "Bu yola baş koyduk. Çocuklara güveniyoruz" yorumunu yaptı. 
     
Emre soke etti      MİLLİ Takım'da son dakikada Emre'nin sakatlanması Şenol Güneş'in bütün planlarını alt üst etti. Isınma hareketleri sırasında sakatlanan genç futbolcunun yerine Ergün sahaya sürüldü. Emre bu sabah kontrolden geçirilecek, durumuna göre Makedonya'ya götürülecek. 
     
Muhteşem taraftar      KARŞILAŞMAYI muhteşem bir taraftar kitlesi izledi. Yaklaşık 30 bin kişi stadı doldururken, seyircinin gelmesi için biletler 1 milyon liradan satıldı. İstiklal Marşı okunurken, taraftarların dev bir Türk bayrağı açtı. 
     
'G.Saray'ı uyardık'      MAÇ öncesi Şeref Tribünü'nde konuşulan en önemli konu Emre ve Okan'ın transferiydi. Federasyon yetkilileri, Galatasaray'ı 1.5 ay önce bu konuda uyardıklarını ifade edip, "Ama bize inanmadılar" dediler. 
     
'Canları sağolsun'      GALATASARAY Başkanı Faruk Süren'in, Inter'le anlaştıkları için suçladığı Okan ve Emre polemiğe girmek istemediklerini söylediler. Okan, "Karakterimizi herkes bilir. Kulübümüzü çok seviyoruz. Susup, topumuzu oynayacağız" dedi. Emre ise eleştirilere, "Canları sağolsun" diye yanıt verdi. 
     
Tarkan da maçta      FIFA İcra Kurulu Üyesi ve UEFA Asbaşkanı Şenes Erzik, Federasyon Başkanı Haluk Ulusoy, Slovakya Federasyonu Başkanı ile Slovakya'nın Ankara Büyükelçisi maçı protokol tribününden izledi. Tarkan da maçı izleyenler arasındaydı. 
     
Ogün, rekora ortak      SLOVAKYA maçında 70. kez milli formayı giyen Ogün, Oğuz Çetin'in rekoruna ortak oldu. Tecrübeli futbolcu, Milli Takım'da ilk kez 27 Mayıs 1990'da İzmir Atatürk Stadı'nda İrlanda Cumhuriyeti ile yapılan özel maçta forma giymişti. 
     
Notlar      Deprem paniği 
     İSTANBUL'da öğleden sonra meydana gelen 3.5 şiddetindeki deprem iki takım futbolcularını da tedirgin etti. Özellikle Slovak oyuncuların deprem sonrasında büyük heyecan yaşadıkları öğrenildi. 
     
     Yakın takip 
     AVRUPA'lı menajer ve yöneticiler de maçı takibe aldı.Middlesbrough ve B.Moenchengladbach ile Udinese'nin yetkileri iki takım oyuncularını izledi. 
     
     Rüştü Şanslıydılar 
     IŞIKLARDAN korunmak için Rüştü göz çevresine kömür sürerek, sahaya çıktı. Başarılı kurtarışlar yapan milli kaleci, "Slovakya çok şanslıydı. Bizim için farketmez. Yolumuza devam edeceğiz" dedi. 
     
     Hakan Telafisi var 
     HAKAN Şükür, puan kaybını telafi edeceklerini söyledi. Hakan, "Çok iyi alan savunması yaptılar. Pozisyon bulmakta zorluk çektik. Ama bu maçın telafisi var" dedi. 
     


 SPOR 




























</TEXT>
</DOC>
