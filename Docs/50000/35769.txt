<DOC>
<DOCNO> 35769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/ekonomi/eko04.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tronchetti, Telecom Italia’yı ucuza kapattı 
</HEADLINE>
<TEXT>

Telecom Italia’nın yeni sahibi, Pirelli’nin Başkanı Marco Tronchetti 6.4 milyar dolar bedel karşılığında, 99 milyar dolarlık bir imparatorluğu kontrol edecek 
     EKONOMİ SERVİSİ 

     Geçtiğimiz hafta sürp-riz bir şekilde Telecom Italia’yı TI satın alan Pirelli’nin sahibi Marco Tronchetti Provera, iş dünyasında "günün adamı" oldu. 
     Businessweek, bu haftaki sayısında Provera’nın TI’yı satın alma öyküsünün perde arkasını yazdı. 1994’te özelleştirilen TI’yı o dönemde elinden kaçıran Provera, 1999’daki el değiştirmede de şirkete sahip olamamıştı. Bu kez çok iyi bir zamanlama yapan Tronchetti, iki yıl önce Roberto Collaninno’ya kaptırdığı TI’ın kontrolünü bu kez ele geçirmeyi başardı. 
     
     Zor durumdaydı 
     Finansal zorluklar çeken ve kötü durumda olan Olivetti’nin yüzde 80 oranındaki borsa hisselerini satın alan Tronchetti, böylelikle Telecom Italia’nın hisselerinin önemli bir bölümünü elinde tutan şirketi ele geçirdi. Dolaylı olarak TI’ın kontrolü de 6.4 milyar gibi küçük bir bedel karşılığında Tronchetti’nin eline geçmiş oldu. 
     Olivetti ve Telecom Italia’nın toplam borcunun 34 milyar dolar olduğu bildiriliyor. Ayrıca TI’ın önümüzdeki yıl içerisinde k r oranının yüzde 14 oranında düşeceği tahmin ediliyor. Tronchetti’nin bu yatırımının arkasında ise toplam piyasa değeri 99 milyar dolar olan ve Benetton ile iki bankayı da kapsayan bir imparatorluğu kontrol etme planı yatıyor. 
     



 EKONOMİ 





















</TEXT>
</DOC>
