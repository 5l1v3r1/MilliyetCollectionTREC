<DOC>
<DOCNO> 14872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/siyaset/siy04.html </URL>
<DATE> 2001/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk makam aracı davası 
</HEADLINE>
<TEXT>

Aydın Özel İdare Müdürü ve şoförü hakkında makam aracını tasarruf genelgesini aykırı kullandıkları gerekçesiyle dava açıldı 
     YALÇIN ATA Aydın DHA 

     Ekonomik krize karşı kamuda tasarruf tedbirleri tartışılırken yoğun tepkilere neden olan makam araçları kullanımı ilk kez dava konusu oldu. Aydın Özel İdare Müdürü Hüseyin Yıldırım ve şoförü Nizamettin Yılmazer hakkında, makam aracını tasarruf genelgesine aykırı kullandıkları gerekçesiyle 1 yıl hapis istemiyle dava açıldı. 
     Özel İdare kontrolörü Yalçın Ulusal’ın savcılığa şikayeti üzerine Aydın 1. Asliye Ceza Mahkemesi’nde açılan davanın duruşmasına, Yıldırım ve Yılmazer de katıldı. Ulusal, "genel müdür" altındaki personele makam aracı yasağı getirildiğini hatırlatarak, "Ancak Yıldırım, hergün evinden alınıp daireye getiriliyor. Öğlenleri yemek için eve bırakılıp, ardından yeniden alınıyor. Akşam yine eve bırakılıyor" dedi. 
     Yıldırım ise kendisini şöyle savundu "Mahalli ilçe müdürlüklerimizi denetlemek ve sorunları belirleyip gidermek için ilçelere, köylere gidiyorum. Günde 10 - 15 saat göreve hazır olmamız gerekiyor. Zamandan tasarruf için Yılmazer’e, beni evimden alması talimatı verdiğim günler oluyor." 
     


 SİYASET 























</TEXT>
</DOC>
