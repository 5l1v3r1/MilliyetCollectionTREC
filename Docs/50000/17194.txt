<DOC>
<DOCNO> 17194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/yasam/yas01.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İki korkunç infaz 
</HEADLINE>
<TEXT>

İstanbul'da, biri şişlenip ensesinden tek kurşunla, diğeri de boynundan iki kurşunla öldürülmüş iki taksicinin cesedi bulundu. Katiller kayıp 
     HALUK ATALAY, ŞAKİR AYDIN İstanbul 

     İstanbul'da cinayete kurban giden taksi şoförlerine iki kişi daha eklendi. İlk cinayet Kağıthane'de önceki gece işlendi. 
     Sanayi Mahallesi Şehit Adem Yavuz İlköğretim Okulu bahçesinde kanlar içinde cesedin yattığını gören vatandaşlar, durumu polise bildirdi. Polis, kurbanın elleri ve ayakları bağlandıktan sonra şişlendiğini, ardından da ensesine sıkılan tek kurşunla can verdiğini belirledi. Araştırma sonucu, kurbanın Beşiktaş'taki Barbaros Taksi'de çalışan Haydar Kadıoğlu 34 olduğu anlaşıldı. 
     
     Parası alınmamış 
     Kadıoğlu'nun parasına dokunulmadığını kaydeden yetkililer, profesyonelce hareket eden katillerin gasp ettiği 34 TAN 51 plakalı taksinin peşine düştü. 
     Kadıoğlu'nun eşi Fatma ile çocukları Tahir 8 ve Rabia 4 olaya inanmak istemedi. Babası İbrahim Kadıoğlu da "Oğlum gece çalışıyordu. Sabah aradık, telefonunu açmadı. Daha sonra öldürüldüğü haberi geldi. Böyle adalet, böyle hürriyet olur mu Yetkililer utansın. Af Yasası'yla katilleri dışarı saldılar. Onlar da masum insanları katlediyorlar" diyerek isyan etti. 
     
Failleri aynı mı      Bu cinayetin hemen ardından, bu kez de Sarıyer'de taksici kanı aktı. Baltalimanı Taşlıbayır Caddesi'nde, kulak memesinin altından iki kurşunla vurularak öldürülen bir kişinin cesedi bulundu. Yapılan araştırmada cesedin taksici Hüseyin Balcı'ya 22 ait olduğu belirlendi. 
     
     Taksimetreyi aldılar 
     Balcı'yı öldüren kişilerin, 34 THL 92 plakalı taksiyi gasp ederek kaçtığı anlaşılınca, güvenlik kuvvetleri çevrede operasyon başlattı. 
     Genç taksicinin aracı bir süre sonra Ferahevler Mahallesi girişinde terk edilmiş ve taksimetresi çalınmış halde bulundu. 
     Polis yetkilileri, her ikisi de aynı saatlerde işlenen cinayetlerin birbirleriyle bağlantılı olması ihtimali üzerinde duruyor. 
     


 YAŞAM 




















</TEXT>
</DOC>
