<DOC>
<DOCNO> 33910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/spor/spo07.html </URL>
<DATE> 2001/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Altın torpido 
</HEADLINE>
<TEXT>

Japonya’daki Dünya Yüzme Şampiyonası’nda geleneğini bozmadı, dördüncü altın madalyayı boynuna taktı. 200 metre serbestteki muhteşem performansıyla üçüncü kez rekorla tanıştı 
     DÜNYA Yüzme Şampiyonası’nda Ian Thorpe fırtınası sürüyor. Japonya’nın Fukuoka kentinde düzenlenen dev organizasyonda, havuza girdiği her yarışı kazanan Avustralyalı yıldız kulaç, dün de bu geleneğini bozmadı. 200 metre serbestte 1.44.06’lık dereceyle Dünya rekoru kırarak, dördüncü altını boynuna taktı. Torpido lakaplı yüzücü, böylece yedi yarışta yedi altın hedefinden şaşmadı. 
     400 ve 800 serbestte iki rekor kıran Thorpe, 200 metrede olimpiyatta geçildiği Hollandalı Peter van den Hoogenband’den rövanşı aldı. Bayanlar 200 kurbağalamada Agnes Kovacs, 100 serbestte Inge de Bruijn, erkekler 50 sırtüstünde Randall Ball altına ulaştı. Bayanlar 4 x 200 serbest bayrakta kaos yaşandı. İlk ikideki Avustralya ve ABD diskalifiye oldu, sonra ABD birinci ilan edildi. 
     
Diker elendi      DÜNYA Yüzme Şampiyonası’nda Ayşe Diker, dün 50 metre kelebek seçmelerine katıldı. Üçüncü seride beşinci olan Diker, 29.15’lik derecesiyle 45 sporcu arasında 29. sırayı alarak elendi. 50 ve 100 metre sırtüstünde bekleneni veremeyen Derya Büyükuncu ise daha önce yüzeceği belirtilen 100 kelebek seçmelerine katılmadı. 
     



 SPOR 
























</TEXT>
</DOC>
