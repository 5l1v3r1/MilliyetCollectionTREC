<DOC>
<DOCNO> 36576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/son/sondun16.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya, Amerikan ve İngiliz uçaklarının Irak'ı bombalamasını kınadı 
</HEADLINE>
<TEXT>

     Rusya, Amerikan ve İngiliz uçaklarının Irak uçaksavar tesislerini bombalamasını kınayarak, bunun, Bağdat yönetimini uluslararası silah denetçilerinin geri dönmesine ikna çabalarını engelleyeceğini bildirdi. 
     Rusya Dışişleri Bakanlığı'ndan yapılan açıklamada, ''hiçbir iddianın güç kullanımını haklı göstermeyeceği'' belirtildi. 
     ABD, harekatın, Irak'ın müttefik uçaklarına saldırılarını artırması üzerine düzenlendiğini açıklamıştı. 
     Bakanlık açıklamasında, ''bu tür eylemlerin uluslararası hukuk ilkelerinin ihlali olduğu ve sadece sorunlara çözüm arayışlarını zorlaştırdığı'' ifade edildi. 
     Açıklamada, Irak'a karşı güç kullanımına en kısa zamanda son vermek ve Bağdat yönetimiyle BM arasında, ''Irak'a uygulanan ambargonun önce askıya alınıp sonra kaldırılması karşılığında uluslararası silah denetçilerinin ülkeye gelmesine'' ilişkin görüşmelerin başlaması için uygun koşulların yaratılması gerektiği kaydedildi. 
     Resmi INA, dünkü saldırılarda 1 kişinin öldüğünü, 11 kişinin de yaralandığını bildirmişti. 







</TEXT>
</DOC>
