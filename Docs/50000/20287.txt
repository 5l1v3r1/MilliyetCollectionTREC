<DOC>
<DOCNO> 20287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/spor/spo04.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’dan taviz yok 
</HEADLINE>
<TEXT>

     BORDO - Mavili yöneticiler iç transferde futbolcuların her istediğini kabul etmeyeceklerini, anlaşmaların kendi şartlarına göre imzalanacağını söyledi. Asbaşkan Ömer Gürsoy, "Hiç kimseye en küçük taviz verilmeyecek. Şartlarımıza uyanlar kalacak, uymayanlar da gidecek" dedi. Başkan Özkan Sümer ise yerli futbolcularla kesinlikle Türk lirası üzerinden sözleşme yapacaklarını belirtti. 
     TRANSFER çalışmalarını sürdüren Sümer’in Belçika’nın Lockereen takımında oynayan Nijeryalı forvet Bangoura ve stoper Soleyman Seyfo ile de kesin anlaşmaya vardığı öğrenildi. Bu arada dünkü idmanda sakatlanan Sergen çalışmayı yarıda bıraktı. Yıldız futbolcunun Gaziantepspor maçına yetişmesi için tedavisine başlandı. Antrenmana sakat olan Osman da çıkmadı. 
     
     İşimiz çok zor’ 
     TEKNİK Direktör Sadi Tekelioğlu, yakaladıkları müthiş performansı Gaziantepspor karşısında da sürdürmek istediklerini söyledi. Tekelioğlu, "Zirve yarışı bizi ilgilendirmiyor. Sahaya çıkıp galibiyet arayacağız. Ancak bunun kolay olmayacağını da biliyoruz" diye konuştu. 
     



 SPOR 






















</TEXT>
</DOC>
