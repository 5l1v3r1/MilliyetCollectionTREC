<DOC>
<DOCNO> 31442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/spor/bbas.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Potada işimiz zor 
</HEADLINE>
<TEXT>

Bir yıllık ayrılıktan sonra yeniden kurulan Eurolig’de dün çekilen kuralar sonunda, Efes Pilsen ile Ülkerspor’a dişli rakipler çıktı 
     GÖKHAN TÜRE 

     BASKETBOLDA bir yıllık ayrılıktan sonra Avrupa’nın dev ekiplerini yeniden bir araya getiren Eurolig’in 2001-2002 kuraları, dün İtalya’da çekildi. Efes Pilsen, A Grubu’na düşerken, Ülker ise B grubundaki rakipleriyle eşleşti. Efes, ilk maçını 10-11 Ekim’de Olympiakos ile rakip sahada, Ülker de London Towers ile 10-11 Ekim’de İstanbul’da oynayacak. Bu kupada eleme oynayacak Darüşşafaka turu geçerse, C ya da D Grubu’na yükselecek. 
     KURADA Efes’ten Asbaşkan Çetin Çeki, Genel Menajer Engin Özerhun, Ülkerspor’dan Genel Menajer Lütfi Arıbağan, yönetici Ali Parlak ve basın sözcüsü Birkan Çetinbora ile Darüşşafaka’dan Olsoy Karakaya yer aldılar. Özerhun, "Kim çıkarsa çıksın, zaten kolay bir grup olmayacaktı" diye kurayı değerlendirdi. Arıboğan ise "Gerçekten işimiz zor. Yine de ilk iki sırada yer almak için çaba göstereceğiz" diye konuştu. 
     
A Grubu Maccabi Tel Aviv İsrail Olympiakos Yunanistan Benetton İtalya EFES PİLSEN TÜRKİYE Unicaja İspanya Alba Berlin Almanya I.Slask Polonya      
     1 takım elemelerden gelecek 
     
B Grubu Kinder Bologna İtalya Barcelona İspanya Peristeri Yunanistan Z.Kaunas Litvanya ÜLKER TÜRKİYE Olimpija Slovenya L.Towers İngiltere Opel Skyliners Almanya      



 SPOR 
























</TEXT>
</DOC>
