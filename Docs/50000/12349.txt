<DOC>
<DOCNO> 12349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/yazar/cemal.html </URL>
<DATE> 2001/03/21/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
İş aleminde hükümetli, Derviş'li sorular... 
</HEADLINE>
<TEXT>

     Hükümete güven ya da güvensizlik... Bu konuyla ilgili soru işaretleri elbette iş dünyasının doruklarını yakından ilgilendirmeye devam ediyor. İstanbul'da önceki gün ikincisi yapılan ve büyük iş çevrelerini buluşturan zirvenin başlıca konusu da buydu 
     Hükümet yapabilecek mi 
     Bir başka konu 
     Derviş'in eli tutulacak mı 
     Evet, Hazine'nin son derece kritik dünkü borçlanması iyi gitti, olumlu sonuçlandı. 
     Yani zaman kazanıldı. 
     Peki, bu zamanı hükümet nasıl kullanacak 
     Soru işaretlerinin çengelleri ister istemez iş aleminin zihninde kıvrılıyor. Örneğin, Rahmi Koç ve Sakıp Sabancı'nın ev sahipliğindeki iki toplantıya da katılan bir işadamı dün şöyle dedi 
     "Hükümete güven konusu... Bakın, şimdi üç kamu bankası tek bir yönetim altında toplanıyor. Hayırlı bir gelişme... Ancak bir soru var Bu tek yönetim nasıl oluşturulacak Bu yönetim gerçekten profesyonel, işinin ehli profesyonellerden mi kurulacak Yoksa, yönetim kurulu üyelikleri koalisyon ortakları tarafından kardeş payı mı yapılacak Yani daha önce bankaları paylaşan koalisyon partileri, bu defa yönetim kurulu üyeliklerini mi aralarında pay edecekler Hangisi .. Çok kritik bir nokta..." 
     Sabancı Center'da pazartesi günü yapılan iş alemi zirvesini, Kemal Derviş'e siyasal destek konusu da meşgul etti. Genel kanı, desteğin yetersizliği yolundaydı. 
     Bir işadamı dün bana kendi izlenimini şöyle özetledi 
     "Koalisyonun özellikle MHP ve ANAP kanatları, Derviş konusunda pek o kadar istekli gözükmüyorlar. Yılmaz politik açıdan daha tecrübeli olduğu için daha ince gidiyor, saman altından su yürütüyor. MHP ise yeterli tecrübeden yoksun olduğu için açıktan yapıyor." 
     Şu sözler de yine her iki zirveye katılmış olan bir işadamına ait 
     "Kemal Derviş çok iyi bir imkan. Bu hükümetin yeniden güven tesisi için öyle. Ancak Ecevit hükümeti acaba bu imkanı ne kadar değerlendirebilecek " 
     Şöyle devam etti dünkü sohbetimizde 
     "Örneğin Kemal Derviş'in görev tarifi yapıldı mı Yani ekonomik alanda tam bir koordinatör görevi var mı Yoksa Tunca Toskay gibi, Sümer Oral gibi ekonomiyle ilgili bakanlardan biri mi " 
     Krizden çıkış için şart olan dış kaynak konusunda büyük iş çevrelerinin ihtiyatlı olduğu görülüyor. Pazartesi zirvesine katılan bir işadamı dünkü sohbetimizde şöyle dedi 
     "Dışarıda güven tesisi sadece Kemal Derviş'le olmaz. Gözü kapalı destek anlayışı ne içeride ne dışarıda var. Hükümetin uygulamaları ve performansı çok önemli. Örneğin 19 tane yasanın çıkartılması gerekiyor." 
     Şunları ekledi 
     "Özellikle nisan ayı sonuna kadar hükümetin çok iş yapması lazım. 'Yapacağız ' yetmez. Çünkü dışarıda 'Önce yapın, sonra gelin ' diyorlar. O zamana kadar yağlı yağsız kendi tavamızda kavrulmak zorundayız. Hükümet gereğini yerine getirirse, dış kaynak musluğu damlamaya başlayacak." 
     Yani 'dışarısı' bekleyecek 
     Peki, bu beklemeye 'içerisi'nin tahammülü var mı Koç Topluluğu'nun Nakkaştepe, Sabancı Topluluğu'nun Sabancı Center zirvelerine katılan bir işadamı şöyle dedi 
     "Piyasanın kımıldaması için piyasaya para çıkması lazım. Dış kaynağı beklemeye tahammülü yok piyasanın. Reel ekonomide telafisi zor bir sıkışıklık var. İşsizlik çok ciddi. Biraz para çıksın, moraller düzelsin." 
     Görüşlerden biri de bu... 
     
Siyasal arayışlar...      Büyük iş çevreleri desteğini hiç kuşkusuz hükümetin arkasına koymuş durumda. Bugün için başka çare ve alternatifin olmadığını biliyorlar. 
     Ve krizden çıkışta muhtemel bir başarısızlığı düşünmek dahi istemiyorlar. 
     Ama aynı zamanda hükümetin neyi yapıp neyi yapamayacağına ilişkin sıkıntıların da gayet tabii farkında iş alemi. Soruların karşılıklarını sürekli arıyor. 
     Bunlar arasında elbet siyaset sahnesinin geleceğine dönük arayışlar da var. 
     Ama yerim bitti 
     İş aleminin doruklarındaki siyasi arayışlar bir başka yazı konusu olabilir. 
     
     





AB ve milliyetçilik 


Vera'dan anı... 


Patronların desteği Ecevit'i sevindirdi... 


Çankaya’ya bence önemli bir uyarı 


İş aleminde hükümetli, Derviş'li sorular... 


Kredi tazelemek 


Ecevit'e güvenen... 


Aynı dert... 


Uuuuuuulusal program açıklandı 


Piyasa "Derviş"e selam verdi... 


Cavit Çağlar Murat Demirel beni tehdit etti 


Devlet bu hale neden düştü 


Bizim Ulusal Programı kamyonla taşımak gerek 


"İlahi Komedi" 


Yüz çeşit döviz fiyatı, bin çeşit faiz oranı 


Genel kurulu yaptınız sıra 640 trilyonda 


</TEXT>
</DOC>
