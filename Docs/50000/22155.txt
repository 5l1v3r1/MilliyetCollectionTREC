<DOC>
<DOCNO> 22155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/son/sontur10.html </URL>
<DATE> 2001/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaz Köprüsü'nde intihar girişimi... 
</HEADLINE>
<TEXT>

     Alkollü 2 kişi, beraber yaşadıkları Moldovalı kadınların sınırdışı edilmesini bahane ederek, Boğaziçi Köprüsü'nden atlamak istedi. 
     Taksiyle geldikleri köprü üzerinde sürücüyü tehdit ederek, otomobili durdurduktan sonra inen ve korkuluklara tırmanan Ali Can Keskin ile Tuncay Turan, olay yerine gelen polislerin yaklaşmamalarını yoksa atlayacaklarını ileri sürdüler. 
     Beraber yaşadıkları Moldovalı kadınların sınırdışı edilmesini bahane eden 2 arkadaştan Tuncay Turan ikna edilerek kurtarılırken, Ali Can Keskin bir süre daha hamile olduğunu ileri sürdüğü sevgilisinin yanına getirilmesini istedi. 
     Keskin, ikna çalışmaları sırasında yanına yaklaşan bir polis memuru tarafından kolundan yakalanarak kurtarıldı. 
     Yetkililer, Turan ve Keskin'in alkollü olduklarını ve olay sırasında Ali Can Keskin'in, vücudunun bazı yerlerini jiletle keserek yaraladığını belirttiler. 






</TEXT>
</DOC>
