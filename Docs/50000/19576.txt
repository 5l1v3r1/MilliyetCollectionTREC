<DOC>
<DOCNO> 19576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/04/son/sonspo14.html </URL>
<DATE> 2001/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Siirt Jetpa'lı Ceyhun için atağa kalktı 
</HEADLINE>
<TEXT>

     Ligde şampiyonluk yarışına bu sezon erken havlu atan ve dış transfer çalışmalarını sürdüren Trabzonspor, Siirt Jet-Pa Spor'un orta saha oyuncusu Ceyhun'un transferini bitirebilmek için çalışmalarını sürdürüyor. 
     Ankaragücü ile yapılacak lig maçı için Ankara'da bulunan Kulüp Asbaşkanı Ömer Gürsoy, Futbol Şubesi Sorumlusu Serdar Bali ve Yönetim Kurulu üyesi Orhan İlarslan, Siir Jet-Pa Spor Kulubü Başkanı Takiddin Yarayan ile bir görüşme yaptılar. 
     Görüşmenin olumlu geçtiği ve iki kulüp yöneticilerinin kısa bir süre sonra yapacağı görüşmeden sonra Ceyhun'un transferinin netlik kazanacağı bildirildi. Görüşmede, bordo-mavili takımda kiralık olarak forma giyen Sergen'in de transferinin gündeme geldiği belirtildi. 
     Öte yandan, bonservisi Gençlerbirliği'nde bulunan ve kiralık olarak Bursaspor'da forma giyen Ümit Ozat'ın da transferi konusunda bordo-mavili kulübün Gençlerbirliği Kulübü ile masaya oturacağı da öğrenildi. 






</TEXT>
</DOC>
