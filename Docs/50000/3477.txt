<DOC>
<DOCNO> 3477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/spor/spo04.html </URL>
<DATE> 2001/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Erteleme sevinci 
</HEADLINE>
<TEXT>

     ERGUN ATA 

     Sakatlar iyileşecek 
     TRABZONSPOR’DA, federasyonun ligi ertelemesi sevinçle karşılandı. Antalya’da yoğun kamp dönemi yaşayan takımda, Teknik Direktör Sadi Tekelioğlu, sakatlıktan yeni çıkmaları nedeniyle Sergen, Kaptan Hami ve Osman’a yükleme yapamamıştı. Üç futbolcu ertelemeyle birlikte performanslarını artırabilecek. 
     
     Üç yıldıza yaradı 
     HAMİ, takımla birlikte çalışmalara çıkmasına rağmen hazır görüntü vermemişti. Ameliyatlı Osman da bir an önce form tutmak için kendisini zorlamış, bu durum da sıkıntı yaratmıştı. Ligin ilk iki haftasında oynamasına imkansız gözüyle bakılan Sergen ise, ligin ertelenmesiyle en az bir hafta kazandı. 
     
     Hocadan göz dağı 
     TEKELİOĞLU, futbolcularıyla bir toplantı yaparak göz dağı verdi. Tecrübeli hoca, "Hiç kimseye ayrıcalık tanımam. Medya, yıldız futbolcuları öne çıkarıyor. Bu da adaletsizlik yaratıyor. Transferde yine yıldızlar çok para alıyor. Bir de ben ayrım yaparsam, o zaman takım ruhunu yok ederim" dedi. 
     
Yanovski takibi      TRABZONSPOR’DA, Fransız PSG’de forma giyen Rus İgor Yanovski’nin gündeme geldi. 27 yaşında ve 1.87 boyundaki Yanovski’nin kulübüyle bir yıl daha sözleşmesi bulunuyor. Bu futbolcunun transferi için, şartları uygun olması halinde, çalışma başlatılacak. Menajerler sol kanat için Ajaxlı Wicke’yi önerdiler. 
     
Bonservis başvurusu      TRABZONSPORLU Sergen, bonservisini Siirt Jetpa’dan bedava alabilmek için federasyona başvuracak. Sergen adına, Menajer Şahin Ulu’nun gerekli işlemleri başlattığı bildirildi. Jetpaspor’un anlaşma gereği bu futbolcuya her ay 50 bin dolar ödemesi gerektiği, ancak bu parayı vermediğine dikkat çekildi. Bu arada yorgunluk nedeniyle dünkü idman iptal edildi. 
     


 SPOR 






























</TEXT>
</DOC>
