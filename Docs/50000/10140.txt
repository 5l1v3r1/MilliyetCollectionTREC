<DOC>
<DOCNO> 10140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/06/guncel/gun03.html </URL>
<DATE> 2001/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinayette üç gözaltı 
</HEADLINE>
<TEXT>

     ELVAN EZBER, DİNÇER ŞEREF İstanbul 

     Dr. Ercüment Hakkı Alacakaptan'ı 78 ellerini bağladıktan sonra boğarak öldürenlerin, 15 gün önce işten çıkardığı Moldovyalı hizmetçiyle yabancı uyruklu "Bahattin" ve "Olga" isimli kişiler olduğu iddia edildi. 
     Hukuk profesörü Uğur Alacakaptan'ın kardeşi Dr. Ercüment Hakkı Alacakaptan, önceki gün Gümüşsuyu'ndaki evinde ölü bulundu. Asayiş Şube Müdürlüğü ekipleri, olayı ihbar eden kapıcı Abdullah Sevdik ile eşi Perihan Sevdik'i gözaltına aldı. Polis, sorgulama sonrası, Alacakaptan'ın 15 gün önce işine son verdiği Tanya isimli hizmetçisinin peşine düştü. Moldovyalı olduğu belirtilen Tanya, uzun süren takip sonucu, dün akşam, saklandığı evde ele geçirildi. 
     Tanya'nın verdiği ifade doğrultusunda araştırmalarını sürdüren ekipler, soyadları açıklanmayan yabancı uyruklu Bahattin ve Olga'yı da gözaltına aldı. 
     Evi çok iyi tanıyan Tanya'nın, işten atıldıktan sonra hırsızlık için plan yaptığı, yabancı uyruklu arkadaşları Bahattin ve Olga'yla kendilerini engellemeye çalışan Alacakaptan'ı öldürdükleri öne sürüldü. 
     Polis yetkilileri, eve herhangi bir zorlama olmadan girildiğini belirterek, "Evin dağınık olması, bir boğuşmanın olduğunu gösteriyor. Zanlılar, sesin duyulmaması için televizyonun sesini sonuna kadar açmışlar" dediler. 
     


 GÜNCEL 





















</TEXT>
</DOC>
