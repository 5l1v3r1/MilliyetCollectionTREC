<DOC>
<DOCNO> 4037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/yazar/dogan.html </URL>
<DATE> 2001/01/26/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
Bir, iki, üç pusu... 
</HEADLINE>
<TEXT>

     Birinci pusu, ikinci pusu, üçüncü pusu. Terörle mücadele uzmanlarına göre 
     "Gaffar Okkan'a düzenlenen suikast biçimi, birkaç kademeli pusu kurulduğu izlenimi veriyor. Yani, birinden kurtulsa, diğerine takılacak. Teröristler çok iyi eğitilmiş." 
     Çok uzun bir süreden beri, bu çapta bir suikast yok. Diyarbakır Emniyet Müdürü Gaffar Okkan'ın yaşamına mal olan suikast, son yılların en büyük ve en önemli eylemi. "Hizbullah yok, artık bitti" görüşünün yanlışlığını, çok acı biçimde gösteren hain bir saldırı. 
     
Önce ABD destekli      Sevilen, sayılan, halkla bütünleşen Okkan, terörle mücadelenin en güçlü, dolayısıyla en zayıf anında teröre kurban gidiyor. 
     Nedir en zayıf an .. Terörün alt edildiğini sanıp, kendine güvenin en çok hissedildiği an ... Okkan işte, o anda vuruluyor. Müthiş planlı. 
     Suikastla birlikte Hizbullah yeniden sahnede. Bu terör örgütü, adını önce İran'daki rejim karşıtlarını kullanarak duyuruyor. İran'dan Türkiye'ye kaçanları örgütlüyor. İran'daki rejimin karşıtı olduğu için de, Amerika tarafından destekleniyor. 
     Ancak, bu uzun sürmüyor. 
     
Sonra İran kaynaklı      Bir ara Türkiye'deki sayısı bir milyona yaklaşan İran rejim karşıtları, yavaş yavaş Türkiye'yi terk ediyor. 
     Bu kez, Hizbullah'ı İran, kendi amacı yönünde kullanıyor. İran'a karşı iken, Türkiye'nin batısına yerleşen Hizbullah, İran rejimi için çalışmaya başlayınca, doğuya kayıyor. İran'da eğitim görüyor. Ankara, Tahran'ı defalarca uyarıyor, ama nafile .. 
     Hedefi şeriat devleti. Ne var ki, kendine üs edindiği Güneydoğu'da, halk şeriatın peşinden gidecek yapıda değil. Tam tersine, Müslüman çoğunluk, Yezidi ve Süryani vatandaşlarımızla birlikte, Türkiye bütününde belki de, dinsel toleransa en fazla sahip insanlar. 
     
"Terör bitti" yanılgısı      Buna rağmen, son suikastın çok önemli bir anlamı var 
     Hizbullah'la birlikte, yeniden uzun bir terör dönemine giriliyor olabilir. PKK ile yıllarca sürmüş mücadele gibi. 
     Beslendiği kaynak yine aynı Ekonomik sefalet ve işsizliğin kol gezdiği bir bölgede, genç insanların terör örgütünün ağına düşmesi pek zor değil. Özünde, bölgenin ekonomik koşulları değişmedikçe... 
     Şu bir gerçek. Amacı, yapısı, dış desteği ne olursa olsun, Türkiye'de her an, herhangi bir terör örgütü ortaya çıkabilir. "Tamam, biz bu örgütü çökerttik" yanılgısına kapılmak, bu nedenle yanlış. Beş yüz militanı yakalanmış bile olsa. 
     Okkan'ı hedef alan üç pusu... Ya sonrası ve sonrası .. 
     
     





Hizbul - vahşet 


Akdeniz'de gemi 


İhmal ve istihbarat 


Allah Alican’ı korudu 


Davos 2001'in gündemi Zenginle yoksul... 


"Dağ"a kıydılar 


Bir, iki, üç pusu... 


Kıbrıs'ta çıkmazdan kurtulmak 


Tatilde ödev 


Postmodern 


Terör ve idam 


Tepkilere dikkat... 


Kim bu uyanık 


Komik olmayalım 


Suikast timi 


Saat neden şimdi çaldı 


Davos'ta sıkıyönetim 


Acaba şaka mı 


Rami esnafı "parayla mal alamıyor" 


Biliyor musunuz Alcatel Başkanı, Türk 


</TEXT>
</DOC>
