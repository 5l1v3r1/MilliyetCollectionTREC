<DOC>
<DOCNO> 16927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/son/sontur20.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökçek'den Amerikalılara "Yeni Oluşumcuların lideri olabilirim" 
</HEADLINE>
<TEXT>

     Ankara Büyükşehir Belediye Başkanı Melih Gökçek, ABD'ye yaptığı gezide çok önemli kurum ve kişilerle görüştüğünü bildirerek, ''Görüşmelerimde Türkiye'deki krizden tutun da siyasi gelişmeler, FP'nin iç durumundan tutun da, istikbalde olacak gelişmelere kadar çok sayıda sualler sordular. Ben de görüşlerimi aktardım'' dedi. 
     Görüşmelerde kendisine FP'deki yenilikçi hareketin lideri olup olmadığının da sorulduğunu bildiren Gökçek, ''Ben de arkadaşlarla birlikte hareket ettiğimi, görev verilirse memnuniyetle kabul edeceğimi bildirdim'' dedi. 
     Gökçek, A.A muhabirinin, ''Kurulacak yeni partide emanetçi olacağınız yolunda görüşler var. Bunu nasıl değerlendiriyorsunuz'' sorusu üzerine de şunları söyledi 
     ''Tayip Erdoğan bey emanetçiliğe karşı olduğunu ifade etti. Tayyip Beyin emanetçiliği kabul etmeyeceğini gün gibi biliyorum. Tayyip Bey yasaklı olmasa, kuracağı partide kesinlikle görev alırdım. Benim emanetçiliği kabul etmem mümkün değil. Ben, hem kişinin kendisine, hem yakın çevresine hem de ülkesine karşı emanetçi olmasını saygısızlık olarak sayarım. Ama, arkadaşlarım tarafından bana görev verilirse, bunu emanetçi olmadan seve seve yerine getiririm.'' 




</TEXT>
</DOC>
