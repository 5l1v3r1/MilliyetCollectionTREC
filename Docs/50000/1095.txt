<DOC>
<DOCNO> 1095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/dunya/dun02.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell'a etik’ gölge 
</HEADLINE>
<TEXT>

ABD’nin yeni Savunma Bakanı’nın, Lübnanlı bir politikacıya 200 bin dolar karşılığı bilgi verdiği ortaya çıktı 
     DIŞ HABERLER SERVİSİ 

     20 Ocak'ta göreve başlayacak George Walker Bush yönetiminde yeni ABD Dışişleri Bakanı olacak Colin Powell'ın çeşitli kuruluşlarda para karşılığı verdiği konferansların ahlaki açıdan sakıncalar içerdiği belirtildi. Eski genelkurmay başkanının siyasi kariyerine daha başlangıçta "etik gölge" düştü. 
     İsrail gazetesi Jarusalem Post’a göre, ABD'nin ilk zenci dışişleri bakanı olmaya hazırlanan Powell'ın paralı konferanslarıyla ilgili en temel eleştiri ABD başkanlık seçiminden sadece 5 gün önce Lübnan Üniversitesi Tuft'da yaptığı konuşmaya yöneltiliyor. Bu kuruluş Suriye gizli servisi ile yakın ilişkisi bulunduğu bilinen Lübnan Başbakan Yardımcısı Issam Fares tarafından finanse ediliyor. Powell'ın burada para karşılığı konuşmasının hiç yakışık almadığı ifade ediliyor. Suriye'nin ABD'nin terörist devletler listesinde yer alması konuyu daha da hassaslaştırıyor. Powell'ın Tuft'ta yaptığı yarım saatlik konuşma karşılığında 200 bin dolar yaklaşık 136 milyar lira alması ayrıca dikkat çekici bir unsur oluşturuyor. 
     


 DÜNYA 













</TEXT>
</DOC>
