<DOC>
<DOCNO> 22296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/21/dunya/adun.html </URL>
<DATE> 2001/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Papaza tokat 
</HEADLINE>
<TEXT>

Papa’yı "Kıbrıs’ı konuş" diye sıkıştıran Yunan Kilisesi lideri Hristodulos bir protestocunun tokatlı saldırısına uğradı. Geçen hafta da Clinton ile iki İngiliz politikacı saldırılardan paylarını almıştı 
     YORGO KIRBAKİ Atina 

     Londra ve Varşova’dan sonra dün de Yunanistan, Atina Başpiskoposu Hristodulos’a atılan tokat ile sarsıldı. Yunanistan Ortodoks Kilisesi’nin lideri Atina Başpiskoposu Hristodulos, dün başkentteki Metropol Kilisesi’nden çıkarken saldırıya uğradı. 
     
Canlı yayınlandı      Bazı televizyon kanallarının canlı verdiği olay sırasında, Kostantinos Pulios adında 28 yaşındaki bir Yunanlı, kalabalığın arasından Başpiskopos Hristodulos’a yaklaştı ve yüzlerce kişinin gözü önünde tokadı patlattı. 
     Pulios’un tokadı Hristodulos’un yanağını sıyırırken kilisenin önünde panik yaşandı. 
     Hristodulos’un refakatindeki korumalar Pulios’u anında etkisiz hale getirdiler ve saldırgan yaka paça Atina Emniyet Müdürlüğü’ne götürüldü. Pulios ifadesinde, Papa 2. Jean Paul’ün geçen haftaki Atina ziyaretini protesto amacıyla Hristodulos’u tokatladığını söyledi. Saldırganın, Ortodokslar ile Katolikler arasındaki yakınlaşmaya karşı çıkan "eski takvimcileröden olduğu öğrenildi. 
     
Davacı olmayacak      Yanında İskenderiye Patriği Petros olduğu halde Atina Metropol Kilisesi’nden çıkarken saldırıya uğrayan Hristodulos, yediği tokadın şokunu atlattıktan sonra yaptığı açıklamada, olayın "önemsiz" olduğunu söyledi ve davacı olmayacağını belirtti. 
     Hristodulos’a atılan tokat Yunanistan’da son yıllardaki en önemli ikinci "tokat" sayılıyor. İki yıl önce, eski başbakanlardan Andreas Papandreu’nun eşi bayan Dimitra Liani de kendisini "ahlaksız" sayan bir Yunanlı kadın tarafından tokatlanmıştı. 
     
Saldırı furyası      Geçen hafta içinde de Polonya’nın başkenti Varşova’da bulunan ABD eski Başkanı Bill Clinton yumurtalı saldırıya uğrarken, İngiliz Başbakan Yardımcısı John Prescott yüzüne yediği yumurtaya yumrukla karşılık vermiş, İngiliz Muhafazakar Parti lideri William Hague’de bir protestocunun attığı muz kabuğuna hedef olmuştu. 
     



 DÜNYA 










</TEXT>
</DOC>
