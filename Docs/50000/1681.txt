<DOC>
<DOCNO> 1681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/son/sondun02.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Balkan sendromunda sıra gazetecilerde mi 
</HEADLINE>
<TEXT>

     Balkan Sendromu adıyla gündeme gelen zayıflatılmış uranyum içeren mühimmat kullanımının, Körfez Savaşı'nı izleyen bir Fransız gazeteciyi de etkilediği öne sürüldü. 
     Bağımsız gazeteci olan Marie-Claude Dubin, 1991'deki Körfez Savaşı'nın ardından kendisinde bilinmeyen bir hastalık geliştiğini belirterek, ABD'yi zayıflatılmış uranyumlu bombalar kullanarak risk yaratmak ve temizlik yapmakla suçladı. 
     Fransız hükümetinin, Salı günü ''Körfez Savaşı Sendromu'' soruşturmasında ifade veren Dubin, Kuveyt'in istilası sonrası zayıflatılmış uranyumun çok tehlikeli olduğunu yazan bir Amerikan belgesini istemeyerek vermek zorunda kaldığını söyledi Hastalığına karşın Balkanlar'daki çatışmaların bir kısmını da izleyen Dubin, Irak'tan dönüşünde kan testleri sırasında doktorların kendisinde anomali belirlediğini açıkladı. Fransız ordusunun konuşmaması için elinden geleni yaptığını söyleyen Dubin, askerlerin kendisine endişe edilecek bir durum olmadığını anlattığını kaydetti. 
     
     



</TEXT>
</DOC>
