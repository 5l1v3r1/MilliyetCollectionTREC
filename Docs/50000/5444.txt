<DOC>
<DOCNO> 5444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/yasam/yas11.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaldıkları otomobil yolda kaldı 
</HEADLINE>
<TEXT>

     Tekirdağ’ın Hayrabolu ilçesinde, bir hırsızlık şebekesi suçüstü yakalandı. 
     Bir ihbarı değerlendiren polis, Aydınevler Mahallesi’ndeki bir evde, Tekirdağ ve ilçelerinde çok sayıda hırsızlık olayına karışan Yaşar Kapağan 20 , Abdullah Sırma 19 ve K.K.’yi 18 yakaladı. Gözaltına alınan sanıklar, bir otomobil çalıp Tekirdağ’a gitmek istediklerini, ancak benzinin bitmesi üzerine otomobili bırakıp eve geldiklerini itiraf etti. Polislerin bulduğu aracın bagajından da, yoldaki bir ağıldan çaldıkları bir koyun ve kuzu çıktı. Hırsızlardan Yaşar Kapağan’ın, şartlı salıverme ve cezaların ertelenmesini düzenleyen yasadan yararlanarak bir süre önce cezaevinden çıktığı anlaşıldı. 
     


 YAŞAM 















</TEXT>
</DOC>
