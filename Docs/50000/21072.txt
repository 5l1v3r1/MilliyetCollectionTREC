<DOC>
<DOCNO> 21072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/ekonomi/eko06.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalarda son kritik dönemeç 
</HEADLINE>
<TEXT>

PORTFÖY YAŞAR ERDİNÇ 
     Geçen hafta finans piyasaları Bankacılık Yasası ve Telekom Yasası’na odaklanmıştı. Nihayet bu yasalar çıktı. Bu yasaların beklentisi geçen hafta ve önceki hafta alındı ve satıldı. Dolayısıyla bu hafta bu yasaların çıkması belki pazartesi günü bir miktar alış getirebilir. Şimdi, önümüzde IMF İcra Kurulu’nun parayı onaylaması ve Fazilet Partisi’nin kapatılma davasının sonuçlanması beklentisi var. 
     FP kapatılacak mı, kapatılmayacak mı Kapatılırsa ne olur Bu hafta bu sorular kafaları kurcalayacak. Bence, FP kapatılsa da kapatılmasa da piyasalar açısından kısa süreli dalgalanmalar dışında bir şey olmaz. 
     Kapatılmazsa faiz, döviz ve borsa kaldığı yerden devam eder. Kapatılırsa ilk sorulması gereken, "Seçim olasılığı doğar mı " sorusudur. Bu konu benim uzmanlık alanım dışında fakat, siyaset uzmanları bir ara seçim doğması olasılığının yok denecek kadar az olduğunu söylüyorlar. 
     
Paniğe kapılan kaybeder      Ara seçim olasılığı yok denecek kadar az olsa bile tek bir milletvekilinin yapacağı, "Sine - i millete dönmek istiyoruz, bu yüzden bütün arakadaşlarımız toplu istifayı değerlendiriyorlar" demeci bir anda piyasalarda aşırı dalgalanmalar getirebilir. Halbuki o sırada kimse, "Milletvekili olmak için büyük paralar harcadılar, kolay kolay istifa edemezler" diye sağlıklı düşünmez, döviz ve faiz artar ve borsa düşer. O sırada paniğe kapılıp piyasaların yönünde hareket edenler kaybeder. Bu yüzden bu hafta rüzgarlar esecek ve dalgalanmalar olacaktır, fakat sizler dalgalı denizlerde yüzmeyip karada kalmayı ve uzaktan seyretmeyi tercih edin. 
     
Borsa bu hafta dalgalanacak      Endeksin bu haftaki yönü belirsiz görünüyor. Teknik olarak, endeksin kısa vadede 10.850 - 11.350 aralığına kadar gevşeyebilir. Fakat orta ve uzun vadede göstergeler h l yönün yukarı olduğunu gösteriyor. 11.779’dan kapanan borsa bir miktar daha düşse bile satış önermiyorum. Özellikle günlük işlem hacminin 250 - 300 trilyon seviyelerine düşmesi durumunda borsadaki hareketler zayıflar ve yeni bir dip oluşur. Bu dip seviye ise 10.850 - 11.500 aralığında oluşacaktır. Borsanın Bu hafta nispeten dalgalı olmasını, gelecek haftadan itibaren yönünü yukarı çevirmesini bekliyorum. 
     Dövizde geçen hafta bir miktar alım görüldü. Bu hafta belirsizliğin artması durumunda dolar 1 milyon 160 bin ile 1 milyon 190 bin aralığını test edebilir. Faizlerde de bir miktar artış söz konusu olabilir. 
     IMF’ye verilen niyet mektubunun açıklanmasıyla herşeyi çok daha net görebileceğiz. Bu aşamadan sonra FP davasının sonuçlanmasıyla birlikte gelecek haftadan itibaren daha istikrarlı borsa ve finans piyasası göreceğimizi umuyorum. 
     
     



 EKONOMİ 



















</TEXT>
</DOC>
