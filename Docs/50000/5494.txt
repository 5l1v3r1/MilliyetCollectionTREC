<DOC>
<DOCNO> 5494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/son/sontur16.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuşadası'nda vahşet 
</HEADLINE>
<TEXT>

     Aydın'ın Kuşadası ilçesinde, belediye işçisi Mümin Şimşek'in, baltayla öldürüldükten sonra kafa derisi yüzülüp, gözleri oyuldu. 
     Kuşadası Belediyesi'nde geçici işçi kadrosunda çalışan ve boş zamanlarında inşaatlarda boya ve badana işleri yapan Şimşek 43 , geçen cuma öğlen saatlerinde evinden ayrıldı. Şimşek hakkında işe gelmemesi nedeniyle belediye görevlileri tarafından zabıt tutuldu. Daha sonra eve de gelmemesi üzerine eşi, 
     durumu polise bildirdi. Polisler olayla ilgili araştırma yaparken, Şimşek'in cesedi bir ihbar üzerine iki gün sonra Gazibeğendi mevkiinde bir inşaatta bulundu. 
     Olay yerine gelen polisler, balta darbeleriyle parçalara ayrılan Şimşek'in cesediyle karşılaştı. Yapılan otopside, Şimşek'in başının balta darbeleriyle parçalandığı, kafa derisinin yüzüldüğü ve gözlerinin oyulduğu belirlendi. 
     Polis, inşaatta yaptığı araştırmada, cinayette kullanıldığı tesbit edilen baltayı bulurken, geniş çaplı soruşturma başlatıldı. Cesedin bulunduğu inşaatta yaşadığı tespit edilen Çetin Kardeş isimli kişi gözaltına alındı. 




</TEXT>
</DOC>
