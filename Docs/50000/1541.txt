<DOC>
<DOCNO> 1541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/son/sonspo04.html </URL>
<DATE> 2001/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İlhan Cavcav "Galatasaray Ümit Karan için resmi bir başvuruda bulunmadı" 
</HEADLINE>
<TEXT>

     Gençlerbirliği Kulübü Başkanı İlhan Cavcav, Ümit Karan'ın Galatasaray'a transferi konusndaki dedikodulara son noktayı koydu. 
     Kırmızı-siyahlıların Belek kampını ziyaret eden Cavcav, Ümit Karan'ın, Galatasaray'a transferiyle ilgili dedikoduların kendileri dışında geliştiğini belirterek, ''Galatasaray bu konuda hiçbir resmi başvuruda bulunmadı'' dedi. 
     Karan ile sezon sonunda sözleşmelerinin bittiğini hatırlatan Cavcav, ''Sezon sonunda isterlerse anlaşırız. Ancak, bu transferi takas yoluyla yapmayacağımızı herkes bilsin'' diye konuştu. 
     Gençlerbirliği'nin Belek'te süren kampının, sakatlıklar dışında oldukça yararlı geçtiğini ve Teknik Direktör Samet Aybaba'nın takımdan memnun olduğunu belirten Cavcav, şunları söyledi 
     'Transfer defterini kapattık. İsmail Doğan ve Tolga'nın sakatlıklarının ciddi olması nedeniyle, stoper mevkiinde oynayan Erzincansporlu genç Fatih'i kadromuza dahil ettik. Şu anda başka bir transfer düşünmüyoruz.'' 




</TEXT>
</DOC>
