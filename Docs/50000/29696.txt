<DOC>
<DOCNO> 29696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/ekonomi/eko01.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Otogar İstinye yoluna çıktı 
</HEADLINE>
<TEXT>

Ekonomik krize rağmen borsaya şirket geliyor. Büyük İstanbul Otobüs İşletmeleri, Otogar'ın yüzde 30'unu yıl sonuna kadar halka açmayı planlıyor. Şirket sermayesi ise 1 trilyon 50 milyardan 1.5 trilyona yükseltilecek 
     Songül HATISARU 

     Borsa halka arz açısından kötü bir yıl geçirirken, yaklaşık 50 bin insanın giriş çıkış yaptığı Otogar halka arz çalışmalarını hızlandırdı. Büyük İstanbul Otobüs İşletmeleri'nin Yönetim Kurulu Başkanı Galip Öztürk, halka arz için geçen ay Sermaye Piyasası Kurulu'na SPK başvurduklarını söyledi. 
     Önümüzdeki ay genel kurulu toplayacaklarını belirten Öztürk, "Şirketin sermayesini 1 trilyon 50 milyar liradan 1.5 trilyona çıkarıp, arttırılan 450 milyarlık sermayeyi temsil edecek hisse senetlerini mevcut ortakların rüçhan haklarını kısıtlamak suretiyle yıl sonuna kadar halka arz etmeyi planlıyoruz" şeklinde konuştu. 
     Şirketin yüzde 30'unu halka açacaklarını ifade eden Öztürk, ağustos ayına kadar halka arz çalışmalarının sonuçlandırılacağını, sonrasında piyasanın durumuna göre tarihe karar vereceklerini söyledi. 
     50 milyon dolar üzerinden halka açılmayı planladıklarını kaydeden Öztürk, 15 milyon dolar gelir beklediklerini belirtti. Şirket gelirlerinin ise kiraya verilen Otogar tuvaletleri, Otogar'a ait iki benzin istasyonu ve giriş çıkış ücretlerinden oluştuğunu söyleyen Öztürk, özellikle yakıttan elde ettikleri kazancın yüksek olduğunu belirtti. 
     Bu yıl 19 trilyon lira ciro gerçekleştirmeyi hedeflediklerini kaydeden Öztürk, anonim şirkete ait 134 otobüsün bir bölümünü satmayı düşündüklerini ve bunun da k rı yükselteceğini belirtti. 
     134 tane otobüsün aylık 6 bin mark karşılığında kiraya verildiğini vurgulayan Öztürk, "Otobüslerin bu yıl satmadığımız bölümünü 2002 yılına kadar kiraladığımız insanlara satarak buradan gelecek parayı da sermayeye eklemeyi planlıyoruz" şeklinde konuştu. 
     
Polis eşliğinde genel kurul      2000 yılının Mart ayında yaptıkları genel kurulda halka açılma kararı aldıklarını söyleyen Öztürk, ilk aşamada birazda otobüs firmalarının gizli rekabeti nedeniyle yoğun bir tepkiyle karşılaştıklarını kaydetti. 
     168 ortaklı Otogar'da ortakların bir kısmının yoğun muhalefetiyle geçen genel kurulun 500 polis eşliğinde yapıldığını ifade eden Öztürk, "Yüksek k r payına alışan ortaklar sermaye koymamak için ilk etapta direndi. Ancak kurumsallaşma çalışmaları ve bunun sonuçları anlaşıldıkça uzlaşma sağlandı" şeklinde konuştu. Yönetim Kurulu Başkanlığı'na geçen yıl seçilen Galip Öztürk, Otogar'ın her yıl k r eden, ortaklarına yüksek k r payı dağıtan bir şirket olduğunu söyledi. 
     Geçen yıl 1.2 trilyon lira k r payı dağıttıklarını vurgulayan Öztürk, özellikle Otogar gibi şirketlerin kurumsallaşabilmek için borsada işlem görmeleri gerektiğini kaydetti. 
     Bir yılda 40 milyon mark yatırım yapmış bir şirketin eski sermayesinin 5 milyar olduğunu hatırlatan Öztürk, "Otogar'ın eski sermayesi 5 milyardı. 168 ortak ve 5 milyon hisse senedimiz vardı. Muhalefet grubu yüzde 40 oy aldı. Ama sonuçta sağduyu galip geldi ve halka arz çalışmalarına başladık. Şimdi yeni otogarlar yapan halka açık bir şirket haline gelmek istiyoruz" şeklinde konuştu. 
     
Otoya para yok      Otogar'a her gün ortalama 1700 otobüs, 6 bin civarında da binek otomobil giriş çıkış yapıyor. Otobüslerden 25 milyon, binek otomobillerden ise 2 milyon giriş ücreti alınıyor. 2 milyon olan Boğaz Köprüsü'nden geçiş ücretiyle karşılaştırıldığında Otogar'ın tarifesi çok yüksek bulunuyor. 
     Bu nedenle Otogar kamuoyunda ikinci "Boğaz Köprüsü" eleştirilerine neden oluyor. Eleştirilerin haklı olduğunu söyleyen Öztürk, Tepe Güvenlik Sistemleri'yle anlaştıklarını yakında giriş ve çıkışlara yerleştirilecek sistemlerle içeride kısa süre kalan araçlardan giriş ücreti alınmayacağını belirtti. 
     
Yeni otogar      Anadolu yakasında büyük bir otogar projelerinin olduğunu söyleyen Öztürk, "Harem karmakarışık bir yer. Oradan yola çıkan otobüslerin bu yakaya gelmesi bazen iki saati buluyor. Ataşehir'in karşısındaki arazide yeni bir otogar yapmaya hazırlanıyoruz" dedi. 
     Anadolu yakasında bulunan ve Emlak Konut'a ait arazi için Emlak Konut'la İstanbul Büyükşehir Belediyesi'nin davalı olduğunu hatırlatan Öztürk, "Ancak dava Belediye lehine sonuçlandı. Yeni Otogar'ın yapımına bu yıl başlayacağız. Yaklaşık 30 milyon dolar tutarında bir yatırım yapacağız" şeklinde konuştu. 
     
     



 EKONOMİ 






















</TEXT>
</DOC>
