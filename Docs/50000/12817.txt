<DOC>
<DOCNO> 12817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/24/spor/aspo.html </URL>
<DATE> 2001/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek hedef, tek yürek 
</HEADLINE>
<TEXT>

Ülke olarak el ele verdik, milli takıma kenetlendik. Ay - Yıldızlı ekibimiz, Slovakya ile karşılaşacak, kazanıp Dünya Şampiyonası finalleri için avantaj sağlamaya çalışacak 
     GÜN, kulüp günü değil. Gün kavga, çekişme, rekabet günü de değil. Türkiye tek hedef için tek yürek bugün. A Milli Futbol Takımımız, Dünya Kupası 4. Eleme Grubu'ndaki 4. maçını Slovakya ile yapacak, kazanırsa finallere kalmak için büyük avantaj elde edecek. Ali Sami Yen Stadı'nda saat 20.00'de başlayacak maçı Polonyalı Wojcik yönetecek. 
     GRUPTA oynadığı 3 maçta 2 galibiyet, 1 beraberlik alan millilerimiz, 7 puan ve averajla Slovakya'nın önünde lider durumda bulunuyor. Ay - Yıldızlı ekibimiz, Moldova'yı 2 - 0, Azerbaycan'ı 1 - 0 yenmiş, İsveç'le de 1 - 1 berabere kalmıştı. Grubumuzda bugün ayrıca İsveç - Makedonya ve Azerbaycan - Moldova karşılaşmaları oynanacak. 
     
OTORİTELERİN GÖRÜŞÜ      Ercan Güven 

     Riske gireceğiz 
     SLOVAKYA geçen yıl 16 maç yaparak Avrupa'da en çok milli maç oynayan üç ülke arasına girdi. Nüfusu az ve lig kapasitesi yetersiz olduğu için sert futbolla rakibi kendisi gibi koşmaya zorlayan taktiği başarıyla uyguladı. Bu yüzden üç resmi maçta gol yemeyerek bir gol atıp, üstüne yatma ilkesini örnekledi. Biz önce top çevirerek rakibi fizikman yorup, defanstan da beklenmeyen adamların çıkışıyla rakibin markaj düzenini bozarsak, yani akılcı bir riske girersek maçı alırız. Doğan Koloğlu 
     
     Grubun en iyisi 
     Yabana atılacak takım değil. Bence grubun en iyi futbol oynayan ekiplerinden biri. Korkmamız gereken takımların başında geliyor. İşi sıkı tutmak lazım. Pas yüzdesi, teknik ve kondisyon olarak üst düzeydeler. Ayağa tek top yapıyorlar, çabuk atağa kalkıp, rakibi zorluyorlar. Slovakya'ya aynı şekilde karşılık verip, oyunu kontrolümüzde tutarsak sonuca gideriz. Erdoğan Şenay 
     
     Tuzağa düşmeyelim 
     Dünya Kupası Elemeleri'nde kritik bir maça çıkıyoruz. Slovakya, koşan, oyun disiplinine bağlı, iyi savunma yapan ve çabuk kontratağa çıkan bir takım. Bizim onların savunma kurgusunu, yerleşme düzenini bozacak saha içi planlarımız var. Hem organizasyon olarak, hem de kişisel beceri olarak. Dikkat edilmesi gereken en önemli nokta kontrataklarda tuzağa düşmemek. Yani sabırlı hücum etmemiz temel prensip olmalı. Ömer Üründül 
     
     İşin doğrusu 
     GRUPta Slovakya'nın filelerine top değmemiş olsa da, Milli Takımımız'ın yaptıklarını yapacaklarına referans alırsak, bu gece milli duygularımızın cilalanacağı konusunda garanti verebiliriz. İşin doğrusu, "sinir uçları" iltihaplanan Türk futbolunun böyle bir kucaklaşmaya ihtiyacı var. Ama futbol bu... Hiç de temenni etmediğimiz "kötü" ve "küçük" bir olasılık daima var. Ve eğer bu "beklenmeyen" gerçekleşirse, kimse teknik nedenlerin arkasına sığınmasın. O ihtimali yaratan, "karışık" ve "kızgın" kafalar. 
     
Nemeth’e dikkatMilli Takım hocası, oyuncularından telaşa kapılmamalarını istedi 
     MİLLİ Takım Teknik Direktörü Şenol Güneş, futbolcularla dün bir toplantı yaptı, son uyarılarda bulundu. Slovakyalı oyuncuların özelliklerini tek tek anlatan Güneş, "Duran toplarda dikkatli olmalıyız. Slovakya'yı yenecek güçteyiz. Ancak sabırla oynamalıyız. Telaşa kapılmayın" dedi. Slovakya'nın çabuk atak yapabildiğini vurgulayan Şenol Güneş, Nemeth için ayrıca önlem alacaklarını da söyledi. 
     
PUAN DURUMU TAKIMLAR O G B M A Y P 1. Türkiye 3 2 1 0 4 1 7 2. Slovakya 3 2 1 0 3 0 7 3. İsveç 3 1 2 0 2 1 5 4. Makedonya 3 1 1 1 3 2 4 5. Moldova 3 0 1 2 0 3 1 6. Azerbaycan 3 0 0 3 0 5 0      
Güneş'le yedinci sınav      MİLLİ Takımımız, Şenol Güneş'le birlikte bugün 7. sınavına çıkacak. Milli Takımlar Teknik Direktörlüğü görevine 16 Ağustos 2000'de, başkent Saraybosna'da Bosna - Hersek ile yapılan özel maçla başlayan Şenol Güneş, 6 maçta 2 galibiyet, 2 beraberlik ve 2 yenilgi aldı. Türkiye, Şenol Güneş yönetiminde 4 gol atarken, kendi kalesinde de 7 gol gördü. Bugün 70. kez milli olan Ogün Oğuz Çetin’in rekorunu da egale edecek. 
     
78 yılda 351. maç      A Milli Futbol Takımı, Slovakya ile oynayacağı maçla birlikte, 351. karşılaşmasına çıkacak. Türk Milli Takımı, 78 yıllık tarihinde bugüne dek yaptığı toplam 350 milli maçtan 110'unu kazanırken, 162'sini yitirdi, 78 maçta da eşitliği bozamadı. A Milli Futbol Takımı bu maçlarda toplam 416 gol atarken, kendi kalesinde 589 gol gördü. Milli Takım, Slovakya ile tarihinde ilk kez oynayacak. 
     
Umitler’e uyarı atışı 1 - 0Slovakya gençlerde çetin ceviz çıktı, Ümit Milli Takımımız’ı tek golle yıktı. A Millilere gözdağı verdi 
     ÜMİT Milli Takımımız Avrupa Şampiyonası Grup Eleme maçında lider Slovakya'ya tek golle boyun eğdi. Bursa'da oynanan karşılaşmada bir çok gol pozisyonundan yararlanamayan ve kaleci Kelemen'i geçemeyen Ay - Yıldızlı ekibimiz 40. dakikada Borbely'in golüne engel olamadı. 71. dakikada ise İsmail Güldüren kırmızı kartla oyun dışı kaldı. Karşılaşmayı İçişleri Bakanı Sadettin Tantan ve Beşiktaş Teknik Direktörü Daum da izledi. Grubumuzdaki diğer maçta ise İsveç, Makedonya’yı 2 - 0 yendi. 
     
     Maçın karnesi 
     HAKEMLER Stefan Movlin , Corinne Lagrange , Patrick Fautrad Fransa 
     TÜRKİYE Kerem - Adem , İsmail , Kürşat - Hüseyin Fatih Şen Dk.54 , Mehmet Macit Dk.89 , Gökdeniz , Tayfun Sercan Dk.66 , Cihan - Berkant , Orhan Ak 
     SLOVAKYA Kelemen - Borbely , Hanek , Vittek - Bendar , Sedlak , Ctsovsky , Martin , Kreject - Hodur Doliçoviç Dk.86 , Klimpi Krisko Dk.46 Zabavnik Dk.68 
     SARI KART Berkant, Hüseyin, Türkiye , Kreject, Sedlak, Borbely, Vittek, Zabavnik Slovakya 
     KIRMIZI KART İsmail Güldüren Dk.71 
     GOL Borbely Dk.40 
     
Puan Durumu TAKIMLAR 0 G B M A Y P SLOVAKYA 4 3 1 - 7 1 10 İSVEÇ 4 2 2 - 8 1 8 TÜRKİYE 4 2 1 1 3 2 7 MOLDOVA 3 1 - 2 3 4 3 AZERBAYCAN 3 1 - 2 3 8 3 MAKEDONYA 4 - - 4 1 9 -      
     


 SPOR 






















</TEXT>
</DOC>
