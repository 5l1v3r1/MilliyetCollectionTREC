<DOC>
<DOCNO> 33682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/25/dunya/tur.html </URL>
<DATE> 2001/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Makedonya’da ateşkes hayal 
     DIŞ HABERLER SERVİSİ 

     Makedonya’da Arnavut gerillalar ile ordu arasında Kalkandelen’deki Tetova çatışmalar yeniden şiddetlendi. Önceki günkü çatışmalar sırasında 12 yaşındaki bir kız çocuğu ölürken, 24 kişi de yaralandı. 
     Kalkandelen’in ana meydanında önceki gün ve dün çoğu kez, keskin nişancıların atışlarının yanı sıra makineli tüfek ve tabanca sesleri duyuldu. 
     Görgü tanıkları, Kalkandelen’deki stadyum çevresinde Arnavut militanların Makedon hatlarına doğru ilerlediğini belirtti. Bir polis yetkilisiyse militanların stadyumu aldığını öne sürdü. Makedonya Savunma Bakanlığı çatışmalarda bir askerin öldüğünü açıkladı. 
     Bu arada ABD Dışişleri Bakanlığı Sözcüsü Philip Reeker, ateşkesin kesinlikle hayati olduğunu belirterek, tüm taraflardan imzaladıkları ateşkes anlaşmasına saygı göstermelerini istedi. 
     



 DÜNYA 











</TEXT>
</DOC>
