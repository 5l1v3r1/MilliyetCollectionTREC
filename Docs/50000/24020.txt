<DOC>
<DOCNO> 24020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/yasam/yas03.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçağın tuvaletine giden yolcu, aynada bir yazı gördü... 
</HEADLINE>
<TEXT>
BU UÇAKTA BOMBA VAR 
297 yolcu taşıyan uçaktaki bomba ihbarı zorunlu iniş yaptırdı. Bomba yoktu, ancak panik çoktu... 
     DIŞ HABERLER SERVİSİ 

     Almanya’nın Frankfurt kentinden Amerika’nın Chicago şehrine giden uçakta her şey sakindi... Taa ki bir yolcu tuvalete gidene kadar. Adı açıklanmayan yolcu tuvaletin aynasında rujla yazılmış bir not gördü notta Bomba. 1021’ yazılıydı. Önce hosteslere ve daha sonra da tüm uçağa ulaşan haber, uçakta acil iniş kararı alınmasına yol açtı. 
     United Airlines’a ait ve içinde 297 yolcunun bulunduğu Boeing 747 tipi uçak, İzlanda üzerinde zorunlu iniş yaptı. Uçak, patlayıcı uzmanları ve köpekler tarafından 10 saat boyunca tepeden tırnağa arandı ancak bomba izine rastlanmadı. Uçak yolcuları geceyi İzlanda’da geçirdi. İhbarın asılsız çıkması üzerine, uçak tekrar Chicago’ya hareket etti. 
     
     Çocuk işi değil’ 
     İzlanda polisi, ihbarın "kesinlikle bir çocuk işi olmadığını" açıkladı. Kaptan ve mürettebat da aynı şeyi düşünerek acil durum kararı’ vermişti. 
     Yetkililer, Bomba. 1021’ ifadesindeki sayının bir saati işaret etmiş olabileceği ihtimali üzerinde yoğunlaştı. İhbarı rujla yazan kişinin kimliği henüz tespit edilemedi ancak soruşturma sürüyor. 
     



 YAŞAM 


























</TEXT>
</DOC>
