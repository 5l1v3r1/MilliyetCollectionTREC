<DOC>
<DOCNO> 4136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/ekonomi/eko09.html </URL>
<DATE> 2001/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
El konulan banka hisseleri Fon hesabına aktarılıyor 
</HEADLINE>
<TEXT>

Fon'a devredilen halka açık üç bankanın hisseleri Takasbank'ta Fon adına adına açılan hesapta toplanacak 
     EKONOMİ SERVİSİ 

     Takasbank, önceki gün aracı kurumlara gönderdiği bir mektupla TMSF'ye devredilmiş halka açık bankaların Esbank, Yaşarbank, Demirbank hisselerinin TMSF adına açılacak bir hesaba aktarılacağını duyurdu. Takasbank'ın mektubunda şu ifadelere yer verildi 
     "Esbank, Yaşarbank ve Demirbank hisse senetleri 31 Ocak 2001 tarihinde bulundukları alt hesaplardan tarafımızca çıkartılarak TMSF adına açılacak bir hesaba aktarılacaktır. Aktarım işleminden sonra da söz konusu hisse senetlerinin bulundukları alt hesaplarla ilgili olarak geçmişe dönük bakiye bilgileri tarafımızca tespit edilebilir durumda olacaktır." 
     Takasbank Genel Müdürü Emin Çatana bu uygulamanın, Bankalar Kanunu'nun 14'üncü maddesi gereğince oluşan mevcut durumun teknik düzenlemesi olduğunu söyledi. 
     Aktarım sırasında müşterilere ait alt hesapların bozulmayacağını vurgulayan Çatana, şunları söyledi 
     "İleride raporlanabilmesi amacına yönelik olarak, aktarım işleminden sonra söz konusu hisse senetlerinin bulundukları alt hesaplarla ilgili olarak geçmişe dönük bakiye bilgileri tespit edilebilecektir." 
     


 EKONOMİ 

























</TEXT>
</DOC>
