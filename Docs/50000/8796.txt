<DOC>
<DOCNO> 8796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/25/sanat/san01.html </URL>
<DATE> 2001/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızlar, kediler ve resim 
</HEADLINE>
<TEXT>

Geçen hafta yaşamını yitiren Balthus, resim sanatına yüzyıl başında yön veren efsanevi kuşağın son temsilcilerindendi 
     ALİN TAŞÇIYAN 

     Yirminci yüzyılın yıldızlarından biri daha kaydı. Balthus imzasıyla tanınan ressam, Rola Kontu Balthassar Klossowski, 18 Şubat’ta İsviçre’nin Gstaad kenti yakınlarındaki şatosu La Rossiniere’de öldü. Yaşayan en önemli ressamlardan biri olan Balthus, 92 yaşındaydı. 
     Balthus, resmin klasik ile modern arasındaki en zarif köprüsünü kurduğu gibi on dokuzuncu yüzyıl yaşam tarzının postmodern dünyadaki temsilcisiydi. Yarı çıplak, yarı uykuda, sereserpe gencecik kızlar, Güney Fransa’nın canlı renkleri ve parlak güneşiyle esin veren peyzajları, Derain, Miro gibi ressam dostlarının portreleri, tehditk r bir bıçağın, bir çekicin eşlik ettiği natürmortları, masaldan çıkmış çocukları ve kedileriyle sanatseverleri tablolarının içine çekmeyi başardı. Yakın arkadaşı "şiddet tiyatrosu"nun kuramcısı Antonin Artaud’nun sahneye koyduğu oyunlar için yaptığı sahne tasarımları da Balthus’un kaydadeğer yapıtları arasında yer aldı.Otuzlu yılların başında Paris’te sanat dünyasının devinimine dahil olan Balthus’un çok genç kızları yarı çıplak ve davetk r pozisyonlarda resmetmesi skandal olarak nitelendirilmişti. Özellikle Galeri Lapierre’deki ilk kişisel sergisinde 1934 yer alan "Gitar Dersi", Manhattan’daki Modern Sanat Müzesi’nde bulunan "Sokak" gibi tablolarına pornografik, erotik yakıştırmaları yapıldı. Balthus, bu iddiaları hep reddetti. Yaşamının son döneminde kendisiyle yapılan bir söyleşide, neden "hafifmeşrep" kızlar çiziyorsunuz sorusuna "Ben meleklerden başkasının resmini yapmadım " yanıtını verdi. 
     
     


 SANAT 











</TEXT>
</DOC>
