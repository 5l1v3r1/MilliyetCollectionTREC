<DOC>
<DOCNO> 45441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/06/son/soneko09.html </URL>
<DATE> 2001/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta...Dolar düştü,altın fiyatı dalgalı 
</HEADLINE>
<TEXT>

     ABD Doları, geçen hafta içinde, Japon Yeni dışındaki önemli para birimleri karşısında değer kaybederken, altın fiyatı dalgalı bir seyir izledi. 
     ABD Merkez Bankası Salı günü, faiz oranlarını yarım puan azaltarak, yüzde 2.5'e düşürdü. Böylece, faiz oranları 1962'den bu yana görülmemiş bir seviyeye çekilmiş oldu. 
     Amerikan ve diğer ülkelerin merkez bankalarının global ekonominin toparlanması çabalarına paralel olarak, İngiltere Merkez Bankası da, 4 Ekim tarihinde, temel faiz oranını çeyrek puan indirip yüzde 4.75'den yüzde 4.5'e çekti. 
     Tokyo Borsası'nda haftaya yükseliş trendi içinde 119.82 dolardan başlayan ABD Doları'nın Japon Yeni karşısındaki değeri Cuma günü 120.44 yene çıktı. 
     Londra Borsası'nda pazartesi günü öğle saatlerinde, 0.9107 dolarda işlem gören euro, cuma günü 0.9178 dolara çıktı. 
     Avrupa borsalarında ABD Doları'nın bazı önemli para birimleri karşısında Pazartesi günü öğleyin ve Cuma günkü kapanış saatleri itibariyle belirlenen değerleri şöyle 
     
     
PARA BİRİMİ PAZARTESİ CUMA Japon Yeni 119.81 120.27 İsviçre Frangı 1.6237 1.6163 Kanada Doları 1.5782 1.5632 Alman Markı 2.1464 2.1301 Fransız Frangı 7.1988 7.1439 Hollanda Florini 2.4185 2.4000 İtalyan Lireti 2,124.97 2,108.77 
     Londra borsasında Pazartesi günü öğleyin 1.4751 dolardan işlem gören sterlin, Cuma günkü kapanışta 1.4789 dolara yükseldi. 
     Hong Kong Borsası, pazartesi günü ulusal gün nedeniyle kapalıydı. 
     Londra Borsası'nda Pazartesi günü öğleyin 4.61 dolardan işlem gören gümüşün ons fiyatı, Cuma günkü kapanışta da değişmedi. 
     New York Borsası, Wall Street'te, haftaya düşüş trendi içinde 8,836.83 puandan başlayan Dow Jones Endeksi, haftayı 9,119.77 puandan 
     kapattı. 
     Tokyo Menkul Kıymetler Borsası'ndaki Nikkei Endeksi de, hafta başında 9,972.28 puan iken, dünkü kapanışta 10,205.87 puana çıktı. 
     Londra Menkul Kıymetler Borsası'ndaki FTSE-100 endeksi de, ortalama 250.4 puanlık yükselişle, haftayı 5,036.0 puandan kapattı. 
     Dünya ekonomisinin bir durgunluk dönemine girmiş olduğu yönündeki kaygıların güçlenmesi petrol fiyatlarının düşmesine neden oldu. 
     New York Emtia Borsası'nda Kasım ayı vadeli Batı Teksas türü petrolün fiyatı 0.89 cent gerileyerek cuma günü 22.39 dolardan kapandı. 
     






</TEXT>
</DOC>
