<DOC>
<DOCNO> 41732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/son/sondun13.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
FBI, saldırganları ihbar için web sitesi kurdu 
</HEADLINE>
<TEXT>

     Amerikan Federal Soruşturma Bürosu'nun FBI , New York ve Washington'da düzenlenen saldırılarla ilgili bilgi toplamak için web sitesi oluşturduğu bildirildi. 
     ABD Adalet Bakanı John Ashcroft, Amerikan halkından saldırılarla ilgili bütün bilgileri bu siteye göndermelerini isteyerek, gerek ABD içindeki bürolarda çalışan ve gerekse yurtdışındaki binlerce FBI ajanının Adalet Bakanlığı'nın diğer birimleriyle işbirliği içinde araştırmalarını sürdüreceğini söyledi. 
     Ashcroft, saldırılarla ilgili herhangi bir bilgisi olanların www.ifccfbi.gov adresine bildiklerini aktarabileceklerini ifade ederek, bu yöntemle elde edilecek bilgilerin kullanıcılarına büyük yardımda bulunacağını tahmin ettiklerini belirtti. 
     Ashcroft, Göç ve Yurttaşlık Servisi, Cezaevi Bürosu, Uyuşturucuyla Mücadele Bürosu ve Emniyet Müdürlüğü gibi birimlerin soruşturmalarda ve saldırı kurbanlarının ailelerine yapılacak yardımlarda birlikte hareket edeceklerini de kaydetti. 
     
     
     







</TEXT>
</DOC>
