<DOC>
<DOCNO> 36821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/spor/spo15.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Kanada’yı yendik      ATAKÖY Avni Akyol kapalı ve açık yüzme havuzunda gerçekleştirilen 11. Dünya Genç Erkekler Sutopu Şampiyonası’nın üçüncü gününde Türkiye, Kanada’yı 12-7 yendi. D Grubu’nda üçüncülüğü garantileyen Ay-Yıldızlı ekip, bugün İtalya ile karşı karşıya gelecek. 
     
Judoda zafer      TEKİRDAĞ’da yapılan Balkan Ümitler ve Gençler Judo Şampiyonası dün sona erdi, Türkiye ümitler kategorisinde bayanlar ve erkeklerde şampiyonluğa ulaştı. Ümitlerimiz erkeklerde 3 altın, 2 gümüş, 8 gümüş, bayanlarda ise 5 altın, 5 gümüş ve 2 bronz madalya kazandı. 
     
Bayanlar finallerde      2. Avrupa Ümit Bayanlar Basketbol Şampiyonası Eleme Grubu’ndaki son maçında Türkiye, Finlandiya’yı 89 - 77 yenerek, finallere katılma hakkını elde etti. Yunanistan’daki karşılaşmanın ilk yarısını da 37 - 37 kapayan bayanlarımız, 2002 Temmuz’da Hırvatistan’daki finallerde yer almaya hak kazandı. 
     



 SPOR 




























</TEXT>
</DOC>
