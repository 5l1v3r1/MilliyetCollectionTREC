<DOC>
<DOCNO> 21757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/son/soneko09.html </URL>
<DATE> 2001/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Garanti Bankası, Emlak Bankası ve Bank Ekspres de faiz indirdi 
</HEADLINE>
<TEXT>

     Garanti Bankası, Emlak Bankası ve Bank Ekspres Türk Lirası mevduat faiz oranlarını düşürdü. 
     Garanti Bankası'ndan yapılan açıklamaya göre, bugünden geçerli olmak üzere 1 aylık mevduata uygulanan faiz oranı yüzde 77'den yüzde 72'ye, 3 ay vadeli mevduata uygulanan faiz oranı yüzde 70'ten yüzde 68'e çekildi. 
     Banka'nın 6 ay ve 1 yıl vadeye uyguladığı yüzde 50'lik faiz oranları ise değiştirilmedi. Emlak Bankası da bugünden geçerli olmak üzere 1 ay vadeli mevduat faizini yüzde 70'ten yüzde 65'e, 3 ay vadeli mevduat faizini de yüzde 68'den yüzde 63'e indirdi. 6 ay ve 1 yıl vadeli mevduatta daha önce yüzde 58 olan oranlarda ise bir değişiklik yapılmadı. Bankekspres de yine bugünden geçerli olmak üzere 1 ay ve 3 ay vadeli mevduat faizlerini 8'er puan düşürerek sırasıyla yüzde 70 ve 68'e, 6 ay ve 1 yıl vadeli mevduat faizlerini de 5'er puan düşürerek yüzde 58'e çekti. 







</TEXT>
</DOC>
