<DOC>
<DOCNO> 10598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/09/yazar/sazak.html </URL>
<DATE> 2001/03/09/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Zeytin dalı 
</HEADLINE>
<TEXT>

     İtalya'da beş yıl önce "sol"a iktidar yolunu açan Prodi liderliğindeki "Zeytin Dalı" hareketi, Türkiye için model oluşturabilir mi 
     Mevcut partilerin tüzel kişiliğini koruyarak "şemsiye" liderlik altında toplanılması düşüncesi, CHP'de Baykal'a karşı birleşen "eski genel başkanlar" platformunda ortaya atıldı. Bu girişime, sivil toplum örgütleri, bilim adamları ve soldaki parti temsilcilerinin katılımı amaçlanıyor. 
     Yasalar karşısında "seçim ittifakı" sayılması halinde pratiği zayıf görünmekle birlikte, Seçim ve Siyasi Partiler Yasası'ndaki değişiklik beklentisi "Zeytin Dalı" hareketi savunucularına güç veriyor. 
     Eski başkanlar toplantısında açıkça dile getirildi mi, bilmiyoruz ancak İnönü cephesindeki "istifa" hazırlığı, toparlayıcı ismin 1993'te SHP liderliğine veda eden Erdal Bey olduğunun habercisidir. 
     Demirel gibi, İnönü de "içindeki partiyi" uyandırarak siyasete dönüş sinyali veriyor. 
     Erdal Paşa, "CHP babanızın partisi" diyenlere, "Zaten babam da istifa etmişti" diyormuş. Bu mesajın anlamı açık "Ben gidiyorum ve sizi Baykal'ın CHP'si ile baş başa bırakıyorum. İsteyen arkamdan gelsin." 
     Baykal cephesinde ise İnönü hareketi "Feyzioğlu olayı"na benzetiliyor. CHP liderinin 5'li mektuptan sonra, gitmek isteyenleri durdurma konusunda fazla gönüllü olmadığı ortada. Karayalçın aracılığıyla yapılan çay daveti araya bayram girince soğudu. Altan Öymen, "Mesele çay içmek değil ki, oturup sorunları çözmek, 13'üncü maddeye göre adam yığmaya devam ediyorlar, Hatay'da Nihat Matkap'ı tasfiye için Fuat Çay'ın genel merkezi arayıp siparişle üye yazdırdığını biliyoruz, buna göz yummak mümkün mü " diye tepki gösteriyor. 
     Altan Öymen 51 yıllık CHP'li olarak kendisi ayrılmak yanlısı değil ama, "Partiyi Baykal'a bırakalım, yeni oluşuma gidelim" diyenleri de frenleme gücü kalmadığının farkında. 
     SDP adıyla kurulmak istenen parti projesinde Ercan Karakaş, Fikri Sağlar, Aydın Güven Gürkan, Seyfi Oktay, Mehmet Moğultay gibi isimler ön planda. Ancak bu vitrin eski SHP'yi çağrıştırıyor. 
     İnönü'ye "Gel başımıza geç" diyorlar ama tanıdığımız Erdal Bey, "kurulmuş partide liderlik kabul etmez". Onun bu tutumunu bilenler, kendisini şimdiden iknaya çalışıyorlar. 
     1980'lerde askeri dönemden çıkılırken "demokrasi misyonu"yla Özal'ı aşan Demirel ve İnönü'ye 2001'de hala zeytin dalı, defne yaprağı gibi oluşumlarla "erken hasat" kurtarıcı gibi bakılabilir mi 
     Solda "genç adam" yok mu, "çağla bademi" hareketinin başına geçsin 
     
     





Şehir ve din 


Ecevit - Derviş yakınlığı 


Kanun’u tartışan seçkin kadınlar 


Aslan Cimbom, iyi ki varsın 


"Niyet" taslağı hazır 


Sezer'in düşünceleri 


Yuh olsun... 


Vahşet Türkiye'de de vahşettir, İspanya'da da.. 


Zeytin dalı 


Kriz, tavukları bile yumurtlattı 


İşiniz çok zor 


İyimserlik gerçeği görmeye engel 


Betil Ciddi olarak düşünürüm 


</TEXT>
</DOC>
