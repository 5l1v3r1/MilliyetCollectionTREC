<DOC>
<DOCNO> 9981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/04/son/sondun13.html </URL>
<DATE> 2001/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kudüs'te 1 İsrailli hırsızlık için marketteki 4 Filistinliyi bıçakladı 
</HEADLINE>
<TEXT>

     Kudüs'te bir markette hırsızlık yapmak üzere olduğu belirtilen bir İsrailli, 4 Filistinli market çalışanı bıçaklayarak yaradı. 
     İsrailli polis kaynakları, Kudüs'te bir süpermarkette hırsızlık yapmaya teşebbüs eden İsrailli'yi yakalamaya çalışan 4 market çalışanını yaraladığını belirttiler. 
     Aynı kaynaklar, olayın Tel Aviv'in kuzeyindeki Netanya'da bu sabah meydana gelen, 4 kişinin, 66 kişinin yaralandığı öldüğü patlamayla ilgisi olduğunu düşündüklerini belirterek, İsrailli'nin Filistinlileri bıçaklarken ırkçı sloganlar attığını açıkladı. Bu arada, Netanya'daki patlamanın ardından kent merkezinde bir Arap işçinin İsrailliler tarafından tekme, yumruk ve demir çubuklarla ciddi şekilde yaralandığı belirtildi. 
     Barak başbakanlığındaki hükümetin dışişleri ve iş güvenlik bakanlıklarını yapan Şolomo Ben Ami, İsraillileri ''Linç edenlerden oluşan bir toplum haline gelmemeye'' çağırdı. Ben Ami, insanların öfkesinin anlayabildiğini, ancak kontrolü kaybedenlerin bir bedel ödemediğini söyleyerek ''Terörizmle, terörist haline gelmeden mücadele etmek gerekir'' diye konuştu. Öte yandan, Rusya, Netanya'da meydana gelen bombalı saldırıyı kınadı. Rusya Dışişleri Bakanlığı'ndan yapılan açıklamada, ''Bütün terörist eylemler en ağır şekilde cezalandırılmalıdır bu son saldırı İsrail-Filistin anlaşmazlığını yeniden alevlendirmek ve barış sürecini tehlikeye atmaktan başka birşeye yaramayacaktır'' denildi. 




</TEXT>
</DOC>
