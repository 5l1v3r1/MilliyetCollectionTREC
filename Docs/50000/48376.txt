<DOC>
<DOCNO> 48376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/son/sondun19.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İran "Taliban'ın yeni hükemette yeri yok " 
</HEADLINE>
<TEXT>

     İran Dışişleri Bakanı Kemal Harrazi, Afganistan'da Peştunların da temsil edildiği geniş tabanlı bir hükümet kurulmasından yana olduklarını söyledi. 
     Harrazi, bugün İtalya Dışişleri Bakanı Renato Ruggiero ile yaptığı ortak basın toplantısında, ''önemli Peştun azınlığı da dahil bütün etnik grupların Afganistan'ın gelecek hükümetinde yer alması gerektiğine inanıyoruz. Ancak Taliban'ın bu hükümette bir yeri olduğunu düşünmüyoruz'' dedi. 
     ABD ve Pakistan etnik temelini Peştunların oluşturduğu Taliban'ın ''ılımlı'' kanadının mevcut Taliban hükümeti yıkıldıktan sonra kurulacak yeni hükümette yeralmasını isterken, İran ve Afganistan'ın diğer komşuları buna karşı çıkıyor. 
     İran, etnik ve dini olarak yakın olduğu ve desteklediği Şii Hazaraların gelecekte kurulacak hükümette önemli bir yer edinmesi için çaba gösteriyor. 
     Harrazi, ''komşu bir ülke olarak Afganistan'ın içişlerine karışmak istemiyoruz. Ama dünya ülkeleri, Birleşmiş Milletler'in gözetimi altında Afgan halkının gelecek hükümetini kurmasına yardım etmelidir'' dedi. 
     






</TEXT>
</DOC>
