<DOC>
<DOCNO> 3323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/spor/spo03.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
"Emre, Inter’e hazır" 
</HEADLINE>
<TEXT>

     "Galatasaray’a ultimatom" 
     İTALYAN basınında Galatasaraylı Emre ile ilgili haberlerin ardı arkası kesilmiyor. Gazeteler dün de yıldız futbolcunun kısa bir zaman içinde Inter’e imza atabileceğini ileri sürdü. La Gazzetta dello Sport, "Galatasaray’a ultimatom. Emre, Mavi - Siyahlılar’a hazır" başlığıyla verdiği haberde, bu oyuncunun Inter’in teklifini kabul edebileceğini ifade etti. 
     
     12 milyon dolar şartı 
     GAZETEDEKİ haberde, Emre Belözoğlu’nun geçen hafta Galatasaray’a bir öneri götürdüğü ve "Bana 1.5 milyon dolar verin hemen üç yıllığına imza atayım. Ama 12 milyon dolara da beni serbest bırakacaksınız" dediği belirtildi. Gazete, Galatasaray’ın bu denli kısa bir sürede Emre’ye para bulmasının bilinen bir risk olduğunun da altını çizdi. 
     
JARDEL gol sihirbazı      BREZİLYALI yıldız, Antalya’daki turnuva maçlarında klasını yine kanıtladı. Pogon maçında ikinci yarıda forma giyen Jardel, iki golle muhteşem bir dönüş yaptı. Werder Bremen sınavında ise dizindeki sakatlığı nükseden Galatasaraylı golcü, Lucescu’ya "Oynayacağım" dedi ve iki şık kafa golüyle Alman ekibini tek başına yıktı. 
     
KRİZ Galatasaray’ı yine sallıyor      ERHAN TELLİ 

     GALATASARAY’DA yaşanan maddi kriz nedeniyle, yönetimin eli kolu bağlandı. Sarı - Kırmızılılar, Emre ve Okan’ın ilettiği tekliflere cevap bile veremezken, futbolcuların alacak süresi de beşinci ayını doldurdu. Yönetimin, önce borçları ödeyip, daha sonra Emre - Okan ikilisi ile pazarlığa oturmayı düşündüğü bildirildi. Ayrıca televizyon yayınlarında yaşanan kriz yüzünden, beş milyon dolarını alamayan Galatasaray’ın para sıkıntısı içine düştüğü öğrenildi, 
     MADDİ krizin bir başka etkisi de takımını yeni bir takviyeyle güçlendirmek isteyen Teknik Direktör Lucescu’yu vurdu. Kendi alacaklarını bile tahsil edemeyen, ancak takımını düşünüp, özellikle Şampiyonlar Ligi için iyi bir yabancı oyuncu almak isteyen Rumen hocaya, bu konuda verilen söz tutulmadı. "Ocak ayında süper bir oyuncu daha gelecek" diyen yöneticilerin iddialı sözleri ise şimdilik havada kaldı. 
     
Hagi dinleniyor      GALATASARAY’IN Rumen yıldızı Hagi’nin siyatik ağrıları nedeniyle dinlendirildiği öğrenildi. Antalya turnuvasında oynanan her iki maçta da oynamayıp Werder Bremen karşılaşmasında yedek kulübesinde oturan yıldız futbolcunun, ağrılarından şikayetçi olduğu ve bu yüzden oynatılmadığı belirtildi. 
     


 SPOR 
























</TEXT>
</DOC>
