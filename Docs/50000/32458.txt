<DOC>
<DOCNO> 32458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/yasam/yas03a.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
0564 Mehmetçikcell 
</HEADLINE>
<TEXT>

Genelkurmay’ın uydu bağlantısı sayesinde, dağda operasyona giden Mehmetçikler artık bir Alo’ ile ailelerini ücretsiz arıyor.. 
     UTKU ÇAKIRÖZER Ankara 

     Genelkurmay Başkanlığı, Doğu ve Güneydoğu Anadolu’da görevli Mehmetçiğin en önemli özlemlerinden birini giderdi. Bu bölgelerdeki birliklere verilen Taşınabilir Uydu Yer Terminalleri TUYT sayesinde, her gün 25 bin Mehmetçik aileleriyle ücretsiz görüşebiliyor. 
     
Bağlantı Türksat 1-C uydusundan      Er ve subaylar, PKK operasyonu için dağa çıktıklarında bile terminaller sayesinde ailesine sesini duyurabiliyor. Asker aileleri de, 0564’ ile başlayan TUYT numarasını çevirerek, istedikleri an eş veya çocuklarına ulaşabiliyor. 
     Uydu üzerinden sağlanan görüşme için Ankara’da bulunan aile şehiriçi’, Ankara dışındaki aileler sadece Şehirlerarası konuşma’ ücreti ödüyor. 
     Bu uygulama, Genelkurmay Başkanlığı’nın, 1997’de Türksat 1-C uydusu üzerinden tahsis edilen 5 megahertzlik bandı, telefonla görüşme imkanı olmayan bölgelerle iletişim için kullanma kararı almasıyla başladı. 
     
Demokratik uygulama      Dönemin Muhabere Elektronik Bilgi Sistemleri Başkanı Bülent Alpkaya’nın başlattığı proje kapsamında, 1998’de ilk terminal devreye sokuldu. 
     Ve 2000 yılı itibarıyla TUYT sayısı 250’yi buldu. Şu anda, Doğu ve Güneydoğu’da 200, batıdaki muharip birlikler ile Bosna, Kosova, Bakü ve Arnavutluk’taki Türk askeri misyonlarında 50 terminal bulunuyor. Bu sayede, çeşitli birliklerde ayda ortalama 700 bin görüşme yapılıyor. Uygulamanın en demokratik yanı da, er ya da general herkese günde 5 dakika görüşme hakkı verilmesi.. 
     



 YAŞAM 

























</TEXT>
</DOC>
