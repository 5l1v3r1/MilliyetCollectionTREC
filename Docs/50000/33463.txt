<DOC>
<DOCNO> 33463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/son/soneko04.html </URL>
<DATE> 2001/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırvat küreselleşme karşıtları, IMF anlaşması ayrıntılarını istiyor 
</HEADLINE>
<TEXT>

     Öndegelen sanayileşmiş ülkelerden oluşan Sekizler Grubu'nu kötülüklerin kaynağı ilan eden Hırvatistan'daki küreselleşme karşıtı grup, hükümetten, imzalanan uluslararası anlaşmaların ayrıntılarının yayınlanmasını istedi. 
     Hırvatistan resmi Haber Ajansı HINA'nın bildirdiğine göre, Osijek Yeşil Hareketi liderliğindeki grup tarafından yayınlanan bildiride, hükümetten, Dünya Ticaret Örgütü ve Uluslararası Para Fonu IMF gibi anlaşmaların ayrıntılarını yayınlaması talep edildi. 
     ''G-8 Grubu kötülüklerin ve insanların sorunlarının kaynağıdır ve Hırvatistan'ın ulusal egemenliği WTO'ya üye oluşuyla tehlikeye atılmıştır'' denilen bildiride, hükümetin, imzalanan uluslararası anlaşmaları yeniden gözden geçirmesi de istendi. 






</TEXT>
</DOC>
