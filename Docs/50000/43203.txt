<DOC>
<DOCNO> 43203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/son/sondun21.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban Lideri Molla Ömer de Ulema ile aynı fikirde 
</HEADLINE>
<TEXT>

     Taliban lideri Molla Muhammed Ömer'in, dünyanın en çok aranan adamı Suudi asıllı Usame Bin Ladin konusunda Ulema Şurası ile aynı fikirde olduğu bildirildi. 
     Eğitim Bakanı Emir Han Muttaki, düzenlediği basın toplantısında, ''Taliban lideri 'Müminlerin Emiri'nin Molla Ömer her zaman ulemanın kararları doğrultusunda hareket ettiğini, şimdi de Ulema Şurası kararı temelinde davranacağından emin olduklarını'' söyledi. 
     ABD yönetiminin 11 Eylül'de New York ve Washington'da düzenlenen saldırıların bir numaralı şüphelisi ilan ettiği Bin Ladin'in, ülkeden ne zaman ayrılacağı yolundaki soruyu Muttaki, ''Bu zaman alacak'' diye yanıtladı. 
     Muttaki, yıllardır Taliban lideri Molla Ömer'in ''misafiri'' olan Bin Ladin'in nasıl ve nereye gideceğini bilmediğini de kaydetti. 
     ABD'ye, Ulema Şurası'nın Bin Ladin ile ilgili kararı üzerinde düşünmesi ve yeni görüşmeler yapılması çağrısında bulunan Muttaki, ülkesinin Amerikan saldırısına karşı kendini savunacak tarihi gücü bulunduğunu söyledi. 
     

</TEXT>
</DOC>
