<DOC>
<DOCNO> 14694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/siyaset/siy14.html </URL>
<DATE> 2001/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Şekerde tekel kalktı 
</HEADLINE>
<TEXT>

     ANKARA Milliyet 

     Şeker üretim ve satışında tekeli kaldıran düzenleme TBMM Genel Kurulu'nda kabul edildi. 
     Hükümetin kriz sonrası Meclis'ten çıkarılmasını istediği 15 yasanın ilki olan Şeker Kanunu, şeker rejimini yeniden düzenliyor. Şeker fiyatının serbest piyasa kurallarına göre belirlenmesini öngören tasarı şeker fabrikalarının özelleştirilmesine alt yapı hazırlıyor. Tasarı, AB şeker rejimine uyum sağlanması amacıyla şeker üretim ve pazarında kota sistemini öngörüyor. 
     Şeker Yasası'nın getirdiği bazı düzenlemeler şöyle 
     Sanayi ve Ticaret Bakanlığı'na bağlı Şeker Kurumu kurulacak. 
     Kurul her yıl en geç 30 Haziran tarihine kadar yurtiçi şeker talebi, farikaların işleme ve şeker üretim kapasiteleri gözönünde bulundurularak beşer yıllık süreler için kota belirleyecek. 
     Kurul, kotaların dışına çıkan şirketlere, kota miktarını aşan ya da altında kaldıkları miktarlardaki şekerin değeri miktarında idari para cezası verebilecek. 
     Şeker pancarı fiyatları çiftçiler ve sanayicilerce Bakanlık tarafından çıkarılacak yönetmelik çerçevesinde belirlenecek. 
     Şeker fiyatı fabrikalarca serbestçe belirlenecek. 
     Sanayide yardımcı madde ya da hammadde olarak kullanılacak yabancı kaynaklı şeker doğrudan ya da işlenmiş ürün olarak yurtiçinde pazarlanamayacak. Bu kapsamda kurul, ithal edilecek şekere ilişkin Müsteşarlığa görüş bildirecek. 
     


 SİYASET 




















</TEXT>
</DOC>
