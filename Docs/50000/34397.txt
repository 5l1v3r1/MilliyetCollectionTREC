<DOC>
<DOCNO> 34397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/yasam/yas05.html </URL>
<DATE> 2001/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kansere 1 günde çare 
</HEADLINE>
<TEXT>

Kanserli tümörlere saldırarak 24 saatte yok eden yan etkisiz’ ilaç, 10 yıl içinde piyasada 
     DIŞ HABERLER SERVİSİ 

     Bilim adamları, kanserli tümörlere saldırarak bunları 24 saat içinde yan etkisiz olarak kurutacak yeni bir ilaç geliştiriyor... 
     İngiltere’nin Leicester kentindeki De Montford Üniversitesi’nden Profesör Gerry Potter önderliğindeki bir ekip tarafından ilk laboratuvar denemeleri yapılan ve kanserli hücrelerle mücadelede yüzde 95 başarı sağlayan ilaç, alındıktan sonraki 24 saat içinde tümörleri kurutabiliyor. 
     
     Tablet olacak 
     Birçok denemeden geçtikten sonra yaklaşık 10 yıl içinde tablet olarak piyasaya sürülmesi planlanan ilaç, sadece kanserli hücrelere saldırdığı için, sağlıklı hücrelere zarar veren kemoterapi yönteminden çok daha güvenli olacak. 
     İlaç, kanser hücrelerinde bulunan bir enzimle temas ettiğinde tesirini göstermeye başlıyor. Enzim ilacı harekete geçiriyor ve sadece kanserli hücreler kısa sürede zehirlenerek’ yok oluyor. 
     
     Lösemi hariç hepsinde... 
     Meme, kalınbağırsak, akciğer, mide ve beyin kanserine karşı etkili olan ilaç, lösemiyi tedavi edemeyecek çünkü lösemide ilacı harekete geçirecek söz konusu enzimler bulunmuyor. 
     Araştırmacılar, geliştirilme aşamasındaki yöntemin başarılı olduğundan emin de olsalar, "Hemen umutlanmayın" diyorlar. Çünkü ilacın insanlar üzerinde denenmesine ancak 5 yıl içinde başlanabilecek. 
     



 YAŞAM 



















</TEXT>
</DOC>
