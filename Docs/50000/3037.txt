<DOC>
<DOCNO> 3037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/guncel/gun05.html </URL>
<DATE> 2001/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Afet var, merkez yok 
</HEADLINE>
<TEXT>

Adapazarı’nda 42 bin metrekarelik alana kurulması planlanan afet merkezi İsrail ile Kızılay arasındaki anlaşmazlığa takıldı 
     EZELHAN ÜSTÜNKAYA Ankara 

     Adapazarı Afet Merkezi", İsrail ile Kızılay arasındaki anlaşmazlığa takıldı. Kızılay, merkezin inşa edileceği arazi üzerindeki İsrail yerleşim köyünün taşınmasını istedi. İsrail Büyükelçiliği ise köyün taşınmasının teknik olarak mümkün olmayacağını söyleyerek, Kızılay’ın projeyi değiştirmesini talep etti. 
     Olay Dışişleri Bakanlığı kanalıyla hükümete iletildi. Köyün boşaltılmasının gerek İsrail, gerek Türk kamuoyunda yaratacağı tepkiyi dikkate alan Başbakanlık, Afet Merkezi’nin yapımını durdurma talimatı verdi. 
     Kızılay Genel Başkanı Ertan Gönen, Afet Merkezi inşaatının durdurulması ile ilgili olarak, şunları söyledi 
     
6 aydır çıkmadılar      "Merkez Adapazarı’nda 42 bin metrekare kapalı alan üzerine kurulacak. Ama arazinin bir bölümünde İsrail yerleşim köyü bulunuyor. Arsa satın alındığında oradaydılar. 6 ayda çıkacağız dediler ama çıkmadılar. İnşaata 7 ay önce başlandı. İsrailliler çıkmayınca da inşaat 3 ay sonra durduruldu. İsrail Büyükelçisi, 'Biz size yardım ettik ama siz köyümüzü kaldırıyorsunuz’ diye Ecevit’e şikayet etti. Altyapısı ile taşının dedik ama kabul etmediler. 6 ay içinde kalıcı konutlar bitince taşınacaklar. Biz de inşaata başlayacağız. İnşaat başladıktan 6 ay sonra bitecek." 
     Gönen "Kızılay’da aşk skandalı" iddialarına da "Hangi bakanlıkta aşk ilişkisi olmuyor. Kızılay’da olunca seks skandalı oluyor" diye yanıt verdi. 
     


 GÜNCEL 















</TEXT>
</DOC>
