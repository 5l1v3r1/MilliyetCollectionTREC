<DOC>
<DOCNO> 31067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/guncel/gun05.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dalgalara yedi kurban 
</HEADLINE>
<TEXT>

     DİNÇER ŞEREF, ÖMER ERDEM İstanbul 

     Çatalca'da jandarmanın uyarılarına rağmen denize giren dört kişi, Şile'de ise üç kişi, birbirlerini kurtarmak isterken boğularak öldü. İstanbul'un çeşitli yerlerinde denize girip boğulanların yakınları cesetleri almak için geldikleri Adli Tıp Kurumu morgu önünde gözyaşları döktü. 
     Şahinler Holding'de çalışan Belkıs Arslan 18 önceki gün iş arkadaşlarıyla Çatalca Çilingoz'a piknik yapmaya gitti. Jandarma ekiplerinin "Fazla açılmayın. Çok dalga var" uyarısına rağmen denize girerek açılmaya başlayan Arslan, bir süre sonra çırpınarak yardım istedi. Aynı yerde denize giren ve Bayrampaşa'da tekstil işiyle uğraşan Ahmet Münir Üçeş 43 , eniştesi Yaşar Odabaşı 42 ve yanlarında çalışan Muharrem Gümüş 17 genç kıza yardım etmek istedi. Soyunarak denize atlayan Gümüş de akıntıya kapılınca iki genci kurtarmak isteyen Üçeş ve Odabaşı da denize girdi. Ancak Karadeniz'in azgın dalgaları dört kişiyi de yuttu. 
     Çevredeki vatandaşlar Odabaşı ve Üçeş'i sudan çıkarmayı başardı, ancak her iki kişi de hastaneye kaldırılırken hayatını kaybetti. Diğer iki gencin cesetleri ise bir süre sonra karaya vurdu. Odabaşı ve Üçeş, Eyüp Mezarlığı'nda toprağa verilirken gençlerden Belkıs Arslan Esenler'de defnedildi. Muharrem Gümüş'ün cenazesi ise memleketi Ordu'ya gönderildi. 
     
Ölüm girdabı      Kumlu yapısı nedeniyle her yıl onlarca kişinin boğulduğu Şile Eşekadası mevkiinde ise üç kişi hayatını kaybetti. Babası Durali Dursun'un dalgalara kapılarak boğulduğunu gören 14 yaşındaki Sevda denize atladı. Küçük kulaçlarıyla babasının yanına gitmeye çalışan Sevda da akıntıya kapılınca komşuları Turan Karakuşoğlu baba- kıza yardım etmek istedi. Ancak Karadeniz üçüne de mezar oldu. Cesetler bir süre sonra karaya vururken, Dursunlar'ın cenazesi memleketleri olan Ankara'nın Kızılcahamam ilçesine gönderildi. 
     



 GÜNCEL 













</TEXT>
</DOC>
