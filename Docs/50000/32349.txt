<DOC>
<DOCNO> 32349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/son/sonspo07.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Almanya'da yağmur altında çalıştı... 
</HEADLINE>
<TEXT>

     Fenerbahçe Futbol Takımı, yeni sezon hazırlıklarının 2. etabına, Almanya'da başladı. 
     Sarı-lacivertli ekip, bu sabah Wiesensee kasabasındaki kamp yerinde ilk çalışmasını yaptı. 
     İstanbul'dan gelen tüm futbolcuların katıldığı sabah antremanında, kondisyona dayanıklılık, ardından da çift kale maç yapıldı. 
     İstanbul'da yaklaşık 40 derece sıcaklıkta çalışan Fenerbahçe, Almanya kampında yağmurlu ve serin bir havada çalışma fırsatı buldu. 
     Günü çift idmanla geçirecek olan Fenerbahçe, yarın akşam teknik direktör Mustafa Denizli'nin geçen yıllarda çalıştırdığı Alemania Aachen ile Emmeleshausen kasabasında ilk hazırlık maçını oynayacak. 






</TEXT>
</DOC>
