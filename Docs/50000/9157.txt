<DOC>
<DOCNO> 9157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/spor/spo15.html </URL>
<DATE> 2001/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
HABER TURU 
</HEADLINE>
<TEXT>

Oyunlara genç takım gidecek      TUNUS’ta 1 - 15 Eylül tarihlerinde yapılacak Akdeniz Oyunları’na futbolda ilk kez genç milli takım ile katılacağız. Oyunların yapılacağı tarihlerde Avrupa şampiyonası finalleri için Slovakya ve İsveç ile karşılaşacak olan Ümit takım yerine Akdeniz oyunlarına U - 19 yaş ekibi gönderilecek. 
     
Polat çileden çıktı      Cem Bakırcı DHA 

     ERZURUMPOR Başkanı Cemal Polat, Samsunspor maçında kendisi aleyhinde gösteri yapan bir taraftarı yumrukladı. Taraftarların, "Sen oyna Cemal, sen oyna", "Yönetim istifa" şeklindeki protestoları Polat’ı çileden çıkardı. Protokol tribününden inen Cemal Polat, demir parmaklıkların arkasındaki bir taraftarı yumruklamaya başladı. Araya giren polisler olayın büyümesini önlediler. 
     
G.Antep hedef büyüttü      Nihat Düzgün DHA 

     GAZİANTEPSPOR Teknik Direktörü Sakıp Özberk, çıtayı yükseltip, rotayı Şampiyonlar Ligi olarak çizdi. Özberk, "Artık üst sıraları yadırgamayan bir kimlik kazandık. Puan cetvelindeki durumumuz itibariyle şampiyonluğa da oynamak durumundayız. Gönlümüz Şampiyonlar Ligi’ni istiyor" diye konuştu. 
     
İki kez kontrol      Hakan Karabay DHA 

     BURSA emniyetinin, Erzurumspor maçında çıkan izdihamdan sonra Atatürk Stadı’nda aldığı önlemler, Denizlispor karşılaşmasını "bedava" izlemek isteyen taraftarları şoke etti. Taraftarların iki kez bilet kontrolünden geçirilmesi, bir grup taraftarı hayal kırıklığına uğrattı. 
     
Yavuzer’den suçlama      Mehmet Önal DHA 

     LİGDE her geçen hafta kan kaybeden Adanaspor’da Genel Menajer Şahabettin Yavuzer, "Takımda formayı hak etmeyen futbolcular var" dedi. Yavuzer, "Bugüne kadar hep ikaz ettik. Somut adımlar atılması gerektiğine inanıyoruz. Bize inançlı 11 savaşan adam lazım" diye konuştu. Adanaspor yönetiminin radikal tedbirler alması bekleniyor. 
     


 SPOR 
























</TEXT>
</DOC>
