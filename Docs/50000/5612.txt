<DOC>
<DOCNO> 5612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/son/sondun14.html </URL>
<DATE> 2001/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'de seçimlerin en güçlü adayı Şaron'dan Filistin Devleti için 4 koşul 
</HEADLINE>
<TEXT>

     İsrail'de yarın yapılacak başbakanlık seçimlerinin güçlü adayı aşırı sağcı Ariel Şaron, Filistin devletinin kurulmasını kabul etmek için 4 koşul öne sürdü. 
     Fransa'da yayımlanan Le Figaro dergisine demeç veren Şaron, koşullarını sayarken, bu devleti kabul etme planının taraflar arasında karşılıklı anlaşmaya bağlı olması gerektiğini belirtti. 
     Şaron, diğer koşulları ise, İsrail'in güvenliğinin güvence altına alınması, yeni devletin ordusunun olmaması ve Filistinlilerin çatışmalara son verme sözü şeklinde sıraladı. 
     1950'li yıllarda bir İsrail komando birliğinin başındayken, Ürdün sınırından saldırı düzenleyen Filistinlilere misillemeye öncülük eden eski general Şaron, 1967'deki Ortadoğu Savaşı'nın ardından Gazze'de, Filistinlilerin ''zalim gerilla avı'' nitelemesini yaptığı, yüzlerce evin yerle bir olduğu operasyonu düzenlemişti. İsrail'in 1992'de Lübnan'a düzenlediği kanlı istilanın mimarı olarak da, savunma bakanı görevindeki Ariel Şaron tarihe geçmişti. Bir İsrail soruşturma komisyonu da, o dönemde İsrail güçleri tarafından kuşatılan Beyrut'taki iki mülteci kampında yüzlerce Filistinli'nin, İsrail yanlısı Lübnanlı milislerce katledilmesinden Şaron'u sorumlu bulmuştu. 




</TEXT>
</DOC>
