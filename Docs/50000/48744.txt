<DOC>
<DOCNO> 48744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/son/sondun07.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Jüri, O. J. Simpson'ı bir kez daha suçsuz buldu... 
</HEADLINE>
<TEXT>

     Trafikle ilgili bir anlaşmazlık yüzünden Jeffrey Patterson adlı oto sürücüsüyle kavga ettiği ve onu dövdüğü öne sürülen Amerikan futbol yıldızı OJ Simpson, yargılandığı Florida mahkemesi jürisi tarafından suçsuz bulundu. 
     Simpson'ın 16 yıl hapsi isteniyordu. 
     Son olarak trafikle ilgili kavga nedeniyle kamuoyunun gündemine gelen Simpson, jüri kararının okunmasından sonra, elini kalbinin üzerine bastırarak üyelere teşekkür etti ve sevinçten avukatı Yale Galanter'i kucakladı. 
     1995 yılında, eski eşi Nicole Brown ve onun erkek arkadaşı Ronald 
     Goldman'i öldürmekle suçlanan OJ Simpson, o tarihte de yargılandığı ceza mahkemesi jürisi tarafından suçsuz bulunmuş, ancak hukuk mahkemesi Simpson'u ölümlerden sorumlu tutarak Brown ve Goldman ailelerine tazminat ödemeye mahkum etmişti. Geliri bulunmadığını öne süren Simpson, tazminatı da o tarihten bu yana ödemedi. 
     






</TEXT>
</DOC>
