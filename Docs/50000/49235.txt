<DOC>
<DOCNO> 49235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/yazar/sazak.html </URL>
<DATE> 2001/10/28/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Ecevit Çiller'e borçlu mu 
</HEADLINE>
<TEXT>

     DYP lideri Tansu Çiller'in Ecevit'le girdiği "borç polemiği"nin altında 1999 baharında ülkeyi seçime götüren "azınlık hükümeti"nin kuruluş süreci bulunuyor. 
     Kimse kızmasın ama Bülent Bey DSP'ye iktidar, kendisine başbakanlık yolunu açan "gol pasını" muhaliflerinden aldıktan sonra boş kaleye göstere göstere attı. 
     Nasıl mı Anlatalım 
     1998 sonbaharında... Mesut Yılmaz hükümeti Türkbank skandalı nedeniyle gensoruyla düşürülünce formül arayışı başlamıştı. 28 Şubat ertesi ANASOL - D koalisyonunu dışarıdan destekleyen CHP lideri Baykal, partisini yeni oluşumun da "anahtarı" görüyordu. Yalım Erez geniş tabanlı bir hükümetin "müstakbel başbakanı" olarak ilan edilmişti ama Baykal'ın kafasında Ecevit'i "sol blok" fikrine ikna etme düşüncesi vardı. Ecevit ise, öteden beri güvensizlik duyduğu CHP lideriyle işbirliği yaparak seçim öncesinde kendisini bağlamak istemiyordu. 
     Turlar uzamaya başlamıştı. 
     Baykal inanılmaz bir taktik hatayla Erez'le bakanlık sayısı pazarlığına girdi. Yalım Bey'in daha koaliyonu oluşturmadan "güvenoyu"nu çantada keklik görmesi ve seçimde merkez sağı birleştirecek bu sürecin Yılmaz ve Çiller'in tasfiyesiyle son bulacağını anlatmaya başlaması liderleri tedirgin etmişti. Erez formülü "28 Şubat'ın devamı" olarak görülüyordu. 
     O günlerde... 
     DYP'li Celal Adan aradı İstanbul İl Başkanlığı'ndan itibaren Çiller'le çok yakın çalışıyordu 
     "Niye Ecevit kendisi başbakanlığı düşünmüyor " diye sordu. 
     Güncel siyaseti izleyen bir yorumcu olarak bu soruya yüklenen anlamı ertesi gün köşemizde işledik. Siyasi antenleri bugün de hayli güçlü gözüken Hüsamettin Özkan DYP'nin mesajını anında iletmiş olmalı ki, Ecevit de kamuoyuna bu beklentiye uygun açıklamalar yapmaya başladı. O arada Çiller ve Yılmaz cephesinde de uzlaşma kapısı aralanmıştı. 
     Ertesi gün Köşk'ten randevu istedi. 
     Milliyet haberi, "Görev Ecevit'in" diye verdi. 
     Çiller, bir basın toplantısıyla Ecevit'in kuracağı "azınlık hükümeti"ne desteğini açıklıyordu. Erez cephesi dağılmıştı. Baykal ise Yılmaz'ı haklı nedenlerle düşürmüş olsa da, aylarca seçim diye bastırdıktan sonra Başbakanlık koltuğunu soldaki rakibi Ecevit'e kaptırarak sandığa gidiyordu. 
     Top ayağına geçmişti bir kez Bülent Bey, seçim koşullarını hızla lehine çevirirken "Apo'nun İmralı'ya teslimi", maçın bitiş düdüğü çalarken atılan son dakika golüydü. 
     Yılmaz ve Çiller'in Yüce Divan'da birbirini aklamasının faturasını da halk, ANAP ve DYP'ye kesti. CHP Meclis dışında kaldı. 
     Ecevit açık ara başbakanlığa uzandı. 
     Tansu Hanım "Ecevit bize borçlu" diye bağırıp, çağırsa da kaybedilmiş maçın tekrarı olmaz. 
     Seçime gidilse bile Çiller'in "tarafsız hakemliği" kabul görmez 
     
     







Güler yüzle... 


ECEVİT’LE DÜŞTEN GERÇEĞE KÖY-KENT 


Tarih insanlığı neden tutsak alsın ki 


Kurtuluşun rahminde 


Bir Cumhuriyet fantezisi 


Müjde Çiller eğitimle ilgileniyor 


Kıssadan Hisse... 


Ecevit Çiller'e borçlu mu 


Teşhis doğru, ama tedavi yanlış olmuş 


Mesken olarak kalsın 


"Gel de, yazma birader " 


Londra mı İstanbul mu derken iş işten geçecek 


Dağ taş bina 


Bir kriz kıl payı atlatıldı 


</TEXT>
</DOC>
