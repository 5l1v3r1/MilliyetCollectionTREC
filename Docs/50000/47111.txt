<DOC>
<DOCNO> 47111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/yasam/yas03.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Döve döve öldürdüler 
</HEADLINE>
<TEXT>

3 çocuk babası taksi şoförü Muharrem Uzuner, 20 milyon lira için taş ve sopalarla kendisine saldıran gaspçıların kurbanı oldu 
     SABRİ SEVER İstanbul 

     İstanbul’da taksicileri hedef alan gaspçıların son kurbanı bu kez Şişli Pangaltı'ndaki Poyraz Taksi durağında çalışan Muharrem Uzuner oldu. 33 yaşındaki Uzuner, dün saat 15.00 sıralarında, 34 THJ 59 plakalı aracıyla Sarıyer'den müşteri aldı. Taksiyi Belgrat Ormanı Bahçeköy Yolu üzerinde durduran saldırganlar, Uzuner’in parasını istediler. 
     Üç kişi oldukları tahmin edilen saldırganlar kendilerine direnmeye kalkışan Uzuner’i taş ve sopalarla feci şekilde dövdüler. 
     
     Cepten yardım istedi 
     Yaklaşık 20 milyon lira aldıkları belirtilen saldırganlar kaçarken Uzuner, cep telefonuyla arkadaşlarına haber vererek yardım istedi. Olayı duyar duymaz gelen meslektaşları tarafından Özel Sultan Hastanesi’ne kaldırılan üç çocuk babası Muharrem Uzuner, tüm müdahalelelere rağmen kurtarılamadı. 
     



 YAŞAM 




















</TEXT>
</DOC>
