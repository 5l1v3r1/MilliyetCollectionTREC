<DOC>
<DOCNO> 36909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/son/sontur07.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'deki kayıtlı işsiz sayısı 700 bine yaklaştı 
</HEADLINE>
<TEXT>

     Türkiye'de kayıtlı işsiz sayısı 700 bine yaklaştı. Kayıtlı işsizler arasında mimarlar, mühendisler, yöneticiler, hekimler ve veterinerler de bulunuyor. 
     Türkiye İş Kurumu Genel Müdürlüğü verilerine göre, 2001 yılı Haziran ayı sonu kayıtlı işsiz sayısı 614 bin 719. Geçen yılın aynı döneminde 488 bin 294 olan kayıtlı işsiz sayısı bir yılda yüzde 42 oranında arttı. 
     Kuruma, bu yılın ilk yarısında 177 bin 911 kişi iş için başvuruda bulundu. Bu kişilerden 141 bini erkek, 36 bini ise kadın. 
     Kayıtlı işsiz sayısının en yüksek olduğu il Adana olarak belirlenirken, bu ildeki kayıtlı işsiz sayısının 28 bin 173 olduğu tespit edildi. Kayıtlı işsiz sayısı İstanbul'da 18 bin 858, Ankara'da 15 bin 660, Bursa'da 13 bin 720, İzmir'de 11 bin 324 olarak belirlendi. 
     Kayıtlı işsiz sayısının en düşük olduğu illerden bazıları şunlar 
     Tunceli 40, Bingöl 47, Şırnak 66, Iğdır 78, Ardahan 83 ve Mardin 96. 
     
     İşsizlerin çoğu genç 
     Kayıtlı işsizler arasında en büyük çoğunluğu işçiler oluşturuyor. Kayıtlı işsizler arasında vasıflı işçilerin sayısı 534 bin 358, vasıfsız işçilerin sayısı ise 160 bin 361. Kayıtlı işsizler arasında büro elemanları, ağır vasıta şoförleri, muhasebeciler, elektrik tesisatçıları teknisyenler de çoğunlukta yer alıyor. 
     Kuruma iş başvurusunda bulunan kayıtlı işsizler arasında mimarlar, mühendisler, yöneticiler, hekimler ve veterinerler de bulunuyor. 
     Kayıtlı işsizlerin büyük çoğunluğunu genç nüfus teşkil ediyor. 2001 yılı Haziran ayı rakamlarına göre kayıtlı 177 bin 911 kayıtlı işsizin yaş grupları ve dağılımları şöyle 
     
yaş grubu kayıtlı işsiz sayısı 15-19 11802 20-24 49548 25-29 61966 30-34 23635 35-39 16087 40-44 8345 45-64 5957 65 ve daha büyük 571      







</TEXT>
</DOC>
