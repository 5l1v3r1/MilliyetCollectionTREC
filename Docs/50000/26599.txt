<DOC>
<DOCNO> 26599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/yazar/okur.html </URL>
<DATE> 2001/06/13/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Dış borç... 
</HEADLINE>
<TEXT>

     Adını siz koyun... İster konsolidasyon deyin. İster borç takası... İki seçenekli, gönüllülük esasına dayanan bir yöntemle iç borç sarmalını aşmaya çalışıyoruz. 
     İç borcun 6 milyar dolarlık bölümü bu şekilde halledilecek. Temmuz ve ağustos ayı dahil derin bir nefes alabileceğiz. 
     Tabii beş büyük bankanın tavrı belirleyici olacak. Yıl sonu itibarıyla iç borcumuz 59 katrilyon 209 trilyon 81 milyar liraydı. 
     Tabii borç takası, yapılan itfalar bunun dışında... Sadece bilgi olsun diye yazmak istedik. Ancak aynanın bir de diğer yüzü var. Dış borç... 
     Türkiye’nin yıl sonu toplam dış borcu 114 milyar dolar. 
     Haziran ayında ödenecek olan dış borç toplamı 1.9 milyar dolar... 
     Ve Kemal Derviş, kurmaylarıyla birlikte dün Frankfurt’taydı. Bugün New York’ta yabancı mali kurum temsilcileri ile görüşme yapacak. Bu görüşmeleri önemsiyoruz. Çünkü bu görüşmelere Stanley Fischer gözlemci olarak katılıyor. 
     Neden CNN Türk ekonomi haber bültenine yansıyan bir haberi aktarmak isteriz. 
     
Tercüme hatası      Geçen hafta sonu birçok gazeteye bir haber yansıdı. Bu haberlerde değerlendirme Almanya Başbakanı Gerhard Schröder ile ABD Başkanı George W. Bush, mart ayında bir araya geldiler ve Türkiye ile ilgili şöyle bir karar aldılar 
     "Türkiye’ye yardım edelim. Faizler nedeniyle büyük para kazananları engelleyelim..." 
     Kafalar karıştı. Ne yapılmak isteniyordu, kestirmek zordu. Haberi yayımlayan dergi Almanya’nın ünlü haftalık dergisi Der Spiegel’di. Ve anlatım çok başkaydı. Araştırınca anlaşıldı ki Ortada bir tercüme hatası var. Konu başka... 
     Çünkü mart ayında ABD Başkanı Bush ile Almanya Başbakanı Schröder bir araya gelmişti. 
     
Çözüm aranıyor      Ve Schröder, Başkan Bush’a "Türkiye’ye yardım edelim. Ancak Batılı finans kuruluşlarının Türkiye’ye verdiği kredilere IMF kefil olmasın. IMF, Batılı finans kurumları için devreye girmesin. 
     Çünkü onlar yüksek faizle çok para kazandılar. Artık sıra onların fedakarlıkta bulunmalarında. Onlar fedakarlık yapsınlar." 
     Ve bu konuşma sonunda her iki ülkenin ve IMF’nin iki güçlü ortağının liderleri mutabakata vardı. 
     İşte Kemal Derviş ve kurmayları, çıkılan iki günlük Frankfurt ve New York gezisine de buradan yansıyan mutabakatla çıktı. Ve bu görüşmelerden yansıyacak her ayrıntı bizler için ayrı bir önem taşıyor. 
     Kısacası, Türkiye gerçekten önemli bir dönem yaşıyor. Bir taraftan iç borçlanmada yola devam edilebilmesi için "borç takası" meselesine çözüm aranıyor. Bir taraftan da dış borç konusunda gereken yapılmaya çalışılıyor. 
     Ve gözlemci Fischer’le birlikte yola devam ediyoruz. 
     
     







FP ve hukuk 


Emlakbank oyunları... 


Ölüm oruçlarında durum 


Başkan geliyor 


Tifo vakası Viranşehir nire, Amerika nire 


Çin seli 


Kolej sonuçları 


Takas makas yedi mi 


Avrupa'da bir Amerikalı 


Sensin entelektüel ... 


Dış borç... 


IMF Meclis'e karşı 


Tatile takılanlar... 


Reddedilme şansı olmayan adam 


Borcunuz yok 


Komplo teorileri 


Köprü zammı yetmez ya vergi ya enflasyon 


</TEXT>
</DOC>
