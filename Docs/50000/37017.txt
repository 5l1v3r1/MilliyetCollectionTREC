<DOC>
<DOCNO> 37017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/yasam/yas07.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Köpekbalığı saldırırsa burnunu yumruklayın 
</HEADLINE>
<TEXT>

Bu taktiği uygulayarak öldürücü balıktan kurtulmak mümkün. Tabii başka yolları da var 
     DIŞ HABERLER SERVİSİ 

     Hayvanlar aleminin ölüm makinesi’ tabiriyle de anılan canlıları olan köpekbalıklarının saldırılarından kurtulmak aslında basit bir formülle mümkün. Tabii, saldırıya uğrayan panik ve korkudan sıyrılıp bu formülü uygulayabilirse... 
     
     Gözüne parmak atın 
     İngiliz Independent gazetesinin haberine göre uzmanlar, yeryüzündeki varlıkları 400 milyon yıl öncesine dayanan köpekbalıklarının, en hassas organları olan burunlarını yumruklayarak ya da gözlerine parmak sokarak etkisiz hale getirilebileceğini açıkladı. Eğer bu formül başarıyla uygulanabilirse, köpekbalığı hemen olay yerinden kaçıyor. Gözünün çıkması durumundaysa bir daha avlanamayarak ölüyor. 
     
     Örneği de var 
     Son olarak Florida kıyılarında bir çocuk, Bahamalar’da da New Yorklu bir banker köpekbalığı saldırısına uğramıştı. 8 yaşındaki Jesse Arbogast kolunu kendisine saldıran köpekbalığının dişleri arasında bırakmış ancak amcası köpekbalığı yumruklayarak kolu kurtarmıştı. 
     



 YAŞAM 
























</TEXT>
</DOC>
