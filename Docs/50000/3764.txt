<DOC>
<DOCNO> 3764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/dunya/adun.html </URL>
<DATE> 2001/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Arsız teröriste tokat 
</HEADLINE>
<TEXT>

     YASEMİN ÇONGAR Washington 

     ABD'deki Türk topluluğunun ve Türkiye'nin Washington Büyükelçiliği'nin yakından izlediği Topalyan Davası, dün sanık Mourad Topalyan'ın 37 ay hapis ve 6 bin dolar yaklaşık 4 milyar 62 milyon TL para cezası almasıyla sonuçlandı. 
     Ohio eyaletinin Cleveland kentinde görülen davada, 50 kilo patlayıcı madde depolamak ve makineli tüfek bulundurmaktan yargılanan Ermeni kökenli ABD'li işadamı Topalyan'ın dava kapsamında mümkün olan azami cezayı alması, davaya savcılık tarafından müdahil olan Amerikan Türk Dernekleri Asamblesi ATAA yetkilileri ile Türk diplomatları memnun etti. 
     
'Kızım kan kanseri'      Ermeni lobisinin desteğine sahip olan Topalyan, 7 yaşındaki lösemi hastası kızının bakımını ve sağlık gereksinimlerini gerekçe göstererek, hapis cezasından kurtulmak istemişti. Ancak davaya bakan Bölge Yargıcı Ann Aldrich, ATAA üyesi hukukçu Bruce Fein'ın dünkü duruşmada yaptığı konuşmayı da gözönüne alarak, Topalyan'ın, hakkındaki beş ayrı suç iddiasından ikisi için öngörülen azami cezanın toplamı olan "37 ay hapis" ile hüküm giymesine karar verdi. 
     Topalyan, uzun yıllar patlayıcı ve silah deposu olarak kullandığı bir yerin kirasının, boşandığı eşi tarafından ödenmemesi üzerine, deponun sahibi tarafından ihbar edilmiş ve Ekim 1999'da tutuklanmıştı. 
     Topalyan hakkındaki iddialar, söz konusu patlayıcı maddelerin ABD'deki Türk hedeflerine yönelik eylemlerde kullanıldığı, bu eylemler arasında 1981'de New York'taki Türk Evi'nin bombalanmasının da bulunduğu yönünde. 
     Ancak Cleveland'daki dava, makeme ile sanık avukatları arasında yapılan anlaşma çerçevesinde, bu iddialar üzerinden değil doğrudan doğruya patlayıcı depolama suçu üzerinden görüldü. Topalyan bu suçu kabul ederken, "terörizm" iddialarını her zaman reddetti ve söz konusu patlayıcı maddeyi, ABD içinde ve Türk hedeflerine yönelik eylemler için değil, yıllar önce Lübnan iç savaşı sırasında Hıristiyanlara yardım amacıyla depoladığını öne sürdü. 
     Varlıklı ve nüfuzlu bir işadamı olarak tanınan Topalyan, ABD'nin eski Başkanı Bill Clinton dahil birçok siyasi yetkiliyle bizzat görüşerek, hakkındaki davanın düşürülmesi için çalışmış, ancak bundan sonuç alamamıştı. 
     
Çirkin kampanya büyüyorLONDRA Milliyet 
     Fransa Ulusal Meclisi’nin "Ermeni soykırımı" iddiasını yasalaştırmasının hemen ardından İngiltere parlamantosunun da 27 Ocak Cumartesi günü "Yahudi Soykırımını Anma Günü"ne Ermeni iddialarını da katacağı yolundaki haberlerle şekillenen çirkin kampanya büyüyor. 
     Resmi programda bulunmamasına karşın İngiliz Avam Kamarası’ndaki "Yahudi Soykırımı’nı Holocaust Anma Günü" törenlerine Ermenilerin sivil ve dini temsilcileri düzeyinde fiilen temsil edilecekleri kesinleşti. Ancak bununla yetinmeyen Ermeni lobisi şimdi soykırım iddialarını bu kez Lordlar Kamarası’nda gündeme getirmeye çalışıyor. 
     Bu arada, objektif haberciliği ve tarafsız tutumuyla takdir edilen BBC yayın kuruluşu bu ilkelerini bir kenara bırakarak önceki gece ekrana getirdiği bir haber programla çirkin kampanyada önemli bir rol üstlendi. "Newsnight" adlı haber programda, Ermeni iddialarını konu alan geniş bir bölüme yer veren BBC, tek yanlı olarak, Türkiye’ye yönelik ağır suçlamaların dile getirilişine aracılık etti. BBC programında, karşıt görüşte hiç kimseyi konuşturmadı. 
     
     İngiliz Bakan 
Soykırım değilESRA KURT EMİNE TÜRKER İstanbul 
     İngiltere Bayındırlık ve Çevre Bakanı Beverley Hughes, hükümetinin Ermenilerle ilgili olayların Birleşmiş Milletler’in "soykırım" tanımlamasına uymadığına karar verdiğini bildirdi. Hughes, şöyle dedi 
     "Bir süre önce, İngiltere hükümeti bu konuda sunulmuş olan delilleri gözden geçirdi. 1915 - 1916’da olmuş olayların belgelerini inceledi. Bu olayların, BM tarafından tanımlanmış olan 'soykırım’ tanımlamasına uymadığına karar verdi. Soykırım gününde, kesinlikle Ermenilerle ilgili olaylar dahil olmayacak. Sadece Yahudi Soykırımı zamanından beri olmuş olaylar üzerinde durulacak." 
     


 DÜNYA 












</TEXT>
</DOC>
