<DOC>
<DOCNO> 34956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/01/son/sontur13.html </URL>
<DATE> 2001/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Çakıcı'nın sağ kolu yakalandı 
</HEADLINE>
<TEXT>

     Halen cezaevinde bulunan organize suç örgütü elebaşı Alaattin Çakıcı'nın sağ kolu olarak bilinen Muradi Güler, Karagümrük Spor Kulübü Lokali'nin taranması olayına ilişkin yakalanan Nizamettin İşçi ve adamlarının ifadeleri doğrultusunda gözlem altına alındı. 
     Organize Suçlar Şube Müdürlüğü ekipleri, 26 Mart 2000 tarihinde Karagümrük Spor Kulubü Lokali'nin taranması ve 15 kişinin yaralanması olayıyla ilgili yürütülen çalışmalar sonucu, ''Kör Nizam'' olarak bilinen Nizamettin İşçi ile biri kadın 6 adamını yakaladı. 
     Üzerlerinde 2 adet tabanca ele geçirilen bu kişilerin ifadelerinde, spor kulübü lokali baskınının kendileri tarafından organize edildiğini söyledikleri bildirildi. İşçi ve adamlarının ifadelerinde adı geçen, İstanbul 1 No'lu DGM'de görülen ''Karagümrük Spor Kulübü Baskını Davası''nın sanıkları arasında yer alan Muradi Güler de yakalanarak gözlem altına alındı. Muradi Güler ile Nizamettin İşçi ve adamlarının sorgusu için İstanbul DGM'den 3 gün ek gözetim süresi alındığı öğrenildi. 
     Çakıcı ile Fransa'da yakalanarak Türkiye'ye getirilen ve burada tutuklanan Muradi Güler, tutuklu yargılandığı Karagümrük Spor Kulubü Lokalı Baskını Davası'nın 24 Mayıs 2001 tarihindeki duruşmasında tahliye edilmişti. 
     
     






</TEXT>
</DOC>
