<DOC>
<DOCNO> 22728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/yasam/ayas.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Sait Halim Paşa’nın ikinci baharı 
</HEADLINE>
<TEXT>

6 yıl önce sır dolu bir yangınla kül olan muhteşem yalı, 1890’lardaki görünümü esas alınarak hayata döndürüldü’ 
     ELİF KORAP İstanbul 

     1995’te, Tansu Çiller’in başbakanlığı döneminde çıkan sır dolu yangında büyük bölümü kül olan Yeniköy’deki Sait Halim Paşa Yalısı’nın restorasyonu tamamlandı. 
     1998’de başlayan yenileme çalışmalarına 1.7 trilyon lira harcandı. Çalışmalar, Prof. Dr. Doğan Kuban başkanlığında, 7 danışmanın denetiminde, Emek İnşaat tarafından yapıldı. Restorasyonda, yalının yangından önceki değil, 1890’lardaki görünümü temel alındı. 
     
     Muhteşem oldu 
     Eski fotoğraflara dayanılarak, yangından önce kapalı olan deniz hamamı da yenilendi. 3 yıldır, günde 150 kişinin çalıştığı yalının kurtarılan eşyaları da, temizliğin ardından eski yerlerine yerleştirilecek. 
     Fildişi, sedef kakma kapılar, tavan ve duvar süslemeleriyle çok zengin bir görünüme sahip yalıdan kurtarılan mobilyalar arasında, Mısır-Arap ve 16. Louis stili Avrupa mobilyalar da var. 
     
     Tablolar h l kayıp 
     Yanmadan önce Çiller’in çalışma binası olarak kullandığı yalının bundan sonra nasıl değerlendirileceğine ise henüz karar verilmedi. 
     Trilyonlarca lira değer biçilen 14 parça eşya ve tablolar Çiller döneminde, Başbakanlık Konutu’na gönderilmiş, bir süre sonra 8 tablonun kaybolduğu anlaşılmıştı. 
     Kayıp tabloların soruşturması sürerken, Sait Halim Paşa Yalısı’ndaki yangının, sahteleriyle değiştirilen tablolar nedeniyle bilinçli çıkarıldığı iddia edildi. Ancak araştırmalarda sahte esere rastlanmadı. Değerli eşyanın yüzde 30’u da, yangında kül oldu. 
     
     



 YAŞAM 


























</TEXT>
</DOC>
