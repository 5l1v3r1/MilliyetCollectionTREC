<DOC>
<DOCNO> 41139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/son/sonspo04.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş istatistiklerde Samsunspor'a 10-6 üstün 
</HEADLINE>
<TEXT>

     Beşiktaş ile Samsunspor, yarın yapacakları maçla birlikte Birinci Süper Lig'de 49. kez karşı karşıya gelecek. 
     Samsunspor'un ilk kez Birinci Lig'e yükseldiği 1969-70 sezonundan itibaren yapılan 48 lig maçından 26'sını Beşiktaş, 8'ini ise Samsunspor kazandı, 14 karşılaşma da beraberlikle sonuçlandı. 
     ''Kara Kartallar''ın toplam 74 golüne, Karadeniz takımı 40 golle karşılık verdi. 
     2 takım arasında geçen sezon yapılan maçlarda Beşiktaş, deplasmanda 3-2 kazanmış, İstanbul'daki maç ise golsüz berabere sonuçlanmıştı. 
     Samsun'da 2 takım arasında yapılan lig maçlarında da genelde olduğu gibi Beşiktaş'ın üstünlüğü göze çarpıyor. 
     Beşiktaş, deplasmandaki maçlarda galibiyet sayısında rakibine 10-6 üstünlük kurarken, 8 maç da berabere sonuçlandı. 
     Samsun'daki lig maçlarında Samsunspor 24, Beşiktaş ise 28 gol attı. 
     Beşiktaş, Samsunspor karşısındaki en farklı skorlu galibiyetini 14 Eylül 1991 tarihindeki lig karşılaşmasında 5-1'lik skorla elde etti. 
     Bunun dışında Beşiktaş, 23 Aralık 1973'te yine İstanbul'da rakibini 4-0'lık skorla yenerek, rakibine üstünlük kurdu. 
     
     







</TEXT>
</DOC>
