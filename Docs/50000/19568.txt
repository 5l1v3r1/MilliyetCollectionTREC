<DOC>
<DOCNO> 19568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/04/son/sonspo06.html </URL>
<DATE> 2001/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Derbi maç için "bilete hücum" 
</HEADLINE>
<TEXT>

     Fenerbahçe ile Galatasaray arasında 6 Mayıs Pazar günü yapılacak ve lig şampiyonunu büyük ölçüde belirleyecek Birinci Futbol Ligi maçını statta izlemek isteyen taraftarlar, maç biletlerine çok büyük ilgi gösteriyor. 
     Her iki takım taraftarı da Kadıköy'deki karşılaşmanın biletlerini satın alabilmek için Fenerbahçe Şükrü Saracoğlu ve Ali Sami Yen statlarının yanı sıra, Biletix firması satış noktalarında uzun kuyruklar oluşturarak, zaman zaman izdihama neden oldular. Fenerbahçe Kulübü'nün derbi maçta hizmete sokacağı 10 bin kişi kapasiteli yeni kale arkası tribünün biletleri ile Galatasaraylı taraftarlara ayrılan biletler, bu sabah satışa çıktı ve çok kısa süre içinde tükendi. 
     Sarı-lacivertli taraftarlar, statta satışa çıkarılan maç biletlerinden alabilmek için sabah erken saatlerden itibaren uzun kuyruklar oluşturdular. 
     İstanbul'un yanı sıra, diğer çevre illerden de gelen ve sayıları yaklaşık 5 bine ulaşan sarı-lacivertli taraftarlar, bilet alabilmek için stat çevresinde umutsuzca beklediler. Statta gişeleri saat 11.00'de açılırken, sadece 100'e yakın kişinin bilet alabilmesi, taraftarları öfkelendirdi. 
     Bilet kuyruğunda zaman zaman taraftarların sıra anlaşmazlığı nedeniyle kavga ettikleri gözlenirken, bazı taraftarlar da erken saatlerde girdikleri kuyruklarda yerlere serilerek, dinlenme fırsatı bulabildiler. 
     Bu arada güvenlik kuvvetleri stat çevresinde geniş önlem alırken, seyyar satıcılar da adeta bayram yaptı. Öte yandan, yeni açılacak kale arkası tribün biletlerinin geri kalanı biletix firmasının çeşitli satış noktalarında satışa çıkarılırken, taraftarlar buralardan da uzun kuyruklar oluşturdu. 
     Ali Sami Yen'de bilet isyanı 
     Galatasaraylı taraftarlar da kendilerine ayrılan derbi maç biletlerini alabilmek için Ali Sami Yen Stadı'nda umutsuzca beklediler. 
     Fenerbahçe Kulübü'nün bu maçta sarı-kırmızılı taraftarlara toplam 1900 bilet ayırdığını açıklanmasına rağmen, stat gişelerinde bugün saat 11.00'den itibaren satışa çıkarılan biletlerden sadece 100'ünün, yarın saat içinde satılması dikkat çekti. Gişe yetkilileri 150 bilet satışının yapılmasının ardından ''bilet bitti'' açıklaması yapması, sabah erken saatlerden beri stat çevresinde kuyruk oluşturan yaklaşık 600 kişilik sarı-kırlmızılı taraftarları öfkelendirdi. 
     Taraftarlar, biletlerin kalan kısmının neden satılmadığını sorarken, kendilere az bilet ayırdığı gerekçesiyle Fenerbahçe Kulübü Başkanı Aziz Yıldırım'ı da protesto ettiler. 
     b A HREF "http www.milliyet.com.tr tavsiye webmail.asp" TARGET " blank"IMG SRC " sabitimg 03 gazete genel haberigondergri.gif" BORDER 0 ALIGN "RIGHT" A IMG SRC " sabitimg 03 gazete genel netscape-gri.gif" BORDER 0 HSPACE 0 VSPACE 5 WIDTH 320 HEIGHT 4 TD TR TRTD BGCOLOR "White" 
</TEXT>
</DOC>
