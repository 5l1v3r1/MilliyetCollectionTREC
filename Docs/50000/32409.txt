<DOC>
<DOCNO> 32409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/guncel/gun04.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz tahliye 
</HEADLINE>
<TEXT>

Ankara 4. Ağır Ceza Mahkemesi, "rüşvet alıp verme", "ihaleye fesat karıştırma" ve "görevi kötüye kullanmakötan 15 sanığın yargılandığı Beyaz Enerji davasında, tutuklu 9 sanıktan 6’sını tahliye etti 
     ANKARA Milliyet 

     Enerji Bakanlığı ve TEAŞ’taki yolsuzluklara ilişkin açılan, ancak daha sonra ikiye bölünen Beyaz Enerji Davası’nın, Ankara 4. Ağır Ceza Mahkemesi’ndeki ayağı dün başladı. Sanıkların, "çete oluşturmak" dışındaki suçlamalardan yargılandıkları davanın ilk duruşmasına, 9’u tutuklu 15 sanık, sanık avukatları, Hazine ve Enerji Bakanlığı avukatları ile sanıkların yakınları katıldı. Mahkeme, "rüşvet alıp verme", "ihaleye fesat karıştırma" ve "görevi kötüye kullanmakötan yargılanan, tutuklu 9 sanıktan 6’sını tahliye etti. 5 sanık için de, "görevi kötüye kullanmakötan yargılamayı durdurma kararı verdi. 
     
     Asıl hedef başkası 
     Duruşmada savunmalarını yapan iki sanık şunları söyledi 
     Muzaffer Selvi TEAŞ eski Genel Müdürü "Jandarma bana, asıl hedefin ben değil, başkası olduğunu söyledi. Gözaltına alındığım gece yapılan aramada evimde bir şey bulunmamasına rağmen ikinci aramada sürekli sözü edilen 345 bin dolar yatağımın altında bulundu. Bu para benim değil, kayınpederimin parasıdır ve jandarma tarafından oraya getirilmiştir." 
     Birsel Sönmez Devlet eski Bakanı, TEAŞ eski Yönetim Kurulu Üyesi "Kızım yüksek gerilim hatları malları satan bir firmanın temsilcisiydi. Jandarmada, bana buradan 30 milyon dolar para kazandığımız söylendi. Oysa işler kötü olduğundan kızım Migros’ta dükkan açmaya çalışıyordu." 
     Savunmalarını yazılı olarak yapan, diğer sanıklar ise suçlamaları reddetti. Duruşmada Hazine ve Enerji Bakanlığı avukatları da müdahillik talebinde bulundu. Davada, Selvi, Peker ve Sönmez dışında tutuklu sanık kalmadı. Tahliye kararı verilen sanıklar daha önce DGM’de yargılandıkları davadan da tahliye edildiklerinden cezaevinden kurtulmuş oldular. 
     



 GÜNCEL 
























</TEXT>
</DOC>
