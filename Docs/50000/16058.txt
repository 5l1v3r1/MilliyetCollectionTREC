<DOC>
<DOCNO> 16058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/yazar/yilmaz.html </URL>
<DATE> 2001/04/13/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Bal, Emlakbank’ta 18 milyar liralık yolsuzluk buldu .. 
</HEADLINE>
<TEXT>

     Varlıkları 640.3 trilyon lira olan Emlak Konut’ta son 3.5 yıl Yönetim Kurulu Başkanı ve Genel Müdürü, 19 yıllık Yüksek Denetleme Kurulu Üyesi, 5 yıl Maliye Bakanlığı Gelirler Kontrolü Süleyman Şahin’in Emlak Bankası’na muhalefetinin bedeli 18 milyar liralık yolsuzluk dosyası oldu. 
     
     Stajyere yol parası 
     Emlakbank’tan sorumlu Devlet Bakanı Faruk Bal, bağlı şirket Emlak Konut’un son iki genel kuruluna "hukuksuzluk" gerekçesiyle itiraz eden ve izine ayrılan Genel Müdür Şahin hakkında,"İtirazı kabul olmak üzere" İstanbul Cumhuriyet Savcılığı’na suç duyurusunda bulunulmasına karar verdi. 
     Bal’ın 9 aydır kendi atadığı banka müfettişlerinin bulgularına dayanarak bulduğu yolsuzluk neymiş ona bakalım 
     Bankanın Teknik Müfettişlerinden Filiz Aldinç’e, geçici görev şerhiyle genel müdür yardımcılığı görevi vermek. Oysa görevlendirme bağlı ortaklıkların Genel Müdür Yardımcıları Teşebbüs Yönetim Kurulu tarafından atanır. 
     Meşhur TBMM Genel Kurul Salonu’nun yenilenme ihalesini soruşturan Aldinç, Şubat 1999’da geldiği bu görevden, Meclis Genel Sekreterliği’nden kesin hesapların 3 ay ertelenmesi onayının verildiği tarihte 15.01.2001 banka tarafından alındı. Burada dikkat çeken nokta görevden almakta kendini yetkili kılan banka, nedense geçici görev verilirken yetkisiz gösteriliyor. Ayrıca Erdin Arı geçici görevle gönderilmişti. 
     1999 - 2000’i kapsayan 2 yıllık sürede staj yapan öğrencilere toplam 16.6 milyar lira zaruri yol gideri olarak ödemede bulunuldu. 
     Buna gülmemek elde değil. Şahin döneminde stajyer sayısı 17’den 14’e düşmüş, yeni personel alınmamış, bu bir yana. Emlak Konut’ta imza yetkisi olmadan çalışan memur sayısı yalnızca 5. 
     
     Neyi devrediyorsunuz 
     İşçilere zaruri yol giderlerinin ödenmesi. 
     Banka eğer eski uygulama ile stajyer öğrencilere ve işçilere yol parası ödemeye devam etseydi durum ne olurdu, bunu söylemek iddianın ne olduğunu ortaya koyacak. Mesela öğrencilere ve işçilere 40’ar yerine 68’er milyon lira ödenecekti. Ayrıca Emlak Konut Yönetim Kurulu Üyeleri’ne 50 veya 100’er milyon lira yerine 325 milyon lira temsil ödeneği tahsis edilmiş olacaktı.. 
     Trilyon liralık tartışmaların olduğu Emlak Bankası’nda böylesine iddialarla ortaya çıkmak yazık 
     Gelin önce çalışanlar adına kesilen Konut Edindirme Yardımı hesaplarını ortaya çıkarın. 
     Emlak Bankası gayrimenkullerinin değerlerini piyasa değerleriyle TOKİ’ye devretmek için ne yaptığınızı anlatın. 
     Meclis salonunu yenileme hesabını nasıl kapatacağınızı söyleyin. 
     Bankanın içinden alacağınız katrilyonluk gayrimenkulleri nasıl değerlendireceğinizi belirtin. 
     
Hukuka sahip çıkalım      Konuya yine Emlak Bankası’ndan girmiştim. Cumhurbaşkanı Ahmet Necdet Sezer’e bağlı olarak çalışan Devlet Denetleme Kurulu müfettişleri Emlak Bankası ile Nurol ve Mesa arasındaki anlaşmazlığın çözümü için bankanın belirlediği bilirkişinin "Meslekten men cezacı almış İlhan Ayar" olduğunu saptadıklarını anlatmıştım. 
     İlhan Ayar adını duyup da arayan arayana. Özellikle de Güriş’in uyuşmazlığa düştüğü davalarda nedense bilirkişi hep İlhan Ayar. 
     Ayar yalnız değil bu gemide. Bu bilirkişi gemisinin iki kaptanı daha var. Didim SS Yenipınar Turizm Geliştirme Kooperatifi inşaatında, üyelerin 2 trilyon lira zarar etmesine yol açan bilirkişi raporunu düzenleyenler arasında Ayar ile birlikte Mehmet Erdoğan ve İbrahim Kocatürk de bulunuyor. Türk Mühendis ve Mimar Odaları Birliği TMMOB Erdoğan ve Ayar hakkında 3 ay meslekten men cezası vermiş. Kocatürk durumu ise daha ilginç. Çünkü Kocatürk ikinci kez ceza alıyor. Yenipınar Kooperatifi’nin yanı sıra ünlü şair Ahmet Muhip Dıranas Vakfı’nın okul inşaatı ile ilgili olarak vakıfı zarara sokmaktan. Bugünlerde Kocatürk ile de TMM0B’nun, İnşaat Mühendisleri Odası Onur Kurulu’nun verdiği cezayı onaması bekleniyor. 
     Burada vurgulamak istediğim Ayar, Erdoğan veya Kocatürk değil. Vurgulamak istediğim hakimlerin ellerine ulaşan "meslekten men cezası" kararlarını görmelerine rağmen, halen bu isimlere dosya hazırlatmayı sürdürmeleri. 
     İnşaat Mühendisleri Odası’na kayıtlı 70 bin mühendise sanki kıran girmiş. 
     Avukat Şükrü Salkaya adını da belirtiyorum. 
     Sayın Salkaya neden bu meslekten men cezası alan adamlarla çalışmayı tercih ediyorsunuz 
     
     





Ameliyat... 


Erçel'in bağışı 


'Birlikte gideriz' 


Kaza geliyorum demez ki... 


Hükümetin son şansı, askerin Derviş'e bakışı... 


Nefesler tutuldu. Bekleniyor... 


Artık sınıfta kalma yok 


Özür krizi... 


Doğruları bekliyoruz 


THY halka satılacak 


Bunlar da memleket gerçeği... 


Önce fezleke 


Miras kime kalacak 2 


İşini kaybedenlerin sayısı artıyor 


Bal, Emlakbank’ta 18 milyar liralık yolsuzluk buldu .. 


</TEXT>
</DOC>
