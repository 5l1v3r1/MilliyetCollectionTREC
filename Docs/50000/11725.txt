<DOC>
<DOCNO> 11725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/16/son/sontur07.html </URL>
<DATE> 2001/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Karayalçın da CHP ile yollarını ayırıyor, parti meclisinden istifa etti 
</HEADLINE>
<TEXT>

     CHP Parti Meclisi üyesi Murat Karayalçın, CHP'de bütünlüğü sağlamak ve partinin etkenliğini artırmak amacıyla yürüttüğü girişimlerin bir sonuca ulaşmaması gerekçesiyle PM'den istifa etti. 
     Karayalçın, yaptığı yazılı açıklamada, istifa gerekçesine ilişkin şunları kaydetti 
     ''Partimizin bütünlüğünü sağlamak ve etkenliğini artırmak amacıyla yürüttüğüm girişimlerin bir sonuç getirmediğini görüyorum. CHP-SHP geleneğine aykırı olarak yapılan üyelik düzenlemelerinin yeni başlayacak kongreler sürecine taşınması, bunun önemli göstergelerinden birisidir. Parti Meclisi'nin bugünkü yapısında ve işleyişinde bu olumsuzluklara engel olmak olanaklı gözükmemektedir. Parti hukukunu ve demokratik işleyişi tümüyle sekteye uğratan bir yönetimin sorumluluğunu paylaşmak benim siyasi anlayışımla bağdaşmamaktadır. Bu nedenlerle ve yönetim anlayışımızdaki derin ayrılıklar gerekçesiyle Parti Meclisi üyesi olarak hizmetimi sürdürmekte yarar görmediğimden Parti Meclisi'nden istifa ediyorum.'' 
     
     




</TEXT>
</DOC>
