<DOC>
<DOCNO> 37310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/dunya/adun.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte o laboratuvar 
</HEADLINE>
<TEXT>

Kloncu tarikat Raelian’ın ABD’nin Batı Virginia eyaletindeki gizli insan kopyalama laboratuvarının fotoğrafları internet haber sitesi Drudge Report’da yayınlandı 
     DIŞ HABERLER SERVİSİ 

     Raelian tarikatının insan kopyalamak amacıyla ABD’nin Batı Virginia eyaletinde gizlice kurduğu laboratuvarına ait görüntüleri internet haber sitesi "Drudge Reportöta yayınlandı. 
     Eski bir lisenin, aylığı 350 dolara kiralanan bir odasında kurulan laboratuvarı, Raelian tarikatının yan kuruluşu Clonaid’in başkanı biyokimyacı Brigitte Boisselier işletiyor. Boisselier, Clonaid’in internet sitesinde, tam donanımlı bir gizli laboratuvarda kopyalama çalışmalarına başladıklarını açıklamıştı. 
     Laboratuvarın fotoğraflarını çeken bağımsız gazeteci Joe Laurie, Batı Virginia’da adını açıklamadığı bir kentteki eski bir binada kurulu tesisin amacın gizlenmesi için mükemmel bir konumda olduğunu belirtiyor. 
     
     İlk siparişi aldılar 
     Laurie’nin izlenimleri şöyle Tuğlaları isten kararmış 1950’lerden kalma binanın girişinde tombala oynanıyor. İkinci katta, bir kreş ve bir tesisatçıyla, çatı işleri yapan iki dükkan var. Bu kattaki uzun, dar, özellikle karanlık tutulduğu anlaşılan çöplerle dolu ve kilitleri kırık, kapıları açık öğrenci dolaplarının sıralı olduğu koridor, 201 numaralı odaya yani insan klonlama çalışmalarının çoktan başladığı öne sürülen laboratuvara uzanıyor..." 
     Bu laboratuvarın şu andaki en önemli işi ise, ölen 10 aylık oğlunu "yeniden hayata getirmek" isteyen yerel politikacı Mark Hunt’tan 500 bin dolar karşılığında alınan klonlama siparişi... 
     Bu arada, sevdiklerini kopyalatmak isteyen zenginleri aldattığından şüphelenilen Boisselier hakkında da soruşturma açılmış bulunuyor. 
     
Çin panda kopyalayacak      Çin, nesilleri tükenme tehlikesiyle karşı karşıya bulunan pandaları yüksek teknolojiyle kurtarmaya çabalıyor. Şu an uygulanmakta olan yapay döllenme tekniği işe yararken, bir koldan da "panda kopyalama" çalışmaları yapılıyor. 
     Ayı ve tavşanların "taşıyıcı anne" olarak kullanılması planlananan panda kopyalama çalışmaları Pekin’deki Çin Bilim Akademisi’ne ait bir laboratuvarda iki yıldır sürüyor. Akademi’nin başkanı Shen Chuangli, bilim adamlarının, bir ayının yumurtasından DNA’yı çıkarıp, bunu bir pandanınkiyle değiştirmeyi başardıklarını söylerken, genetik olarak değiştirilmiş yumurtanın ayının rahmine yerleştirildiğini ancak bunu büyütmeyi başaramadıklarını açıkladı. Tekniğin başarıya ulaşmasının yıllar alacağı belirtiliyor. 
     
İnsan klonlamak daha kolay      Bilim adamları şüpheyle yaklaşılan insan klonlama çalışmaları konusunda endişeleri kısmen azaltacak bir açıklama yaparak, insanların hayvanlardan daha kolay kopyalanabileceğini duyurdu. 
     ABD’nin Kuzey Carolina eyaletindeki Duke Üniversitesi Tıp Merkezi’nin araştırmasına göre genetik bir sorundan dolayı kopya hayvanların birçok organı doğum sonrasında aşırı gelişiyor, bozulan hücreler yüzünden kanser gibi hastalıkların pençesine düşmeleri çok kolay oluyor. Ancak "Human Molecular Genetics" Moleküler İnsan Genetiği dergisinde yayınlanan araştırmaya göre kopya hayvanlardaki bu sorunlar hücrelerin büyümesini kontrol eden tek bir genden kaynaklanıyor. 
     
     Püf noktası gen’de 
     Bilim adamları, hayvanların klonlanması işleminde IGF2R adındaki bu genin kopya hayvana deforme olarak geçtiğini, böylece aşırı gelişim gösteren hayvanların bir süre sonra öldüğünü söyledi. 
     Araştırmalar, IGF2R’nin kopya insanlara sağlıklı bir şekilde geçebileceğini gösteriyor. Çalışmayı yürüten moleküler evrimci Ketih Gellan, bu bulgu sayesinde insan kopyalamanın bir koyun kopyalamaktan çok daha kolay gerçekleştirilebileceğini vurguladı. Bilim adamları koyun Dolly’nin bile bu gendeki bozukluk yüzünden gelişim bozukluğu gösterdiğini ve çok hızlı yaşlandığını söylediler. 
     



 DÜNYA 










</TEXT>
</DOC>
