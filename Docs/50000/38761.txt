<DOC>
<DOCNO> 38761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/24/yazar/uras.html </URL>
<DATE> 2001/08/24/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Borcun ana parası da, faizi de piyasaya çıkmıyor 
</HEADLINE>
<TEXT>

     Haziran sonunda iç borç 90.3 katrilyon lira idi. Temmuz sonunda 96.4 katrilyon liraya çıktı. Hazine, bir ayda 6 katrilyon lira borçlandı. Hazine neden borçlanır Devletin harcayacak parası yoktur. Hazine borçlanır. Devlet harcar. Acaba devlet Hazine’nin bulduğu bu 6 katrilyon lirayı haziran ayında harcadı mı Harcadı ise bu para nerede 
     Biraz daha geriye gidelim. Yılbaşında iç borç 36.4 katrilyon lira idi. Temmuz sonuna kadar Hazine tam tamamına 60 katrilyon lira daha borçlandı. Devlet bu 60 katrilyon lirayı hangi kamu yatırımında, hangi kamu harcamasında kullandı Kullandı ise bu para neden ekonomide canlılık yaratmadı 
     Hadi diyelim ki devlet topladığı parayı harcamıyor... Ya devlete borç verenler, Hazine’den aldıkları faizleri ne yapıyor Ocak ayından temmuz sonuna kadar Hazine, iç borçlar karşılığı tamı tamına 18.8 katrilyon lira faiz ödedi... İyi de bu faizleri alanlar ne yaptı Bu büyüklükte faiz piyasaya çıktı ise, piyasa neden canlanmadı 
     Sayın okuyucularım, eğer ocak - temmuz ayı arasında iç borç karşılığı Hazine’den çıkan 18.8 katrilyon liralık faiz ödemesi çok büyük bir ödeme. Aynı dönemdeki toplam vergi gelirlerine eşit. Aynı dönemde kamunun toplam faiz dışı harcamaları topu topu 18.7 katrilyon lira... Eğer faiz piyasaya çıkmış ise, ha kamu harcaması olarak çıkmıştır, ha da kamudan faiz olarak ödendikten sonra, bono sahiplerince piyasaya sürülmüştür... Fark etmez... Yeter ki harcamaya dönüşsün. 
     Ama bakıyoruz... Ne Hazine’nin borçlanarak topladığı para kamu harcaması olarak piyasaya çıkıyor, ne de iç borç faizleri, özel kesim harcaması olarak piyasaya çıkıyor. 
     İyi de... Bu paralar nereye gidiyor 
     Türkiye’nin iç borç stoku acayip şekilde büyüdü. Büyüyor. Hazine bono satarak nakit toplayamadı. Devlete harcamak üzere para veremedi. Daha önce kamu bankalarının, fon bankalarının harcadığı, sarf ettiği paraların, karşılıksız ödemelerin hesabını kapatmak için, bu hovardalığı yapanlara faizli borç kağıtları dağıttı. Hesap kapattı. İç borç stokunun büyük bölümü böyle oluştu. Küçük bölümü ile de taze para toplanarak bu bankaların kasaları dolduruldu. Dolduruldu ki, bankalar mevduatlarını çekmek isteyenlere ödeme yapabilsin. Paramız yok diyerek bankalar paniğe yol açmasın. 
     Hazine’nin topladığı bu paralar devletin kasasına girebilse idi, devlet biraz para harcar, piyasayı canlandırırdı. Veya hiç para harcamadığı halde ocak - temmuz bütçesini 12.3 katrilyon açık ile kapatmak zorunda kalmazdı. 
     Gelelim faizlerin ne olduğuna Nerede bu ocak - temmuz döneminde ödenen 18.8 katrilyon faiz. Neden bu faizi alanlar, para harcamıyor Çünkü genelde Hazine faizi nakit olarak ödemiyor. Faiz tekrar iç borç senedine dönüşerek, iç borç stokuna ekleniyor. Stoku büyütüyor. Faiz olarak piyasaya para değil, kağıt çıkıyor. 
     
Tahvil - bono iç borç stoku katrilyon TL  Nakit tahvil - bono Nakit dışı Toplam tahvil - bono 2000 Aralık 29.5 6.9 36.4 2001 Ocak 30.2 14.2 44.4 Şubat 30.0 15.4 45.4 Mart 30.9 19.9 50.8 Nisan 32.2 27.0 59.2 Mayıs 31.8 52.7 84.5 Haziran 37.7 52.6 90.3 Temmuz 41.4 55.0 96.4      
     
Ocak - temmuz bütçe gerçekleşmesi katrilyon TL HARCAMALAR 39.3 - İç borç faizi 18.8 - Dış borç faizi 1.8 - Diğer harcamalar 18.7 GELİRLER 27.0 - Vergi geliri 19.7 - Diğer gelirler 7.3 BÜTÇE AÇIĞI -12.3      
     
     







Cumhuriyet'in paryaları 


On iki ton altına rağmen fakirler 


Eksi savunma 


Krizin bitme süreci 


Kıbrıs'ta sil baştan... 


Bu kasetler hiç bitmez... 


Mazhar Osmanlıklar ... 


Erdoğan'ın Fischer örneği 


Deprem bölgesi müteahhidi MHP'li değilse yandı 


Gut morning çildır...’ 


İki mektup 


Borcun ana parası da, faizi de piyasaya çıkmıyor 


</TEXT>
</DOC>
