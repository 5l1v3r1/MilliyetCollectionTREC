<DOC>
<DOCNO> 3550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/son/soneko10.html </URL>
<DATE> 2001/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Faruk Süren "Şu anda sıfırım" 
</HEADLINE>
<TEXT>

     Galatasaray Başkanı Faruk Süren, ''Kulüp ile ilgilendiğim kadar, işimle ilgilenmedim'' dedi. 
     Süren, iş hayatında yaşadığı sıkıntıların, işinin başında durmamasından kaynaklandığını ifade etti. Türkiye'de pek çok kulüp yöneticisinin aynı hatayı yaptığını belirten Faruk Süren, ''İşimi başkalarına emanet ettim, bugün bu sıkıntıları yaşıyorum. İş hayatında kural kesindir. İşinin başında bulunacaksın. Bulunmadığın zaman işte böyle bankalar kurulu ile pazarlık yapacak boyutta sıkıntılar yaşayabiliyorsun'' dedi. 
     Faruk Süren, ''Açıklamanızı, Galatasaray başkanı olmasaydım, iş hayatım yolunda olurdu mu demek istiyorsunuz '' şeklindeki soruya da şu cevabı verdi 
     ''Geriye dönük olarak değerlendirme yapmıyorum. Başkan oldum ve görevi en iyisiyle yerine getirmeye çalıştım. Ancak, işimle ilgilenmedim. Şu anda sıfırım.'' 
     
     



</TEXT>
</DOC>
