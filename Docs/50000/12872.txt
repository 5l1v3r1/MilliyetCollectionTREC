<DOC>
<DOCNO> 12872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/24/son/sondun08.html </URL>
<DATE> 2001/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD ile Rusya'nın arasına "casus krizi" giriyor 
</HEADLINE>
<TEXT>

     ABD ile Rusya arasındaki casusluk krizinin ardından Rus mali polisinin ABD'ye yapacağı ziyaret iptal edildi. 
     İtar Tass ajansının haberine göre, Amerikan Federal Soruşturma Bürosu FBI Başkanı Louis Freeh'in Rus Mali Polis Müdürü Viyaçeslav Soltaganov'a yaptığı davet üzerine düzenlenecek heyet gezisi iptal edilirken, iptalin gerekçesinin iki ülke arasındaki casusluk krizi olup olmadığı belirtilmedi. 
     Rusya, karapara aklayan ülkeler listesinin başında yer alıyor. ABD'nin 50 Rus diplomatı sınırdışı edeceğini açıklamasından sonra Rusya misilleme olarak öncelikle Amerikalı 4 diplomatı sınırdışı edeceğini ve bunun devamının geleceğini bildirmişti. The Washington Post gazetesi de, FBI'dan Robert Hanssen'in Rusya hesabına casusluk yaptığının belirlenmesinin ardından, FBI'ın yaklaşık 500 çalışanın yalan makinesine bağlanacağını ileri sürmüştü. 
     FBI'ın karşı casusluk uzmanı ve üst düzey yetkililerinden Robert Hanssen'in, geçen ay 15 yıldır Rusya hesabına casusluk yaptığı ortaya çıkmıştı. 
     




</TEXT>
</DOC>
