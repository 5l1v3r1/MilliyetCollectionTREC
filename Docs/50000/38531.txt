<DOC>
<DOCNO> 38531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/magazin/mag04.html </URL>
<DATE> 2001/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kez barış değil babası için söyledi 
</HEADLINE>
<TEXT>

Ünlü rock grubu U2'nun solisti Bono, kansere yenik düşen babasının ölümünden 2 saat sonra konsere çıktı 
     DIŞ HABERLER SERVİSİ 

     İrlandalı rock grubu U2'nun vokalisti Bono, babasını kaybetmesine rağmen aynı gün Londra'da sahneye çıkıp konser verdi. Acı olaydan sadece birkaç saat sonra sahneye çıkan Bono, babası için yazdığı yeni bir parçayı da seslendirdi. 
     Kansere yenik düşen 75 yaşındaki babası Bob Hewson'un acısı henüz çok tazeyken sahneye çıkan Bono önce, "Bana verdiği bu ses için ona teşekkür ediyorum. Çok iyi bir tenordu ve 'Bendeki ses sende olsa kim bilir neler olurdu ' diye sorardı" diye konuştu. 
     Ünlü solist konserde, grubun yeni albümünde yer alan, babası için yazdığı 'Kite' Uçurtma adlı şarkıyı da seslendirdi. Bono bu şarkıyı, iki kızını uçurtma uçurmaya götürdüğünde yazdığını da söyledi. 
     



 MAGAZİN 















</TEXT>
</DOC>
