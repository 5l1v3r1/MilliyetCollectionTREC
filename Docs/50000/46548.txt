<DOC>
<DOCNO> 46548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/son/sonspo15.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray-Göztepe maçından notlar... 
</HEADLINE>
<TEXT>

     Galatasaray'ın, ligin güçlü ekiplerinden Göztepe ile oynadığı karşılaşmaya, sarı-kırmızılı taraftarlar ilgi göstermedi. 
     Taraftarlar, iş günü de olması nedeniyle tribünlerde büyük boşluklar bırakarak, takımlarını bu zorlu maçta yeterince desteklemedi. Karşılaşmayı yaklaşık 10 bin kişi izledi. 
     -Galatasaraylı taraftarlar, kapalı tribünün tamamını kaplayan dev bir bayrak açarak, maç öncesinde şov yaptı. 
     -Karşılaşmaya, her iki takım da rakibinin formasını giymiş çocukların ellerinden tutarak çıktı. 
     -Hafta içinde Trabzonspor'dan transfer edilen Erhan Namlı, karşılaşmayı sakatlığı bulunan kaptan Bülent ve kadroda yer almayan Faruk ile birlikte basın tribününün önündeki bölümde izledi. 
     -Galatasaray'da, Kolombiya Milli Takımı'ndan yorgun dönen Mondragon, hafif sakatlığı bulunan Sergen ve Hasan yedekler arasında sahaya çıktı. Lucescu, Fleurquin'e de ilk 11'de şans tanımadı. 
     
     Capone'ye milli takip 
     Galatasaray'ın Brezilyalı oyuncusu Capone, ülkesinin milli takım teknik direktörü tarafından, gelecek hafta salı Şampiyonlar Ligi'nde oynanacak FC Nantes maçında takip edilecek. 
     Brezilya Milli Takımı Teknik Direktörü Scolari, FC Nantes maçında bu oyuncuyu izlemek için İstanbul'a gelip Capone'nin son durumu hakkında bilgi edinecek. 
     Öte yandan, Galatasaray'ın Göztepe ile oynadığı lig maçını izlemek için sarı-kırmızılı kulüpten rezervasyon yaptıran FC Nantes Kulübü'nün yetkilileri, son anda vazgeçerek İstanbul'a gelmedi. 
     -Karşılaşma öncesi Galatasaraylı futbolcular saha ortasında kenetlenerek galibiyet yemini etti. 
     






</TEXT>
</DOC>
