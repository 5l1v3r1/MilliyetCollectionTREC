<DOC>
<DOCNO> 19252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/ekonomi/eko04a.html </URL>
<DATE> 2001/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Krizde Asya gibi olmadık 
</HEADLINE>
<TEXT>

Dışbank Murahhas Azası Bayazıt, Krizden sonra Türkiye’de çok sayıda banka ayakta kaldı. Asya’da bankaların hepsi battı’ dedi 
     EKONOMİ SERVİSİ 

     Dışbank Yönetim Kurulu Başkanvekili ve Murahhas Azası Tayfun Bayazıt, iki krizden ağır hasar gören bankacılık sektörünün piyasa değerinin düştüğünü söyledi. 
     Dışbank’ın 37. kuruluş yıldönümünü ve yılın ilk üç aylık dönemini değerlendirmek amacıyla basın toplantısı düzenleyen Bayazıt, Türkiye’nin krizden geçen diğer ülkelerden farklılıkları olduğunu belirtti. Bayazıt, "H l önemli sayıda sağlam, sağlıklı bankalar var. Asya’da bu da kalmamıştı. Sektörün yeniden yapılanmasının kolay olmayan acılı bir süreç olacağını öngörmemize rağmen diğer örnekler kadar çok da zor olmadığını, fizibilitesinin olduğunu düşünüyoruz" dedi. 
     Sektörün iki kriz sonrası faiz ve kur riskiyle aktif kalitesinin bozulması sonucu ağır hasar gördüğünü bildiren Bayazıt, şöyle konuştu "Memnuniyetle müşahade ediyoruz ki Derviş liderliğindeki ekonomi yönetimi bu olgunun farkında ve kamu bankalarından başlayarak daha sağlıklı büyüme sürecini yüklenip taşıyacak nitelikte bir mali sektörün mimarisi için ilk adımları atmaya başladı." 
     
     Güven eksikliği var’ 
     Dışbank Genel Müdürü Faik Açıkalın da Türkiye’de iki krizle birlikte bir genel güven eksikliğinin yaşandığını ve bunun kurum ve bireyler üzerindeki etkisinin muhakkak kalkması gerektiğini söyledi. 
     Krizi bir budama faaliyeti olarak görmek gerektiğini belirten Açıkalın, bu durumun güçsüzlerin piyasadan çekilerek güçlülerin mevcut kaynakları daha verimli kullanmalarını sağlayan bir fırsat olarak da görülebileceğini belirtti. 
     Açıkalın, krizin yavaşlamasının kimseyi rehavete sokmaması gerektiğini ve bu durumun krizlerin bir daha yaşanmaması için kullanılması gerektiğini söyledi. 
     



 EKONOMİ 


























</TEXT>
</DOC>
