<DOC>
<DOCNO> 11419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/guncel/gun05a.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Vicdansız patron 
</HEADLINE>
<TEXT>

İ.B.’nin başına gelen pişmiş tavuğun başına gelmedi. Evine hırsız girdi, tecavüze uğradı. İşinden atıldı. 
     ŞÜKRAN ÖZÇAKMAK İstanbul 

     Evine giren hırsızın tecavüzüne uğrayan İ.B’ye bir darbe de çalıştığı işyeri vurdu. Tecavüz şokunu yaşayan genç kadın, sabah gelen kovuldun’ telefonuyla bir kez daha yıkıldı. 
     Önceki gün sabaha karşı Üsküdar Acıbadem Mahallesi’ndeki evine giren hırsız, üç yaşındaki çocuğuyla yalnız yaşayan İ.B’ye tecavüz etmiş, ziynet eşyası ve cep telefonunu alarak kaçmıştı. Karaköy Perşembe Pazarı’ndaki Cihan Makina’da satış müdürü olarak çalışan İ.B., polise ifade verdikten sonra ailesinin yanına yerleşti. Yaşadıklarının etkisini üzerinden atmaya çalışan genç kadın, dün sabah gelen telefonla bir kez daha yıkıldı. 
     Yaşadıklarını gözyaşları içerisinde anlatan İ.B. şunları söyledi 
     "Çalıştığım şirketin ismini haberde kullanmışlar. Şirket yetkilileri kendi isimlerini gazetede görünce beni işten çıkarmaya karar verdiklerini söyledi. Üç yaşında bir kız çocuğum var. Bu olay herkesin başına gelebilir. Ama insanlar bu kadar acımasız nasıl olabiliyor, anlamış değilim. Benim ve bebeğimin geleceği mahvoldu." 
     
Mahalleli imza toplamış      Bu arada semtlerinde aftan sonra artan hırsızlık, tecavüz ve taciz olayları üzerine imza toplayarak İçişleri Bakanlığı’na başvurduklarını belirten Mahalle Muhtarı Eyüp Sertbaş da birçok insanın utancından emniyete dahi başvurmadığını ileri sürdü. Muhtar Sertbaş şöyle konuştu "Bu mahallede yıllardır hırsızlık olayı hiç bitmedi. Kadınlar, Meral Akşener’in bakanlığı döneminde mahallede imza toplamış ve önlem alınması istemiyle İçişleri Bakanlığı’na göndermişti. Bakanlığın emniyete yazdığı yazı üzerine devriye ekibi görevlendirdiler, ancak çare olmadı." 
     İ.B.’nin saygın bir insan olduğunu vurgulayan Sertbaş, "O böyle bir olayın üstüne gidebilmiş ise bize onu desteklemek düşer. Utanca mahk m etmemiz gerekenler, hırsız ve onu işten atanlardır" dedi. 
     


 GÜNCEL 























</TEXT>
</DOC>
