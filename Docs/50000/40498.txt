<DOC>
<DOCNO> 40498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/son/sontur21.html </URL>
<DATE> 2001/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinayet zanlısından ilk itiraf, ilk ifade... 
</HEADLINE>
<TEXT>

     İşadamı Üzeyir Garih'in cinayet zanlısı olarak yakalanan Yener Yermez'in Kayseri Emniyet Müdürlüğü'nde verdiği ilk ifadesinde, Üzeyir Garih'i para için öldürdüğünü itiraf ettiği ve bu sırada yanında herhangi bir hayat kadınının bulunmadığını söylediği belirtildi. 
     Kayseri Emniyet Müdürlüğü'nde ifadesi alınan er Yener Yermez'in, olay gününü anlatırken, Eyüp Mezarlığı'nda Üzeyir Garih'le karşılaştığını ve kendisinin cebinde 2 milyon lira bulunduğunu, Garih'ten para istediğini söylediği kaydedildi. Garih'in de kendisine, ''koskoca adamsın, para istemeye utanmıyor musun Aslan gibi delikanlısın çalış para kazan'' dediğini aktaran Yermezdaha sonra şöyle devam etti 
     "Bunun üzerine mezarlıktan çıkıp Eyüp'te bankanın yanındaki dükkandan bir bıçak alıp mezarlığa geri döndüm. Üzeyir Garih beni görünce 'beni bununla korkutamazsın' dedi. Arkasını döndü. Ben de bıçağı böğrüne sapladım. Sonra birkaç kez daha vurdum. Yere düşerken 'tamam al bunları 'diyerek parasını yere attı. Ben cep telefonunu da istedim. Arkamı dönüp giderken 'imdat' diye bağırdığını duydum. Bunun üzerine dönüp tekrar vurmaya başladım. Kaç kez vurduğumu hatırlamıyorum" 
     Tuvalet penceresinden kaçmış 
     Polisteki ifadesinde cinayet günü çarşı izninin bitimi ile birliğine döndüğünü anlatan Yermez daha sonra şunları söyledi 
     "Akşam polislerin beni almaya geldiklerini söylediler. Bunun üzerine ben de tuvalet penceresinden kaçıp dışarı çıktım. Gözaltına alınan hayat kadınları ile daha önce ilişkim oldu. Ancak o gün yanımda hiçbiri yoktu" 
     
     
     







</TEXT>
</DOC>
