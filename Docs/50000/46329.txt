<DOC>
<DOCNO> 46329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/son/sondun22.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İran Gazetesi "Bin Ladin İslam adına konuşamaz" 
</HEADLINE>
<TEXT>

     İran basını, Usame Bin Ladin'in "İslam adına konuşamayacağını" yazdı. 
     İran resmi haber ajansı IRNA tarafından yayınlanan Iran Daily gazetesinin başyazısında, ABD'nin harekatı başladıktan sonra Afganistan'da Taliban yetkililerinin değil de sadece Usame Bin Ladin'in bir karşı açıklama yaptığı belirtildi ve "ABD'in saldırısı, Taliban yönetimini El Kaide terör örgütünün lideri olduğu iddia edilen kişiye teslim olmaya zorladı" denildi. 
     Bin Ladin'in yaptığı açıklamada çatışmayı Filistin'e yöneltmeye ve "dünyayı Filistin ve İslam için savaştığına inandırmaya çalıştığına" dikkat çekilen başyazıda, daha sonra şu görüşe yer verildi 
     "İslam dünyasının çıkarları kişilerin elinde oyuncak olmamalıdır. 
     Ezilen Afganların hakkını şiddetle savunurken kişisel çıkarların, özellikle Filistin olmak üzere bütün İslam dünyasına bağlanmasına karşı durmamız gerekir. Ne ABD terörizme karşı global mücadeleyi yönetme yeteneğine sahiptir, ne de Taliban ya da Bin Ladin, özellikle Filistin olmak üzere İslam dünyası için karar alma konumundadır." 
     






</TEXT>
</DOC>
