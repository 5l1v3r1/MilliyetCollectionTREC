<DOC>
<DOCNO> 40587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/yazar/gureli.html </URL>
<DATE> 2001/09/05/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Leoparın kuyruğu 
</HEADLINE>
<TEXT>

     Kimse "ahlak mühendisliği"ne kalkışıp üzerimize gelmesin aykırı bir şey soracağız 
     Mezarlıkta sevişenlere niye kızıyorsunuz ki .. 
     Bunlara bakarak, "Ahlak elden gidiyor, toplum çöküyor" diye ahkam kesmeyin. Ahlak, bu sapıklarla elden gitmez, üç - beş ruh hastasıyla toplum çökmez. Böyle sapıklar ve psikopatlar dünyanın hemen her yerinde bulunur. 
     Ahlakı silip, süpürecek, toplumu çökertecek olan asıl nedir biliyor musunuz 
     Ölü soyguncuları ya da hastayı yatakta becerenler 
     Olup bitenlere şöyle bir bakın ve elinizi vicdanınıza koyarak yanıtlayın 
     Deprem felaketinde varı yoğu gitmiş, en yakın canlarını yitirmiş insanların üzerinden vurgun yapanların ölü soyuculardan ya da hastayı yatakta becerenlerden farkı nedir, söyler misiniz 
     O sapıklar ve psikopatlar, genelleştirilemeyecek, eski sözcükle "münferit" olayların zavallılarıdır, Rahşan Hanım'ın deyişiyle kader kurbanlarıdır. 
     Ya berikiler 
     Deprem felaketzedelerinin sırtından vurgun yapanlar ise, ölü soyucularından bin beterdir asıl onlar topluma ve ahlaka kastedenlerdir. Bunların yaptığı, mezarlıktaki sapıklar gibi "münferit" değil, neredeyse kurumlaştırılan bir rezilliktir. Üstelik toplumun üzerine bir karabasan gibi çöken sosyo - ekonomik - politik bir beladır. 
     Böyleleri hem ticaret hem siyaset diyerek politikaya girerler. "Paranın Allahı yok" sözü sanki böyleleri için söylenmiştir. Ahlakçılıkta olsun, dincilikte olsun, milliyetçilikte olsun baş takiyeci bunlardır. Kuyruğu kıstırdıkları anda, yandaşlarını harcayıp paçayı sıyırmaya bakarlar ya da vurguncu rakiplerine kabadayılık taslayarak görünüşü kurtarmaya çalışırlar. 
     Peki, bunlara karşı ne yapmalı 
     Afrika yerlilerinin bir sözü var "Leoparın kuyruğunu sakın tutma, tutarsan sakın bırakma" der. Eğer eğrisi doğrusuna denk gelip, yargı bunların kuyruğunu ele geçirmişse, yapılacak iş, toplumca elbirliği ederek o kuyruğu bırakmamaktır. 
     "Temiz Toplum"a içtenlikle inananlar bütün olanaklarıyla yargıya destek olmalı, savcılara, yargıçlara sahip çıkmalıdır. Yoksa, daha önce örneği görüldüğü gibi, yargıyı leopara yem ederiz. 
     
Bir şiir      Tadımlık dizelerimiz Gülsüm Cengiz'in Eylül Deyişleri Evrensel Basım Yayın, Ağustos 2001 kitabından Yüreğim 
     "Siz benim sakin olduğuma bakmayın fırtınalar kopuyor içimde. Doluyum yağmur bulutları gibi dokunsanız boşalmayacağım, hayır, yağmak için baharı bekliyorum bekliyorum açmasını erik çiçeklerinin sevgiyle dokunmak için yapraklarına. Yüreğim, sönmemiş yanardağ sıcak, coşkulu sessiz." 
     
     







İşte yakalandı... 


İngiltere'den 


Siyasilerin ticari işleri 


Adana'da siyasete ve hükümete tepki... 


Cosmos'da bahar 


Okullar açılıyor ama... 


Ya varsa 


Leoparın kuyruğu 


Mazlum da suçlu da çok... 


Suskunluk çözüm değil 


Yermez kim ve ne için öldürdü 


Milliyet’in TIR’ı Cunda’da 


Mirasçı olmak mümkün 


Batan geminin malları bunlar 


</TEXT>
</DOC>
