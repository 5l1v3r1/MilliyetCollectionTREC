<DOC>
<DOCNO> 37945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/19/son/sonspo15.html </URL>
<DATE> 2001/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe ilk yarıyı mağlup bitirdi 
</HEADLINE>
<TEXT>

     Fenerbahçe, İstanbulspor ile oynadığı maçın ilk yarısını 1-0 yenik kapattı. 
     Güngören Belediye Stadı'nda oynanan maça Fenerbahçe çok hızlı girdi. Yağan yağmurla ağırlaşan kötü zeminde özellikle kaptan Revivo'nun yönlendirdiği ataklarla İstanbulspor kalesini adeta ablukaya aldı. 
     Kale arkalarında tribün bulunmayan Güngören Stadı'nda tribünleri tıklım tıklım doluran seyircilerin büyük desteği altında Fenerbahçe sağlı sollu ataklarla İstanbulspor kalecisi Zdravkov'a sıkıntılı dakikalar yaşattı. 
     İstanbulspor ise orta sahayı ilk kez 9. dakikada geçebildi. Ancak Fenerbahçelilerin beklediği gol haberi İstanbulspor'dan geldi. İstanbulspor ilk ciddi atağında 18. dakikada bir kontratakta Fenerbahçe'nin genç kalecisi Oğuz'u Saidoo ile avladı 1-0 
     İlk yarının kalan dakikalarında ise Fenerbahçe'nin baskısı sonuç getirmedi. 
     Oktay-Serhat ikilisinin kapanan İstanbulspor defansı arasında pozisyon bulmakta zorlandıkları görüldü. 
     Hakem İsmet Cengiz ilk yarıda sonuca etki edecek herhangi bir hata yapmadı. 
     

</TEXT>
</DOC>
