<DOC>
<DOCNO> 2355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/16/ekonomi/eko03.html </URL>
<DATE> 2001/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Banka denetimine dava yolu 
</HEADLINE>
<TEXT>

Batık bankalara sağlam’ raporu veren denetim şirketlerine yatırımcı SPK ve Üst Kurul da dava açma hakkına sahip 
     EKONOMİ SERVİSİ 

     Batık bankaların bazılarının sahip ve yöneticileri tutuklu olarak yargılanıyor. Soruşturmalar birbirini izliyor. Ancak bu bankaları "denetleyen" bağımsız denetim kuruluşlarından bazıları, "sağlamdır" raporu vererek hem kamu idaresini, hem de halka açık olan bankaların onbinleri bulan yatırımcısını yanılttıkları halde henüz hiç bir soruşturmaya uğramadı. 
     Oysa Bankalar Kanunu'nun 13. Maddesi’nin ikinci fıkrası, raporları dolayısıyla, yatırımcılarını zarar uğratan bağımsız denetim şirketlerinin de "sorumlu" olduklarına hükmediyor. 
     Batık bankaları denetleyen bağımsız denetim kuruluşları hakkında henüz bir işlem yapılmadı. Bankacılık Düzenleme ve Denetleme Kurulu Üst Kurul ve halka açık şirketler yönünden Sermaye Piyasası Kurulu SPK bu şirketlerle ilgili suç duyurusunda bulunmadı. 
     Daha da ötesi bu müşavirlik firmaları için TÜRMOB ve doğrudan bağlı oldukları yeminli müşavirlik odaları da bir soruşturma yapamadı. 
     İstanbul Yeminli Mali Müşavirler Odası Başkanı Sezai Onaral, bu tür disiplin soruşturmaları yapılabilmesi için kendilerine ilgili raporların gönderilmesi gerektiğini, ancak şu ana kadar hiç bir rapor ulaşmadığını belirtti. 
     
GÖRÜŞLER      Bağımsız Denetim Derneği Başkanı Fatih Dural 
Tazminat davası açılabilir 
     Bağımsız denetim şirketi, doğru raporlara yapmamış, meslek kusuru işlemişse, o zaman sorumludur. Bankaları denetleyenlerle ilgili bir suç duyrusu veya işlem için şu anda Üst Kurul işlem yapabilir. Halka açıkları SPK yapabilir. Her batanın denetim raporu yanlıştır demek olmaz. Yetkili kurum bize yetki verirse bu incelemeyi yaparız. Özellikle halka açık olanlarda bütün zarar görenler tazminat davası açabilirler. 
     
     TÜRMOB Başkanı Mustafa Özyürek 
Hiçbir işlem yapılmadı 
     Bunların hakkında bir işlem yok. Raporu verdikleri tarihte, Hazine o raporları, "üyeleriniz şu noktalarda yanlış yapmışlardır" diye bir uyarı yapmadığı için biz odalar olarak bir şey yapmadık. 
     
     Maliye eski Bakanı Adnan Başer Kafaoğlu 
Rakamlardan sorumlular 
     Bizdeki banka denetimi ABD ve Avrupa'dakinden farklı. Oralarda şirketin beyan ettiği rakamlara göre, denetci raporunda uygundur veya değildir yazar. Ancak bizde denetçi, şirketin beyan ettiği rakamların doğruluğundan da sorumlu tutuluyor. Raporları yatırımcıları etkiliyor. Dolayısıyla yatırımcılar "yalan yere şahadet" anlamında dava açabilirler. 
     
     İSMMMO Başkanı Yahya Arıkan 
Yatırımcı mahkemeye verebilir 
     Bu denetim şirketlerinin sorumlulukları vardır. Meslek hukuku açısından da vardır. Eğer denetim raporunda kusuru varsa, diğer mercilerin dışında meslek örgütleri de disiplin açısından durumu görüşerek ceza verebilirler. Yatırımcıları da mahkemeye verebilirler. 
     
Batıkların denetçileri Banka Denetçi firma Yaşarbank Grant Thornton Ergin YMM Esbank Grant Thornton Ergin YMM Egebank Grant Thornton Ergin YMM Yurtbank HLB Saygın YMM Sümerbank Deloitte Touche DRT YMM İnterbank Arthur Andersen Erdikler Eratalar YMM Kapital Bank Grant Thornton Etibank Deloitte Touche DRT YMM Bank Ekspres KPMG      
     


 EKONOMİ 



















</TEXT>
</DOC>
