<DOC>
<DOCNO> 48640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/son/sontur12.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban muhalifi liderlerin İstanbul toplantısına olumlu yanıt 
</HEADLINE>
<TEXT>

     Dışişleri Bakanlığı sözcüsü Hüseyin Diriöz, Afganistan'daki Taliban yönetimine muhalif grupların liderlerinin İstanbul'da biraraya gelmesine yönelik önerinin dün geldiğini belirterek, Türkiye'nin öneriyi olumlu karşıladığını söyledi. 
     Diriöz, düzenlediği haftalık basın toplantısında, Afganistan'daki Taliban yönetimine muhalif grupların liderlerinin İstanbul'da biraraya gelmesine yönelik öneriyle ilgili soruları yanıtlarken şöyle konuştu 
     ''Afgan grupları tarafından böyle bir teklif dün geldi. Türkiye, bunu olumlu karşılamıştır, toplantıyı yararlı bulmaktadır. Türkiye, söz konusu toplantıya müdahil değildir. Huzur ve güvenlik içinde yapılması için tedbir alınacaktır.'' Diriöz, toplantının nerede ya da ne zaman yapılacağı konusunun ise henüz kesinlik kazanmadığını belirtti. 
     






</TEXT>
</DOC>
