<DOC>
<DOCNO> 19267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/guncel/agun.html </URL>
<DATE> 2001/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneş Derviş Viagra 
</HEADLINE>
<TEXT>

Bilim adamları açıkladı Güneş ışığının insana mutluluk veren hormonları artırması, Bakan Derviş’in ekonomik krizi giderme çabaları, sekteye uğrayan "cinsel hayatı" canlandırdı 
     GÜLAY FIRAT İstanbul 

     Pozitif etki 
     EKONOMİK kriz, sadece cebi değil, ruh sağlığını da etkiledi. Panik ve depresyon arttı. Dolayısıyla krizin etkilediği insanlarda cinsel istek ve iştah azaldı. Bunu söyleyen bilim adamlarıydı. Ancak yine bilim adamları açıkladı ki, havaların ısınması ve Kemal Derviş’in ekonomik krizi giderme çabaları, sekteye uğrayan "cinsel hayatı" pozitif yönde etkiledi. 
     
     Hormonlar arttı 
     PSİKİYATR Armağan Samancı, güneş ışığının insana mutluluk veren serotonin ve melatonin hormonlarını artırdığını belirterek, "Melatonin üzerinden serotonin artışı da insanlara kendini daha iyi hissettiriyor. Kendini mutlu hisseden kadın ve erkekte ise cinsel arzu ve istek uyanıyor. Zaten bu hormonun azalması halinde insanlar depresyona giriyor" dedi. 
     
     Derviş’in çabaları 
     KRİZ nedeniyle kendini kötü hisseden insanların cinsel hayatlarının da olumsuz yönde etkilendiğine işaret eden Samancı, cinsel hayatın düzelmesinde bir de sürpriz isme dikkat çekiyor Kemal Derviş. Samancı, "Derviş’in gösterdiği çabalar sayesinde bireyler kendini mutlu hissediyor ve arzuları uyanıyor" diye konuştu. 
     



 GÜNCEL 
















</TEXT>
</DOC>
