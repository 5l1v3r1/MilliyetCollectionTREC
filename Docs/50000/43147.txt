<DOC>
<DOCNO> 43147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/spor/spo02.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
"Hedefimiz değişmez" 
</HEADLINE>
<TEXT>

Mustafa Denizli, Barcelona yenilgisinin ne kendisini ne de takımını etkilemeyeceğini, sezon başında çizdikleri yolda yürümeye devam edeceklerini söyledi. Tecrübeli hoca futbolcularından Galatasaray maçını düşünmelerini istedi 
     FENERBAHÇE Teknik Direktörü Mustafa Denizli, Barcelona yenilgisinin bir son değil başlangıç olduğunu belirterek, "Biz kimseye Avrupa Şampiyonu olacağız demedik. Hedefimizin bu gruptan çıkmak olduğunu söyledik ve de çıkacağız. Önümüzde beş maçımız var. Hedef puana ulaşma şansımız hala sürüyor. Kimse futbolcularım üzerinde baskı kurmaya kalkmasın" dedi. 
     KENDİSİNİN başında olduğu her takımın Avrupa mücadelelerinde başarılı olmasının, Barcelona maçını "sıradan" havaya soktuğunu iddia eden Denizli, "Elbette benim de hatalarım oldu, oyuncularımın da. Ancak takım olarak hedeflerimiz değişmez. Bunu kimse başaramaz. Bu ekip Fenerbahçe tarihinde ilkleri gerçekleştirdi. Bir maçta ne olduğumuzu unutmayız" diye konuştu. 
     TECRÜBELİ teknik adam antrenman öncesinde ise futbolcularla yaptığı toplantıda ağır eleştiriler getirdi. Sahada iyi oynayan oyuncu olmadığına dikkati çeken Denizli’nin, "Hiç birinizi tanıyamadım. Amatör oyuncular gibiydiniz. Sizler Fenerbahçeli oyuncularsınız. Bunu kafanızdan çıkarmayın. Hep birlikte olursanız, başarıya da ulaşırsınız" dediği öğrenildi. 
     
Aziz Yıldırım Denizli’yle buluştu      BAŞKAN Aziz Yıldırım ve Teknik Direktör Mustafa Denizli dün öğleden sonra kulüpte buluşarak son durumları değerlendirdiler. Sürpriz toplantıda son prim sistemi, oyuncuların transfer taksitlerinin yanı sıra 3-0’lık Barcelona maçının da konuşulduğu belirtildi. 
     
Yönetim detektif gibi çalıştı      BARCELONA maçında statta meydana gelen elektrik kesintisinin, titreşimden dolayı kumanda kablosunda meydana gelen arızadan kaynaklandığı, olayda herhangi bir sabotaj veya ihmal olmadığı açıklandı. Yönetim kurulu yaptığı açıklamada bundan sonraki maçlarda pilon elektriklerinin jenaratörden karşılanacağını belirtti. Yönetim ayrıca stadı dolduran ve desteğini kesmeyen seyircilere de teşekkür bildirisi yayınladı. 
     
Somurtan antrenman      FENERBAHÇE, Barcelona yenilgisinin ardından dün sabah moralsiz bir çalışma yaptı. Denizli, Samandıra Tesisleri’nde topladığı oyuncularını Galatasaray karşılaşması nedeniyle uyardı. Futbolcular, somurtan yüzlerle çalışmaya başladı. Denizli, her zamankinin aksine saha içinde oyuncularıyla konuşmayıp, yardımcıları ve kaptan Ogün’le sahayı arşınladı. 
     DENİZLİ, her antrenmanda yaptırdığının aksine 5’e 2 yaptırmadan, ısınmanın ardından çift kaleye geçti. Sadece Yugoslav oyuncuların birbirleri ile şakalaştıkları gözlenirken, maç oynayan futbolcular çıplak ayakla koşarak çalışmayı tamamladı. Rapajic’in Hırvat fizyoterapist arkadaşının göreve başladığı belirtilirken, bekar futbolcular dün gece kampa alındı. 
     
Abdullah Bu maçı unutmalıyız      ABDULLAH maçın bekledikleri gibi geçmediğini belirterek, "İyi başladık ama kolay goller yedik. Bundan sonraki karşılaşmaları düşünmek lazım. Gerçekten iyi bir seyirci desteği vardı. Onlar için de çok üzüldüm. Hafta sonu Galatasaray maçı var. Duygusallığı bir ön önce bırakıp, motive olmak zorundayız" dedi. 
     
Kaptan Ogün Beklenmedik sonuç      KAPTAN Ogün ise "Ne yazık ki basit hatalar yüzünden maçı farklı kaybettik. Futbolun doğasında bu var. Bazen beklenmedik sonuçlarla karşılaşabiliyoruz. Henüz birinci maçımızı oynadık ve önümüzde 15 puanlık bir seri var. Bundan sonra daha dikkatli olmak zorundayız. Bu maçın üzüntüsüne boğulmak bize birşey kazandırmaz" ifadelerini kullandı. 
     
Rüştü Kötü bir geceydi      SON haftaların formda kalecisi Rüştü de iyi bir başlangıç hedefine ulaşamadıklarını belirterek, "Bizim için kötü bir geceydi. Rakip bunu iyi kullandı. Ne kadar üzüldüğümüzü bizden başka kimse bilemez. Ama artık profesyonelce düşünmek zorundayız. Önümüzde zorlu lig maçları ve Şampiyonlar Ligi’nde beş sınav var" diye konuştu. 
     
İSPANYOL BASINI      SPORT 
     "Büyük karşılaşma" 
     "Barça Türkiye’de ilk kez, hem de gol yağmuruyla kazandı. Barcelona’yı ne Fenerbahçe, ne taraftarı, ne de kesilen elektrikler durdurabildi. Teknik Direktör Rexach, Daha şanslı olsaydık, Fenerbahçe sahadan çok farklı bir yenilgiyle ayrılabilirdi’ dedi." 
     
     MARCA 
     "11 dev adam" 
     "Rexach’ın tükenen kredisini Fenerbahçe kurtardı. 11 Dev Adam, 25 bin kişiyi susturdu. Fenerbahçe, hem oynadığı futbolla, hem de ışıkların söndüğü stadıyla üçüncü Dünya kulübü olduğunu belli etti." 
     
     EL MUNDO DEPORTİVO 
     "Aklandılar" 
     "Fenerbahçeli futbolcuların her biri sahada Türk lokumu gibi lezzetliydi. Böyle cehenneme can kurban. Sahada rakipten çok futbol oynamaya çalışan 11 kişi vardı. Fenerbahçe’nin bu gruptan ileri gitmesi imkansız." 
     
     YORUMCULAR 
     "Barcelona’yı böyle beklemiyordum diyen Mustafa Denizli’ye şaşırdık. Çünkü Barça en kötü halinde bile en iyi futbolu oynayabilecek bir dünya takımıdır. Bunu herkes bilir." 
     



 SPOR 























</TEXT>
</DOC>
