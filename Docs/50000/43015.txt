<DOC>
<DOCNO> 43015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/son/sondun40.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Jetler ikinci kuleye çarpan uçağa 8 dakika uzaktaymış 
</HEADLINE>
<TEXT>

     Kuzey Amerika Hava Savunma Komutası NORAD , savaş uçaklarının, 11 Eylül'de New York'taki Dünya Ticaret Merkezi'nin ikinci kulesine çarpan uçağa 8 dakika uzaklıkta olduklarını bildirdi. 
     NORAD'ın dün yayımladığı resmi verilere göre, diğer 2 savaş uçağı da Pentagon'a diğer uçağın çarptığı sırada 12 dakika uzaklıkta bulunuyordu. 
     NORAD'ın verilerine göre 
149   ABD Federal Havacılık Yönetimi, NORAD'ın Kuzeydoğu Hava Savunma Bölümü'nü, yerel saatle 08 40'da ''Amerikan havayollarının Boston'dan Los Angeles'a gitmek üzere havalanan 11 uçuş numaralı yolcu uçağının kaçırıldığı'' yolunda uyardı. Amerikan havayolları da NORAD'ı yerel saatle 08.43'de ''Boston'dan Los Angeles'a giden 175 uçuş numaralı yolcu uçağının kaçırıldığı'' yolunda uyardı. 
149   NORAD, yerel saatle 08 46'da Massachusetts eyaletindeki Falmouth'da bulunan Otis Hava Koruma Üssü'nden 2 F-15 uçağının kalkması talimatını verdi. Aynı dakikalarda 11 uçuş numaralı yolcu uçağı Dünya Ticaret Merkezi'ne çarptı. 
149   F-15'ler yerel saatle 08.52'de havadaydılar. 175 uçuş numaralı yolcu uçağı Dünya Ticaret Merkezi'nin diğer kulesine çarptığı sırada yerel saatle 09.02'de savaş uçakları 8 dakika ya da 144 kilometre uzaklıkta bulunuyordu. 
149   Amerikan havayolları, NORAD'ı yerel saatle 09.24'te ''Washington'dan Los Angeles'a giden 77 uçuş numaralı diğer yolcu uçağının kaçırıldığı'' yolunda uyardı. NORAD, yolcu uçağının yolunu kesmesi için 2 F-16 uçağının Virginia eyaletindeki Langley Hava Kuvvetleri Üssü'nden havalanmaları talimatını verdi. 
149   F-16'lar yerel saatle 09.30'da havadaydı, ancak kaçırılan uçak Pentagon'a çarptığı sırada 12 dakika ya da 169 kilometre uzaklıktaydılar. 
ABD Başkanı George Bush, Pentagon saldırısından sonra savaş uçaklarına, Washington'daki hedefleri tehdit eden uçakları vurma yetkisi verdi. 
NORAD, Newark'dan San Francisco'ya giden United Flight 93 uçağının da bu sırada Pennsylvania üzerinde olduğunu ve yerel saatle 10.03'de düştüğünü bildirdi. 







</TEXT>
</DOC>
