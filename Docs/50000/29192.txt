<DOC>
<DOCNO> 29192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/guncel/gun01.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya’daki yarışmaya 94 ülkeden aday katıldı 
</HEADLINE>
<TEXT>
Alkışlar Ukrayna’ya 
18'inci Uluslararası Aydın Doğan Karikatür Yarışması'nda Türk karikatürist Sait Munzur, birinciliği kıl payı Ukraynalı rakibine kaptırdı 
     ÖNER ŞAN Antalya DHA 

     Aydın Doğan Vakfı tarafından düzenlenen 18. Uluslararası Karikatür Yarışması'nda birincilik ödülü Ukrayna'ya gitti. İkinciliği ise bir Türk karikatürist kazandı. 94 ülkeden karikatüristlerin katıldığı yarışma için Antalya Falez Hotel'de toplanan Seçiciler Kurulu, 306 eseri değerlendirdi. Kurul, yarışma birinciliğine Ukraynalı Alexandr Kostenko'yu layık gördü. Türk sanatçı Sait Munzur ikincilik, Polonyalı sanatçı Andrzej Graniak da üçüncülük derecesiyle ödüllendirildi. 
     
Ödül töreni kasımda      Ayrıca Türkiye'den Dağıstan Çetinkaya'nın da aralarında bulunduğu 12 sanatçıya "Başarı Ödülü" verilmesi kararlaştırıldı. 18. Uluslararası Aydın Doğan Karikatür Yarışması'nda derece alan sanatçıların ödülleri, 8 Kasım'da Ankara'da düzenlenecek törenle kendilerine verilecek. 
     
Hepsi ödüllü karikatürist      Yarışmada birinci olan Kostenko, 1965'te doğdu. Karikatürleri Ukrayna gazete ve dergilerinde yayımlandı. 42 yaşındaki Munzur ise Erzincan'ın Kemaliye ilçesinde dünyaya geldi. Türk Edebiyatı ve resim eğitimi gördü. Şimdiye kadar birçok yarışmada eserleri dereceye giren ve çok sayıda ödülü bulunan Munzur, 1983 - 1984'te "Sıfır" adlı bir gülmece dergisi çıkardı. 1993'te Polonya Karikatürcüler Derneği'ne üye olan Graniak da, haftalık karikatür dergilerinde çizdi ve uluslararası yarışmalarda çeşitli ödüller kazandı. 
     
12 sanatçıya başarı ödülü      18’inci Uluslararası Aydın Doğan Karikatür Yarışması’nda 300’er dolar yaklaşık 375 milyon lira "Başarı Ödülü" kazanan sanatçılar da şöyle Dağıstan Çetinkaya Türkiye , Oleg Dergatchov Ukrayna , Stefan Despodozv Bulgaristan , Mahai Igrad Romanya , Jin Hui Çin Halk Cumhuriyeti , Slowomir Luczynski Polonya , Rezai Paiman İran , Julian PenaPai Romanya , Dusan Petricic Yugoslavya , Ana Van Rebeur Arjantin , Mariusz Stawarski Polonya , Eythor Stefanson İzlanda . 
     



 GÜNCEL 
















</TEXT>
</DOC>
