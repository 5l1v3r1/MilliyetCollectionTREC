<DOC>
<DOCNO> 16804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/spor/spo10.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Kupa gururu      FENERBAHÇE'Yİ mağlup ederek Türkiye Kupası'nı ikinci kez müzesine götüren Gençlerbirliği'nin Yönetim Kurulu ve futbolcular, bugün 13.30'da Anıtkabir'e gidecek. Kırmızı - Siyahlılar daha sonra 14.45'te Cumhurbaşkanı Ahmet Necdet Sezer'i, 15.30'da da Bakan Fikret Ünlü'yü ziyaret edecek. 
     
Vural’a üç maç      SAMSUNSPORLU Vural'a 3 maç ceza geldi. Profesyonel Futbol Disiplin Kurulu, dün yaptığı toplantıda Siirt Jetpa maçında rakibine kasti olarak dirsek atan Vural'ı üç maçtan men ile cezalandırdı. 
     
"Gözümüz finallerde"      MİLLİ Takımlar Teknik Direktörü Şenol Güneş, Sevgi Çiçeği Anafen İlköğretim Okulu’nda katıldığı "Türk futbolunun bugünü ve yarını" konulu panelde, "Türk futbolu kendini Avrupa’ya kabul ettirdi. Şimdi de gözümüzü Dünya Kupası finallerine diktik" dedi. Tüm Türkiye’nin milli takımı finallerde görmek istediğini belirten Güneş, "Artık dünya takımları arasında olmak istiyoruz. 2002 yılında finallerde oynayacağımızı ümit ediyorum. Milli takım bazen kötü futbol oynayabilir ancak önemli olan hedefi yakalamak" ifadelerini kullandı. Bu arada A Milli Takım 25 Nisan’da Gaziantep’te Arnavutluk’la özel bir maç yapacak. 
     
Şanssız hakem      İNGİLTERE 3. Ligi'ndeki Southend United - Mansfield maçını yöneten orta hakem kalp krizinden öldü. İlk yarının tamamlanmasına kısa süre geçirdiği kalp krizi sonucu fenalaşarak yere düşen Mike North isimli hakem kurtarılamadı. 
     
Üç büyükten ortak hareket      FENERBAHÇE Başkanı Aziz Yıldırım, Galatasaray Başkanı Faruk Süren ve Beşiktaş Başkanı Serdar Bilgili dün Beşiktaş Plaza’da biraraya geldi. Üç başkan transfer döneminde ve naklen yayın konusunda birlikte hareket etmek için protokol imzaladı. Buna göre sezon sonunda sözleşmesi biten futbolcularla, transfer edilecek oyunculara belli bir fiyatın üzerinde para önerilmeyecek. 
     
30. hafta programı      27 Nisan Cuma 
     20.00 Gaziantep - A.Gücü 
     
     28 Nisan Cumartesi 
     16.30 Kocaeli - Beşiktaş 
     16.30 Erzurum - Ç.Rize 
     16.30 İstanbulspor - Siirt Jetpa 
     19.00 Galatasaray - Adana 
     
     29 Nisan Pazar 
     16.30 Samsun - Y.Yozgat 
     16.30 Bursa - Antalya 
     16.30 G.Birliği - Denizli 
     19.00 Trabzon - Fenerbahçe 
     
2. Lig’de bugün      14.30 Karşıyaka - İzmir 
     14.30 Aydın - Y.Nazilli 
     14.30 Eskişehir - Y.Turgutlu 
     14.30 Y.Salihli - Buca 
     


 SPOR 


























</TEXT>
</DOC>
