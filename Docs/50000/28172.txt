<DOC>
<DOCNO> 28172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/spor/aspo.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Maddi sorunlarla boğuşan Galatasaray’ın başı yine derde girdi 
</HEADLINE>
<TEXT>
ÇEK OYUNU 
Real Sociedad, Arif’in transferinde verdiği çeklerin Cim - Bom tarafından kırdırıldığını ileri sürdü. İspanyol kulübü, tefecilerin kapıya dayandığını, FIFA’ya gideceğini açıkladı 
     ÖZEL HABER ERHAN TELLİ 

     Küme düşürülsün’ 
     İSPANYOL Real Sociedad Kulübü, Arif’in transferinde kandırıldığını iddia ederek İspanya Futbol Federasyonu’na başvurdu. Federasyon kanalıyla FIFA’ya gideceklerini belirten İspanyollar, Arif’in bonservis bedelinin bir ay içinde ödenmemesi halinde Galatasaray’ın FIFA yönetmeliğine göre İkinci Lig’e düşürülmesini isteyeceklerini belirttiler. İspanyollar, Sarı - Kırmızılılar yüzünden büyük kayıba uğradıklarını açıkladılar. 
     
     Yılan hikayesi 
     REAL Sociedadlı yöneticilere göre adeta yılan hikayesini andıran olay şöyle gelişti Sezon başında Arif’i veren Cim - Bom, bu kulüpten 4’er ay arayla tahsil edilmek üzere 3 adet çek aldı. Sarı - Kırmızılılar da oradan Londra’ya geçerek, üzerlerinde İspanyol bankalarının teminatı olan çekleri yüzde 12 eksiğine tefecilere kırdırdı ve paraya çevirdi. Çeklerin vadesi gelince de tefeciler, Real Sociedad’ın kapısına dayandı. 
     
     İspanyollar öfkeli 
     OLAY nedeniyle bir hayli öfkeli olan Real Sociedadlı yöneticiler, "Galatasaray çekleri Londra’da vermiş ve parayı eksiğine de olsa zamanı gelmeden tahsil etmiş. Arif sonra Galatasaray’a döndü. Ve bize verilmesi gereken 3.5 milyon dolarlık bonservis bedeli de gönderilmedi. Türkiye’den hiçbir banka Galatasaray’a teminat vermedi. Galatasaray’dan para almamız gerekirken, şimdi bir de tefecilere para ödüyoruz" dediler. 
     
     Dava edeceğiz’ 
     İSPANYOL kulübünün yöneticileri, Galatasaray’a dava edeceklerini ve haklarını sonuna kadar arayacaklarını da söylediler. Yöneticiler, "Hem paramızı alamadık. Hem futbolcu gitti. Bir de üstüne para vermeye devam ediyoruz. Galatasaray Kulübü’ne bir ay süre tanıdık. Aksi takdirde federasyonumuz aracılığı ile FIFA’ya başvuracağız. FIFA talimatına göre bu durumda kulübün küme düşürülmesi gerekir" diye konuştular. 
     
Jardel’e banka şokuBrezilyalı golcü, Sarı-Kırmızılı yönetimin transfer taksidi olarak verdiği 600 bin dolarlık çekin karşılıksız çıkması üzerine dondu, kaldı 
     Rio’da açıkladı 
     GALATASARAY’ın, Brezilyalı golcüsü Mario Jardel’e transfer taksidi olarak verdiği 600 bin dolarlık çekin karşılıksız çıktığı öğrenildi. Ülkesinin Uruguay ile oynayacağı maç için Rio’da milli takım kampında bulunan yıldız oyuncunun, zamanı gelen çeki tahsil edebilmek için bankaya gittiği, ancak karşılıksız çıktığını duyunca adeta yıkıldığı kaydedildi. 
     
     Çok üzgünüm’ 
     BREZİLYA’da Stavo Sao Paolo gazetesine açıklama yapan Jardel, "Bana verilen 600 bin dolarlık çek karşılıksız çıktı. Çok üzgünüm. Ancak Galatasaray’ı seviyorum. Bu nedenle kulübümü FİFA’ya şikayet etmeyeceğim. Sorunu anlaşarak halletmek amacındayım. Ama herhalde benim yerimde bir başkası olsaydı, daha farklı davranırdı" ifadelerini kullandı. 
     



 SPOR 
























</TEXT>
</DOC>
