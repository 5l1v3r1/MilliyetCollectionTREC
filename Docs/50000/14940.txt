<DOC>
<DOCNO> 14940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/son/sondun04.html </URL>
<DATE> 2001/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan'da Yüksek Mahkeme Butto lehine karar verdi 
</HEADLINE>
<TEXT>

     Pakistan'da Yüksek Mahkeme, eski Başbakan Benazir Butto hakkında verilen mahkumiyet kararını askıya alırken, eski başbakanın rüşvet suçlamalarından yeniden yargılanmasına karar verdi. 
     Yüksek Mahkeme, Butto'nun cezaevindeki eşi Asıf Ali Zardari'nin de yeniden yargılanmasına hükmetti. Butto ve eşi, Nisan 1999'da bir alt mahkemede, rüşvet almaktan suçlu bulunarak, 5'er yıl hapis cezalarına çarptırılmışlardı. Butto'ya ayrıca 7 yıl siyasetten men cezası verilmişti. O dönemden beri kendi isteğiyle Birleşik Arap Emirlikleri BAE ve İngiltere'de yaşayan Benazir Butto, üst mahkeme sonuçlanıncaya kadar ülkeye dönmeyeceğini açıklamıştı. Zardari ise, eşinin başkanlığındaki hükümetin Nisan 1996'da cumhurbaşkanı tarafından görevden alınmasından bu yana cezaevinde bulunuyor. 




</TEXT>
</DOC>
