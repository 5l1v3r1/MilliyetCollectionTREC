<DOC>
<DOCNO> 41997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/son/sonspo05.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümit Davala "Terim'in torpillisi olmadığımı kanıtlayacağım" 
</HEADLINE>
<TEXT>

     Milan takımının yeni transferi Ümit Davala, ''Terim'in torpillisi olmadığımı kanıtlayacağım'' dedi. 
     Galatasaray'dan transfer edilen Ümit Davala, bugün sağlık kontrolünden geçerken, yarın da basına tanıtılacak. Basında yer alan haberlerde Milan Kulübü 2. Başkanı Adriano Galliani ile dün görüşen Ümit'in kendisini 2005 yılına kadar kırmızı-siyahlı renklere bağlayacak sözleşmeye imza attığı belirtildi. 
     Türk futbolcunun sezon başına 2 milyar İtalyan Lireti yaklaşık 12 trilyon Türk Lirası alacağı öne sürülüyor. Ümit, İtalyan basınına verdiği ilk demeçte, ''Galatasaray'daki takım arkadaşlarımı selamlamak benim için çok heyecanlıydı ama şimdi sadece Milan'da iyi şeyler yapmayı düşünmeliyim. Terim'in gözünün benim üzerimde olmadığını, takımda oynamaya layık olduğunu göstermeliyim'' dedi. 
     28 yaşındaki futbolcunun Milan'ın pazar günü deplasmanda Udinese ile oynayacağı lig maçında forma giymesi bekleniyor. 
     Ümit'in, Milan'da Gattuso'nun yerini alayacağı basında iddia edilirken, Gattuso'nun gazetecilere, ''Onun hakkında çok şey okudum. Hücumda da oynayabiliyormuş. Umarım ki orta sahanın sağında oynar. Benim için iyilik olur '' diyerek güldüğü ifade edildi. 
     







</TEXT>
</DOC>
