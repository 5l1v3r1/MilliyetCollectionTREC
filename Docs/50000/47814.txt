<DOC>
<DOCNO> 47814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/siyaset/siy03.html </URL>
<DATE> 2001/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller Referandum olmaz, seçim olsun 
</HEADLINE>
<TEXT>

     AYDIN HASAN Ankara 

     DYP Genel Başkanı Tansu Çiller, milletvekili maaşlarıyla ilgili Anayasa değişikliği konusunda halkoylaması yapılacağını sanmadığını belirterek, "Cumhurbaşkanı’nı, erken seçim için kapı açtığından dolayı destekliyoruz. Bunu kullanmamız gerekir. Referandumun yapılacağını sanmam. Bunu unutun, bu iş seçime döner" dedi. "Referandumu istememe, ancak süreci erken genel seçim için kullanma" konusunda "ikircikli" bir tavır içine girilmesi, DYP’de sıkıntıya neden oldu. Bu sıkıntı, önceki gün yapılan Genel İdare Kurulu toplantısına da yansıdı. GİK toplantısında, üyelerin çoğunluğu DYP’nin yükselme trendi içine girdiğini belirterek, "Erken genel seçimi zorlama" görüşünde birleşti. 
     



 SİYASET 













</TEXT>
</DOC>
