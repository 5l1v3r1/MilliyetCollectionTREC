<DOC>
<DOCNO> 5704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/sanat/asan.html </URL>
<DATE> 2001/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Pasifik’ten nağmeler 
</HEADLINE>
<TEXT>

Her kültürün telinden çalan Grammy ödüllü Deep Forest’ın son albümü "Le Prince Du Pacifique", bir film müziği çalışması 
     ASLI ONAT 

     Dünya müziği sevenlere yeni açılımlar sunan Deep Forest’ın son albümü "Pacifique", Sony Müzik tarafından yayınlandı. Albüm, "Le Prince Du Pacifique" adlı Fransız filminin müziği niteliğinde. 
     1992 yılında "Sweet Lullaby" ile büyük çıkış yapan Deep Forest, Michel Sanchez ve Eric Mouquet’den oluşuyor. Bir yoruma göre ikili "yarımküreler arasındaki müzikal ayrılığın çapını daraltıyor." Müzikte sınır tanımayan ikili, "World Mix", "Boheme" ve "Comparsa" albümleriyle dinleyenleri Avustralya’dan Madagaskar’a, Küba’dan Doğu Avrupa’ya uzanan yolculuklara çıkardı. Geçen yıl "Made In Japan" ile en iyi şarkılarını bir araya getiren grubun bir özelliği de albümlerinin gelirinden elde ettikleri k rı, çevreci kuruluşlarla paylaşmaları. Çeşitli kültürlerin ezgilerini elektronik müziğin yaratıcılığıyla süsleyen Deep Forest’tan Michel Sanchez, Fransa’dan sorularımızı yanıtladı. 
     Son albümünüz "Pacifique" aynı zamanda bir film müziği çalışması. Bu çalışmaya katılımınız nasıl gerçekleşti 
     Fransız aktör Thierry Lhermitte, başrollerini Patrick Timsit ve Marie Trintignant ile paylaştığı ve Alain Corneau’nün yönettiği "Le Prince Du Pacifique" Pasifik Prensi adlı filmin müziği için bize başvurunca, çalışmanın kapısı da açılmış oldu. Film, sevimli bir aile komedisi Kasım ortasından beri Fransa’da gösterimde. 
     
İyi bir albüm yaptık’      "Pacifique", önceki Deep Forest albümlerine göre daha yavaş ve sakin. 
     Evet, "Pacifique", tipik bir Deep Forest albümü değil. Filmdeki temalara göre beste yaptığımız için diğer albümlerimizdeki ritimlerin benzerlerini bulmak biraz daha zor bu albümde. Ayrıca film biraz gürültülü bunların da duyulabilmesine çalıştık. 
     Daha önce "Tuhaf Günler", "Hazır Giyim" ve "Dr. Moreau’nun Adası" gibi filmlerde de şarkılarınız kullanılmıştı. İlk kez bir filmin müziğinin tamamına imza atmak nasıl bir deneyimdi 
     Çok rahat ve özgür çalıştık. İyi bir albüm ortaya çıkardığımızı düşünüyoruz. Bu projede açık fikirli insanlarla olmak en büyük şansımızdı. Filmlerin bütçesi büyüdükçe zamanınız da kısıtlanır ve üzerinizdeki baskı artar. Önceki tecrübelerimizde - özellikle "Tuhaf Günleröde - bunu yaşadık. Ancak bu kez üzerimizde baskı hissetmeden, ne istediysek yapabildik. 
     
Türk müziği      Deep Forest için yapılan çok fazla tür tanımı var. Siz kendinizi nasıl tanımlıyorsunuz 
     Tüm çabamız, kendi füzyonumuzu farklı müziklere uygulayarak, bunları bir araya getirmek. Bilinmeyen müzisyenleri ortaya çıkarmaktan çok, kültürleri yakınlaştırmakla ilgileniyoruz. Caz - rock çıkışlı olduğumuz için Emerson, Lake Palmer, Weather Report ve Chick Corea gibi isimlerden çok etkilendik. Hissettiklerimiz ve etkileşimler müziğimize yansıyor. 
     İlerisi için projeleriniz neler 
     Geçtiğimiz aylarda Bombay’a ve Japonya’ya gittik ve çok sayıda kayıt yaptık. Bizim için oldukça öğretici oldu. Sonraki albümümüzde bunların yer alması söz konusu. Ayrıca Türk müziğine de yer vermek istiyoruz. Eric, adını hatırlayamadığım bir Türk şarkıcıyla tanıştı, onunla çalışma ihtimalimiz de var. 
     


 SANAT 










</TEXT>
</DOC>
