<DOC>
<DOCNO> 30828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/yazar/akyol.html </URL>
<DATE> 2001/07/07/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
İleriyi görmek 
</HEADLINE>
<TEXT>

     DÜN baktığımızda bugünleri görebildik mi Bugün yarınları görebiliyor muyuz 
     Mayıs 1976... Başbakan Demirel, Başbakan Yardımcıları Erbakan, Türkeş ve Feyzioğlu... 
     AB'nin adı o zaman "Ortak Pazar"dı. Brüksel'deki Büyükelçimiz Tevfik Saracoğlu Ankara'ya şu telgrafı çekiyordu 
     - Yunanistan tam üyelik için başvurdu. Aman biz gecikmeyelim 
     Ankara bu telgrafı tınmadı bile 
     Mayıs 1978... Avrupa'daki Türk büyükelçileriyle Brüksel'de bir toplantı yapan Başbakan Ecevit, bir açıklama yapıyor 
     - Ortak Pazar'la ekonomik ilişkilerimizi dondurduk 
     Büyükelçiler küçük dillerini yutmuştur 
     O zaman Yunanistan'la Türkiye'nin ekonomik düzeyleri fazla farklı değildi. Bugün Yunanistan bizim beş katımız zengin Sebep, Yunanistan Avrupa üyesi, biz daha "üyelik görüşmeleri"ne bile başlayabilmiş değiliz... 
     
     1970'LERDE Yunanistan askeri cuntayı yargılayıp sivil demokrasiyi kurarak, AB'ye üye olarak bugünkü zenginliğinin temellerini atarken, biz ne yapıyorduk 
     Yalnız Ecevit ve Demirel'i eleştirmek haksızlık olur. Hepimiz çıldırmıştık 
     Sağ sol diye birbirimizi öldürüyorduk 
     İnip çıkan koalisyonlar devleti parselliyordu 
     "Üçüncü Dünyacılık" modaydı Hatta CHP'li Dışişleri Bakanı Gündüz Ökçün zamanında Dışişleri'ne bile bulaşmıştı. NATO'dan çıkıp Yugoslavya'nın yanında yer alacaktık 
     Ortak Pazar'a da karşıydık, "onlar ortak, biz pazar" diyorduk 
     İdeolojik gerekçe hazırdı Atatürk "mazlum milletler"den bahsetmemiş miydi 1970'lerde "muasır medeniyet" revaçta değildi 
     MHP'nin programında, Ortak Pazar için "İkinci Sevr" deniliyordu 
     Cezaevindeyken sebebini sorduğumda rahmetli Türkeş şu cevabı vermişti 
     - Muzaffer Özdağ söyledi, biz de cazip bulduk... Yeni parti kurarsak Ortak Pazar lehine bir şeyler yazalım. 
     
     1970'LERİN mantığına tipik bir örnek "Eğitim enstitüleri" Milliyetçi Cephe iktidara geçince tümüyle sağın, CHP iktidara geçince tümüyle solun 'kışlası' oldu 
     Çünkü, önemli olan eğitimin kalitesi değil, "bizden" olmasıydı İki aylık kurslarla yüksek okul diploması dağıtılırdı 
     Sovyet ekonomisinin sıkışmaya başlaması kimin umurundaydı Güney Kore'nin "dışa açık kalkınma" mucizesi, yeni bir Avrupa'nın kurulmakta olması kimin umurundaydı 
     Türkiye'de ekonominin iflasa gitmekte olduğunu gösteren karaborsa, katlı kur, dış ticaret açığı gibi sinyaller de kimsenin umurunda değildi 
     1970'lerin altın fırsatlarını böyle heba ettik 
     1980'ler atılım ve açılım yılları oldu. Dilimize giren yeni kavramlar bizi dünya ile tanıştırıyordu Piyasa ekonomisi, dışa açılma, küreselleşme... Bu uygulamalarla Türkiye dört asırlık döviz darboğazını aşıyordu... 
     1990'larda yeniden daraldık. Yine koalisyonlar, kavgalar... 
     1990'lar hangi sorunumuzu çözdü 
     Hala IMF ile ilişkileri iç politikaya bağlıyoruz Titreyen borsa, tırmanan döviz, direnen yüksek faiz... Bu sinyaller kimin umurunda 
     Allah Washington'da Derviş'e kolaylık versin 
     
     







İleriyi görmek 


Pasta bitince 


Öz Refah Partisi 


Bir saatli bombanın tik tak sesi... 


Bir formül 


Pembe geceler 


Veliler, öğrenciler, kamuoyu kandırılıyor 


Başarı karşılıklı 
sorumluluk gerektiriyor 


"Kadınlar neden aldatır .." 


Keşke... 


Bu paket başka 


İşte Ansen'in marifetleri 


Akmerkez yolu "pazar"ın yeni yeri 


Batı'nın Derviş, Tayyip merakı 


Hüsamettin Özkan ve ilişkileri 


Döviz sorunu yok güven sorunu var 


</TEXT>
</DOC>
