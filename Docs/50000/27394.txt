<DOC>
<DOCNO> 27394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/guncel/gun10.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ormanlar alev alev 
</HEADLINE>
<TEXT>

     MUSTAFA İNSAN, YAŞAR ANTER İçel, Bodrum DHA 

     İçel’de son 24 saatte dört ayrı bölgede başlayan orman yangınlarında toplam 8.5 hektar çam ağacı yandı. Çamlıyayla’daki yangın söndürme çalışmasına katılan orman işçisi Mehmet Boz da, uçuruma yuvarlanarak öldü. 
     Çamlıyayla Cehennemdere mevkiinde yıldırım düşmesi sonucu çıkan yangın kısa sürede çam ağaçlarını sardı. Yangın, rüzgarın ters esmesi ve bölgenin sarp kayalıklarla çevrili olması nedeniyle kontrolden çıktı. Bu sırada yangın söndürme çalışmalarına katılan Çamlıyayla Orman İşletme Şefliği’nde görevli Boz 32 , uçuruma yuvarlandı. Boz, olay yerinde hayatını kaybetti. Çamlıyayla’daki diğer yangın da Karakoyun mevkiinde çıktı. Bu yangının da yıldırım düşmesi sonucu çıktığı sanılırken, alevler kısa sürede kontrol altına alındı. 
     
     Seralar kül oldu 
     Aynı akşam Aydıncık ilçesi Babadil mevkiinde çıkan ve 45 hektarlık çam ormanını etkileyen yangında, köylülerin seraları da kül oldu. 
     Bozyazı Halkalı yaylasında çıkan yangın kısa sürede kontrol altına alınırken, Bodrum Cennetkoy’da dün sabah çıkan yangında üç hektar ormanlık alan yandı. 
     
     



 GÜNCEL 




















</TEXT>
</DOC>
