<DOC>
<DOCNO> 22027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/dunya/dun03.html </URL>
<DATE> 2001/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
The Newyork Times 
</HEADLINE>
<TEXT>
Bildiriye Soykırım’ vetosu 
     WASHINGTON Milliyet 

     ABD’nin en saygın gazetelerinden "The New York Times", ABD’de yaşayan 125 Türk bilim adamı ve akademisyeninin imzasını taşıyan bir bildiriyi yayınlamayı reddetti. 
     19 Mayıs kutlamaları kapsamında bugün New York’ta yapılacak geleneksel Türk Günü Yürüyüşü’nden söz eden bildiri, "paralı ilan" olarak basılmak üzere gazeteye iletildi. Ancak "The New York Times" yönetimi, "Ermeni soykırımı konusunda bilinen gerçeklerin reddine yer verdiğini" savunarak, bildiriye sayfalarını açmadı. 
     
İçeriğine katılmadılar      Gazete yetkililerinin, tamamen ilan niteliğindeki bildiriyi basmayı reddederken "Ermeni soykırımını inkar eden birtakım düşünceleri biz yayınlayamayız. Bu iddialar tarihin gerçeklik duvarına toslamıştır" tarzında ifadeler kullandıkları da öğrenildi. 
     Aynı gazete daha önce hem Ermeni soykırımı tezine sahip çıkan birçok ünlü yazarın ortak bildirisini, hem de 1985 yılında bu tezi reddeden 69 Amerikalı bilimadamının bildirisini yayınlamıştı. 
     



 DÜNYA 












</TEXT>
</DOC>
