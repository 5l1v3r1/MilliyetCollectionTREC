<DOC>
<DOCNO> 2444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/16/yazar/heper.html </URL>
<DATE> 2001/01/16/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Varoşun ezdiği İstanbul... 
</HEADLINE>
<TEXT>

     Türkiye'de önemli olay bitmez. Felaket haberlerini, tabiat olaylarını bırakın, gerisine bakın. 
     Tek parti, çok parti, 1960 - 71 - 80 ve 28 Şubat, yani 3 darbe, 1 uyarı, seçimler, suikastlar, idamlar, ekonomik krizler, terör, PKK, son günlerdeki yolsuzluk yağmuru ve asker - sivil çekişmesi... 
     Bu kadar üst üste büyük olay meydana gelince diğer bazı olaylar cüce kalıyor, görünmüyor bile. 
     Örneğin İstanbul ihmal ediliyor. 
     İstanbul deyince bugünlerde "Samatya" akla geliyor. "İkinci Bahar" nedeniyle... 
     Samatya'yı bilirim, İkinci Bahar'ın çevrildiği meydanı da. 
     Geçenlerde İkinci Bahar'ın hatırlatmasıyla "Develi"ye gidelim dedik. 
     Yakın zamanda Sayın Prof. Dr. Tarık Minkari Hoca bizleri orada ağırlamıştı. 
     Bu kez baktım İkinci Bahar'ın etkisi olmuş, Develi'de rezervasyonu olmayanlar masa bulmak için bir, bir buçuk saat sıra bekliyorlar. 
     Samatya Meydanı dizide görüldüğü gibi değil. Tüm meydan otoparka dönüşmüş. Oysa sahil yoluyla tren yolu arasında en az yüz otomobillik bir otopark var, ama boş... 
     Öyleyse o dar, girip çıkması zor tren yolu altgeçidinden niye Samatya Meydanı'na araç sokuyorlar Anlaması güç. 
     Bizde Paris, Londra bilinir de Samatya, Yedikule, Çarşamba, Karagümrük, Kasımpaşa, Kadırga, Sulukule, Balat, Fener, Şehremini hatta Üsküdar bilinmez. Oradaki toplumsal yapı, sosyal doku tanınmaz. 
     İstanbul'un o orta halli, efendi, vakur, içe kapanık, kendi yağıyla kavrulan ama bu şehrin temelini oluşturan İstanbulluları, varoş kültürünün baskısıyla ve gündemi doldurmasıyla gözlerden olduğu gibi gönüllerden de ırak hale gelmişlerdir. 
     Bu saydığımız semtler ve benzerleri İstanbul'da belediyecilik hizmetlerinden de en az yararlanan şehir kesimleridir. 
     İyi ki "İkinci Bahar" oldu da onlardan hiç olmazsa biri, "Samatya" gündeme gelebildi. 
     
Güller yok oldu      Samatya demişken gelelim İstanbul'la ilgili başka notlara. 
     Belediye 260 bin dolar verdi, 130 bin gül fidanı aldı, yani gül başına iki dolar ödedi. 
     Siz bunları görüyor musunuz 
     Bitkiyi dikmek önemlidir ama dikmekten daha önemlisi bakmaktır. 
     Oysa o bodur güller dikildikleri yerlerde otlar arasında kaybolup gittiler. 
     Bakımları yapılamayacak güllere neden şu kadar bin dolar ödendiğini anlamak güç. 
     İstanbul'un ağaçlandırılmasındaki başarısızlık da sürüyor. 
     Gidin özellikle de çeşitli yol kenarlarına bakın, o canım mavi çamlar bile ölmediyse bile can çekişiyor. Yani, dikildi ama bakılmıyor. 
     
Küçük mutluluklar      Zincirlikuyu Mezarlığı'nın girişi duvarlar arkasında gizlenmiş bir güzelliğe sahipti. 
     Şimdi o güzel ama gizli alan daha da güzelleştirildi, genişletildi ve duvarlar kaldırılarak halkın gözüne, gönlüne sunuldu. 
     İstanbul'da böyle pek çok gizli güzellik var. 
     Ufak bir emekle bunlar meydana çıkartılabilir. 
     
     





Rejimin adı 


Generaller 


Bunama zamanı 


Arınma ve denetim 


Ya unutkan, ya akşamcı 


Yolsuzlukla mücadelede haklıyla haksız... 


28 Şubat 


Haklı olmak yetmez dikkatli olmak gerek 


CIA raporunda "su bunalımı" 


Öğretmen alımı... 


Varoşun ezdiği İstanbul... 


Görünen köy... 


Döviz büfeleri "gözden" düştü 


Şişedeki cin 


Morarma 


Bahçeli TÜSİAD'da siyasilere fark attı 


Vekillerin yetki sınırı 


Ankara, Mankara İstanbul, Mistanbul 


</TEXT>
</DOC>
