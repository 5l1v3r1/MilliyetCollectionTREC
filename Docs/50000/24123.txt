<DOC>
<DOCNO> 24123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/son/sonspo18.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadıköy Grubu Lideri Bayülken Aziz Yıldırım'ı ziyaret etti 
</HEADLINE>
<TEXT>

     Fenerbahçe Kadıköy Grubu Lideri Kazım Bayülken, kulüp başkanı Aziz Yıldırım'ı ziyaret etti. 
     Fenerbahçe Burnu'ndaki kulüp binasına gelen Kazım Bayülken, başkan Aziz Yıldırım ile bir süre görüştü. 
     Bayülken, kulüp binasından ayrılırken yaptığı açıklamada, 15 ay önce başkanla Kadıköy Grubu olarak bir ortaklık kurduklarını belirterek, ''Fenerbahçe Kulübü, sportif ve tesisleşme alanında büyük işler yaptı. Bunlar idari ve mali konularda da sürmeli. Başkanımız kongre kararı düşünüyor olursa, bu da herhalde Haziran ayının sonunda olur'' diye konuştu. 
     Bayülken, kongre kararı alınırsa, bunu zihniyet değişikliği olarak kabul etmemek gerektiğini de vurgulayarak, ''Bu zihniyet değişikliği değil, gerekli takviyeler olur. Başkanımızdan memnunuz. Hedefimiz sportif başarının yanı sıra, idari ve mali başarıların da yükselmesi. Başkanımızla beraberiz'' dedi. 







</TEXT>
</DOC>
