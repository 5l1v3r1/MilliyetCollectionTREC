<DOC>
<DOCNO> 40589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/yazar/okur.html </URL>
<DATE> 2001/09/05/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Suskunluk çözüm değil 
</HEADLINE>
<TEXT>

     Pazar günü İshak Alaton’un doğum günüydü... Biz haftanın ilk günü Alaton’un yaralı yüreğini bir an için küçük bir sandığa kilitletmek istedik. Olacak iş değildi ama olmasını gönülden arzu ettik. 
     Alaton’un tek isteği, katil zanlısının bir an önce yakalanması, gerçeklerin ortaya çıkmasıydı. Çünkü sessizdi, suskundu... 
     Fazla söze gerek yok. Alarko Holding’in Üzeyir Garih ile İshak Alaton’un bulunduğu katında işler, her gün olduğu gibi gene tıkır tıkır yürüyordu. 
     Beyaz salonda iki kapı var. Biri Alaton’un diğeri Garih’in odasına açılıyor. İshak Alaton, belki alışkanlık, belki rahatlama duygusuyla zaman zaman onun odasının kapısına yöneldi. Ve geri döndü. Artık konuşmayacak, haklı... 
     Ama Türkiye, Alaton’u demokrasinin erdemine inanan biri olarak tanıdı. Konuşmasına alıştı. Renkleri yok etmek, gökkuşağını kaybetmek kime ne yarar sağlayacak 
     Birileri gene kazandı... Konuşan Türkiye içine iyice kapanıyor, ürkütücü olan bu... 
     
Moral dopingi...      Ekonomik kirz de toplumu bezdirdi. 
     Yüzde 11.8 küçülme, ağustos ayı enflasyon verileri, Merkez Bankası’nın gecelik faizleri indirmesi oyun kurgusunu değiştirmiyor. 
     Bu noktada morale ihtiyacımız olduğu kesin. 
     Ama bir başka sorun. Fon’daki bankalardan birisi Demirbank. Satılacak ama hisselerinin ne olacağını bilmeyen bir yatırımcı kitlesi var. Onlar da suskun. Fakat susmayan bir yatırımcıdan söz etmek istiyoruz. 
     Adı Abbas Yıldız... 
     Uğraştı, çabaladı. Umudunu yitirmedi ve Sermaye Piyasası Kurulu ile BDDK’ya bir öneri götürdü. Önerisi "TMSF tarafından ödenmiş olan zararın payıma düşen kısmını ödeyeyim, bankanın satışı sonrası oluşacak yeni bankanın ortağı olayım" biçimindeydi. 
     SPK, 23 Ağustos 2001’de yanıt verdi. 
     Diyor ki 
     "BDDK’nın 6 Aralık 2000 tarih ve 123 sayılı karar uyarınca bankanın temettü hariç ortaklık hakları ile yönetim ve denetimi 4491 sayılı kanun ve değişik 4389 sayılı Bankalar Kanunu’nun 14’üncü maddesinin 3 numaralı fıkrasına istinaden TMSF’ye devredilmiştir. 4389 sayılı Bankalar Kanunu’nun 14’üncü maddesinin 5 numaralı fıkrasına göre sigorta kapsamında bulunan mevduat tutarını aşmamak ve hisselerinin tamamına sahip olmak kaydıyla sermayesine tekabül eden zararları devralmaya yetkili kurum BDDK’dır. Anılan hüküm gereğince, borsadaki Demirbank hisse senetlerinin tümünün mülkiyeti TMSF’ye geçmiştir. Talebinizin BDDK tarafından değerlendirilmesi uygun olacaktır." 
     SPK, böyle bir yanıt veriyor ama BDDK’dan en küçük bir bilgi kırıntısı bile yok. Sanki böyle bir sorun yok Sanki birileri yanlış yapıyor Oysa yanlışı yapanlar ortada. Onun için sesleri çıkmıyor... 
     Suskunluk, çözüm mü 
     
     







İşte yakalandı... 


İngiltere'den 


Siyasilerin ticari işleri 


Adana'da siyasete ve hükümete tepki... 


Cosmos'da bahar 


Okullar açılıyor ama... 


Ya varsa 


Leoparın kuyruğu 


Mazlum da suçlu da çok... 


Suskunluk çözüm değil 


Yermez kim ve ne için öldürdü 


Milliyet’in TIR’ı Cunda’da 


Mirasçı olmak mümkün 


Batan geminin malları bunlar 


</TEXT>
</DOC>
