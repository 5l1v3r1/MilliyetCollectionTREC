<DOC>
<DOCNO> 5851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/siyaset/siy06.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Harun Yahya’ Erbakan mı 
</HEADLINE>
<TEXT>

     ANKARA ANKA 

     Bilim Araştırma Vakfı aracılığıyla şantaj ve tehditte bulunduğu suçlamasıyla tutuksuz yargılanan Adnan Oktar'ın takma adı olarak bilinen Harun Yahya'nın gerçekte Necmettin Erbakan olduğu iddia edildi. 
     Bilim Araştırma Vakfı'nın çıkardığı, çoğunluğu Darwin Teorisi'nin çürütülmesini amaçlayan ve ücretsiz dağıtılan kitapların yazarı Harun Yahya'nın kimliği tartışma konusu oldu. Bu kişinin Erbakan olduğu iddiasını FP içindeki mücadelede yenilikçilere karşı sert yayınlar yapan El - Aziz gazetesi ortaya attı. "Erbakan'ı Tanımamaktaki Israr Niye" başlıklı yazıda Harun Yahya'nın Erbakan olduğu şöyle ifade edildi 
     "Erbakan daima haklı çıktı, daima üstün geldi, daima doğru olanı yaptı, daima özveride bulundu, daima Hakkı üstün tuttu, daima başardı. Harun Yahya müstear ismi ile iman - ı tahkik görevini büyük bir liyakatla, ehliyetle sürdürüyor, gerçek bir hidayet meşalesi oluyor." 
     


 SİYASET 


















</TEXT>
</DOC>
