<DOC>
<DOCNO> 46105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/yazar/okur.html </URL>
<DATE> 2001/10/10/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Bir uçak dolusu dolar 
</HEADLINE>
<TEXT>

     Swissair’in kepenkleri indirmesi bizim bankaları da etkiledi... Sakın şaşırmayın 
     Bizim bankalarla Swissair’in ne ilgisi var diye sormayın. Çünkü dünyada 7 trilyon dolar para dönüyor para, "uyku nedir" bilmiyor. 
     Bankacılık sisteminde döviz, en önemli enstrüman. Hangi ülkenin bankası olursanız olun, elinizdeki nakit dövizi "hesaba geçirmek" ve dünyanın en karlı bölgesinde karlı bir iş yapmak zorundasınız. Bankacılık demek nakit yönetimi demek olduğuna göre ister Türk bankası ister Avrupa bankası olun çook çalışmanız lazım çook... 
     İşte gücü ve nakit yönetimi açısından dünyanın iki güçlü bankası UBS ve Commerzbank... Bizim bankaların çoğu da bu bankalara nakit döviz gönderiyor. Bu dövizleri kendi adlarına açtıkları hesaba geçirtiyorlar. Çünkü hangi banka hangi akılla milyar dolarları kendi kasasında maliyetli bir biçimde tutsun... 
     İşte ismi bizde Türkiye’nin en güçlü bankalarından birisinin döviz transferinin öyküsü... 
     
Önce yükleme...      Bankanın döviz alacağı kaynaklara bir bakalım mı Önce turistik bölgeler, arkasından vatandaşın bankaya yatırdığı dövizlerden başlayalım. Turistik bölgeler, Antalya ve İzmir. Bu illerin bulunduğu bölgedeki şubelerden gelen dövizler, bölge şubesinde toplanıyor. 
     Her akşam 16.00 uçağı ile Commerzbank ve UBS’nin bulunduğu ülkelere gönderiliyor. Kullanılan havayolu ağırlıklı olarak Swissair... 
     Diyelim ki 1 milyon dolar gönderildi. Hesabınıza 999 bin 200 dolar olarak geçiyor. Çünkü 800 dolar komisyon parası ödeniyor. Hesaba geçen döviz artık nakit döviz değil hesap üzerinden döviz takibine giriyor. 
     
Komisyon arttı      Ya da İstanbul ve Ankara üzerinden döviz transfer etmemiz gerekiyor. Bu kez saat 20.00’de uçaklara dövizi yani kağıt parayı yüklüyorsunuz. Yine 800 dolar komisyonu ödüyorsunuz. Ancak bu işin bir de tersini düşünün... 
     Diyelim ki, vatandaş döviz talep ediyor. Döviz yastık altına giriyor. O vakit yurtdışında bulunan bu dövizleri geri istemeniz lazım. Yine havayolu şirketleri yine bankaya komisyon ödemeniz gerekiyor. İşte Swissair zor duruma düşünce bizim bankaların da bu bankalara ödediği komisyon biraz arttı. 850 dolara çıktı. Artık bu işlem biraz daha pahalı bir hale geldi. 
     
Usame bin Ladin’in parası...      Küreselleşmenin hayatımıza nasıl girdiğinin önemli bir göstergesi... 
     Ancaak... Burada önemli bir detay. Her gün uçaklara yüklenen, sayılan bunca para nasıl korunacak Bilmeniz gereken bu işin sigortası olduğu. Şimdi sigorta şirketleri de pek iyi sinyal vermiyor. Yine önemli bir nokta, acaba bankacılık sistemindeki her para hesap üzerinden mi gidiyor Burası da kilit nokta. Çünkü bütün işlemler hesap döviz üzerinden yapılmıyor, o yüzden dünya Usame bin Ladin’in parasını takip ederken kilitlenip kalıyor. Çünkü bankaların çoğunda nakit döviz üzerinden işlem yapılıyor. Bu da işi içinden çıkılmaz bir hale getiriveriyor. 
     
     







Irak, 2 - 3 ay sonra 


Balon haber 


Pentagon’a Türk General 


Ecevit'te Özal sendromu olabilir mi 


"Askeri kuvvet" gerçeği 


Dolarlı eğitim ve dershaneler 


Program revizyon gerektirmiyor, ama... 


"Yaşamak güzel şey be kardeşim" 


Ne fazla aktif ne de ürkek 


Bir uçak dolusu dolar 


Türkiye ve yeni paylaşım masası 


Tarihin mizahı... 


ABD halkına Bin Ladin dopingi 


Tozun günahı ve masumiyeti 


Asker göndermenin faturası büyük 


</TEXT>
</DOC>
