<DOC>
<DOCNO> 9184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/yazar/cankat.html </URL>
<DATE> 2001/02/27/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Kusur İnönü’de mi, yoksa Baykal’da mı 
</HEADLINE>
<TEXT>

     Bilkent Üniversitesi Öğrenci Konseyi, konuşmacı olarak Süleyman Demirel’den sonra, geçen gün Erdal İnönü’yü davet etti. Erdal Bey’in olduğu yerde zarafet ve espri eksik olmaz, malum. Ankaralı bir arkadaşım sırf Erdal Bey’i dinlemek için Bilkent’e gitmiş, o anlatıyordu söylediklerini tam aklında tutamadığı için dertliydi, hatırladığı kadarını aktarıyorum 
     Süleyman Demirel konuşmasının sonunda yorgunluk emareleri gösterince, yardımcıları koşup bir iskemle getirdiler ya, bu sefer iskemle peşin peşin gelmiş. Ayakta durduğu kürsünün arkasına bir iskemlenin yerleştirildiğini gören Erdal Bey, muzipleştiğinde incelen sesiyle takılmış öğrencilere 
     Benim için önceden tedbir alıyorsunuz. Fenalaşırım filan diye... 
     Alkışlarla biten konuşmanın sonunda sıra soru-cevap bölümüne gelmiş. Erdal Bey burada da Deniz Baykal’a takılmadan edememiş 
     Sayın Baykal’ın ortaya attığı "Anadolu Solu" hakkında ne düşünüyorsunuz diye sormuş çocuklar, dudağında yine meşhur gülümsemesiyle cevap vermiş 
     Vallahi ben bu Anadolu Solu denilenden bir şey anlamadım. Bilim çevrelerinde bir kural vardır bir konu anlaşılmadıysa kabahat ya dinleyendedir, ya anlatanda. Ya dinleyen dinlediğini anlamamıştır, ya anlatan anlatmayı becerememiştir. 
     Ee, babasının oğlu tabii 
     
BOĞAZ’IN SEMTLERİ      Pazar günü öğle üzeri Arnavutköy Akıntıburnu’nda yemek yedik. O Akıntıburnu ki, savaş yıllarında palazlanmış müteahhitlerin, kadınlı içkili sahil gazinolarında gönül eğlendirdikleri yermiş. Bugün dekora dönmüş vapur iskelesinin eski yerinde, hemen bitişiğinde Niko’nun meyhanesi varmış. Babamın bizi, iskeleyle karakol arasındaki kıyı lokantalarında balık yemeye götürdüğünü hatırlıyorum. 
     Şimdi rıhtım apartmanlarının altında menemen lokantaları var. Bir de Akıntıburnu’nda ne idüğüne karar verememiş "çağdaş" lokantalar. 
     Bunlardan birinin yöneticisi adaşım olan, güzel, cana yakın, tatlı dilli bir hanımdır. Ondan ve yediklerimizden memnunuz. Ama benim, genelde bir şik yetim var. 
     İsterdim ki, günümüzde Boğaz semtleri giderek birbirinden ayrılsın. Tamam hepsinde balık yensin, ama insanların aklına biri buğulamayı, öbürü midye tavayı, üçüncüsü karides güveci, ne bileyim bir diğeri lüfer ızgarayı getirsin. Kanlıca’da yoğurt yendiği, Emirg n’da çay içildiği gibi... 
     Frenk illerinde belediyeler, orada açılacak dükk nları, işyerlerini, otelleri, lokantaları tarzlarına, mimarlık biçimlerine kadar yönlendirebilirmiş. 
     Lafı uzattım... 
     Boğaza şunu yemeye şuraya, bunu yapmaya buraya gidelim dedirtecek bir düzenlemeye girelim istiyorum. Biz aramızda hep konuşuruz bunu, iki çocuk benimle alay eder oldular. 
     Bir de size söyleyeyim, dedim. 
     
Bilmece gibi bir suçlama      ATİN adlı internet sitesini biliyorsunuz değil mi 
     Yok yok, Mehmet Eymür’ün "Anadolu Türk İnternet’i" değil bu. Yeni bir site "Anadolu Türk İstihbarat Normu". Günün istihbaratı adlı dosyada, bir "derin dedikodu" yapılmış. Bu iş beni aşar, onun için bilenlere soruyorum 
     Kimden bahsediyor 
     Aynen aktaracağım 
     "Pek l , söyleyin bakalım, şimdi söyleyeceğim haberi de biliyor muydunuz 
     Yine uçakların inip kalktığı bir yerde, nasılsa görev verilmiş olan bu değişik üniformalıların, elmasıyla meşhur bir şehrimizde doğmuş olan yöneticisi, bundan yıllar önce nadide bir sahil kasabamızda Y.K. isimli bir tanıdığına güzel bir kumarhane açtırıyor. Kendisi de bu tip yerleri denetleme yetkisine sahip bir kurumun tepesinde görevli. 
     Her hafta cumartesi günleri, kumarhanenin yarı hasılatı kendisine getiriliyor. Tabii ki bu mek n hiç kontrole uğramıyor. Ara sıra formaliteden kontrol yapılıyor. Daha sonra ortaklar, nedense bozuşuyorlar ve her şey ortaya çıkıyor. 
     Neyse, burada önemli olan, memur maaşıyla şu andaki mevcut 12-13 tane gayrimenkulu, bu şahsiyetin nasıl aldığıdır. Daha da önemlisi, önceden de aynı yerde nasıl çalıştığı Bu şahsın nasıl olup da yine bu kadar stratejik bir yerde farklı sektörde de olsa görevlendirildiğidir. Herhalde danışıklı dövüş olsa gerekir. Hayırlı işler"... 
     Dedim ya, "derin dedikodu". Bir bilen varsa, hepimize anlatsın 
     
Siyaset sinir işi      MGK toplantısında olunlara dair Demirel’in ne düşündüğünü merak ediyordum. Bir hafta dayandıktan sonra, pazar günü Fikret Bila ile Serpil Çevikcan’a söyledi. 
     Siyasette küslük olmaz, diye durumu önce bir özdeyişle özetlemiş. Sonra 
     Siyaset enteresan bir iştir, diyor. Bugün adama dünyanın lafını söylersiniz, yarım saat sonra el sıkışmak zorunda kalırsınız. Bugün sana dünyanın lafını söyledim der geçersiniz. Siyaset sinir işidir sinirleriniz dayanacak, dayanmak zorundadır. 
     Kulakları çınlasın, babamın bir sözünü hatırladım. Bir gün davetiye bulup Yassıada duruşmalarına gitmiş. 
     Siyaset Bayar’ın işi, der onun sinir telleri sanki daha kalın, daha sağlam. Menderes’inkiler değildi. 
     
     





'Sol' ekonomi 


Seçim 


Fark normal 


Buzlar erirken 


Kusur İnönü’de mi, yoksa Baykal’da mı 


Kara Çarşamba sonrası için notlar... 


Rota "sakin sular"... 


Kirliyle temiz 


Merkez Bankası Cumhuriyeti 


Hasan Ali Yücel 


Halkın denetimi için çare var 


AB de destek veriyor, ama... 


Hesap vermekten korkmayın 


Merkez Bankası'na başkan aranıyor 


İki bürokrat 


Bir dilekçe taslağı 


Tantan, gözden düşmek istiyorsa... 


Reislik elden gitti mi 


Önce günü kurtaralım sonra ne yapacağımızı tartışırız 


</TEXT>
</DOC>
