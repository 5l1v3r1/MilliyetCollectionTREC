<DOC>
<DOCNO> 1832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/yasam/yas07.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu bir basın toplantısıdır... 
</HEADLINE>
<TEXT>
Şeffaflık böyle olur 
Jüri kararıyla beraat eden çıplak İngiliz, her zamanki kıyafetiyle ’ basın toplantısı yaptı... 
     NEVSAL ELEVLİ Londra 

     İngiliz Adaleti, çıplak dolaşarak halka rahatsızlık vermek suçundan geçenlerde tutuklanan Vincent Bethel’ suçsuz buldu. 
     Hapishanede de çıplak dolaşmakta ısrar ettiği için ağustostan bu yana hücre hapsinde tutulan Coventry’li 28 yaşındaki işsiz Bethell’le ilgili son karar dün verildi. Jüri kararıyla çıplaklıktan’ beraat eden Bethell, o sevinçle mahkeme kapısında da çıplak bir basın toplantısı düzenledi. Bethell, basın toplantısında durumunu, "Bu tarihi bir gün. Çıplaklığın günah olmadığı ispatlandı" sözleriyle özetledi. 
     
     Yakalayan kahroldu 
     Bu sözlerin ardından, bir - iki denemeden sonra bir de taksi bulan Bethell, o hafiflikle’ gözden kayboldu. Bethell’i tutuklayan polis memuru David Mohtab ise, hayal kırıklığına uğradı. Mohtab, "Bir çocuk tacizcisi çıplak halde ilkokul önünde durduğunda ne yapılır diye jüri acaba hiç düşündü mü " diye sordu. 
     


 YAŞAM 
























</TEXT>
</DOC>
