<DOC>
<DOCNO> 22110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/yazar/gureli.html </URL>
<DATE> 2001/05/19/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Kuşku, bilim, aşk 
</HEADLINE>
<TEXT>

     Ekonomik krizden başka laf etmez olduk. Oysa onun kadar, belki ondan da önemli "eğitim sorunu" var. Tabii, aşk da var. 
     Eğitime yeterli kaynak ayrılmamasından yakınılır hep. 
     Ama kendini eğitime adamış ender bir siyaset insanı olan, ilginç düşüncelere sahip bulunan Tınaz Titiz'e göre, eğitime yeterli kaynak ayrılsa, fiziki eksikler giderilse dahi "eğitim sistemimiz içindeki birkaç kritik nokta" çözülmedikçe, eğitimde umut bağlanan amaçlara ulaşılamaz, hatta tam aksi yönde sonuçlarla karşılaşılır. 
     Tınaz Titiz'e göre, bu "kritik noktalar"dan birincisi "kuşkusuzluk"tur. Titiz, bazı gazetecilere gönderdiğini sandığımız bir mektupta adeta çırpınıyor, sorunun üzerine dikkatleri çekmeye çalışıyor. Bakın, ne diyor 
     "Çocuk ve gençlerimiz kendilerine öğretilenler konusunda kuşkuya sahip olmadan eğitiliyorlar. Dolayısıyla da karşılaştıkları bilgileri sorgulama, bunları zihinsel bir süzgeçten geçirme gibi bir alışkanlık edinmiyorlar. 
     İkna olmaya hazır bulundukları alanlarda ve ya ikna edecek beceriye sahip olanlarca herhangi bir 'doğru' konusunda hiç kuşkuya düşmeden ikna ediliyor, bir kısmı da bunları 'inanç' haline getirebiliyor. 
     Böylece hem gerçek inanç sahibi olabilme imkanlarını yitiriyor, hem de Tanrı vergisi meraklarını kuşku ve onun türevi olan yaratıcılıklarını kaybediyorlar. Gerçekte ise, kendilerine öğretilenlerin doğrulukları - matematik ve fizik dahil - görecelidir." 
     Peki bunun sorumlusu kim 
     Tınaz Tiziz, "Öğretmenler değildir, çünkü onlar da öyle eğitilmişlerdir" diyor ve "bu basit görünümlü olgunun müthiş sonuçlarından birini" şöyle açıklıyor 
     "Bilim ile ilişkisini kesmiş bir toplum Çünkü, bilim sistematik kuşkulanmanın bir başka adıdır denilebilir. Tüm keşif ve icatların altında 'kuşku' vardır." 
     
Bir gönderme      Kuşku aslında aşkı da besler. Buradaki kuşku, kıskançlık değildir. Aşık olanın, sevdiğini kıskanması değildir kuşku. 
     Her iki tarafın da aşklarını güçlendirmek, güvene kavuşturmak için kendi duygularından kuşku duymaları, duygularını sorgulamalarıdır. "Ben ne kadar aşığım, aşkın gereklerini ne ölçüde yerine getirebiliyorum " diye hem kendini hem sevdiğini sorgulamasıdır söylemleriyle eylemlerini tartmasıdır. Bu kuşku aşkı besleyicidir, koruyucudur. 
     Kuşkunun üzerine gidilip, tüm kuşku bulutları dağıtıldığında, aşkta karşılıklı güven sağlanır, aşkın ömrü uzar. 
     
Bir şiir      Evrensel Kültür'ün mayıs sayısında Yılmaz Odabaşı'nın "Pervarili Bulutlar"ından tadımlık dizelerle noktalayalım haftayı 
     "tenini sınar bir ustura ince ince sızar kan bir tren sisleri yara yara geceyi çizer raylara bir adam, kapılmış da pervarili bir buluta gider kendi kendine kendi kentine adamı orada unutmuşlar sevgiyi sularda unutmuşlar..." 
     
     







Şehit... 


Ata'nın ruhuyla 


CASA kazaları 


Niyazi olma korkusu 


İşçi düşmanı IMF düzeni mi, KİT düzeni mi 


Anlaşılması zor 


Atatürk'ü Ecevit'in akrabası kurtardı 


Derviş gençlerle 


Kuşku, bilim, aşk 


Irak açmazı 


Borsada yeni pazar 


Bir hastane bir karakol 


19 Mayıs ruhu 


İşiniz zor 


Halkımız "parrra" bekliyor 


</TEXT>
</DOC>
