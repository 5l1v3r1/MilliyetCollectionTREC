<DOC>
<DOCNO> 6593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/11/son/sontur05.html </URL>
<DATE> 2001/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Havalar soğuyacak 
</HEADLINE>
<TEXT>

     Yurdun bazı bölgelerinde önümüzdeki üç gün içinde yağış bekleniyor. Hava sıcaklıkları, 14 Şubat Çarşamba gününden itibaren mevsim normalleri civarına inecek. 
     Devlet Meteoroloji İşleri Genel Müdürlüğü'nden alınan bilgiye göre, yarın Karadeniz, Batı Akdeniz ve Güney Ege'de yağış bekleniyor. 
     Yağışlar Karadeniz'de yağmur, Batı Akdeniz ve Güney Ege'de sağanak yağış şeklinde olacak. Yurdun diğer yerleri ise az bulutlu ve açık geçecek. 
     13 Şubat Salı günü Marmara ve Karadeniz bölgelerinde yağmur beklenirken, Akdeniz ve İç Anadolu'nun güney kesimi sağanak yağışlı olacak. Diğer yerler ise az bulutlu ve açık geçecek. 14 Şubat Çarşamba günü Karadeniz, Doğu, İç ve Güneydoğu Anadolu bölgeleri ile Doğu Akdeniz'de yağış bekleniyor. Yağışlar, Doğu Akdeniz, İç Anadolu ve Güneydoğu Anadolu bölgelerinde sağanak, diğer yerlerde ise yağmur şeklinde olacak. Diğer yerlerde ise az bulutlu ve açık bir hava yaşanacak. Hava sıcaklığının ise önümüzdeki üç gün mevsim normallerinin 4-5 derece üzerinde olması bekleniyor. Sıcaklıkların 14 Şubat Çarşamba gününden itibaren mevsim normallerinin altına ineceği bildirildi. 
     



</TEXT>
</DOC>
