<DOC>
<DOCNO> 41003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/son/sontur05.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Mina Urgan'ın Bodrum'daki evi satılığa çıkartıldı 
</HEADLINE>
<TEXT>

     İngiliz edebiyatından yaptığı çeviriler nedeniyle ''İngiliz edebiyatı duayeni'' olarak anılan, yazdığı kitaplarla en çok okunan yazarlar arasına giren ve geçen yıl yaşama veda eden Mina Urgan'ın Bodrum'daki evi satılığa çıkarıldı. 
     Urgan'ın Bodrum'un Kumbahçe Mahallesi'nde bulunan, 30 yıl önce satın aldığı 2 katlı taş evin, Remaks Aktif Gayrımenkul Danışmanlığı'nca pazarlandığı belirtildi. Gayrımenkul danışmanlığı şirketi yetkilileri, Mina Urgan'dan kalan evin satılmasının, Urgan'ın,1995 yılında vefat eden oğlu Mustafa Targun'un çocuğu Yunus Targun tarafından talep edildiğini söylediler. 
     Urgan'ın evinin, Kerim Ağa Han Uluslararası Mimarlık Ödülü sahibi naif mimar ve şair Nail Çakırhan tarafından yaptırıldığı biliniyor. Minik bir avlu içindeki 2 katlı taş binanın 1. katında şömineli bir salon, ahşap merdivenlerle çıkılan üst katında da 2 yatak odası bulunuyor. Evin minik taşlarla döşenmiş avlusunda eski mermer çeşme dikkati çekiyor. Evin, 73 metrekare kullanım hakkı olmak üzere, 130 metrekarelik alan üzerine kurulu olduğu ifade edildi. 
     
     






</TEXT>
</DOC>
