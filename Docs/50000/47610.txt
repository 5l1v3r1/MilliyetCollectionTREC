<DOC>
<DOCNO> 47610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/ekonomi/eko01.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
MEMURA YÜZDE 10 
</HEADLINE>
<TEXT>

Kasım-aralık enflasyonu yansıtılarak yeniden belirlenecek olan memur maaşlarına, yılbaşında yüzde 10 zam yapılacak. Enflasyon farkı artı 2 puan uygulaması sürecek 
     ANKARA Milliyet 

     Maliye Bakanı Sümer Oral, memura yılbaşında yüzde 10 zam yapılacağını, enflasyon artı 2 puan refah payı uygulamasının da sürdürüleceğini açıkladı. 
     Meclis’e sevkedilen 2002 bütçe rakamlarını açıklamak için basın toplantısı düzenleyen Oral, "Memura 2002 yılında da enflasyonun üstünde bir maaş artışı sağlanacaktır" dedi. Oral, katsayıların ekim ayı sonuna göre belirlendiğini, kasım ayı enflasyon oranı belli olduğunda bu rakamların enflasyon dikkate alınarak yükseltileceğini bildirdi. 
     
     Yeniden belirlenecek 
     Yılbaşı zammı ile birlikte en düşük memur maaşı 245 milyon 680 bin lira, en yüksek memur maaşı da 1 milyar 773 milyon lira olacak. Memur emeklilerinde ise en düşük aylık 266 milyon 810 bin, en yüksek emekli memur aylığı da 1 milyar 373 milyon liraya yükselecek. 
     KİT’lerde sözleşmeli personel ücret tavanı 1 milyar 200 milyon, sözleşmeli personel ücret tavanı 657 sayılı Kanun 4 b ise 1 milyar 106 milyon lira olarak belirlendi. 
     Yeni düzenlemede aylık katsayı ve diğer unsurlar da şöyle belirlendi Aylık katsayı 27.420, taban aylık katsayısı 179.000, yan ödeme katsayısı 8.720. 
     
     İkramiyeler için üç seçenek tartışılıyor 
     Kamu harcamalarının kısılması için gündeme gelen ikramiye ödemeleri konusunda nasıl bir uygulamaya gidileceği henüz kesinleşmedi. Ekonomi yönetimi üç ayrı seçenek üzerinde duruyor. Birinci seçenek ikramiyelerin tümüyle kaldırılması. 
     Ancak bunun yaratacağı rahatsızlık bürokratları düşündürüyor. İkinci seçenek ödemelerinin ertelenmesi, son seçenek de IMF’nin gündeme getirdiği ikramiyelere dokunulmaması, ancak KİT çalışanlarına yılda bir ay ücretsiz izin verilmesi’ seçeneği. 
     
En düşük memur maaşı 245 milyon lira Unvanlar Derece 2001 Ekim 2002 Ocak Net aylık Bin TL Genel Müdür 1 4 1.363.870 1.500.780 Şube Md. Ünv. 1 4 474.830 522.560 memur 9 1 234.750 258.400 Hızmetli 15 1 223.200 245.680 Öğretmen 1 4 427.950 470.980 Öğretmen 9 1 323.500 356.040 İl valisi 1 4 1.611.510 1.773.300 Kaymakam 7 1 583.940 642.620 Hakim 1.sn 1.572.460 1.730.280 Hakim 8 1 581.030 639.400 Başkomiser 2 6 581.100 639.490 Polis mem. 11 1 451.430 496.820 Uz.Doktor 1 4 623.170 685.790 Doktor 8 3 469.280 516.450 Hemşire lise 12 3 290.380 319.600 Mühendis Şant. 1 4 524.360 577.070 Teknisyen büro 12 2 260.030 286.220 Profesör 1 4 959.870 1.056.250 Araştırma gör. 7 1 402.190 442.650 Başkanlık vaizi 1 4 367.270 404.210 Avukat 1 4 515.640 567.480      
     Ek ders, aile yardımı, yabancı dil tazminatı hariç. 2002 Ocak ayı net aylık tutarları, önümüzdeki kasım ve aralık aylarında tüketici fiyat endeksinde meydana gelecek artışlar dikkate alınarak yüzde 10 oranındaki maaş artışını koruyacak şekilde yeniden belirlenecek. 
     



 EKONOMİ 
















</TEXT>
</DOC>
