<DOC>
<DOCNO> 47481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/yazar/cemal.html </URL>
<DATE> 2001/10/18/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
11 Eylül gözleri açtı mı Özellikle Avrupa'da 
</HEADLINE>
<TEXT>

     Türkiye, terörizm belasından çok uzun yıllardır çekiyor. 1970'lerde Kıbrıs'la yükselmeye başladı ilk terör dalgası. 
     Atina'daki Küçük Asya Halklarını Kurtarma Derneği, Küçük İzmir Derneği gibi kuruluşların bize karşı terör dalgasının kabarmasındaki rolü Ankara'da sır değildi. 
     Önce ASALA terörü esti. 
     Dile kolay, 40 diplomatı şehit verdik. 
     ASALA bitti, PKK başladı. 
     16 yıl, 40 bin ölü... 
     Bu arada Hizbullah, İBDA - C, DHKP - C sahneye çıkarıldı. 
     Bir yanda bölücü, bir yanda dinci, bir yanda aşırı sol terör ülkemizin yakasını hiç bırakmadı. 
     Bazı komşu ülkelerdeki dinci diktalar da, laik diktalar da 'demokratik laik Türkiye modeli'ni zayıflatmak, yıkabilmek için bize karşı terör silahını kullandılar. 
     Üstelik Türkiye bazı dost ve müttefik Avrupa ülkelerinden, bırakın dayanışma ve yardımı, anlayış bile göremedi teröre karşı mücadelesinde. Hatta bazıları Türkiye'nin terör silahıyla istikrarsız kılınmasına şöyle ya da böyle destek çıkabildiler. 
     Bu bakımdan en çarpıcı örnek, herhalde, Öcalan'ın sahte Kıbrıs Rum pasaportuyla Yunanistan'ın Kenya Büyükelçiliği'nde yakayı ele vermesidir. 
     Geçelim. 
     11 Eylül gözleri açtı mı 
     Özellikle Avrupa'da ... 
     Terörizme kulp takmanın, terör türlerini tasnif etmenin, terörle mücadelede çifte standardın ne kadar tehlikeli olabileceğini artık bazı Avrupa ülkeleri de görmeye başladılar mı 
     NATO'da, Avrupa Birliği'nde bu açılardan olumlu gelişmeler yaşanıyor. Özellikle NATO'nun almış olduğu kararları çok önemli. Bazı Avrupa ülkelerinde de Usame Bin Ladin'le bağlantılı olmasından kuşku duyulan banka hesapları donduruldu. 
     Bu süreç devam edecek mi 
     Bir başka deyişle 
     Türkiye'nin başına bela terör örgütleriyle, bunların paravan şirketlerini kapsayacak şekilde genişletilecek mi 
     Türkiye'nin NATO'ya geçenlerde verdiği bir PKK dosyası var. Buna göre, terör örgütünün yalnız Almanya'da paravan şirketleri aracılığıyla topladığı para 20 milyon dolar olarak hesaplanıyor. Bu para uyuşturucu kaçakçılığından, haraçtan, insan kaçakçılığından, zorla ve gönüllü olarak toplanan bağışlardan oluşuyor. 
     Almanya ne yapacak şimdi 
     Bu hesapları da donduracak mı PKK'nın paravan örgütlerini yasaklayacak mı Suçluları iade edecek mi Yoksa geçmişte olduğu gibi, "Benim kamu düzenimi ihlal etmiyorlar ki" deyip görmezlikten mi gelecek Almanya .. 
     Eğer öyle yaparsa, sözgelimi NATO içinde alınmış olan 4 Ekim dayanışma kararları havada kalmayacak mı 
     NATO'nun aldığı kararlar çok önemli. Bundan böyle PKK'nın, DHKP - C'nin, İBDA - C'nin ya da Kara Sesçilerin veya paravan örgütlerinin NATO ülkelerinde barınmaları, faaliyet göstermelerinin engellenmesi lazım. 
     Son Birleşmiş Milletler kararlarına göre de bu örgüt üyelerini siyasi göçmen statüsü verilmesi de söz konusu olamaz. 
     İadeleri gerekir. 
     NATO dayanışması da bunu öngörüyor. 
     Bazı Avrupa ülkelerinin bu konuda açık tutum almalarının artık zamanıdır. Yoksa NATO da, müttefiklik de, dostluk da havada kalır. Çifte standart illeti devam eder. 
     Bir not 
     Kimileri, bu konunun şimdi gündeme getirilmesini zamanlı bulmuyorlar. Olabilir. Ben aynı görüşte değilim. Çok büyük bir musibetin, 11 Eylül'ün yaşandığı bir dönem Avrupa'yla terör konuşmanın tam zamanıdır diye düşünüyorum. 
     
     







Üç formül 


Köprü senedi 


Eğrisi, doğrusu... 


11 Eylül gözleri açtı mı Özellikle Avrupa'da 


Başbakan asla yuhalatılamaz .. 


Akşamın ufkunda 


İmama kızıp oruç bozmak 


Pakistan'ın zor tercihi 


Azıcık şarbon iyi gelir 


İstanbul Yaklaşımı’nın detayları 


Bir katilin donundaki para 


Kore'ye asker gönderildiği günler 


Sezer'e restorasyon görevi 


Gökkafes'e adımımı atmayacağım 


Devlet yerine "hizmetler"i küçülüyor 


Biz kandık çocuklar kurtulsun’ 


</TEXT>
</DOC>
