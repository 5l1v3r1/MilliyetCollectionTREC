<DOC>
<DOCNO> 39890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/ekonomi/eko03.html </URL>
<DATE> 2001/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Pamukbank’tan evlilik sinyali 
</HEADLINE>
<TEXT>

Yapı Kredi Bankası ile birleşme veya yabancı ortaklığı değerlendirme aşamasında olduklarını belirten Pamukbank Genel Müdürü Emirdağ, Birleşerek yabancı ortak da bulabiliriz’ dedi 
     AYFER YILDIZ 

     Pamukbank Genel Müdürü Orhan Emirdağ, önümüzdeki dönemde birleşme veya yabancı ortaklığa açık olduklarını söyledi. 
     Emirdağ, "Bugün yalnız yola devam olabilir ama üç sene sonra yalnız yola devam ettiğimizde piyasa payını kaybettiğimizi göreceğimizi düşünüyorum. O yüzden iyi düşünüp doğru stratejik kararlar almamız lazım" dedi. 
     Şu anda Pamukbank’ın bağlı olduğu Çukurova Grubu’nun diğer bankası Yapı Kredi Bankası ile birleşme konusunda verilmiş bir kararları olmadığını da belirten Emirdağ, şöyle konuştu "Rekabet çerçevesinde baktığımızda, Pamukbank’a bir yabancı ortak mı, Yapı Kredi Bankası’na bir yabancı ortak mı, ikisine ayrı ayrı yabancı ortak mı, yoksa birleşerek yabancı bir ortak bulmalı mı konularını değerlendirme aşamasındayız. Birleşik yapıda da olabilir. Çünkü, birleşik yapıyla Türkiye’nin en büyük bankası yaratılmış oluyor." 
     Pamukbank’ın beşinci büyük banka olduğunu, mevduat kaynağı açısından da dördüncü sırada bulunduğunu belirten Emirdağ, şöyle devam etti "Yapı Kredi Bankası ise genellikle birinci, ikinci ya da üçüncü sırada yer alıyor. Böyle bir yapılanmaya yabancı ilgisi çok daha fazla olabilir. Bunların hepsi değerlendiriliyor. Birkaç ay sonra daha belirgin kararları verme aşamasına geliriz." 
     
     Yabancılar daha iyimser’ 
     Kriz atlatıldıktan sonra sektörde hızlı bir büyüme yaşanacağını belirten Emirdağ, "Türkler olarak krizden çok olumsuz etkileniyoruz. Türkiye’yi tanıyan yabancılar, özellikle İtalyan, Fransız ve Almanlar ise Türkiye’nin nüfus potansiyeli ile 10 yıllık bir perspektif içinde dünyanın iddialı ülkelerinden ve en yatırım yapılacak ülkelerinden biri olacağını görüyorlar" dedi. 
     
Ekonomide hava döndü’      Geçen pazartesinden bu yana ekonomideki havanın döndüğünü belirten Orhan Emirdağ, iyimserliğin devam etmesi için faizlerin düşmesinin önemli bir kriter olduğunu söyledi. Enflasyon hedeflemesine geçilmesi gerektiğini dile getiren Emirdağ, şöyle dedi "Ekonomi yönetiminin enflasyonu şu rakamda bekliyorum gibi bir taahhütte bulunması bir anlamda bir çıpa koyması lazım. O çıpaya göre faiz nominal olarak yüksek mi, düşük mü konusunda karar verelim. Şu anda reel faizin yüksekliği, düşüklüğü konusunda önümüzde bir gösterge eksik. O gösterge enflasyon olmuş olacak. Devletin enflasyon hedeflemesiyle, bizde reel faiz beklentilerimizi biraz daha aşağı çekersek, dövizinde buna paralel dengeye gelmesi daha kolay olacaktır." 
     



 EKONOMİ 



















</TEXT>
</DOC>
