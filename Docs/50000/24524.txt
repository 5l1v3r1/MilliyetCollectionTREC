<DOC>
<DOCNO> 24524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/son/sonspo24.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, iç transferde ikinci tur görüşmelerine başladı 
</HEADLINE>
<TEXT>

     Trabzonspor, iç transferde ikinci tur görüşmelerine başladı. 
     Bordo-mavili kulübbün transfer komitesi, ilk olarak Abdulkadir ile bir görüşme yaptı. Ancak bu görüşmede taraflar bir anlaşma sağlayamadı. Abdulkadir görüşme sonrasında yaptığı açıklamada, yönetim ile aralarında büyük bir farkın bulunduğunu belirterek, ''Bu şartlarda anlaşmam çok zor. Ancak tekrar bir görüşme sanırım yapacağız'' dedi. 
     Bordo-mavili kulübün transfer komitesi, bu sezon Akçaabat Sebatspor'da kiralık olarak oynayan futbolcuları Hasan Üçüncü ile yine aynı takımda forma giyen Mehmet Kahraman ile de görüştü. Bu oyuncular hakkındaki kararın bu akşam Trabzon'a dönecek bordo-mavili kulübün başkanı Özkan Sümer'in gelişinden sonra verileceği bildirildi. 






</TEXT>
</DOC>
