<DOC>
<DOCNO> 16350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/15/guncel/gun22.html </URL>
<DATE> 2001/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Alo hasta hayvan’ servisi 
</HEADLINE>
<TEXT>
Hasta hayvanlara ahırında müdahale 
     HAKAN KARABAY Bursa DHA 

     Uludağ Üniversitesi Veteriner Fakültesi, "Alo Hasta Hayvan Servisi" ile hasta büyükbaş hayvanlara, köylere giderek ahırlarında müdahale ediyor. 
     Araç - gereç açısından Türkiye’nin en modern fakülteleri arasında bulunan serviste veteriner hekimler, fakülte kliniğine getirilemeyecek durumdaki büyükbaş hayvanların bulunduğu köylere gidip ahırlarda müdahalede bulunuyor. Tıbbi cihazları ve özel karavanı yanında getiren veterinerler, gerekirse hasta hayvanı karavana yükleyip fakülte kliniğine getirtiyor. Hayvan sahiplerinden sadece 7.5 milyon lira muayene parası aldıklarını anlatan Dekan Prof. Hasan Batmaz, "Kliniğimizde, lazer tedavisinden, ameliyatlara kadar her türlü operasyon yapılıyor. Bize gelen en büyük şikayetlerden biri, durumu ağır büyükbaş hayvanların kaderlerine terk edilmesi. Hayvancılığı teşvik etmek için bu servisi kurduk" dedi. 
     


 GÜNCEL 

































</TEXT>
</DOC>
