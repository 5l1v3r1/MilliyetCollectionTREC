<DOC>
<DOCNO> 9811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/03/siyaset/siy02.html </URL>
<DATE> 2001/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş’ten itiraf... 
</HEADLINE>
<TEXT>
Katrilyona alısmak sanırım zor olacak ’ 
Kendisinin kurtarıcı olmadığını, ekonominin takım işi olduğunu vurgulayan Kemal Derviş, ilk yapacağı şeyin katrilyon kavramına alışmak olduğunu söyledi 
     ANKARA Milliyet 

     Ekonomiden Sorumlu Devlet Bakanlığı görevine getirilmeden önce dün sabah kaldığı Hilton Oteli’nde gazetecilerin sorularını yanıtlayan Kemal Derviş, katrilyon lafına alışması gerektiğini belirterek, "Sanırım zor olacak" dedi. Derviş, gazetecilerin biten program üzerinde çalışıp çalışmadığını sorması üzerine, "Hayır, daha ziyade önümüzdeki, olabilecek programı inceliyorum" diye konuştu. 
     
Türkiye görevimin parçası’      Derviş, Türkiye’ye gelmeden IMF ve ABD’li yetkilerle görüşüp görüşmediği sorusunu da şöyle yanıtladı "Tabii görüştüm. Dünya Bankası’ndaki görevim itibariyle, ekonomik yönetim ve sermaye hareketleriyle uğraşmak zorundayım. Türkiye de dünyanın bir parçası ve dolayısıyla görev alanıma giriyor." Gazetecilerin, "kurtarıcı olarak görüldüğünü" anımsatmaları üzerine de "Bu takım işi" dedi. 
     
Basın peşinden hiç ayrılmadı      Gazetecilerin ilgisine şaşıran Derviş "Gidin biraz dinlenin. Önümüz bayram. Bu kadar sıkı takip edilecek bir şey yok" dedi. 
     Temaslarda bulunmak için otelden çıkan Derviş’e gazeteciler konvoyla eşlik etti. 
     Derviş’i dün sabah CHP’nin son kongresindeki genel başkan adaylarından arkadaşı Hurşit Güneş ziyaret etti. Sonra Erçel’le de kahvaltı yapan Derviş, garajdan kaçtı. 
     
ABD istedi, Ecevit desteklediHARUN GÜREK Ankara 
     Kemal Derviş ismi ilk kez, 21 Şubat’taki ekonomi zirvesinde Hazine Müsteşarı Selçuk Demiralp ile Merkez Bankası Başkanı Gazi Erçel’in "gerekirse istifamızı verelim" açıklamasının ardından gündeme geldi. Ecevit, 1974’te danışmanlığını yapan Derviş’i MHP ve ANAP liderlerine önerdi. Liderlerin sıcak bakması üzerine, Ecevit Derviş’i arayarak, Türkiye’ye davet etti. IMF ve Dünya Bankası heyetlerinin Ankara’da başlattıkları çalışmalar da Derviş’i ön plana çıkardı. 
     Krizin 25 milyar dolarlık bir desteği zorunlu hale getirmesi, Derviş gibi bir ismi zorunlu kıldı. Amerika, IMF ve Dünya Bankası, dış destek sağlamak için ekonomi yönetiminin siyasi etkilerden uzak bir kadroyu şart koşması da Derviş’in şansını artırdı. 
     


 SİYASET 















</TEXT>
</DOC>
