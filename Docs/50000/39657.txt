<DOC>
<DOCNO> 39657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/30/yazar/pulur.html </URL>
<DATE> 2001/08/30/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Sınır ticareti ve yollar... 
</HEADLINE>
<TEXT>

          DOĞU'dan gönderdiğimiz yazılarda, "sınır ticareti"nin, yörenin ekonomisi için ne kadar etkili olduğunu, o bölgede yaşayan insanların ağzından duyurmuştuk. 
     Gümrüklerden sorumlu Devlet Bakanı Mehmet Keçeciler aradı, sınır ticaretinin niçin daraltıldığını anlattı... 
     
     SAYIN Keçeciler'e göre, sınır ticareti giderek düpedüz petrol ithalatına dönüşmüş, mesela 1998'de İran'dan 280 milyon dolarlık ithalat yapmışız, bunun büyük çoğunluğu petrol, ancak 16 milyon dolarlık mal satmışız, ihracat yapmışız. 
     Sınır ticaretinde vergi yok, sadece 17 KDV alınıyor. 
     Keçeciler "Türkiye'nin kaybını düşünebiliyor musunuz dedi 
     "Üstelik rafinerilerde mazot üretemedik, depolarımız mazot doluydu." 
     Peki, şimdi sınır ticaretiyle mazot gelmiyor mu 
     Üstelik kaçak geliyor, karışık geliyor, kalitesiz mazot araçları berbat ediyor. 
     Keçeciler "Sınır ticaretiyle mazot getirmek yerine, İran'dan resmen petrol ithal etsek, varil başına 2 dolar daha ucuza alırız. Oysa sınır ticaretiyle mazot getirenler, bunu pompa fiyatına alıp, burada satıyorlar, daha da pahalıya malediyorlar, üstelik vergisiz..." 
     Keçeciler'e göre sınır ticareti diye tutturanların asıl amacı petrol ithal etmek... 
     
     DİYELİM, Sayın Keçeciler haklı, iyi de bölgenin halkı aç, perişan, her şeye rağmen sınır ticaretinden umutlu, çünkü o günleri yaşamış, bugünleri de yaşıyor. 
     Sınır ticareti haksız kazanç kaynağı olmamış mı 
     Kaçak petrol içeri girmemiş mi 
     Elbette girmiş, ama hala da giriyor, üstelik KDV bile alamıyoruz... 
     
     KEÇECİLER "sınır ticareti"nin asıl amacının sınırdaki illerin ihtiyaçları olduğunu söyledi. Yani Ağrılı İran'dan karpuz getirmişse, bu karpuz Ağrı'da tüketilecek, Vanlı üzüm getirmişse, bu üzüm Van'da yenilecek... 
     Oysa ne olmuş 
     Karpuz memleketi Adana'da İran karpuzu satılmış, Manisa'da üzüm... 
     
     KEÇECİLER, "sınır ticareti"nin bu ilkesinin, Avrupa Gümrük Birliği standartlarına uygun olduğunu söyledi. 
     Hep "Avrupa, Avrupa " diyoruz ya o halde buna da katlanacağız. 
     Peki Vanlının sınır ticaretiyle getirdiği hurmanın, gümrük işleminin Gaziantep'te yapılması nasıl izah edilebilir. 
     Sayın Keçeciler, bu sorunun kendisini değil, Tarım Bakanlığı'nı ilgilendirdiğini söyledi. 
     İyi de vatandaş, "O bakanlık, bu bakanlık " bilmiyor "devlet"i tanıyor, ondan yakınıyor. 
     
     SAYIN Keçeciler'e vatandaşın politikaya olan ilgisizliğini, politikacıya boşvermişliğini anlattık, o da şaşırdı, "Allah Allah gitmemişler mi " diye sordu. 
     Evet gitmemişlerdi, "Milletvekillerimizin yüzlerini unuttuk, sokakta görsek tanımayız " diyen vatandaşlar vardı. 
     
     DOĞULUNUN, ya da Erzurum, Ağrı, Van, Siirt, Diyarbakır'da oturan herkesin, her şeyden şikayete hakkı var ama, şehirleri birbirine bağlayan ana yollardan şikayete hakkı yok. Yukarıda sıraladığımız bu şehirleri birbirlerine bağlayan ana yollar, batı bölgelerinin çok yerinde yok. 
     Bunu yazmamak, büyük bir haksızılık olurdu. 
     
     







Teşvikiye Caddesi 


Vurgun Operasyonu’nda kriz 


Ormanda kaybolmak ya da krizden çıkmak 


Suçlu bulundu Dolar .. 


Mahşerin dört atlısı 


İki nokta... üst üste... 


Mardin’in derdi Habur 


Balon meselesi 


İstanbul’da nefes kesen kovalamaca 


Sınır ticareti ve yollar... 


Geçim terörü 


Hava parasıyla devren prefabrik 


Kalbimi manşet yapsana ’ 


Halk serbest ticaret istiyor 


Liseden taze mezun bir milyon genç sokakta kaldı’ 


Üzeyir bana el sallıyordu 


</TEXT>
</DOC>
