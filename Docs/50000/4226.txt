<DOC>
<DOCNO> 4226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/son/sondun03.html </URL>
<DATE> 2001/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan'da depremde ölü sayısının 11 bine ulaşmasından korkuluyor 
</HEADLINE>
<TEXT>

     Hindistan'ın batısında dün yıkıma neden olan şiddetli depremden sonra, Gucarat'ın Kandla limanı açıklarında dev boyutlarda bir petrol örtüsünün denize yayıldığı bildirildi. 
     Hindustan Times gazetesinin haberine göre, geniş petrol örtüsü hızla dev limana doğru yaklaşırken, komşu liman Wadinar'dan denize açılan 2 gemi, kirlilikle mücadele için çalışmalara başladı. Denizdeki petrol örtüsünün nereden kaynaklandığı bilinmezken, üst düzey bir Hint yetkili, deprem nedeniyle rafinerilerin altındaki toprakta kırıklar meydana geldiyse, ciddi bir çevre felaketiyle karşı karşıya bulunduklarını söyledi. 
     Gucarat kıyısı boyunca, çok sayıda petrol sanayi tesisleri bulunuyor. Bu arada bir başka Hint televizyonu ''Zee News'', ölü sayısının 11 bine ulaşabileceğini ileri sürerken, ulusal haber ajansı PTI de depremde 33 bin kişinin yaralandığını duyurdu. 




</TEXT>
</DOC>
