<DOC>
<DOCNO> 16809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/yasam/yas01.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğlum Ne olur ölme’ 
</HEADLINE>
<TEXT>

Polis memuru babasının ortalığa bıraktığı tabancayla oynayan 6 yaşındaki Hasan kendini vurdu 
     Şanlıurfa’nın Suruç ilçesinde polis memuru olarak görev yapıyor Mehmet altıntaş. Önceki gece nöbetinin bitiminde her zamanki gibi yine eveni döndü. 
     Yorgundu. Eşi ve 6 yaşındaki oğlu Hasan’la bir süre oynadıktan sonra uyumak için yatak odasına çekildi. Ama silahını salondaki masanın üzerinde unuttu. Hem de ağzına mermi sürülü olarak. 
     
     Hasan, vuruldu 
     Bir süre sonra bir patlamayla fırladı yatağından. Oğlu Hasan salonda kanlar içinde yatıyordu. Başucunda ise namlusundan duman çıkan babasının silahı vardı. Belli ki, meraklı Hasan, babasının silahıyla oynarken kazayla kendini vurmuştu. 
     
     Durumu ciddi 
     Oğlunu kaptığı gibi sokağa fırladı polis Mehmet. Kanlar içindeki yavrusunu hastaneye yetiştirirken bir yandan da, Ne olur ölme oğlum ’ diye ağlıyordu. 
     Şanlıurfa Devlet Hastanesi’ne kaldırılan Hasan Altıntaş’a ilk müdahale oracıkta yapıldı. Doktorlar ellerinden geleni yaptılar ama küçük Hasan henüz hayati tehlikeyi atlamadı. 
     


 YAŞAM 


























</TEXT>
</DOC>
