<DOC>
<DOCNO> 3699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/son/sondun05.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Batı Avustralya'da mahkumlar için sendika talebi 
</HEADLINE>
<TEXT>

     Avustralya'nın ''Batı Avustralya'' eyaletindeki bir insan hakları grubu, hapishane koşullarının iyileştirilmesi ve mahkum haklarının korunması için çalışacak sendika kurulmasını istedi. 
     Mahkumlarla dayanışma gruplarından Gözaltında Ölümleri İzleme Komitesi başkanı Kath Mallot, ''Batı Avustralya'' eyaletindeki hapishanelerde olduğunu ileri sürdüğü insan hakları ihlalleriyle mücadele etmek için bir sendika kurulması gerektiğini söyledi. 'New South Wales'' eyaletindeki mahkumların, daha iyi koşullar için mücadele eden bir sendikaları olduğunu kaydeden Mallot, ''Batı Avustralya'' eyaletinde de sendikayla birlikte mahkumların, yine ''New South West''te olduğu gibi bir radyo istasyonuna ihtiyaçları bulunduğunu kaydetti. ''Batı Avustralya'' eyaleti yetkilileri, konuyla ilgili henüz bir açıklama yapmadı. 




</TEXT>
</DOC>
