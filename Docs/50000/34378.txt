<DOC>
<DOCNO> 34378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/spor/spo02.html </URL>
<DATE> 2001/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Oktay’a kontrol 
</HEADLINE>
<TEXT>

     SARI - Lacivertli takımın yeni transferi Oktay dün sağlık kontrolünden geçti. Acıbadem Hastanesi’nde bir dizi testten geçen golcü futbolcu, Başkan Aziz Yıldırım’ın kendisine konuşma yasağı getirdiğini söyledi. Henüz hazır olmadığını da kaydeden Oktay, zamana ihtiyacı olduğunu, lige kadar eski formuna kavuşacağını ifade etti. 
     
     Sociedad sınavı 
     FENERBAHÇE bugün Kadıköy’de ilk kez seyircisinin önüne çıkacak. İspanya’nın Real Sociedad ile sezon öncesi 4. hazırlık maçını oynayacak olan Sarı - Lacivertli takım saat 20.30’da başlayacak karşılaşmanın son çalışmasını dün basına kapalı olarak yaptı. 
     KENDİ evindeki yenilmezlik unvanını bu maçta da sürdürmeyi hedefleyen Fenerbahçe, hazırlık döneminde oynayacağı en ciddi sınavda, Ogün ve Oktay’ın dışında tam kadro mücadele edecek. Karşılaşmanın biletleri kapalı 30, kale arkası 10 milyon liradan satılacak. 
     
     Rangers’tan gözdağı 
     ŞAMPİYONLAR Ligi üçüncü ön eleme turunda Fenerbahçe’nin rakibi olmasına kesin gözüyle bakılan Glasgow Rangers, İskoç Ligi’ndeki ilk maçında fırtına gibi esti. Aberdeen’i deplasmanda 3 - 0 mağlup eden Rangers’ı galibiyete taşıyan golleri yeni transferleri Nerlinger, Lapaty penaltıdan ve Caniggia kaydetti. 
     



 SPOR 


























</TEXT>
</DOC>
