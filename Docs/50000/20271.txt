<DOC>
<DOCNO> 20271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/siyaset/siy04.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tantan Halk desteği yıkılamaz 
</HEADLINE>
<TEXT>

     TOLGA ŞARDAN Tahran 

     İran İçişleri Bakanı Abdülvahet Musavi - Lari’nin konuğu olarak Tahran’a giden İçişleri Bakanı Sadettin Tantan, ANAP lideri Mesut Yılmaz’ın, "Organize Suç Yasası yanlış yorumlanıyor" sözlerine "Bu yasa son derece kaliteli ve nitelikli uyulanmaktadır. Sıkıntı varsa çözüm yeri adliyedir" yanıtını verdi. İlk gün temaslarında Lari’nin yanı sıra İslami Danışma Meclis Başkanı Hüccetül İslam Mehdi Kerrubi ile görüşen Tantan, Büyükelçi Turgut Moralı’nın onuruna verdiği yemeğe katıldı. Yemekte, gazetecilerin soru sorduğu Tantan, Yılmaz’ın eleştirilerini "üstü kapalı" yanıtlayarak, "Bizim bu tür çalışmalarımız kamuoyu desteğiyle var olmuştur. Bulunduğumuz koltuk, halkın desteğiyledir. Çalışmalarımız halkın iradesiyle projelendirilmiştir. Bu gücü hiçbir hareket, menfaat yıkamaz" dedi. 
     



 SİYASET 
















</TEXT>
</DOC>
