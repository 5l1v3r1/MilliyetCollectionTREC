<DOC>
<DOCNO> 17262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/son/sonspo09.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor deplasmanda Adanaspor'a 19 sezondur yenilmiyor 
</HEADLINE>
<TEXT>

     Birinci Futbol Ligi'nde yarın deplasmanda Adanaspoor ile karşılaşacak olan Trabzonspor, rakibine dış sahada 19 sezondur yenilmiyor. 
     İki takım arasında 1974-75 sezonda başlayan Birinci Lig serüveninde Adanaspor, kendi sahasında bordo-mavili takım karşısında en son galibiyetini 1980-81 sezonunda 1-0'lık sonuçla elde etti. 
     Adana'da iki takım arasında yapılan 15 maçın, 4'ü Adanaspor'un, 7'si Trabzonspor'un üstünlüğü ile sona ererken, 4 karşılaşmada ise taraflar sahadan beraberlikle ayrıldılar. 
     Bordo-mavili takım, ligde Adanaspor deplasmanında oynadığı son 4 karşılaşmayı ise galibiyetle kapadı. 
     Trabzonspor ile Adanaspor arasında bugüne dek ligde yapılan 31 karşılaşmada, bordo-mavili takımın 18-5 üstünlüğü bulunurken, 8 maçta beraberlikle sona erdi. 
     Bordo-mavili takım, bu karşılaşmalarda 44 gol atarken, kendi kalesinde 19 gol gördü. 
     İki takım arasında bu sezon Hüseyin Avni Aker Stadı'nda yapılan karşılaşma ise 3-3 beraberlikle sona ermişti. 



</TEXT>
</DOC>
