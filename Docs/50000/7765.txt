<DOC>
<DOCNO> 7765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/19/guncel/gun04.html </URL>
<DATE> 2001/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Cannes çıkarmasının faturası Türkiye'ye 
</HEADLINE>
<TEXT>

Fransız TV kanalları, Cannes'da karaya oturan gemideki 1200 Iraklı Kürt göçmeni, Türk insan tacirlerinin gönderdiğini iddia ediyor... 
     DIŞ HABERLER SERVİSİ 

     Fransa, Cannes kıyılarında karaya oturan Kamboçya bandıralı gemideki 1200 kaçak Iraklı Kürt göçmeni askeri kamplara yerleştirilirken, ülkedeki televizyon kanalları kaçak göç trafiğinin merkezinin Türkiye olduğuna dair yayın yapmaya başladı. Fransız Devlet Televizyonu Kanal 2 ve 3, kaçak göçün İstanbul'daki insan tacirleri tarafından yönetildiğini iddia etti. 
     
Chirac "Bu bir skandal"      Kuzey Irak'tan gelenlerin önce İstanbul'daki ucuz otellerde ya da gecekondularda barındırıldığını ileri süren haber programlarında, Iraklı göçmenlerin Avrupa'ya kapağı atabilmek için bu kez İtalya yerine Fransa'yı seçmelerine de dikkat çekildi. Ayrıca geminin Yunanistan'dan kalktığı, ancak kaçakların gemiye Türkiye'den bindiği ileri sürüldü. 
     Öte yandan Fransa Cumhurbaşkanı Jacques Chirac, 1200 kaçağı taşıyan geminin Fransa kıyılarında karaya oturması olayını "skandal" olarak nitelendirdi ve uluslararası topluluğun bu konuda acil önlem almasını istedi. 
     
Şebeke avında 2 Türk yakalandı      Nice ve Paris’te yapılan ortak polis operasyonları sonucunda, ülkeye kaçak insan getiren bir şebeke çökertildi. Nice'te 2'si Türk 4 kişi, Paris'te de aynı şebekeden 3 kişi yakalandı. Nice'te yakalanan Türkler'in şebekenin elebaşısı oldukları tahmin ediliyor. Journal du Dimanche Gazetesi’nde çıkan habere göre şebekenin, karaya vuran göçmen gemisiyle bağlantısı yok. 
     
Hepsi Saddam'dan kaçıyor      Fransız televizyon kanallarında Irak'tan insan göçü ayrıntılı olarak işlendi. Körfez Savaşı'ndan bu yana nüfusun yüzde 20'sinin yani dört milyon kişinin dIrak'tan kaçtığı belirtildi. Bu insanların çoğunun da doktor ve mühendis olduğu vurgulandı. 
     


 GÜNCEL 





















</TEXT>
</DOC>
