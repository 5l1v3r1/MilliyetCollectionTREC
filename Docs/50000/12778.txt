<DOC>
<DOCNO> 12778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/24/dunya/dun01.html </URL>
<DATE> 2001/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Makedonya’da 200 yaralı 
</HEADLINE>
<TEXT>
Sivillere top ateşi 
     DIŞ HABERLER SERVİSİ 

     Kosova topraklarından sızan Arnavut Ulusal Kurtuluş Ordusu NLA militanlarının Makedon güvenlik güçlerine taciz ateşi açmalarıyla başlayan çatışmalar, Makedon güçlerin dün sabah sivilleri vurmaya başlamasıyla yeni bir boyuta taşındı. 
     Askerlerin önceki gün iki silahsız sivili "yanlış anlama" sonucu vurmasının ardından dün de Kosova Barış Gücü KFOR , ordunun Arnavut militanlara karşı gerçekleştirdiği bombardımanda 150 ile 200 arasında sivilin yaralandığını açıkladı. 
     
20 bin kişi kaçtı      KFOR, sivillerin dün sabah bombardımanın yapıldığı Kalkandelen’in kuzeyindeki köylerden Kosova’ya doğru giderek tıbbi yardım talebinde bulunduklarını bildirdi. 
     NLA’nın sivillerin bir bölümünden destek gördüğü sanılıyor. Makedon ordusu niçin sivillerin hedef alındığına ilişkin bir açıklama yapmamakla birlikte, dün sabahki bombardımanın ardında, NLA’nın destek bulduğu sanılan bölgeleri caydırma yoluyla boşaltma kaygısının yatabileceği kaydediliyor. 
     Çatışmalar yüzünden evlerini terkedenlerin sayısı ise 20 bini buldu. 11 bin 500 Makedonun ülkenin başka bölgelerine kaçtığını belirtirken, geri kalan 8 binden fazla insan da, aralarında Türkiye’nin de bulunduğu komşu ülkelere dağıldı. 
     


 DÜNYA 










</TEXT>
</DOC>
