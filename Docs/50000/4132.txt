<DOC>
<DOCNO> 4132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/ekonomi/eko06.html </URL>
<DATE> 2001/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
62 milyarlık telefon 
</HEADLINE>
<TEXT>

Londra'nın ünlü mücevhercisi De Grisogono'nun siyah - beyaz pırlantalarla donattığı cep telefonlarını almak isteyenler üç ay kuyrukta bekliyor 
     NEVSAL ELEVLİ Londra 

     Dünyanın en pahalı cep telefonu 62 bin sterline yaklaşık 62 milyar TL satışa sunuldu. Üzeri siyah - beyaz pırlantalarla donanmış olan telefon 2001 yılın en gözde telefonları arasında yer alıyor. 
     Londra'nın ünlü mücevhercisi De Grisogono, müşterileri isterse isimlerini pırlantalarla telefonun üzerine işliyor. Pırlanta, yakut ve zümrütlerle işlenen telefonun en büyük özelliği ise siyah pırlantaların da bulunması. 
     Bu telefona sahip olan zenginlerin arasında dolar milyarderi İvana Trump da bulunuyor. 
     Mücevherlerle donatılmış telefonların en ucuzu ise 12 bin sterlin 12 milyar lira . Telefonlara talep o kadar fazla ki, sahip olabilmek için üç ay beklemek gerekiyor. 
     De Grisogono yetkilisi Carolyn Benson, telefonların çok eğlenceli olduğuna dikkat çekerek, "Kulaklarınızda, boynunuzda, parmaklarınızda mücevher taşıyorsunuz, neden telefonunuzda da pırlantalar olmasın" diyor. 
     


 EKONOMİ 

























</TEXT>
</DOC>
