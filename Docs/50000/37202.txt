<DOC>
<DOCNO> 37202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/yasam/yas05.html </URL>
<DATE> 2001/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İnsanlığı göbek bağı kurtaracak 
</HEADLINE>
<TEXT>

Yeni doğan bebeğin göbek kordonundaki kan depolanıyor. Çünkü, ilerde çocuğun zarar gören organlarının yenilenmesi için kök hücreye gerek duyulduğunda bu kan kullanılacak... 
     DIŞ HABERLER SERVİSİ 

     ABD'li anababalar, yeni doğmuş bebeklerinin göbek kordonu kanın depoluyorlar. Neden mi çünkü göbek kordonu kanı, ileri yıllarda zarar gören dokuların yenilenmesinde kullanılması beklenen kök hücreler bakımından oldukça zengin. 
     Yani aileler, bu kanı gelecekte çocuklarının 'sağlık sigortası' olarak görüyor. İşte bu yüzden, kan bankalarına 1300 dolar yaklaşık 1 milyar 800 milyon Türk lirası ödeyerek, göbek kordonu kanının depolanması için özel kasa kiralıyorlar. 
     
     Onlarca banka var 
     Sadece bu kanı depolamak için özel kan bankalarının kurulduğu ABD'de, kanın eksi 240 derecede bir yıl korunması karşılığında 45 ila 95 dolar alınıyor. 
     Kan, bebek doğduktan birkaç dakika sonra bir şırıngayla göbek kordonundan alınıyor. Böylece ileride herhangi bir tedavi için kök hücreye ihtiyaç duyulduğunda embriyoya gerek kalmıyor. 
     ABD'de sadece göbek kordonu kanı depolayan onlarca şirket var. Bunlardan sadece Cyro - Cell isimli firmanın 20 binin üzerinde müşterisi bulunuyor. 
     Yapılan araştırmalar kök hücrelerden, laboratuvar ortamında, sinir, deri, kas ve yağ dokularının geliştirilebileceğini gösteriyor. 
     



 YAŞAM 






















</TEXT>
</DOC>
