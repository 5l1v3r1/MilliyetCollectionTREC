<DOC>
<DOCNO> 30926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/guncel/agun.html </URL>
<DATE> 2001/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜRKİYE’Yİ TANIMAYA GELDİLER 
</HEADLINE>
<TEXT>
AŞK ÇOCUKLARI 
İşsizlik korkusu nedir bilmeyen 35 Avrupalı genç İstanbul'da nargile içti, tavla oynadı, aşktan söz etti 
     ELİF KORAP İstanbul 

     Avrupalı gençler gelecekten korkmuyor, aşkı arıyor, kendilerine güveniyor, N zım Hikmet'i, Yaşar Kemal'i tanıyor, Türkiye'yi mistik buluyor ve dünyayı gezmekten hoşlanıyor. 
     Nereden mi biliyoruz İstanbul Avrupa Gençlik Forumu Derneği AEGEE tarafından düzenlenen yaz üniversitesi programı çerçevesinde İstanbul'a gelen 35 Avrupalı gencin anlattıklarından. 
     Avrupalı gençlerle, İstanbul'u gezdik. Bağlamanın inceliklerini, baklava yapmayı öğrendik, tavla oynayıp nargile içtik. 
     Tamamı üniversite öğrencisi olan ve Yunanistan, Macaristan, Polonya, Hollanda, İtalya, Çek Cumhuriyeti, Makedonya'dan gelen gençler 14 Temmuz'a dek İstanbul'da kalacaklar. 
     Nargileye ve tavlaya büyük ilgi gösteren öğrenciler içinde, bu yeni ortamda hiç yabancılık çekmeyenler Yunanlılardı. Yunanlı gençler nargileyi ve 'tavli' dedikleri tavlayı kendi kültürlerinden de tanıyorlardı. 
     
     N zım ve Yaşar Kemal 
     Gençler Türk edebiyatından kimleri tanıyorsunuz dediğimizde duraksamadan "N zım Hikmet ve Yaşar Kemal" yanıtını verdiler. 
     Ardından da tanıdıkları diğer Türkleri sıraladılar Fatih Terim, Hakan Şükür ve Tarkan, tabii bir de Galatasaray... 
     Avrupalılar iş olanakları konusunda Türk öğrencilerden daha şanslı olsalar gerek ki, görüştüğümüz tüm öğrenciler mezun olduklarında iş sıkıntısı çekmeyecekleri yönünde bir inanca sahip. 
     
     Aşksız yaşanmıyor 
     Gelecek deyince gençlerin en önem verdikleri ve "filozofik" buldukları konu ise aşktı. Polonyalı Aleksandra Hıtszfeld aşk için "arıyorum" derken, Hollandalı Daniel Nuyten aşkı "kendinden bir şeyler verebilmek" olarak tanımladı. 
     Aslında Türkiye'ye geliş nedenleri gibi aşk tanımları da aynı noktada birleşiyordu gençlerin. Geleceklerinde aşkın, kariyerleri kadar önemli bir yeri vardı ve aşk "onsuz yaşanamayacak bir şey"di. 
     



 GÜNCEL 


















</TEXT>
</DOC>
