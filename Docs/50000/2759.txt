<DOC>
<DOCNO> 2759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/yazar/alpay.html </URL>
<DATE> 2001/01/18/ </DATE>
<TIME>  </TIME>
<AUTHOR> Şahin ALPAY  </AUTHOR>
<HEADLINE>
Batı'daki çatlak 
</HEADLINE>
<TEXT>

     Soğuk Savaş'ın sona ermesinden on yıl sonra Batı ittifakındaki manzara şu NATO içinde bir yanda AB, öte yanda ABD ve Türkiye olmak üzere bir güven bunalımı yaşanıyor. ABD, bir yandan Avrupa'da barış ve istikrarın korunmasında AB'nin payının artmasını istiyor ve bu nedenle Avrupa Ortak Güvenlik ve Savunma Politikası'nı AGSP destekliyor. Öte yandan kurulması kararlaştırılan AB Acil Müdahale Gücü'nün NATO'dan dolayısıyla ABD'den bağımsızlaşarak bir "Avrupa Ordusu" haline dönüşmesinden endişe duyuyor. 
     AB ise, ABD'nin dikkatini giderek Uzakdoğu'ya kaydırmasından kuracağı Ulusal Füze Savunma Sistemi ile hem Avrupa savunmasına sırt çevirmesinden, hem de Rusya ve Çin ile silahlanma yarışını tırmandırmasından kaygılı. ABD - AB ayrılıklarının arka planına, iki tarafın savunma sanayileri arasındaki rekabetin gölgesi düşüyor. 
     Türkiye, AB'nin Avrupa'daki krizlerde görev üstlenecek Acil Müdahale Gücü'ne esaslı bir katkı yapmayı önerdi. Ama bunun karşılığında, gücün planlama ve karar organında yer almak istiyor. AB ise, henüz üye olmayan Türkiye'ye ancak danışma mekanizmasında bir yer öneriyor. Bu durumda Türkiye gücün NATO imkanlarından yararlanmasına karşı çıkıyor. 
     Ankara talebini kendini ilgilendiren bölge ile sınırlandırmaya yatkın olduğu işaretini verdi. Sonunda bir uzlaşmaya varılması bekleniyorsa da, bu henüz gerçekleşmedi. 
     Bu arada AGSP bağlamındaki Türkiye - AB anlaşmazlığı, kimi AB çevrelerinde Türkiye'nin AB'ye ABD'nin "truva atı" olarak, ya da "arka kapıdan" Kopenhag kriterlerini yerine getirmeden girme çabasının bir tezahürü olarak yorumlanırken, Türkiye'deki AB aleyhtarı çevrelerde de Acil Müdahale Gücü'nün Türkiye'ye karşı kullanılabileceği kuşkusu dile getirilmekte. 
     Prof. Dr. Ali Karaosmanoğlu, Harp Akademileri Komutanlığı'nın geçen hafta düzenlediği, bu konuların işlendiği sempozyuma çok ilginç bir bildiri sundu. Şöyle diyordu "Kopenhag kriterleri hiç şüphe yok ki AGSP konusunda da Türkiye - AB ilişkilerini etkilemekte. AB bir taraftan Türkiye'nin askeri gücünü, jeostratejik konumunu ve büyük potansiyelini gözardı edememekte, diğer taraftan demokrasideki açıklarını dikkate alarak AGSP konusunda da Türkiye'yi 'eşikte' tutmayı tercih etmekte. Son çözümlemede AB açısından sorun Türkiye'nin karar süreçlerine katılıp katılmamasının ötesinde bir 'Avrupa kimliği' ve bir 'meşruiyet' sorunu niteliğini kazanmakta." 
     Şu soru artık gündemde NATO uzun vadede bir "tarihi kalıntı" olma yolunda. Türkiye güvenliğini AB'nin bir parçası olarak mı sağlayacak Yoksa ABD ve İsrail ile kurduğu stratejik ilişkilere mi bel bağlayacak Görünen o ki, güvenlik gereksinimleri de, Türkiye'nin Kopenhag kriterlerini bir an önce yerine getirerek Avrupalı kimliğini kazanmasını emrediyor. 
     
     





AB böler mi 


Batı'daki çatlak 


Nasıl dostluk 


Köşk'ten izlenimler 


İki bakan daha öldü öldü dirildi 


Yoksulluğa talim etmek istemiyorsak... 


MGK, monarşilerden miras... 


400 bin kaçak yabancı 


Davetin ardından 


Bataklık... Alın, başınıza çalın .. 


Taktik savaşı 


Sözler güzel ya uygulama 


Gecikme değil de nedir 


"Bir de yüzer gezer santrallara bakalım..." 


Ruhi Su’yu anarken... 


62 yıl önce ve sonra... 


AB türküsü 


Kiracı mı kapıcı mı 


Zenginler cemaati yoksullar cemaati 


</TEXT>
</DOC>
