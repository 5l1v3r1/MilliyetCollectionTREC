<DOC>
<DOCNO> 8255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/guncel/gun04.html </URL>
<DATE> 2001/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Onun yaptığını pitbull’ bile zor yapar 
</HEADLINE>
<TEXT>
Cesur yürek Jucy 
Evlerine giren hırsızlarla aslanlar gibi boğuşan Jucy adlı köpek bıçaklandı ama yine de onları kovaladı 
     TAYLAN YILDIRIM İzmir 

     Gece saat 23.00 sıraları. İzmir Kemeraltı 397 sokak 52 numarada oturan Necdet Özoğlu’nun evinin ışıklarının yanmadığını gören iki hırsız, sessizce camdan içeri girdiler. Ancak içeride onları hiç ummadıkları bir sürpriz bekliyordu. Evin köpeği Jucy.’ 
     Gönül rahatlığıyla işe koyulan hırsızlar, ziynet eşyalarını ve televizyonu sırtladıkları gibi geldikleri yoldan kaçmaya çalıştılar ama karşılarına Jucy’ dikildi. 
     
     Paçadan kaptı... 
     Hırsızlardan birini paçasından yakalayan Jucy’, önce tekmelerle bertaraf edilmeye çalışıldı ama o inatçı çıktı. Sahiplerinin ve kendi yaşadığı evi soydurmamak için direndi. 
     Bunun üzerine hırsızlardan biri bıçağı çekerek, kahraman Jucy’i ağzından ve bacağından bıçakladı. Jucy’nin havlamaları ve çıkan gürültüler üzerine paniğe kapılan hırsızlar çaldıklarını alamadan evden uzaklaştılar. 
     Geceyarısına doğru eve dönen 14 yaşındaki Onur Özoğlu, Jucy’i kanlar içinde görünce kaptığı gibi veterinere götürdü. 
     


 GÜNCEL 

















</TEXT>
</DOC>
