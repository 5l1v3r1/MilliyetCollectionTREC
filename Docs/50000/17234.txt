<DOC>
<DOCNO> 17234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/son/sondun15.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Paul McCartney İngiltere'nin en zengin müzisyeni 
</HEADLINE>
<TEXT>

     Efsanevi müzik grubu Beatles'ın üyelerinden Paul McCartney'nin, İngiltere'nin en zengin müzisyeni olduğu bildirildi. 
     İngiltere'nin en zenginleri listesini yayımlayan Sunday Times gazetesi, McCartney'nin geçen yılki 163 milyon sterlinlik yaklaşık 285 trilyon TL kişisel servetinin 713 milyon sterline yaklaşık 1 katrilyon 247 milyar TL yükseldiğini yazdı. 
     En zengin 1000 İngilizin yer aldığı listede McCartney, en zengin müzisyenler arasında birinci olurken, listenin tümünde ise 36'ıncı sırada kendine yer buldu. Gazete, ülkenin en varlıklı kişisinin ismini vermedi. Müzikle uğraşanlar arasında besteci Andrew Lloyd Webber yaklaşık 420 milyon sterlinlik yaklaşık 735 trilyon TL servetiyle, McCartney'nin arkasından gelirken, onu 400 milyonluk yaklaşık 700 trilyon TL serveti bulunan yapımcı Cameron Mackintosh izledi. Grease ve Saturday Night Fever gibi müzikallerin yapımcısı Robert Stigwood 200 milyon sterlinlik yaklaşık 350 trilyon TL servetle 4'üncü, Chrysalis Medya Grubu'ndan Chris Wright, 190 milyon sterlinlik yaklaşık 332 trilyon TL servetiyle 5'inci oldu. Listenin tümü, gelecek Pazar günü yayımlanacak. 




</TEXT>
</DOC>
