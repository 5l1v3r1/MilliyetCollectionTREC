<DOC>
<DOCNO> 32460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/yasam/yas05.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kına gecesi kana bulandı 
</HEADLINE>
<TEXT>

Muhtar Tahir Yesin ile satırlı çete’si, eski muhtarın oğlu Deniz Türkeri’nin kına gecesini bastı... 1 kişi öldü 7 kişi ağır yaralandı 
     AYKUT ÜNLÜPINAR Adana DHA 

     Adana’nın Gülpınar mahallesi muhtarlığı için rekabet eden eski muhtar Mehmet Türkeri ile şimdiki muhtar Tahir Yesin arasındaki husumet bir kına gecesini kana buladı... 
     Her şey Sibel Koç 18 ile Deniz Türkeri’nin 21 kına gecesi eğlencesinde başladı. Erhan Aktaş 20 , kına evinin önünde maytap patlatırken kendisine müdahale eden Tahir Yesin’in oğlu Kemal’i 15 bıçakladı. Yaralanan Yesin, Mehmet Türkeri tarafından hastaneye götürülüp tedavi ettirildi. Taraflar da karakolda barıştırılarak evlerine gönderildi. 
     
Telefon tellerini kestiler...      Ancak önceki gece saat 01.30’da muhtar Yesin, oğulları ve yaklaşık 20 yakını, satır, bıçak, tuğla ve sopalarla harekete geçti. Saldırganlar önce polis çağıramasınlar’ diye kına gecesinin yapıldığı sokağın telefon tellerini kesti sonra da kına yakılan evin camları kırdı. 
     
Çevik Kuvvet ayırdı..      Evden çıkanlara satır ve bıçaklarla saldıran grup mahalleyi ayağa kaldırdı. Mahallelinin karakola gitmesiyle olaydan haberdar olan polis, kavgayı durdurmak için havaya ateş etti. Karakol ve asayiş ekipleri yetersiz kalınca Çevik Kuvvet’ten yardım istendi. 
     
Gelinin babası öldü      Kavgada, sırtından ve vücudunun değişik yerlerinden satırla yaralanan gelinin babası Haydar Koç 46 öldü. Gelin Sibel, Ali 43 , Orhan 42 , Fatma Koç 43 , Ayşe Türkeri 48 , Süleyman Türkeri ve muhtar Yesin yaralandı. Ayakta tedavi edildikten sonra taburcu edilen muhtar Yesin ile birlikte 9 kişi gözaltına alındı. 
     Kına gecesi meydana gelen olayların ardında, damadın babası eski muhtar Mehmet Türkeri ile Tahir Yesin arasındaki seçim rekabetinin yattığı ileri sürüldü. 
     



 YAŞAM 

























</TEXT>
</DOC>
