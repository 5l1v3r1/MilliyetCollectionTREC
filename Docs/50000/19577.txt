<DOC>
<DOCNO> 19577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/04/son/sonspo15.html </URL>
<DATE> 2001/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor Beşiktaş maçına hazır 
</HEADLINE>
<TEXT>

     Birinci Futbol Ligi'nin 31. hafta maçında yarın Beşiktaş ile karşılaşacak İstanbulspor, hazırlıklarını tamamladı. 
     Ligde rahat bir konumda olan İstanbulspor, şampiyonluk yarışından kopan Beşiktaş'ı iyi bir futbolla, BJK İnönü Stadı'nda yenmek istiyor. 
     İstanbulspor Menajeri Sinan Dinler, Beşiktaş'ın gücünün farkında olduklarını kaydederek, ''Ligin son haftalarında seyirciye iyi futbol seyrettirmek istiyoruz. Centilmence bir mücadele olması en büyük dileğimiz. Biz de rahat bir takım olarak kazanmak için elimizden geleni yapacağız'' dedi. 
     Sarı-siyahlıların, yarın saat 19.00'da başlayacak karşılaşmaya, Haluk, Recep, Bekir, Moura, Petkov, Emrah, Saidou, Mithat, Murat, Bushaj, Sertan 11'i ile çıkması bekleniyor. 
     İstanbulspor'da cezalı oyuncu bulunmazken, hafif sakatlıkları süren eki ve Güven'in ise Teknik Direktör Metin Türel'in görev vermesi halinde forma giyebilecek durumda oldukları öğrenildi. 






</TEXT>
</DOC>
