<DOC>
<DOCNO> 46388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/son/sontur16.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Üniversitesi'nde savaş karşıtı eylem.. 
</HEADLINE>
<TEXT>

     İstanbul Üniversitesi İÜ 
     öğrencilerinden oluşan bir grubun, Beyazıt'ta gerçekleştirdiği ABD'nin Afganistan'a yönelik harekatını protesto gösterisi olaysız sona erdi. 
     Slogan ve pankartlarla üniversiteden çıkan grupla, Sahaflar Çarşısı yönünden gelen 2 ayrı öğrenci grubu, ana kapı önünde birleşti. 
     Güvenlik kuvvetlerince çember içine alınan yaklaşık 200 kişilik grup adına yapılan basın açıklamasında, ABD'nin Afganistan'a müdahalesinin ardında ''Sömürge ilişkilerini derinleştirme amacının yattığı'' öne sürüldü. 
     Emperyalistlerin bu savaşla yoksul halklara nasıl bir dünya vaat ettiklerini gösterdikleri, bunun da açlık, sefalet, yoksulluk, savaş ve terör olduğu belirtilen açıklamada, ''Ezilen halkların yanındayız'' denildi. 
     YÖK ve IMF'yi de protesto eden grup, sloganlar eşliğinde girdikleri üniversite yerleşkesinde dağıldı. 
     






</TEXT>
</DOC>
