<DOC>
<DOCNO> 34285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/28/son/sondun05.html </URL>
<DATE> 2001/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de havaların aşırı ısınması manşet haberi oldu 
</HEADLINE>
<TEXT>

     Serin ve yağışlı iklimiyle tanınan İngiltere'de 28 dereceye kadar yükselen sıcaklık şaşkınlık yaratırken, hava durumu haberleri bütün gazete, TV ve internet sitelerinde birinci haber haline geldi. 
     The Times gazetesinin manşetinde yer verdiği haberde, ''İngiltere'nin sıcağı Akdeniz'i gölgede bıraktı'' denilirken, Rio'nun dünü yağmurlu geçirdiği, Karakas'ta puslu bir havanın hakim olduğu, Guetemala'da bulutların gezdiği, ama İngiltere'nin bütün bölgelerinin sıcaktan kavrulduğu belirtildi. 
     The Guardian gazetesi, ''Sonunda İngiltere de başardı... Bizde de hava çok sıcak'' başlığını kullanırken, The Independent, haberi ''Sıcak dalgası yaktı'' başlığıyla verdi. 
     Basın, Londra'da dün gece sıcaklığın 20 derece olduğunu, bugün sıcaklığın 30 dereceye kadar yükselmesinin beklendiğini haber verdi. 







</TEXT>
</DOC>
