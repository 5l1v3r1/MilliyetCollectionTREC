<DOC>
<DOCNO> 6777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/ekonomi/eko11.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Esbank’ta Timur gitti Arı geldi 
</HEADLINE>
<TEXT>

     Esbank’ın genel müdürlük görevini yürüten Ertuğrul Timur görevinden ayrılırken, Timur’dan boşalan koltuğa Yurtbank Genel Müdürü Onur Arı getirildi. 
     Satışa çıkarılan ancak teklif gelmeyen Egebank, Yurtbank, Bank Kapital, Yaşarbank’ın Sümerbank çatısı altında birleştirilme kararı sonrası "geçiş bankası"nın başına Egebank Genel Müdürü Cevdet Erkanlı’nın getirilme kararı alınmıştı. 
     Timur’un yerine Arı’nın getirilmesinden sonra geçiş bankasına dahil edilen Yurtbank yönetiminin Cevdet Erkanlı’ya geçeceği öğrenildi. 
     Timur’un görevinden ayrılmasına, bankadaki personelin görevden alınmasına karşı çıkmasının neden olduğu iddia ediliyor. 
     Bankalara teklif verenlerin açıklanmasından önce de genel müdür yardımcılarının da azaltılmasının istendiği belirtiliyor. 
     
     


 EKONOMİ 




















</TEXT>
</DOC>
