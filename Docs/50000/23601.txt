<DOC>
<DOCNO> 23601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/28/magazin/mag01.html </URL>
<DATE> 2001/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Peter Kohl ile Elif Sözen’in düğününe Alman basını da geniş yer ayırdı 
</HEADLINE>
<TEXT>
1001 Gece Masalı gibi 
Gazeteler birinci sayfalarından verdikleri haberlerde, düğünü 1001 Gece Masalı’na benzettiler. Helmut Kohl bir gazeteye yaptığı açıklamada "Benim düğünüm daha sade olmuştu" dedi 
     FRANKFURT Milliyet 

     Almanya’nın eski başbakanlarından Helmut Kohl’ün oğlu Peter ile işadamı Kemal Sözen’in kızı Elif’in düğünü, Türk medyasının yanı sıra Alman basınında da geniş yer buldu. 
     Bild am Sonntag gazetesi, Peter Kohl’ün ağabeyi Walter’in, istenmeyen düğün görüntülerinin alınmasını engellemek amacıyla Deutsche Welle DW televizyonu kameramanı Murat Işık’a vurduğunu, kamerasını kilisenin kapısına attığını yazdı. 
     Gazete ayrıca, Peter Kohl’ün nik hta Türkçe olarak "Evet kabul ediyorum" dediğini, Türk geleneklerine uygun olarak da yaklaşık 150 bin marklık düğün masrafını Helmut Kohl’ün karşılayacağını yazdı. 
     
Türkiye’de düğünler farklı      Helmut Kohl, düğünden sonra Welt am Sonntag gazetesine yaptığı açıklamada, "Benim düğünüm daha sade olmuştu. 25 arkadaşla bir lokale gidip sadece yemek yemiştik. Türkiye’de ise düğünler farklı ve büyük bir organizasyon olarak yapılıyor" dedi. Gelini Elif Sözen’in Müslüman olmasına saygı duyduğunu anlatan Kohl, kendisinin Katolik, eşi Hannelore’nin de Protestan olduğunu hatırlatarak, "Ailem de eşimi olumlu karşılamıştı" diye konuştu. 
     Gazete, düğünü 1001 Gece Masalları’na benzetirken, İstanbul’un en güzel, en lüks otelinin bu muhteşem geceye ev sahipliği yaptığına dikkat çekti. 
     Berliner Morgenpost gazetesi de, konuklara gönderilen davetiyelerde Kohl’ün de çiçek yerine Mehmetçik Vakfı’na bağışta bulunulması çağrısının Türkiye’de olumlu yankı uyandırdığını belirtti. 
     
Düğünle gelen İstanbul tanıtımıİHSAN DÖRTKARDEŞ DHA 
     Almanya’nın eski Başbakanı Helmuth Kohl’ün oğlu Peter ile işadamı Kemal Sözen’in kızı Elif’in düğünü Alman medyasında ilk haberler arasında yer aldı. Düğün sayesinde İstanbul ve Türkiye’nin geniş tanıtımı da yapıldı. Almanya’nın önde gelen TV kanalları düğüne geniş yer verdi. Devlet televizyon kanalları ARD, ZDF ve Deutsche Welle DW ana haber bültenlerinde düğünden görüntüler yayınlandı. DW, Milliyet ve Hürriyet başta olmak üzere Türkiye’de önde gelen gazetelerin düğün haberlerini yayınlarken, Türklerin bu evlilikle ilgili röportajlarını ekrana getirdi. Alman TV kanalları, düğünün yapıldığı Çırağan Sarayı ile Boğaz’ın eşsiz güzelliklerine de yer verirken, bu sayede Türkiye’nin tanıtımına katkıda bulunmuş oldu. 
     
İstanbul’u gezdiler      Çırağan Sarayı’nda önceki akşam muhteşem bir düğünle dünya evine giren Peter ve Elif Kohl Sözen , dün sabah da İstanbul’u gezdi. Otelden saat 10.30’da ayrılan çift ve Alman konukları, "Taşkent 2" adlı tekneyle Boğaz turu yaptı. Daha sonra otele dönen grup, saat 14.30 sıralarında da Dolmabahçe Sarayı’nı gezmek üzere yola çıktı. Peter ve Elif Kohl, gazetecileri görünce, konuklarını bırakarak, bir taksiyle geri döndüler. Almanya eski Başbakanı Helmuth Kohl de akşam saatlerinde Türkiye’den ayrıldı. 
     
     YARIN AYDINLAR TARTIŞIYOR DERSLERİNİ ALDILAR MI 



 MAGAZİN 










</TEXT>
</DOC>
