<DOC>
<DOCNO> 1888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/son/soneko09.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'den KKTC'ye 3 yıl için 350 milyon dolar kredi 
</HEADLINE>
<TEXT>

     Türkiye-KKTC Ortaklık Konseyi toplantısı sonunda, iki ülke arasında Ekonomi ve Mali İşbirliği Protokolü imzalandı. 
     Devlet Konukevi'nde sabah saatlerinde başlayan ve Devlet Bakanı Şükrü Sina Gürel'in başkanlığını yaptığı Konsey'in dördüncü toplantısı sonunda, Türkiye ile KKTC arasındaki mevcut işbirliği ve dayanışmanın ekonomi ve mali alanlarda derinleştirilmesi amaçlı bir Protokol, Gürel ile KKTC Ekonomi ve Maliye Bakanı Mehmet Bayram tarafından imzalandı. Devlet Bakanı Gürel, Protokolün imzalanmasından sonra yaptığı açıklamada, Konsey toplantısının Türkiye ile KKTC arasındaki ilişkilerin güçlendirilmesi bakımından önemli bir adım olduğunu belirterek, KKTC'ye olan desteğin süreceğini belirtti. Protokol, KKTC'nin transit ticaret, turizm ve eğitim merkezi haline gelmesiyle, KKTC tarımının altyapısının güçlendirilmesi amacıyla Türkiye'nin üç yıllık süre içinde KKTC'ye 350 milyon ABD doları kredi vermesini öngörüyor. 




</TEXT>
</DOC>
