<DOC>
<DOCNO> 41808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/son/sonspo11.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Şampiyonlar Ligi genel klasmanında kaçıncı sırada.. 
</HEADLINE>
<TEXT>

     Avrupa Şampiyonlar Ligi'nde 7. sezonunu yaşayan Galatasaray, bu ligde yapılan genel klasman değerlendirmesinde 14. sırada bulunuyor. 
     Sarı-kırmızılılar, 7 sezonda Şampiyonlar Ligi'nde toplam 45 maç yaparken, 13 galibiyet, 10 beraberlik, 22 de yenilgi alarak, toplam 36puana ulaştı. 
     ''Cim-bom'', bu maçlarda rakip filelere 46 gol atarken, kalesinde ise 75 gol gördü. 
     Galatasaray, Şampiyonlar Ligi'ndeki puan sıralamasında SS Lazio, Arsenal FC, İnter Milan, Sturm Graz ve Bayer Leverkusen gibi takımları geride bırakırken, sarı-kırmızılıların bı yılki grubundaki tüm rakiplerinden puan sıralamasında üst sırada yer alması dikkati çekti. 
     
     Liderlik çekişmesi 
     1992 yılından beri düzenlenen Şampiyonlar Ligi organizasyonunda bugüne kadar alınan sonuçlarda, zirve için 3 takım çekişiyor. 
     İspanya'nın Real Madrid CF ekibi, dün yapılan karşılaşmada İtalya'nın AS Roma takımını 2-1 yenerek 80 puana ulaştı ve gol averajı ile ilk sıraya yükseldi. 
     Sıralamada ikinci durumda bulunan ve bu akşam Hollanda'nın Feyenord takımı ile yapacağı maçı ertelenen Bayern Münih'in yanı sıra 78 puanı bulunan ve Yunanistan'ın Olympiakos takımı ile yapacağı maçı ertelenen İngiltere'nin Manchester United takımı da liderlik için mücadele veriyor. 






</TEXT>
</DOC>
