<DOC>
<DOCNO> 27015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/son/sondun11.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Romanya Devlet Başkanı "Almanya'daki işsiz benden çok maaş alıyor" 
</HEADLINE>
<TEXT>

     Romanya Devlet Başkanı Ion Iliescu 71 , ''Almanya'da işsiz olmanın, Romanya Devlet Başkanı olmaktan iyi olduğunu'' söyledi. 
     Iliescu, Romanya Akademisi'nin Sinaia tatil beldesinde düzenlediği bilim konferansında, ''Almanya'da işsiz olmak, Romanya Devlet Başkanı olmaktan iyidir. Ben ayda 500 dolar civarında kazanırken, Almanya'daki işsiz ayda bin dolar alıyor'' dedi. 
     Devlet Başkanı Iliescu'nun sözcüsü Corvin Ariciuc, Devlet Başkanı'nın, iki ülkenin yaşam standartları arasındaki farkı göstermek için bu örneği verdiğini bildirdi. 
     Iliescu'nun açıklamasının, aylık ortalama maaşın 100 dolar olduğu Romanya'da bilim adamlarının maaşlarının düşüklüğüne ilişkin tartışmalarla aynı zamana denk gelmesi dikkat çekti. 
     Ion Iliescu, geçen Aralık ayında 3. kez devlet başkanı seçilmişti. 






</TEXT>
</DOC>
