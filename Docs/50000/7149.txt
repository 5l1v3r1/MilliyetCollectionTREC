<DOC>
<DOCNO> 7149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/15/spor/spo02.html </URL>
<DATE> 2001/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli’den son uyarı 
</HEADLINE>
<TEXT>

Fenerbahçe’nin hocası, kart konusunda oyuncularına mesaj yolladı 
     YUSUF KOBAL 

     FENERBAHÇE Teknik Direktörü Mustafa Denizli ciddi olmak zorunda olduklarını belirtip, oyuncuların gördükleri kartların ve yaşadığı sakatlıkların rahatsızlık verdiğini bildirdi. Denizli "Keyifli bir yarış içerisindeyiz. Fenerbahçe bütün zorlukları aşacak kalitede takımdır. Ancak kart konusunda dikkatli hareket etmemiz gereken döneme girdik" dedi. 
     DENİZLİ, bugünkü çizgilerinin hedefledikleri çizgiye yakın olduğunu da söyledi. Ünlü hoca, Siirt Jetpa’nın son haftalarda oynadığı futbol ve kendisini umutlandıran sonuçlarla zor bir rakip durumuna geldiğini belirtip "Güzel maç olur. Çevre illerden, Siirt’e gelenler geriye mutlu dönerler. Bütün futbolcularım değerlidir. Biz bir ekibiz" diye konuştu. 
     
Siirt’e tam kadro      FENERBAHÇE’DE dünkü son çalışmaya Rüştü, Mert, Mirkoviç, Uche ve Balic katılamadı. Tedavi olan bu futbolcuların, Siirt maçında oynayabilecekleri dile getirildi. Cezalı Yusuf ve Mirkoviç ile birlikte bütün sakatlarını Siirt’e götürecek Denizli, Andersson ile ilgili "Tedavisini tamamen yapıp, öyle dönecek" dedi. Kafile Siirt deplasmanı için bu kente bu sabah gidiyor. 
     
Şut idmanı      Denizli antrenmana katılan oyuncularına önce dayanıklılık çalışması yaptırdı. Ardından da kalecilerin koruduğu kalelere bol bol şut attırdı. Neşe içinde geçen çalışmada futbolcuların şutlardaki başarı oranı vasatı geçmedi. 
     


 SPOR 





























</TEXT>
</DOC>
