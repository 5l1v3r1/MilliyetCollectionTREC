<DOC>
<DOCNO> 41113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/yazar/tamer.html </URL>
<DATE> 2001/09/08/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
"Telsim'le iş yapmadığımız için şanslıyız" 
</HEADLINE>
<TEXT>

Ericsson'un Başkan Yardımcısı Karl Alsmar "Türkiye bizim için gerileyen bir pazar. Geçen yılki satışı bir daha yakalamamız mümkün değil" 
     LONDRA 

     Ericsson'un Londra'da Saint James Meydanı'nda geçen yıl açılan bölge temsilciliğine adımınızı attığınızda, kendinizi İsveç'te zannediyorsunuz. Açık renk ahşabın yerden tavana egemen olduğu, huzur veren geniş mekanlar yaratılmış. 
     Ericsson'un strateji ve teknoloji zirvesi için buradayız. 30 milyar dolar cirolu bu dev şirketin CEO'su Kurt Hellström, finanstan pazarlamaya, teknolojiden AR - GE'ye tüm başkan yardımcılarını da yanına alıp Stockholm'den zirve için gelmiş. Çoğunluğu Avrupa ve Asya'dan davet edilen gazetecilerle Bank of America ve Deutsche Bank gibi bazı bankaların temsilcilerine geleceğe dönük beklenti ve stratejilerini anlatıyor. 
     Zirvenin ana hatlarını sizlere yarın anlatacağım. Bugün ise 2 başkan yardımcısıyla zirvenin öğle arasında yaptığım söyleşilerden önemli satır başlarını aktarmak istiyorum. 
     Yandaki tablonun net satışlar bölümünde de görebileceğiniz gibi Türkiye, Ericsson'un yağlı müşterilerinden Çin ve ABD gibi devlerin ardında son bir yıllık satışlarda 9. sırada yer alıyor. Ama net satışların hemen yanı başında siparişler bölümünde ise Türkiye'nin adı yok 
     Ericsson'un Orta Avrupa, Ortadoğu ve Afrika'dan sorumlu Başkan Yardımcısı Karl Alsmar "Türkiye bizim için gerileyen bir pazar. Bu gerilemenin nerede duracağı belli değil. 2000 yılı zirveydi. Türkiye'ye satışlarımızda 4'lük ciro oranını tekrar yakalamamız mümkün değil" diyor. 
     Şu sıralar Aria ve Aycell'in altyapı sistemlerinin bir bölümünü yapıyorlar. Onlar bitince Türkiye pazarı Ericsson için iyice küçülecek. Turkcell altyapısını tümüyle yapmışlar. Karl Alsmar sözlerini noktalarken "Telsim'le hiç iş yapmadığımız için kendimizi çok şanlı sayıyoruz" diyor. 
     
Ericsson cirosunda 9. sıradayız  Net satışlar  Siparişler Çin 12 Çin 13 ABD 11 ABD 9 Brezilya 6 Meksika 7 İngiltere 6 Brezilya 6 Meksika 5 Almanya 6 İtalya 5 İtalya 6 Japonya 4 İspanya 6 İspanya 4 İngiltere 5 Türkiye 4 Japonya 4 Almanya 3 İsveç 4      
     
Sadece mayısta 19 milyar adet kısa mesaj atmışız      Cep telefonuyla mesajlaşma yanlız bizim ülkemizde değil, tüm dünyada çok popüler anlaşılan. Ericsson'un pazarlama ve strateşik iş geliştirmeden sorumlu Başkan Yardımcısı Torbjörn Nilsson'un verdiği rakamlar, akıl alır gibi değil. 
     SMS denilen cepten cebe kısa mesajlarda bu yıl, kelimenin tam anlamıyla bir patlama yaşanıyor 
     Ocak ayında tüm dünyada cepten cebe atılan kısa mesaj sayısı 3 milyarmış 
     Mayısta, yani 4 ay içinde bu rakam 6 kattan fazla artarak 19 milyara yükselmiş 
     Aralık ayı için tahmin edilen kısa mesaj sayısı ise tam 25 milyar 
     Ve inanması zor ama bu yıl cep telefonu operatörlerine soluk aldıran da zaten, kısa mesajlardaki bu fantastik büyüme olmuş. Nilsson'dan öğrendiğimize göre durgunluğa rağmen bazı operatörlerin cirolarında bu sayede 20'ye varan artışlar meydana gelmiş. 
     Nilsson, Ericsson'un en tepedeki 3 yöneticisinden biri. Özel söyleşimizde ona sektörü darboğaza sokan aşırı yatırımlar ve fazla kapasitenin hangi alanlarda yoğunlaştığını soruyorum. "Cep telefonunda" diyor ve ekliyor "Bu yıl tüm dünyada 500 - 550 milyon adet cep telefonu satılmasını bekliyorduk. Ama ancak 400 milyon adet satılabilecek. 25 üretici var. Nokia hariç diğerlerinin tümü zarar ediyor. Bunların sayıları mutlaka tek haneli rakamlara düşecek. Ericsson - Sony 50 - 50 ortaklığı da bu alandaki konsolidasyonun ilk adımıdır. Önümüzdeki dönemde başka örnekler de göreceğiz." 
     Mobil telekomünikasyon sektöründe kapasite fazlasının olduğu bir diğer alan da fiber optik ağlar. Nilsson "Bu piyasa dramatik biçimde geri gidiyor. Örneğin ABD, fiber optik ağlarda mevcut kapasitesinin sadece 1'ini kullanabiliyor" diyor. 
     Mevcut kapasitenin 1'i mi dediniz Evet aynen öyleymiş. Sanki gökten para yağmış da koyacak yer bulamayıp fiber optik ağlara yatırmışlar Yakın geçmişteki bu savurganlığı aklım - havsalım almıyor. 
     
     







Merhametsiz toplum 


Gardiyanlar... 


Ecevit'ten çağrı 'Haydi, Türkiye'ye' 


Nevşehir barut fıçısı gibi... 


Katil kim 


Üniversite istiyorlar ama... 


"Kötü olasılık" senaryosu 


Yol hikayesi... 


Selçuk ve yeni anayasa 


"Telsim'le iş yapmadığımız için şanslıyız" 


Yılanları erkekler besler 


İhtimalleri değerlendirin 


Kıbrıs'a da bir Lozan lazımdı 


Açık’ hem batırır hem çıkarır 


Kamyoncu da yükü Ankara’ya kaptırdı 


</TEXT>
</DOC>
