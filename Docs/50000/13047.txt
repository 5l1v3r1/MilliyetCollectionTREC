<DOC>
<DOCNO> 13047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/26/dunya/adun.html </URL>
<DATE> 2001/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
FBI’yı batırdı 
</HEADLINE>
<TEXT>

Rus casusu Hanssen’in, çok gizli izleme teknolojilerini Ruslara sattığı belirlendi 
     DIŞ Haberler Servİsİ 

     Rusya hesabına casusluk yaptığı gerekçesiyle 18 Şubat’ta tutuklanan Amerikan Federal Soruşturma Bürosu’nun FBI ajanı Robert Hanssen’in Amerikan gizli servislerinin kullandığı en modern dinleme ve izleme tekniklerini Ruslara sattığı ileri sürüldü. 
     ABCNEWS internet sitesinin ABD istihbarat kaynaklarına dayanarak verdiği habere göre, kendisi de "FBI Karşı İstihbarat Dairesi"nde çalışırken bu teknikleri kullanan Hanssen bildiği herşeyi Rus istihbaratına aktardı. Böylelikle Ruslar, Amerikalıların kullandığı her türlü izleme yöntemini ve bu faaliyette kullandıkları yüksek teknoloji ürünü cihazların sırlarını ele geçirdi. Şimdiye kadar sadece Amerikalıların sahip olduğu, ancak Rusların eline geçtiği için artık kullanılamaz hale geldiği belirtilen bazı izleme teknikleri şöyle 
     FAR KAMERASI İstihbarat görevlisi olduğu açığa çıkarılan görevlilerin makam otomobilinin farına yerleştiriliyor. Böylece ajanın nereye gittiği naklen izleniyor. 
     MİKRO VERİCİ Karşı taraf ajanın herhangi bir eşyasına veya giysisine, göze çarpmayan, çok küçük fakat son derece güçlü sinyal vericiler yerleştiriliyor. Sinyaller bir kentin her yerinden izlenebiliyor ve hedefin nerede olduğu tespit ediliyor. 
     METAL KIYMIK Casusun otomobili veya kaldığı yerin pencere kenarına, ya da mobilyasına yerleştiriliyor. Çok net dinleme gerçekleştiriliyor. 
     GÖRÜNMEZ MİKROFON Hiçbir metal parçası olmayan ve bu nedenle röntgen ve detektörlere yakalanmayan mikrofon. 
     


 DÜNYA 










</TEXT>
</DOC>
