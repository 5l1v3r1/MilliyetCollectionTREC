<DOC>
<DOCNO> 4233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/son/soneko03.html </URL>
<DATE> 2001/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
SPK kararları açıklandı 
</HEADLINE>
<TEXT>

     Sermaye Piyasası Kurulu İstanbul Yatırım Menkul Değerler A.Ş'nin faaliyetlerinin talebi doğrultusunda 6 ay süreyle geçici olarak durdurulmasına, bu dönemde müşterilerin talebi halinde her türlü takas ve virman işlemlerinin yapılmasına karar verdi. 
     SPK'nın Haftalık Bülteni'nde yer alan bilgiye göre, Kurul, Türkiye Vakıflar Bankası T.A.O'nun talebi doğrultusunda Altın ve Döviz Dayalı Vadeli İşlem ve Opisyon Sözleşmelerinin Alım Satımına Aracılık Yetki Belgesi'nin iptaline karar verdi. 
     Kurul, Emek Sigorta A.Ş'ye İMKB Bülteni'nde ilan edilen Kurul'un kararında öngörülen koşulları yerine getirmesi ve şirkete sermaye artırımını gerçekleştirmesi için 3 aylık süre verilmesini kararlaştırdı. 
     SPK, EMEA Technology İnvestments Risk Sermayesi Fonu'nun, Gorbon Işıl Seramik A.Ş. ortaklarından R. Aziz Gorbon, M. Fatih Gorbon, Orhan R. Gorbon, Zeynep Gorbon, Gorbon Seramik A.Ş. ve Gorbon Sanat Seramik A.Ş'nin sahip oldukları ve şirket sermayesinin yüzde 51'ine tekabül eden pay edimi ile doğacak çağrıda bulunma yükümlülüğü ile ilgili olarak, Fon'un şirketin diğer ortaklarına çağrıda bulunma mükellefiyetinden muafiyet başvurusunun olumlu karşılanmasına karar verdi. 
     Kurul, Doğan Şirketler Grubu Holding A.Ş'nin, Çelik Halat ve Tel Sanayii A.Ş'nin hisse senetleri alımları nedeniyle çağrı yükümlülüklerinden muafiyet talebini, sermaye dağılımı gereğince, yönetim hakimiyetinde hiçbir değişiklik olmaması nedeniyle olumlu karşılanmasını kararlaştırdı. 




</TEXT>
</DOC>
