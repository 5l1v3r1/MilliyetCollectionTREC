<DOC>
<DOCNO> 24533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/son/sontur08.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP'li Sağlık Bakanı "Kriz göründü, kayboldu" 
</HEADLINE>
<TEXT>

     Sağlık Bakanı Osman Durmuş, Devlet Bakanı Yüksel Yalova'nın istifasının yeni bir kriz yaşatmayacağını belirterek, ''Kriz beklentisi yok. Kriz göründü, kayboldu'' dedi. 
     Sağlık Bakanı Durmuş, bazı açılış ve incelemelerde bulunmak üzere geldiği Adana'da, Vali Oğuz Kağan Köksal'ı ziyaret ederek, ilin sorunları hakkında bilgi aldı. 
     Bakan Durmuş, burada bir gazetecinin, Devlet Bakanı Yüksel Yalova'nın istifası ve ülkede yeni bir krizin yaşanıp yaşanmayacağı konusundaki sorusu üzerine, ''Kriz beklentisi yok. Kriz göründü, kayboldu'' dedi. 
     Türkiye'de istikrarın devamı için herkese görev düştüğünü ifade eden Bakan Durmuş, şöyle konuştu 
     ''Siyasetçilerimizin olduğu kadar, bürokratlarımızın, tüm halkımızın ve ekonomiyi kontrol altında tutan tüm özel sektörün biraz daha özenli ve dikkatli olması lazım. Biz de buna özen göstermeye çalışıyoruz. Tabii siyasetçilerimizin de hesap verdiği bazı kesimler var. Bu nedenle zaman zaman gerginlik anlamına gelebilecek şeyler yapılabiliyor ama bunların olmamasını diliyorum.'' 
     







</TEXT>
</DOC>
