<DOC>
<DOCNO> 19813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/06/yasam/yas01.html </URL>
<DATE> 2001/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yumuşak iniş 
</HEADLINE>
<TEXT>

Pilot Necdet Üner, havada motoru duran uçağını, 40 bin nüfuslu mahallenin üzerinden geçirip Seyhan Gölü'ne indirmeyi başardı 
     BÜNYAMİN YIL, AYKUT ÜNLÜPINAR, ALİ GÜLERYÜZ Adana DHA 

     Adana'nın yaklaşık 40 bin kişinin yaşadığı Güzelyalı Mahallesi, dün olası bir faciayı usta bir pilot sayesinde ucuz atlattı. 
     Kartal Özel Havacılık Şirketi'ne ait bir ilaçlama uçağı, deneme uçuşu için Şakirpaşa Havalimanı'ndan saat 11.30 sıralarında havalandı. 
     Şirketin sahibi 32 yıllık pilot Necdet Üner 52 yönetimindeki ABD yapımı 'Pawni Brew' tipi tarımsal ilaçlama uçağının motoru, yakıt pompasında meydana gelen arıza nedeniyle Güzelyalı Mahallesi üzerinde durdu. 
     
     Sadece burnu yaralı 
     Soğukkanlılığını koruyan pilot Üner, düşmek için en güvenli yer olarak mahalleye 500 metre uzaktaki baraj gölünü seçti. 
     Seyhan Baraj Gölü üzerinde irtifa kaybeden uçak, pilot Üner'in usta manevraları ile sahile 15 metre uzaklıkta gövde üstü suya yumuşak bir şekilde 'düştü '. Pilot Üner, sadece camları parçalanan, kanatları kırılmadığı için batmayan uçağından, sadece burnundan hafif yaralanarak inmeyi başardı. 
     Olayı gören balıkçılar da motorlu kayıklarla uçağa yanaşıp pilotu sahile çıkardı. 
     Uçak, Adana Emniyet Müdürlüğü Sualtı Dalgıç Timi’nin çalışmaları sonucu, öğlen saatlerinde sudan çıkarıldı. 
     



 YAŞAM 


















</TEXT>
</DOC>
