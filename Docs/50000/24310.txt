<DOC>
<DOCNO> 24310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/son/soneko32.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine borçlanma programını açıkladı 
</HEADLINE>
<TEXT>

     Hazine Müsteşarlığı, Haziran ayı borçlanma programını açıkladı. 
     Açıklamaya göre, Hazine, en uzunu 6 ay vadeli olmak üzere, Haziran’da 4 ayrı bono ihalesi düzenleyEREK, en az 4.4 katrilyon liralık net satış yapmayı öngörüyor. 
     Hazine açıklamasına göre, ilk ihale, 5 Haziran Salı günü yapılacak. Söz konusu 3 ay 91 gün vadeli ihalede, minumum 100 trilyon lira satış öngörülüyor. 
     Haziran ayının en uzun ihalesi, 12 Haziran Salı günü gerçekleştirilecek. 6 ay 175 gün vadeli ihalede de asgari 100 trilyon liralık satış planlanıyor. Bu ihalede satılacak hazine bonolarının, 18 Nisan 2001’de satışı gerçekleştirilen hazine bonosunun yeniden ihracı olduğu kaydedildi. 
     Hazine’nin 19 Haziran Salı günü düzenleyeceği 3 ay 98 gün vadeli bono ihalesinde en az 1.3 katrilyon lira, 26 Haziran’da düzenleyeceği 4 ay 133 gün vadeli bono ihalesinde ise 2.9 katrilyon liralık satış öngörülüyor. 
     Hazine, açıklanan minumum alış tutarlarına karşın, ihalelere gelen net toplam teklifin en fazla yüzde 80’ine kadar maksimum alış yapabilecek. Kamu kurumlarına yapılacak ortalamadan satışlar, bu limitin dışında tutulacak. Kamu kurumlarına yapılacak satışlar hariç, Haziran ayı içerisinde ortalama ve opsiyon satışı yapılmayacak. 
     Haziran’daki ihalelerde de tek fiyat sistemi uygulanacak. Yatırımcılar, ihaleye katıldıkları fiyat faiz ne olursa olsun, ihalede senet almaya hak kazandıkları takdirde, bu senetleri Hazine’ce kabul edilen en düşük fiyat en yüksek faiz üzerinden alacaklar. 
     Açıklamada, Haziran’da halka arz, TAP, geri alım ihalesi yapılabileceği, bu yöntemlere karar verilmesi halinde gerekli bilgilerin kamuoyuna açıklanacağı kaydedildi. 
     
     







</TEXT>
</DOC>
