<DOC>
<DOCNO> 10888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/11/son/sontur01.html </URL>
<DATE> 2001/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Alkollü taksi şoförü refüje çıktı 
</HEADLINE>
<TEXT>

     İzmir'in Konak ilçesinde sabaha karşı meydana gelen trafik kazası, şans eseri ucuz atlatıldı. Aşırı alkollü taksi şoförü, ters yönde seyrettiği sırada direksiyon hakimiyetini kaybetti, aracıyla orta refüje çıktı. 
     Esat Bıyıklı 44 , 35 T 6634 plakalı taksisiyle Basmane'den Altındağ yönüne giderken, İşçiler Caddesi Boğaziçi Kavşağı'na yaklaştığında ters yöne girdi. 
     Bıyıklı, aracın direksiyon hakimiyetini kaybederek orta refüje çıktı. Olay yerine yakın bulunan trafik ekibi, kaza yapan şoförün yardımına koştu. Ancak, araç sürücüsünün alkollü olduğu görüldü. Esat Bıyıklı polisin alkolmetre cihazıyla test yapmasını istemediği gibi taşkınlık da yapınca, ellerine arkadan kelepçe vuruldu ve alkol testi ancak bu şekilde yapılabildi. Test sonucu, Bıyıklı'nın 178 promil alkollü olduğu ortaya çıktı. Bir yıl içinde ikinci kez alkollü yakalanan taksi şoförünün ehliyetine bir yıl süreyle el konulurken, 54 milyon lira da ceza kesildi. Esat Bıyıklı'nın kaza yaptığını gören meslektaşlarından Ahmet eskin ile Mustafa Baydoğan ise ''böyleleri yüzünden vatandaşlar, hepimizi içkili araç kullanıyor zannediyor. Burada, taksi sahiplerine de görev düşüyor. Her önüne gelene araçlarını teslim etmesinler'' dediler. 




</TEXT>
</DOC>
