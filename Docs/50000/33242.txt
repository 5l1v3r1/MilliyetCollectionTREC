<DOC>
<DOCNO> 33242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/21/son/sontur03.html </URL>
<DATE> 2001/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Öfkeli koca kaynanası ve karısına kurşun yağdırdı... 
</HEADLINE>
<TEXT>

     Güngören'de öfkeli koca, bir süre önce ayrıldığı eşi ile kaynanasını silahla yaraladı. 
     Ali Şirin gece saatlerinde, yaklaşık 3 ay önce ayrıldığı eşi Ebru Şirin'in, annesi Suna Ayabakan ile oturduğu Tozkoparan Dörtyüz Konutlar H-1 Blok'ta bulunan evine geldi. 
     Şirin içeriye girerek eşiyle bir süre konuştu. Daha sonra karı-koca tartışmaya başladılar. Tartışmanın büyümesi üzerine silahına sarılan öfkeli koca, eşi Ebru Şirin ve kaynanası Suna Ayabakan'a ateş ederek evden kaçtı. 
     Açılan ateş sonucu yaralanan anne-kız, silah seslerini duyarak yardımlarına gelen komşuları tarafından bir otomobile bindirilerek SSK İstanbul Hastanesi'ne kaldırıldı. 
     Tedavi altına alınan yaralılardan Ebru Şirin daha sonra İ.Ü İstanbul Tıp Fakültesi Hastanesi'ne sevk edildi. 
     Polis, olaydan sonra bir otomobille kaçtığı tespit edilen Ali Şirin'in yakalanması için çalışmaların sürdürüldüğünü kaydetti. 






</TEXT>
</DOC>
