<DOC>
<DOCNO> 39022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/siyaset/asiy.html </URL>
<DATE> 2001/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Liderler, Anayasa’yı masaya yatıracak 
</HEADLINE>
<TEXT>

ANAP Lideri Yılmaz, Anayasa paketinin olgunlaştırılması kavramını, "eleştirilerle olgunlaşacak" sözleriyle değerlendirdi 
     ANKARA Milliyet 

     Başbakan Yardımcısı Mesut Yılmaz, liderlerin Anayasa değişiklik paketini görüşmek üzere gelecek hafta bir zirve gerçekleştireceğini söyledi. Yılmaz, MGK’da da konuşulan Anayasa paketinin olgunlaştırılması kavramını, "eleştirilerle olgunlaşacak" sözleriyle değerlendirdi. 
     Yılmaz, önceki gece CNN Türk’te yaptığı açıklamalarda, Anayasa değişiklik metninin parti liderleri tarafından yeniden gözden geçirilmesi gerektiğini kaydetti. MGK’nın "paketin olgunlaştırılması" değerlendirmesine, "Nihai metin değil. Olgunlaştırılmasından kasıt, eleştiriler ışığında nihai hale getirilmesi" diyen Yılmaz’ın AB, Ulusal Program ve Anayasa değişiklik paketine ilişkin diğer açıklamaları şöyle 
     AB’de de 312 var 312’ye benzer düzenlemeler AB ülkelerinde de var. AB ülkelerinde geniş yorumlanıyor. Cezalar düşük. 2003’te AB’yle müzakereye oturulursa AB trenini yakalarız. Eylüle Anayasa değişikliği yetişmezse takvimde sapma olur, AB ilişkilerini bir yıl erteler, kopma noktasına getirir. 
     Rapor hayati Kasımda İlerleme Raporu yayımlanacak. Bu seneki rapor hayati önem taşıyor, çünkü bu bizim ilişkilerimiz ulusal belgeye dönüştükten sonra yayımlanacak olan ilk rapor. Bu belge aynı zamanda bizim açımızdan taahhüt niteliğinde. 
     Ortak itiraz "odak" Odak tarifine açıklık getirilmesi genel kabul görüyor. Bizim de, Anayasa Mahkemesi Başkanı’nın ifade ettiği, Genelkurmay’ın ve Sezer’in bir itirazı var. O da parti kapatmanın Anayasa Mahkemesi’nde belli oy çoğunluğuna bağlanmış olması hususu. Yeniden gözden geçirilecek. 
     Herkesin çekincesi var 1982 Anayasası AB ilişkilerinde çok ciddi bir engel. Bu engelin aşılması için belli maddelerde değişiklik yapılması lazım. Bu değişiklikleri yaparken çeşitli kurumların çekinceleri var. Bu kaygıların özüne baktığınız zaman hep karşınıza ulusal güvenlik çıkıyor. 
     Sezer’in itirazı var Sezer’in dikkate alınması gereken itirazı var. "Bizim anayasamıza göre, uluslararası anlaşmalar Anayasa denetimine tabi değil" diyor. Burada bir ikilem ortaya çıkıyor. 
     



 SİYASET 









</TEXT>
</DOC>
