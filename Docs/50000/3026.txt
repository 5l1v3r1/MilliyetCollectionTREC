<DOC>
<DOCNO> 3026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/ekonomi/eko02.html </URL>
<DATE> 2001/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Fon’a alacak önceliği 
</HEADLINE>
<TEXT>

Bankacılık Düzenleme ve Denetleme Kurumu, Fon bankalarının alacaklarını hızla tahsil edebilmesi için yasal düzenleme hazırlığında 
     HARUN GÜREK Ankara 

          Bankacılık Düzenleme ve Denetleme Kurulu'nun BDDK , Tasarruf Mevduatı Sigorta Fonu TMSF bünyesindeki bankaların batık alacaklarını hızlı bir biçimde tahsil etmek için alacaklarda öncelik hakkı rüçhan hakkı istediği öğrenildi. 
     TMSF bankalarının alacaklarının birinci sıraya çıkarılmasını öngören tasarı diğer bankaları da ayaklandırdı. Özel sektör ve diğer kamu bankaları aynı ayrıcalığın kendilerine de tanınmasını istedi. Talebin IMF görüşmelerinde de tartışma konusu olduğu belirtildi. 
     
     Haciz yetkisi alacak 
     Tasarı, BDDK'nın, 11 bankanın "kötü aktif" olarak nitelenen batık kredileri ile bankaların eski sahiplerinin hortumladıkları paraları geri alma işini üstlenen TMSF bünyesindeki Varlık Yönetim Birimi'nin haciz yetkisiyle donatılmasını öngörüyor. Bu tasarıyla "rüçhan hakkı" verildiği de ortaya çıktı. 
     Bu arada, konunun IMF heyetiyle yapılan görüşmelerde de gündeme geldiği kaydedilirken, BDDK'nın görüşmelerde, TMSF bünyesindeki bankaların hemen hemen hepsinin satılmasını beklediklerini aktardığı öğrenildi. 
     Bu arada hukukçular, Fon bankalarının alacaklarına rüçhan hakkı sağlanmasının geçmişe yönelik uygulanamayacağını hatırlattı. 
     Hukukçular, "Bu bankalarda batıkların takibi çoktan başladı. Bunlara uygulanamayacağına göre kararın Fon'daki bankaların batıklarını kurtaramayacağını söylemek yanlış olmaz. Bunun arkasında başka bir neden olup olmadığını da zaman gösterecek" yorumu yaptılar. 
     
     Satılacaklar bugün belirleniyor 
     TMSF’deki sekiz bankadan hangilerinin satılacağının bugün belirlenmesi gerekiyor. Ek Niyet Mektubu’nda yer alan takvime göre, bugün bankaların satış formülünün kesinleşmesi gerekiyor. Bankalar için birleştirerek satış formülünün de gündeme gelebileceği belirtilirken, alıcılardan gelen fiyatlar dikkate alınarak açık artırmaya gidilmesi de sözkonusu olabilecek. 
     
Yasa değişikliği sert bulundu Bankacılarla Bankalar Kanunu'nda yapılacak değişiklikleri içeren yönetmelik tasarısını görüşen BDDK Başkanı Zekeriye Temizel, düzenlemelerde katı olmayacaklarını söyledi 
     KADİFE ŞAHİN 

     BDDK Başkanı Zekeriya Temizel, dün Bankalar Birliği Yönetim Kurulu üyeleriyle İstanbul'da biraraya geldi. 
     Bankalar Kanunu'daki değişiklikleri içeren yönetmelik tasarısı üzerinde görüş alış verişinde bulunulduğunu belirten Temizel, "Tartışılan ve üzerinde uzlaşılmayan hiç bir konu kesinlikle yok. Düzenlemeleri bugünden yarına iki gün içinde uygulamaya koymayacağız, esnek olacağız. Çünkü hızlı ve katı bir şekilde uygulamaya konan değişiklikler bazen olumsuz sonuçlar da doğurabilir" dedi. Toplantı daha çok teknik konuların ele alındığını belirten Temizel, sektör ile olan diyaloğun periyodik toplantılarla devam edeceğini söyledi. 
     Temizel ile yapılan toplantıda karşılıklar kararnamesi, risk yönetimi ve bankaların iştiraklerine sağladıkları kredi ve özkaynak oranları üzerinde konoşulduğunu belirten İş Bankası Genel Müdürü Ersin Özince ise sektörün uluslararası standartlara geçmesinde belli bir uyum süresinin istendiğini bildirdi. 
     Özince, "Süre tanınır ümidindeyim. Çünkü maalesef hala sistemde çok ciddi çarpıklıklar var" dedi. Bankaların iştirakleri ile olan ilişkilerine getirilecek sınırlamaları da değerlendiren Özince, İş Bankası'nın iştiraklerinin yarattığı sermayenin milli sermaye ve kamusal bir sahiplik olarak değerlendirilmesi gerektiğini belirtti. İş Bankası'nın 800 binin üzerinde hissedarı bulunduğunu bildiren Özince, "Mevzuat değişikliği yapanların mutlaka bu milli sermayenin ülke yararına kullanılmasını sağlayacak düzenlemeleri yapacakları inancındayım" dedi. 
     


 EKONOMİ 














</TEXT>
</DOC>
