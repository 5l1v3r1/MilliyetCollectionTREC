<DOC>
<DOCNO> 39907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/guncel/gun07.html </URL>
<DATE> 2001/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisten kaçan HADEP’li öldü 
</HEADLINE>
<TEXT>

     M.AKİF ERDEM İstanbul 

     Zeytinburnu HADEP ilçe binasında polisle bir grup arasında çıkan kovalamaca sonucu iki kişi beşinci kattaki havalandırma boşluğundan aşağı yuvarlandı. 19 yaşındaki gençlerden biri ölürken diğeri de ağır yaralandı. 
     Ankara'da Valilikçe yasaklanan "Dünya Barış Günü" kutlamasına gitmek isteyenleri götürecek iki otobüs, saat 23.00'te polisçe Zeytinburnu HADEP binası önünde durduruldu. Bina çevresinde geniş güvenlik önlemi alan polis, grubu dağılmaları için uyardı. O sırada meydana gelen arbedede bir grup, polisten kaçarak HADEP binasına girdi. Karanlıkta beşinci kattaki havalandırma boşluğunu fark edemeyen Zeynel Durmaz ile Yaşar Özdurak aşağı yuvarlandı. Durmaz hayatını kaybederken Özdurak Haseki Hastanesi'nde tedavi altına alındı. Polis slogan atan ve direnen gruptan 40 kişiyi gözaltına aldı. 
     



 GÜNCEL 

















</TEXT>
</DOC>
