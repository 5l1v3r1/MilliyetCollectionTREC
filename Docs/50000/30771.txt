<DOC>
<DOCNO> 30771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/guncel/gun04.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
600 TONLUK SKANDAL 
</HEADLINE>
<TEXT>
Türkiye, kanserli zeytinyağına doydu 
İspanya’dan dört yıldır ithal edilen zeytin-yağlarında kanserojen maddelere rastlandı... 
     BARCELONA Milliyet 

     İspanya’da ortaya çıkarılan "zeytinyağı skandalı", Türkiye’ye de uzandı. İspanya’da kullanılmış zeytinyağlarının yeniden işlenmesinden elde edilen "orujo" atık tipi yağların toksit maddeler içerdiği ve kanserojene neden olduğu bildirildi. Bu zeytinyağlarının son dört yılda Türkiye’ye yoğun şekilde ihraç edildiği ve sadece geçen yılki rakamın 600 ton olduğu kaydedildi. 
     Atık zeytinyağlarının İspanya Bilimsel Araştırma Yüksek Konseyi’nce yapılan tetkikinde, vücutta kansere yol açan "benzopireno" maddesine rastlandı. İspanya’nın El Pais gazetesi, bu raporun hükümete altı ay önce verildiğini, ancak saklandığını öne sürdü. Sağlık Bakanlığı da "skandal zeytin-yağı"nın kanserojen madde içerdiğini resmen kabul etti. İspanyol hükümeti de üretici firmaların tesislerini kapattı. 
     Gazete, bu tip "atık" zeytinyağlarının başta çok sayıda Arap ülkesi olmak üzere Türkiye’ye de gönderildiğini kaydetti. Türkiye’ye gönderilen zeytinyağlarının ihracatçı firmasının ise "Grupo Koipe" olduğu iddia edildi. 
     Avrupa Birliği de konuyla ilgili soruşturma başlattı. 
     



 GÜNCEL 







cezasız kalmalı mı 









</TEXT>
</DOC>
