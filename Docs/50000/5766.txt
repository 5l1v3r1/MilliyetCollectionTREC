<DOC>
<DOCNO> 5766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/yazar/talu.html </URL>
<DATE> 2001/02/06/ </DATE>
<TIME>  </TIME>
<AUTHOR> Umur TALU  </AUTHOR>
<HEADLINE>
Kuyuya düşen taş 
</HEADLINE>
<TEXT>

     Burada bugün "bir yazı" olacaktı. 
     Başlarken vazgeçtim. Ama işte bir "yazı". 
     Ben yazmadım. Yazan tanımadığım fakat belli ki "yakın" olduğumuz bir okur. Biraz uzaktan ve "tam içinden" bir Türkiye gözlemi, bir umut ülkesi özlemi. 
     Dün "daha iyisini" yazamayacağımı düşündüm. İzninizle, paylaşıyorum. Belki, yazsanız, siz de bunları yazardınız. 
     
     . . . 
     
     Umur usta, umut ver millete yahu, demek istiyor gönlüm ama nasıl veresin ki 
     Hep sanırdım ki, uzaktan davulun sesi hoş gelir kulağa, ama öyle değil 
     Ne kadar uzaklaşsak şu Türkiye davuluna, o kadar boş, tın tın, güm gümlü Ramazan davullarını andırmayan bir nesneye dönüşüyor. 
     İnsanları gibi mi diye geçiyor insanın aklından, vurulan ama duyulmayan insanları gibi mi vurdumduymaz, vurulduduyulmaz diye düşünüyor insan. 
     Sonra her telden sesler çıkıyor, demokrasi, vatan, namus, futbol falan filan diye. Dinliyoruz tüm kulaklarımızla, yetmiyor, kulaklık takıp dinliyoruz, yetmiyor, her diğer sesi kıstırıp dinliyoruz, yine de duyduğumuz tek telle çalınan çiftetellinin yerini bile alamıyor. 
     
     . . . 
     
     Olmaz böyle şey diyoruz, belki kulaklarımızın pası çok, suçu kendimizde arayarak, namusluca, dürüstçe umarız yarın iyi müzik çıkar diye ortaya. 
     Hoppala diyor insan, bu ne hal böyle Hani müzik daha iyi olacaktı, hani vita tenekesiyle de olsa müzik gelecekti kulağımıza 
     Kalmamış olduğunu tespit ediyoruz eski komşuların hani beş dakika içinde düğün olsun, keyiflendiğimizde dört beş ailenin bahçede, evde toplanıp, hadi çağırın gelsinler dendiğinde, gelen komşular kalmamış. 
     Her gün yeni umutlarla, yeni kulaklarla kalkıp acaba uzaktaki davulun sesi bugün hoş geliyor mu deyip dinliyoruz gazetelerin, dergilerin, televizyonların sesini. 
     Hep aynı, hep tekdüze, hep içi boş ve hem de hiçbir müzik kuralına uymayan müzikleri dinleyince, biraz teselli olsun diye, Orhan Abi'yi dinliyoruz. Rahmi Bey'e zeytin dalının altında kahve pişirtip, Zeki rahmetlikle deh deh düldüllü bahçevanı dinleyip kapatıyoruz kulaklarımızı Türkiye'ye, paslarını silip ertesi gün yepyeni, gıcır gıcır türküleri dinleriz diye. 
     
     . . . 
     
     Tamam da Umur usta, biz uzaktayız, kapatıveriyoruz kulaklarımızı, yankılar daha mı az rahatsız eder o başka da, sizler nasıl dayanıyorsunuz bu kargaşaya, bu içi boşluğa 
     Siz nasıl her gün pencereden dışarı bakaraktan, kalem varsa elinizde, kalemi ısıraraktan, yazamazsınız ama küfrederekten, hangi birisini yazayım diye seçim kıvrantılarıyla acı çekerekten, nasıl her gün bu enerjiyi bulup yazılar yazabiliyorsunuz 
     Siz ve öteki yazarlar, nasıl her gün kalkıp eski tas eski hamamların hengamesi içinde yeni bir şeyler bulmaya çalışabiliyorsunuz 
     Her falan filanın yaşam filosofisi olan bir toplumda yaşayanlara umut ver demek kolay, değil mi 
     Ama sizler yine de, hani ya tutarsa kuralına uyaraktan umut verin, belki kaybolan her bir şey, gelir bir gün bulunuverir. Kaybolan insanlar, kaybolan haklar, kaybolan tarihler, kaybolan onurlar, kaybolan değerler belki de, kaybolan eski bayramlar bile bulunuverir bir gün. 
     
     . . . 
     
     Daha kaybolmamış, az da görünse, insana müthiş mutluluk veren bu tür mutluluklar yaşamımızda çok ama çok büyük rol oynuyor bir sıcak bakışlı, bir tatlı sesli, bir güler yüzlü birisinin verdiği mutlulukla gününüz bitsin dileklerimle... 
     Ve her şeye rağmen umutlu olduğunuz için, bunun kaybolmaması umuduyla. 
     
     . . . 
     
     Sevgili "Usta okur - yazar". Sağol 
     
     





Hukukta değişim... 


Şaron "barış"ı 


Zaten yoktular 


İçtüzük ve kürsü 


İç tüzük ve iç kıyafet 


Ekonomi de kayarsa, dikiş tutmaz hiçbir şey 


Fazilet'e ek iddianame şoku 


Giden de pişman 


Irmaklar tersine akacak .. 


Avrupa Diller Yılı 


Ağlanacak halin özeti 


Şaron kazanırsa... 


İlişkiler ağı "nereden nereye..." 


Solda yeni arayışlar 


Kuyuya düşen taş 


Koç hangi ciroyla Fortune 200'e girer 


Dairesi hasar görenler 2 


Karsız üretim olmaz 


</TEXT>
</DOC>
