<DOC>
<DOCNO> 10986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/12/son/sondun05.html </URL>
<DATE> 2001/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Clinton'un Hazine Bakanı Harvard'a başkan oldu 
</HEADLINE>
<TEXT>

     ABD'nin eski Başkanı Bill Clinton döneminin Hazine Bakanı Lawrence H. Summers, Harvard Üniversitesi'ne başkan oldu. 
     Akademik geçmişi kuvvetli olan Summers'ın, Harvard Üniversitesi'nin 27'nci başkanı olarak görev yapacağı, üniversite yetkilileri tarafından duyuruldu. 
     ABD'nin en eski üniversitesi Harvard'ın şu andaki başkanı Neil Rudenstine'ın Haziran ayında emekliye ayrılmasından sonra, 46 yaşındaki Summers'ın görevine başlayacağı belirtildi. Doktorasını da Harvard'dan alan Summers'ın okula aşina olmasının başkanlık görevini almasındaki etkenlerden biri olduğu da üniversite yetkililerince ifade edildi. Summers, Clinton yönetiminde, 1993 ile 1995 yılları arasında uluslararası ilişkilerden sorumlu Hazine Bakanlığı Müsteşarı olarak görev yapmış, 1995'te Hazine Bakan Yardımcılığına atanmış ve Temmuz 1999'dan Clinton'ın görev döneminin sonuna kadar da Hazine Bakanlığı yapmıştı. 




</TEXT>
</DOC>
