<DOC>
<DOCNO> 48170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/son/sondun08.html </URL>
<DATE> 2001/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD bombardımanı ağırlaştırıyor...Jetler Taliban mevzilerini vurdu 
</HEADLINE>
<TEXT>

     ABD jetlerinin Kabil ve Mezar-ı Şerif çevresinde bulunan ön cepheler yakınındaki Taliban mevzilerini vurduğu bildirildi. 
     Ön cephelerdeki ağır bombardımanın, Amerikan kuvvetlerinin Kuzey İttifakı güçleri adına daha saldırganca tutuma girdiğini gösterdiği belirtiliyor. 
     Taliban'ın resmi Bahtar ajansı, bugün Kabil'in 50 kilometre kuzeyindeki cephelerde ağır bombardıman olduğunu duyurdu. 
     Kuzey İttifakı komutanlarından Bismillah Han da, gece boyunca ABD jetlerinin Mezar-ı Şerif dışındaki cephede yoğun saldırılarda bulunduğunu, güneyde iki Taliban üsünü vurduğunu söyledi. Han, ABD jetlerinin Taliban'ın tanklarını ve bir mühimmat deposunu tahrip ettiğini bildirdi. 
     Han, bu iki üs önemli olduğu için vurulmasına çok sevindiklerini belirterek, ''Şimdi Mezar-ı Şerif'e ulaşmak için başarılı bir saldırı başlatma konusunda iyimseriz' dedi. 
     Kuzey İttifakı'nın sözcülerinden Vaisuddin Salik de, ''Kuvvetlerimizin geleceği için bunun büyük bir yardım olacağını ümit ediyoruz'' dedi. 
     Öte yandan bugün Kabil'deki Taliban mevzilerine ABD saldırısı olmadığı, geceden beri Kabil semalarının sessiz olduğu bildiriliyor. 
     






</TEXT>
</DOC>
