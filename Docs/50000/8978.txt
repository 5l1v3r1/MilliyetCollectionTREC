<DOC>
<DOCNO> 8978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/yasam/ayas.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yemeğin kitabını yeniden yazan kadın 
</HEADLINE>
<TEXT>

Tariflerini kepçeyle kaşıkla değil, kalemle kağıtla hazırlıyor. Sanki yemek yapmıyor da bambaşka bir sanat icra ediyor... İşte aşçılığın Türkiye’deki en farklı yüzü Emel Başdoğan... 
     BULUŞMALAR AHMET TULGAR 

     Bütün öğeleri en yeni akımlar tarafından belirlenen "New York’ta Bir Sonbahar" filminde Richard Gere’in oynadığı orta yaşı geçkin zamparanın mesleği de çok trendy’ idi Yemek Şefliği. 
     Evet, sağlıklı beslenme konusundaki bilimsel araştırmalarla yemek şefliğinin en gözde meslekler arasına girmesi son yılların birbirine koşut iki gelişmesi. 
     Foodie’s adlı pastaneleriyle tadanların, televizyondaki yemek sohbeti programlarıyla geniş kesimlerin dikkatini çeken Emel Başdoğan, sağlıklı beslenme ve diyet gibi canalıcı’ konulara ilişkin çarpıcı açıklamalar yaptı 
     
     Hayatım yemek’ 
Bu yemek serüveni nasıl başladı 
     12 yaşındayken, sınıf arkadaşım geliyor, diyor ki, "Sen okula onu getirirdin, bunu getirirdin, sorardın Nasıl olmuş ’ diye". Simyası ve kimyası ile çok erken yaşlardan ilgilendiğimi biliyorum. Ama kazana ne zaman düştüm, ben de bilmiyorum. Mesela Foodie’s’te sabah 06.30’da başlıyorum çalışmaya, akşam bir duş alıyorum... Sonra ne yapar insan, sinemaya falan gider. Hayır, yeni bir pasta için yazmaya başlıyorum. 
     
Yemekleri yazarak mı yapıyorsunuz 
     Evet, yazarak lezzet üretebiliyorum. 
     
Besteciler gibi. Yazarak melodi buluyor ya onlar da. 
     Şöyle oluyor mesela "Ya, ben bir kek istiyorum ama ağzımdaki tadı biraz daha kum gibi olsun istiyorum. Evet, o zaman biraz daha nişasta katmam gerekiyor" diyorum. Artık refleks oldu. 
     
     Ortaçağ tarzı en iyisi... 
Yazdığınız yemeğin lezzetini hissedebiliyor musun 
     Aynen. Hatta dalga geçiyorlar, "İyi ki yazmaktan da kilo almıyorsun" diyorlar. 
     
Teknik olarak en iyi pasta şefi olduğunuzu söylüyorsunuz. Neden 
     İyi bir pasta şefiyim. Çok eski, konvansiyonel yöntemlerin hepsini uygulayabiliyorum. Bu tekniklerle çok yeni lezzetler üretebiliyorum. Pastacılıkta ağırlık hazır ürün kullanımı ve incelmiş el yeteneği ile süslemeye kayabiliyor. Hep deniyor ya "Bizim pastalarımız günlüktür." Bu şu demek "Biz aslında hazır pandispanya tozunu suya katarız, cırt diye fabrika dolduracak kadar yaparız. Sonra derin dondurucuya koyar, günlük olarak çözeriz. Ben ise ortaçağdaki manastırlardaki gibi pandispanya yapıyorum. 
     
     Kanser kremalı pastalar 
Ne demek, "Ortaçağdaki gibi pandispanya" 
     Ortaçağda manastırların etrafında üzüm bağları bulunuyor. Şarabı arındırmak içinse yumurta akı kullanılıyor. Şimdi bir sürü yumurta sarısı kalıyor elde. Bunlar da rahibelere veriliyor. Rahibeler de "pan d’spain" yapıyorlar, yani İspanya ekmeği. Dolayısıyla biz hiçbir sanayi katkısı olmadan kendinden sırılsıklam pandispanya yapıyoruz. 
     
Peki, sanayi tipi malzeme kullanılan pastalar çok mu sağlıksız 
     Şimdi pulverize edilmiş toz haline getirilmiş her şey... Kahveye koyduğumuz süttozu, yumurta tozu... Pulverize edilmiş her şey aşırı oksidasyon demek. Ve bu bir anlamda kanser demek. Ama bu hassaslıkları da çok abartmamak lazım. Kırk yılda bir kızım bir yerden pasta yemişse dünyanın sonu değil. Ama yemesini istemem. 
     
     Üst sınıfın işi 
Keyfimizi de düşünmeliyiz değil mi 
     Tabii ki sigara içilmese iyi olur ama abartmadığın bir ölçüde sigara içiyorsun, o da senin iliğini kemiğini rahatlatıyor, o dengeliyor zaten kendini. 
     
Yemek şefliği neden son yıllarda tüm dünyada en popüler mesleklerden biri oldu 
     Aşçılarla Hollywood starları aynı düzeyde tanınıyor. Çok kazanıyorlar. Mesela ben Amerika’ya okula gittiğim zaman görüyorum, jilet gibi giyinmiş herkes. Arsitokratların çocukları. Paul Bakus’un oğlu mesela sınıf arkadaşımdı. Ve bu aristokrat çocukları okulda yerleri fırçalıyor. 
     
     Beyaz peyniri tam yağlı yiyin’ 
40 yaşındasınız ve 36 beden giyiyorsunuz. Yemekte keyif faktörü sizin için bu kadar önemliyken, nasıl mümkün oluyor bu 
     Şimdi ben tam yağlı bir beyaz peynir ya da sucuk yemeyeceksem, ne yapacağım Tam sıyırtmaya yaklaşmıştım ki buldum. Obezite konusunda hep hastayı suçladı tıp. Ancak, insülinin bizzat yağı üreten hormon anlaşıldı. İnsülin yenilen her şeyden vücut yağı üretiyor. Mesele bu hormonun salgılanmasını kontrol etmek. Üstelik yağı kestiğiniz zaman bu hormonun salgılanışı azalmıyor. Önemli olan bu hormonu fışkırtan un, patates, mısır gibi besinlerin dengesi... O zaman tam yağlı beyaz peyiniri de yiyebilirsiniz. Çünkü peynirin içinde yağ olsa da, bu yağı vücut yağına dönüştürecek insülin kontrol ediliyorsa yani ekmek yemiyorsanız sorun yok. 
     
     Mucize besin Lahana 
Yağ meselesini de mi abartmamalıyız 
     Amerika, son yirmi yılında "fat free yağsız " diye çıldırdı, fakat yağsız yedikçe obez oldular. Çünkü mesele hangi yağ olduğu. Evde kızarmış tavuk yemiş çocuğum, hiç önemli değil. Ama dışarıdaki başka bir yağ. İşte o başkalığı sağlayan katkılar ileride de kalp damarlarına zarar veriyor. Ama bu işi çok abartırsak "lahana ye, lahana suyu iç" şekilinde yaşamalıyız. 
     
Neden lahana Lahana çok mu sağlıklı bir şey 
     Evet. Bir de lahana hücre duvarlarını sağlamlaştırdığı için birindeki kötü etkinin diğer tarafa geçmesini engelliyor. Beri yandan, vücutta öyle bir şey ki, bir sürü zararlı bir şey geliyor ama vücudun bir de ordu sistemi oluyor, askerler, mesele bu askerlerin her zaman etkin olması. Bakın görüyor musunuz, gene askerin emniyetine olan güvenimizi mi Bu askerlerin görevini tam yapabilmesi için de vücutaki en önemli şey keyif. Stres hormonu bunları durduruyor. 
     


 YAŞAM 

















</TEXT>
</DOC>
