<DOC>
<DOCNO> 18002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/son/soneko08.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Domates fiyatları aldı başını gidiyor 
</HEADLINE>
<TEXT>

     Antalya yöresinde, domates fiyatları tırmanışa geçti. Geçen hafta kilosu 700 bin liradan satılan domates, bu hafta 900 bin liraya yükseldi. 
     Antalya Büyükşehir Belediyesi Toptancı Hal Müdürlüğü'nden alınan bilgiye göre, domatesin fiyatı geçen haftaya göre 200 bin lira artarak, 900 bin liraya çıktı. Geçen hafta birinci kalite domates 700 bin liradan işlem görürken, ikinci kalite domates 400 bin, çıkma domates ise 150 bin liradan alıcı bulmuştu. 
     Bu hafta ise birinci kalite domates 900 bin liradan işlem görüyor. İkinci kalite domates 600 bin, çıkma domates ise 250 bin liradan alınıp satılıyor. 
     Öte yandan, domates fiyatlarının yükselmesine karşılık, geçen yıl enflasyonun nedeni olarak gösterilen sivribiber fiyatları düşmeye başladı. 
     Geçen hafta, birinci kalite sera ürünü sivribiber 500 bin liradan satılırken, bu hafta ise 350 bin liradan piyasaya sürüldü. 







</TEXT>
</DOC>
