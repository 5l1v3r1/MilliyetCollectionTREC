<DOC>
<DOCNO> 16863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/son/sondun21.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Burundi'de darbe oldu 
</HEADLINE>
<TEXT>

     Burundi'de devlet radyosunda, Devlet Başkanı Pierre Buyoya'nın hükümetinin devrildiğini açıklamasından sonra yayınlanan bildiride, ''Ulusal Genç Yurtsever Cephe''nin Pasteur Ntarutimana başkanlığında iktidarda olduğu açıklandı. 
     Radyoevi civarında silah sesleri duyulduğu bildirildi. Silah seslerine rağmen, başkent Bujumbura'nın sakin olduğu belirtiliyor. Azınlıktaki uzun boylu Tutsi halkına mensup Buyoya, 1996'da iktidara geldi. Buyoya, şu anda ülkesinde değil. Buyoya, Gabon'un başkenti Libreville'de, Hutu halkına mensup asi gerilla temsilcileriyle görüşüyordu. 
     Ülkede 1993'ten beri zaman zaman devam eden iç savaş 200 bin can aldı. Burundi Hükümet Sözcüsü Luc Rukingama ise mevcut durumdan net bilgileri olmadığını söyledi. Sözcü, ''Söylentiler var, doğrulayamıyoruz. Buyoya Libreville'e gitti. Müzakerelerde'' dedi. 




</TEXT>
</DOC>
