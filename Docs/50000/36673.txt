<DOC>
<DOCNO> 36673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/12/siyaset/siy02.html </URL>
<DATE> 2001/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Süddeutsche Zeitung Yılmaz tabu yıkıyor 
</HEADLINE>
<TEXT>

Alman gazetesinde "Yılmaz, Türkiye’nin Avrupalı bir ülke olamamasından orduyu sorumlu tutuyor" ifadesi yer aldı 
     BERLİN Milliyet 

     Alman Süddeutsche Zeitung gazetesi, Türkiye’deki gelişmeleri değerlendirirken, ülkede birçok kimsenin "sosyal patlamadan" söz ettiğini ve hükümete olan güvenin düştüğünü, Mesut Yılmaz’ın bir "tabuyu yıkarcasına" yaptığı açıklamaların da büyük tartışmalara yol açtığını dile getirdi. 
     Laila adlı ünlü kulübün önünde içeriye girecek kadar parası olmayan gençlerin ülkedeki krizden kazananların şaşaalı yaşamına karşı sembolik protestosunun, aslında ülkenin sinir teline dokunduğuna dikkat çeken gazete, ülkedeki bu gergin ortamda parti kongresini yapan ANAP lideri Yılmaz’ın bir "tabuyu yıkma" girişiminde bulunduğunu belirtti. 
     
"Orduyu sorumlu tuttu"      "Mesut Yılmaz, Türkiye’nin Avrupalı bir ülke olamamasınından orduyu sorumlu tutarak, sorunun milli güvenliğe bakış açısında yattığını dile getirdi" diyen Süddeutsche Zeitung, "Kürtçe Radyo yayınını da bu güvenlik mülahazasına giren konulardan biri olarak gösterdi. 
     Yılmaz’ın bu açıklamalarına ordudan sert tepki geldiği ve ordunun da ülkeyi bu duruma hükümetin seyirci kaldığı yolsuzluk sisteminin getirdiğine dikkat çektiği ifade edilen yazıda, ANAP’ın seçimleri kazanma şansı olmadığı için Yılmaz’ın böyle spektakülatif hamle yaptığı şeklinde bazı gazetelerde yorumlar bulunduğu kaydedildi. Türk gazetelerinden tartışmayla ilgili açıklamaları derleyen Süddeutsche Zeitung, bazılarının ordunun etkinliği üzerine tartışmayı iyi bulduğunu belirtti ve sert eleştiriler üzerine ANAP yönetiminin Yılmaz herhangi bir kuruluş veya kişileri kastetmedi’ diye ortalığı yumuşatmaya çalıştığını kaydetti. Yazının sonunda, ılımlı İslamistler’ diye tanımlanan Tayyip Erdoğan grubunun kuracağı yeni partiyi hafta başında açıklayacağı belirtilerek, ortayı’ kazanmaya çalışacak bu partiye oy vereceklerin oranının anketlere göre yüzde 30’larda olduğuna dikkat çekildi. 
     



 SİYASET 



















</TEXT>
</DOC>
