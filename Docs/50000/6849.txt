<DOC>
<DOCNO> 6849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/yazar/heper.html </URL>
<DATE> 2001/02/13/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Taviz varsa ya hep, ya hiç 
</HEADLINE>
<TEXT>

     Hangi dönemde olursa olsun okka altına giden hep dar gelirli, memur, işçi, emekli, küçük esnaf oluyor. 
     Onların hakkında kararlar alınırken bile onlar adam yerine konulmuyor. 
     Bakın Ankara'da ekonomi masaya yatırıldı, bu "ekonomik program"ın ilanından sonraki en önemli dönüm noktası idi. 
     Ama bu toplantıdan dar gelirli ekseriyetin temsilcileri dışlandı. 
     Ekonominin gidişinden en büyük zararı görenler görmezden gelindi. 
     Örneğin Türk - İş toplantıya çağrılmadığı için görüşünü açıklayamadı. 
     
     Dört kişilik bir aile için yoksulluk sınırı 650 milyon liraya vardı. 
     Kamu - Sen'in araştırması dün açıklandı. 
     Bu rakam bir ay önceye göre yüzde 40 artış ifade ediyor. 
     Hani vatandaş ekonominin ağırlığı altında ezilmeyecekti 
     Yüzde 10 ücret zammıyla yetinen halka bugün "seni ekonominin acımasız çarkları arasında ezilmekten koruyorum" denilebilir mi 
     
     İstikrar programının mimarları bugün şaşkın. 
     Enflasyonu düşürelim derken faizler çıldırdı, durgunluk geldi. İş yok, alışveriş yok, işten çıkarılmalar çığ gibi. Sade vatandaş soruyor, "yoksa kaş yapayım derken göz mü çıkartıldı." 
     Hükümet özel teşebbüs toplantısı bir kısır döngüyü kırmak için yapılıyor. 
     Ekonomiyi canlandırmanın yolunu bulmak için. 
     Bu yapılırken ekonomik programdan, istikrar programından taviz verilecek mi, verilmeli mi Verilirse daha iyi mi olur, daha kötü mü 
     Taviz vermek iş dünyasını rahatlatacaksa, çalışan dünyasını da rahatlatacak tavizler vermek gerekmez mi 
     Madem tavizler geliyor, öyleyse işçinin zammı neden hala yüzde 10'larda kalsın 
     
     İş dünyasının temsilcileri durumun vahametini biliyor ama buna rağmen hükümetten taleplerde bulunuyorlar. Hükümet de birkaç gündür bunu görüşüyor. 
     Program geniş halk kitleleri için bir umuttu, en azından öyle takdim edildi ve o nedenle büyük kitleler sıkıntıya katlanmayı göze aldı. 
     Şimdi ince ayar adı altında bu program delinecekse, ince ayar programın rafa kaldırılması anlamına geliyorsa en azından işçinin, memurun, emeklinin, küçük esnafın da görüşünün alınması gerekir. 
     Davul dar gelirlinin boynunda, tokmak başkalarının elinde olmasın. 
     
50 milyon dolarlık tecrübe lüksü...      Hiçbir gerekçe 50 milyon dolar harcanan Meclis salonunun yıkılıp yeniden yapımını haklı gösteremez. 
     "Salonun kullanışlı olmadığını tecrübeyle öğrendik" diyenler var. 
     Dünyadaki meclis salonları incelense böyle pahalı bir tecrübeye gerek kalır mıydı 
     Bu fakir milletin böyle lüks tecrübelerle parası çarçur edilemez. 
     Bu çok pahalı değişikliği savunan milletvekilleri, kendi ceplerinden harcayarak evlerinin mobilyasını iki yılda bir değiştiriyorlar mı 
     
     





Türkeş'in mirası 


Hafife almalı 


Yürüyen parti 


Savas riskini düsünerek o karara varmıstık’ 


Neslişah Sultan’ı tam üç kere kıskandım 


Demiralp ve Erçel'den haklı uyarılar... 


Tıpta 2.milat 


Başlığı dip notta olan yazı 


"Acı serüvenin" ortasındayız 


Mastırın yoksa... 


Taviz varsa ya hep, ya hiç 


Atina'nın sorumluluğu... 


Bu savaş başka savaş... 


BJK nereye 


Devrilirken birer birer 


Ombudsmanımızın yeri doldurulamaz 


Ortaklık devam eder 2 


Ayağınızı yorganınıza göre değil IMF mektubuna göre uzatınız 


</TEXT>
</DOC>
