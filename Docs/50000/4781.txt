<DOC>
<DOCNO> 4781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/yazar/cemal.html </URL>
<DATE> 2001/01/31/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Türkiye'nin AB ile bilek güreşi... 
</HEADLINE>
<TEXT>

     DAVOS 

     Avrupa Birliği'nin genişlemesiyle ilgili bir panel izliyordum. AB'nin genişlemeden sorumlu yetkilisi Verheugen, Polonya, Macaristan ve Bulgaristan cumhurbaşkanlarıyla Başbakan Yardımcısı Yılmaz panelde konuşmacıydılar. 
     Bir büyükelçi arkadaşım 
     "Dikkat ediyor musun " dedi kulağıma eğilerek, "Belki hiçbiri farkında değil ama, anlaşılan Türkiye'yi adaydan saymıyorlar. Ya da dilleri varmıyor söylemeye. Bugün AB'nin Türkiye dahil resmen 13 aday ülkesi var. Ama bak bunlar hep 12'ler deyimini tercih ediyorlar. Türkiye'yi unutuyorlar. AB genişleyince, Türkiye dahil 28 ülkeden oluşacak. Ama Türkiye'yi saymıyorlar, 28'lerden değil, sırası geldiğinde 27'ler çıkıyor ağızlarından..." 
     Türkiye'nin durumu böyle. 
     Ayrı bir kategori 
     İyi haber değil Avrupa kamuoyunda 
     Sokaktaki adam kendinden görmüyor Türkleri, Türkiye'yi. Diniyle, kültürüyle, günlük yaşantısıyla kendinden farklı sayıyor, dışlamak istiyor. Bu duygularını elbette kökleri tarihin derinliklerine uzanan önyargılar da besliyor. 
     Bir de korkusu var 
     İşsiz Türklerin günün birinde yığınlar halinde ülkelerini istilası etmesi... Düşük ücretlerle çalışıp kendi işlerini ellerinden kapması... 
     O yüzden Avrupa'da kamuoyunun nabzını tutan araştırmalarda, Türkiye'ye hayır diyenlerin oranı yüzde 70'e kadar çıkabiliyor. 
     Türkiye öteden beri Avrupa medyasında da iyi haber olmaktan uzak bir ülke. İnsan hakları başta olmak üzere birçok açıdan devamlı hırpalanıyoruz. İmajımız yıllardır çok kötü. 
     Soğuk Savaş'ın bitişinden beri Avrupa'da siyasetçinin bakışı da genellikle olumsuz Türkiye'ye karşı. Özellikle Hristiyan Demokratlar, muhafazakarlar... 
     
2002 seçim yılı...      Davos'ta dinledik Mesut Yılmaz'dan. Eski Alman Şansölyesi Helmut Kohl bu yakınlarda Berlin'deki bir toplantıda, Yılmaz'ın gözlerinin içine baka baka, Müslüman bir ülke olarak Türkiye'nin niçin AB üyesi olamayacağını anlatmış... 
     Ancak, Türkiye bir yandan Amerika'nın bastırması, öte yandan Almanya'da iktidarın muhafazakarlardan sosyal demokratlara geçmesiyle Helsinki '99 Zirvesi'nde adaylık statüsünü kazandı. Ancak, Alman Sosyal Demokratları da kendi kamuoylarında Türkiye'nin AB üyeliğini açıkça savunamıyorlar. 
     Çünkü 2002 seçim yılı 
     Nitekim, AB'nin genişlemeden sorumlu yetkilisi Verheugen Davos'ta Yılmaz'a, Almanya Başbakanı Schröder'in Türkiye'nin üyeliğine olumlu baktığını, fakat bunu kamuoyu önünde açıkça ifade edemediğini söyledi. 
     Sosyal Demokratların söylemi farklı. 
     Avrupa için Hıristiyan Kulübü tarifine karşı çıkıyorlar. Ortak değerlerin demokrasi, hukuk devleti ve insan hakları olduğunu belirtiyorlar. Bunların gereğini yerine getiren Türkiye'nin AB'den dışlanamayacağını söylüyorlar. 
     Davos'ta Merkez Bankası Başkanı Gazi Erçel'den dinledim. Avrupa merkez bankaları başkanlarının nabız atışlarının da iyi olmadığını anlattı. Türkiye'nin büyük nüfusu ve ekonomik sorunlarıyla AB'ye girmesinin dengeleri altüst edebileceği kaygısı yaygınmış... 
     Yani Türkiye büyük lokma 
     Bu anlama gelen bir cümleyi, Davos'taki Türkiye konulu toplantıda eski İsveç Başbakanı Carl Bildt'den de duydum. 
     Büyük lokma 
     Onun için de hazmı güç 
     Ama aynı zamanda görmezlikten gelinemeyecek kadar da büyük ve önemli bir ülke... AB içinde Türkiye'yi bir türlü tam nereye koyacaklarını kestiremedikleri için de şimdilik ayrı bir kategoriye yerleştiriyorlar. 
     Bir yanda ekonomik olarak gitgide güçlenen, büyüyen, iştah gıdıklayıcı bir pazar... Öbür yanda stratejik değeri, Verheugen'in Davos'ta belirttiği gibi, Avrupa açısından vazgeçilemeyecek kadar büyük... 
     
NATO senaryoları...      Nitekim, NATO'nun öngördüğü 16 kriz senaryosunun 13'ünde Türkiye var. Balkanlar - Kafkasya - Ortadoğu üçgeninde yer alan ve Avrupa'nın en büyük askeri gücüne sahip ülkesi olan Türkiye'yi AB'nin görmezlikten gelmesi olanaksız. 
     Bir başka deyişle 
     Eğer AB, savunma ve güvenlik açısından kendi varlığını hissettirmek istiyorsa, Türkiye'siz bir yere gitmesi kolay değil. 
     AB tabii ki bunun farkında. 
     Fakat üye olmadığı gerekçesiyle Türkiye'ye AB Savunma ve Güvenlik Kimliği'nin karar organında yer vermeye yanaşmıyor. Türkiye de NATO'da veto kartını kullanarak AB'ye engelleme yapıyor. 
     Bu bir bilek güreşi 
     Davos kulisinde de kulağıma çalındı, "Türkiye NATO kartını kullanarak, bazı adımları atmaksızın AB'ye arka kapıdan mı girmek istiyor " diye... 
     AB ile bir bilek güreşi alanı daha var. 
     Kıbrıs. 
     Yunanistan baştan beri şu soruda düğümlenen bir umut besliyordu Türkiye acaba AB uğruna Kıbrıs'ta, Ege'de istedikleri ödünleri verebilir mi Bu bakımdan öyle gözüküyor ki, Atina'da bir düş kırıklığı uç vermeye başlamış durumda... 
     
Kıbrıs'ta yaratıcılık...      Atina'nın elinde nasıl AB kartı varsa, Ankara da 'NATO ve Kıbrıs kartları'nın bulunduğunu düşünüyor. Kartlar bu bilek güreşinde nasıl kullanılacak 
     Kartlara, kozlara olduğundan daha çok değer atfedilirse, geri tepebilir. Bu iki taraf için de geçerli bir durum. 
     Örneğin Davos'ta hem İsveç Dışişleri Bakanı Lindt, hem AB Komisyonu yetkilisi Verheugen, Yılmaz'a Rauf Denktaş'ın Kıbrıs'ta masaya oturmasının doğru olacağını söylediler. 
     Masadan kalkmak yerine, masada kalarak, böylece oyunbozan taraf olmaktan da kurtularak tezlerin haklılığını öyle savunmanın doğru olacağını öteden beri Ankara'da da savunanlar var. 
     Geçerliği olan bir görüş. 
     Türkiye'nin 'AB ile bilek güreşi'nde güçlü olabilmesi yalnız Kıbrıs'ta 'yaratıcılık'tan geçmiyor. Aynı zamanda demokratikleşme ve insan hakları alanında da atılımcı olması şart. 
     Türkiye bileğini hakikaten güçlendirmek ve AB menzilinde kalmayı içtenlikle istiyorsa, AB ile ilişkiler açısından 2001 yılını çok iyi değerlendirmesi lazım. 
     Davos'tan Avrupa izlenimleri böyle... 
     
     





Yüzleşelim 


Deniz bitti 


Hepsine PKK'lı DENEMEZ 


Haydi Süleyman Bey 


Türkiye'nin AB ile bilek güreşi... 


Mayın coğrafyası 


Fedailer'den Fazilet'e 


Postmodern yazı 


Nasıl üniversite 


Fransa ipleri kopardı... 


Misilleme ile bitmez... 


Dövüş Sanatları’ 


Aman Eti’ Holding, yaman Challenger’ faciası 


"Nisan Devrimi" 


Sosyal travma 


Bazen jandarma, bazen mafya 


İsimler makro, krediler mikro 


Ortaklığınız sürüyor 


Bir Forumda, Türkiye 


Boğaz'da inşaat başladı 


100 milyon markı dolaba koydular 


</TEXT>
</DOC>
