<DOC>
<DOCNO> 12612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/guncel/agun.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İŞTE DEPREMİ BİLEN ALET 
</HEADLINE>
<TEXT>

Dr. Üstündağ’ın geliştirdiği sistemle Afyon depremi 37 saat önce saptandı 
     SERHAT OĞUZ İstanbul 

     Orta ve büyük şiddetli altı depremi önceden tespit ettiği öne sürülen "Deprem Erken Tahmin Sistemi"nin, dün sabah Afyon'da meydana gelen 4.8 büyüklüğündeki depremi de 37 saat öncesinden saptadığı iddia edildi. Sistemin mucitleri tespitlerini Başbakanlığa ve Denizli ile Afyon valiliklerine bildirerek, önlem alınması uyarısında bulunduklarını söyledi. 
     İTÜ Elektrik Elektronik Mühendisliği Fakültesi Öğretim Üyesi Dr. Berk Üstündağ ve elektronikçi Lütfü Canyaran'ın öncülüğünde geliştirilen sistem, Marmara ve Ege'de 13 noktaya yerleştirildi. Dr. Üstündağ, geliştirilen cihazın deprem öncesi kayalarda meydana gelen piezoelektrik akımına duyarlı olduğunu belirtti. Denizli'deki istasyonlarında, 20 Mart akşamı saat 19.30'da deprem uyarısı aldıklarını vurgulayaran Dr. Üstündağ, şöyle konuştu 
     "Tahminimizi, bir faksla Başbakanlığa ilettik. Afyon'da bir cihazımız olsa, tam olarak yerini de söyleyebilirdik. 21 Nisan 2000’de Denizli'de meydana gelen 5.2 büyüklüğündeki depremi 37.5 saat önceden tespit etmiştik. Şu anda cihazın yüzde yüz başarılı olduğu söylenemez, bizimkisi bilimsel bir hipotez. Büyük depremlerde yüzde 60'lık bir doğru tahmin oranımız var. Devlet destek verirse daha başarılı sonuçlar alırız" 
     
Başbakanlık uyarıldı      Sistemden alınan "Denizli ve Afyon’da deprem olabilir "uyarısı 21 Mart’ta faksla Başbakanlığa bildirildi. 
     
Saptanan depremler 11 Kasım 1999 Sapanca 5.8 12 Kasım 1999 Adapazarı 7.2 23 Ağustos 2000 Hendek 5.8 3 Ekim 2000 Denizli 4.7 7 Temmuz 2000 Adalar 4.9 16 Ocak 2001 Kartal 4.8      
     
Deprem yurdu geziyor      AFYON 4.8 
     Afyon'da dün sabah saat 08.21'de 4.8 şiddetinde deprem meydana geldi. 
     Afyonlular dün sabah evlerinden dışarıya fırladılar. Depremin merkez üssünün Bolvadin İlçesi olduğu belirlendi. Depremden sonra özellikle Bolvadin'de kısa süreli panik yaşandı. Öğretime 1 gün ara verildi. 
     
     ÇANKIRI 4.3 
     Çankırı'nın Orta ilçesinde 4.3 büyüklüğünde deprem meydana geldi. Depremde, ilk belirlemelere göre, can ve mal kaybı olmadı. 
     Orta ilçesinde geçen yıl 6 Haziran günü 5.9 büyüklüğünde meydana gelen depremde, iki kişi hayatını kaybetmiş, 5 bine yakın bina da hasar meydana gelmişti. 
     


 GÜNCEL 




























</TEXT>
</DOC>
