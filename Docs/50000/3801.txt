<DOC>
<DOCNO> 3801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/siyaset/asiy.html </URL>
<DATE> 2001/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖZEL TİMCİLERE çok özel formül 
</HEADLINE>
<TEXT>

MHP’li Devlet Bakanı Bal’a bağlı Arsa Ofisi Genel Müdürlüğü’ne 24 özel timci alındı. Ancak nitelikleri uygun olmadığı için odacı ve şoför olabildiler 
     HARUN GÜREK Ankara 

     Hükümetin, kamu kuruluşlarına memur alınmasını sıkı bir kurala bağlayan kararı, DSP’li Devlet Bakanı Şükrü Sina Gürel’in sorumlu olduğu Devlet Personel Başkanlığı’nın DPB bir genelgesiyle aşıldı. Genelgeyle TSK’da daha önce uzman erbaş olarak görev yapanlardan istifa ederek ayrılanların başvuruları halinde kamu kuruluşlarına açıktan atanabilmesine olanak sağlandı. Genelgeden ilk faydalananlar ise özel timciler oldu. MHP’li Devlet Bakanı Faruk Bal’a bağlı Arsa Ofisi Genel Müdürlüğü’ne 24 özel timci alındı. 
     Kamu kuruluşlarının ihtiyacı olan arazilerin kamulaştırmasını yapmak ve Milli Emlak’tan devraldığı hazineye ait arazilerde arsa üreterek planlı kentleşmeyi desteklemekle görevli olan Arsa Ofisi, geçtiğimiz ağustosta teknik eleman ihtiyacı için Maliye Bakanlığı’na başvurdu. Maliye’den 41 kadro almayı başaran Arsa Ofisi DPB’ye gidip "Devlet Memurları Sınavı’nı kazanan, harita ve kadastro konusunda eğitim görmüş" memurlara ihtiyacı olduğunu bildirdi. 
     
Bunlar işe yaramaz’      Tam bu sırada devreye giren Devlet Bakanı Bal, sınavla seçilenlerin "deneyimsiz" olduklarını söyleyerek, açıktan atama yapılmasını istedi. Bunun üzerine DPB, daha önce TSK’da uzman erbaş olarak çalışmış ve Güneydoğu’daki terörle mücadele eden özel timlerde görev almış olanlardan 24 kişiyi Arsa Ofisi’ne atadı. 
     Memur kadrosunda olmalarına karşın niteliklerinin uygun olmaması nedeniyle, arazide parselasyon çalışmalarına gönderilemeyen memurlar odacı ve şoför olarak görevlendirildi. 
     MHP tabanını oluşturan işsiz gençlerin kısa süre çalışarak istifa etmek üzere TSK’ya uzman erbaş olarak girmeye çalıştığı belirtildi. Devlet Personel Başkanı Nedim Kurtoğlu da, genelgenin Başbakanlık genelgesi olduğunu savundu. 
     
Ecevit’ten militan örgütlenmesine engelANKARA Milliyet 
     Başbakan Bülent Ecevit, bazı kamu kuruluşlarına alınacak personelde aranacak koşullara ilişkin bir genelge yayınladı. Genelge, merkezi sınavla girilecek kamu kuruluşları tarafından istihdam edilecek personelde aranacak nitelikleri ortaya koyuyor. Genelgeye göre başvurma tarihine göre son beş yıl içinde herhangi bir siyasi partiyle ilişkisi olan kişiler kamuda güvenlik görevlisi olamayacak. Yine aynı genelgeye göre, itfaiye kadrosuna atanacak kişilerde "boyun en az 1.60 metre olması, kilonun aşırı olmaması" gibi şartlar aranacak. 
     


 SİYASET 















</TEXT>
</DOC>
