<DOC>
<DOCNO> 48048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/21/son/sondun20.html </URL>
<DATE> 2001/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Tacikistan'a göre ABD'nin ilk kara operasyonu başarısız oldu... 
</HEADLINE>
<TEXT>

     Tacikistan Savunma Bakanlığı kaynakları, ABD'nin Afganistan'da dün düzenlediği ilk kara operasyonunun başarısızlıkla sonuçlandığını ileri sürdü. 
     Kimliği açıklanmayan bir Tacik askeri yetkili, Amerikan özel birliklerinin operasyonunun bir sonuç getirmediğini söyledi. 
     Yetkiliye göre, 100 kadar Amerikan askeri helikopterlerle Kandahar'ın batı bölgelerine indi. Bu birlikler kendilerini Taliban'ın çok etkili kontrol ettiği bir bölgede buldu ve sahayı yine helikopterlerle terketti. 
     Operasyonun ana amacının, bölgede bulunan kamufle bir havaalanına darbe vurmak olduğu, ancak bu görevin yerine getirilemediği savunuldu. 
     






</TEXT>
</DOC>
