<DOC>
<DOCNO> 40466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/son/sonspo07.html </URL>
<DATE> 2001/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Açık Tenis Turnuvası'nda favoriler doludizgin... 
</HEADLINE>
<TEXT>

     Sezonun 4. ve son ''Grand Slam'' mücadelesi olan ABD Açık Tenis Turnuvası'nda bayanlar ve erkeklerde 4'er çeyrek finalist belirlendi. 
     New York kentindeki Ulusal Tenis Merkezi Kortları'nda yapılan toplam 15.76 milyon dolar ödüllü turnuvanın 8. gününde, bugün 8 adet 4. tur maçı yapıldı. 
     Tek bayanlarda 2 numaralı seribaşı ve bu yılın Avustralya ile Fransa Roland Garros turnuvaları şampiyonu ABD'li Jennifer Capriati, 19 numaralı seribaşı Avusturyalı Barbara Schett'i 6-3 ve 6-3, geçen yılın şampiyonu olan 4 numaralı seribaşı ABD'li Venus Williams, 18 numaralı seribaşı Fransız Sandrine Testud'u 6-4,6-0'lık setlerle 2-0, 5 numaralı seribaşı Belçikalı Kim Clijsters, 11 numaralı seribaşı Rus Elena Dementieva'yı 7-5, 4-6 ve 6-2, 8 numaralı seribaşı Fransız Amelie Mauresmo da 9 numaralı seribaşı yurttaşı Nathalie Tauziat'yı 6-0, 6-7 1-7 ve 6-3'lük setlerle 2-1 yenerek çeyrek finalist oldular. 
     Tek erkeklerde bu yılın Avustralya Turnuvası Şampiyonu 2 numaralı seribaşı ABD'li Andre Agassi, 13 numaralı seribaşı İsviçreli Roger Federer'e 6-1, 6-2 ve 6-4'lük setlerle 3-0, 3 numaralı seribaşı ve geçen yılın şampiyonu Rus Marat Safin de 14 numaralı seribaşı İsveçli Thomas Johansson'a 6-2, 2-6, 6-4 ve 7-6 7-3 'lük setlerle 3-1 üstünlük sağlayarak çeyrek finale yükseldiler. 
     Tek erkeklerde ayrıca 6 numaralı seribaşı Avustralyalı Patrick Rafter, 10 numaralı seribaşı ABD'li Pete Sampras'a 6-3, 6-2, 6-7 5-7 ve 6-4'lük setlerle 3-1 yenilerek elenirken, seribaşı olmayan 2 tenisçinin mücadelesinde Arjantinli Mariano Zabaleta, Belçikalı XavierMalisse'yi 6-4, 7-6 7 4 , 7-5'lik setlerle 3-0 yenerek çeyrek finalist oldu. 






</TEXT>
</DOC>
