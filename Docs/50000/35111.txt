<DOC>
<DOCNO> 35111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/02/son/soneko24.html </URL>
<DATE> 2001/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 2. seans böyle geçti 
</HEADLINE>
<TEXT>

     İMKB Ulusal-100 Endeksi, 1. seansa göre 54.46 puan kayıpla 2. seansı 10,066.86 puandan tamamladı. 
     Hisse senetleri ortalama yüzde 0.54 oranında değer yitirdi. Borsa'da ilk seans yaşanan düşüşün ardından, günün ikinci yarısında da satış baskısı sürdü. Seans 10,066 puan seviyesinde satışlarla açıldı. Satışlar 9,924 puana kadar etkili oldu. Tepki alımlarıyla toparlanan Endeks, ilk bir saati 10,001 puanla geçti. İkinci yarıda 10 bin seviyesinde tutunmaya çalışan piyasa, birara 10,130 puanı gördü. Ancak, mali sektör hisselerindeki satışlarla Endeks, günü 10,066.86 puandan kapattı. 
     Hisse senetleri günün tamamında yüzde 1.42 oranında değer yitirdi. Kapanışta mali endeks 159.35 puanlık kayıpla 14,053.52 puana, hizmet endeksi de 15067 puanlık kayıpla 5,442.01 puana gerilerken, sınai endeksi 30.49 puanlık artışla 8,472.52 puana yükseldi. Böylece ilk seansa göre mali grup hisseler ortalama yüzde 1.12, hizmet grubu hisseler de yüzde 0.28 oranında değer yitirirken, sınai grubu hisseler yüzde 0.36 oranında değer kazandı. 
     2. seansta işlem gören toplam 290 hisse senedinden 123'ü değer yitirdi. Toplam 72 hisse senedi değer kazanırken, 95 hissenin fiyatında ise değişiklik olmadı. Seansta, 115 trilyon 645 milyar 651 milyon liralık işlem hacmi oluştu. İki seansın işlem hacmi toplamı da, 216 trilyon 486.7 milyar lira olarak gerçekleşti. 2. seansta, Vestel, Garanti Bankası, Yapı Kredi Bankası, Koç Holding ve Sabancı Holding en yoğun işlem gören hisseler oldular. 







</TEXT>
</DOC>
