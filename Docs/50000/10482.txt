<DOC>
<DOCNO> 10482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/08/son/sondun06.html </URL>
<DATE> 2001/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey İrlanda'da barış süreci başladı 
</HEADLINE>
<TEXT>

     İngiltere Başbakanı Tony Blair ve İrlanda Başbakanı Bertie Ahern, Kuzey İrlanda barış sürecindeki tıkanmayı gidermek üzere yeni görüşmeler başlattı. 
     İki başbakanın bu girişimi, İrlanda Cumhuriyet Ordusu'nun IRA Silahsızlanma Komisyonu ile görüşmeleri yeniden başlatacağı yolunda bugün yaptığı sürpriz açıklamayla aynı döneme rastlıyor. 
     Blair ve Ahern, barış süreciyle ilgili yeni görüşmeler matanonunu bu sabah Kuzey İrlanda'nın başkenti Belfast'taki Hilsborough Kalesi'nde başlattılar. 
     Taraflarla gün boyu ayrı ayrı görüşmeler yapacak iki başbakanın, bütün siyasi partilerin temsilcilerini aynı masanın etrafında toplamaya çalışacakları belirtiliyor. 
     Görüşmelere hakim olacak anlaşmazlık noktaları IRA'nın silahsızlanması, İngiltere'nin askeri gücünü bölgeden çekmesi ve diğer Protestan paramiliter unsurların da silah bırakmaları şeklinde sıralanıyor. 
     IRA yönetimi, kendi örgütünün silahsızlanmasıyla birlikte İngiltere'nin de bölgedeki askeri varlığını azaltması ve tümüyle ortadan kaldırmasının önemine bu sabah yaptığı açıklamada da dikkat çekti ve bunun tersi bir durumun kabul edilemeyeceğini vurguladı. 
     Örgüt, kalıcı barışın herkesin üzerine düşeni yapmasıyla mümkün olabileceğini de kaydetti. 
     IRA'nın, en son geçen Haziran ayında görüşme yaptığı Silahsızlanma Komisyonu ile yeniden görüşme başlatma kararı, süreçte umut yaratan bir gelişme olarak nitelendiriliyor. 




</TEXT>
</DOC>
