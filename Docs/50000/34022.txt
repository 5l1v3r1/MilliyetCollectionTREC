<DOC>
<DOCNO> 34022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/son/sontur20.html </URL>
<DATE> 2001/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Saadet Partisi'nden bir istifa daha... 
</HEADLINE>
<TEXT>

     Saadet Partisi SP Kurucular Kurulu Üyesi, Bolu Milletvekili İsmail Alptekin, partisinden istifa etti. 
     Alptekin, istifa dilekçesini akşam saatlerinde SP Grubu ile TBMM Başkanlığı'na gönderdi. Kapatılan FP'nin kuruluşunda Genel Başkanlık görevini de üstlenen Alptekin, FP Genel Başkan Yardımcılığı da yapmıştı. 
     Alptekin'in istifasıyla SP, kurulduğu 20 Temmuz'dan bu yana 3 milletvekilini kaybetmiş oldu. Kahramanmaraş Milletvekilleri Ali Sezal ile Avni Doğan da daha önce partiden istifa etmişlerdi. Ayrıca, Hatay Milletvekili Metin Kalkan ile Şanlıurfa Milletvekili Niyazi Yanmaz da dün Grup Yönetim Kurulu üyeliğinden ayrılmışlardı. 
     SP'nin TBMM'deki sandalye sayısı, Alptekin'in istifasıyla 48'e düşerken, bağımsızlarınki 69'a çıktı. 







</TEXT>
</DOC>
