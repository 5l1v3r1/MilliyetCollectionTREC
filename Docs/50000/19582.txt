<DOC>
<DOCNO> 19582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/04/son/sontur03.html </URL>
<DATE> 2001/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir Picasso da Ankara'da ele geçirildi 
</HEADLINE>
<TEXT>

     Picasso imzalı bir tablo da Ankara'da ele geçirildi. 2 milyon dolara pazarlanmak istenilen tabloyu Kültür Bakanlığı inceleyecek. 
     Ankara Emniyet Müdürlüğü Asayiş Şube Müdürlüğü, bazı kişilerin ellerinde bulundurdukları Picasso imzalı tabloyu pazarlamaya çalıştığını tespit ettiler. Bunun üzerine Oto Hırsızlık Bürosu ekipleri, tabloyu satmak isteyen kişilerle ilişki kurdu. Alıcı gibi davranan polisler tabloyu almak için söz konusu kişilerle 2 milyon dolara anlaştı. Alışveriş sırasında polisler kimliklerini göstererek Picasso imzasını taşıyan tabloya el koydular. 
     Olayla ilgili A.U, M.Y ve İ.D gözaltına alındı. Tabloyu A.U'nun Mardin'den getirdiği ve yurtdışına çıkarmaya çalıştığı tespit edildi. 
     Ele geçirilen tablosunun orijinal olup olmadığının anlaşılması için Kültür Bakanlığı'na gönderildiği bildirildi. 






</TEXT>
</DOC>
