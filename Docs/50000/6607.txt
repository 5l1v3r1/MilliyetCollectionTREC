<DOC>
<DOCNO> 6607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/dunya/tur.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Bir milyon dolara yazacak 
     ABD eski Dışişleri Bakanı Madeleine Albright, anılarını yazmak için "Talk Miramax Books" yayıneviyle bir milyon dolara 682 milyar lira anlaştı. 18 ay içinde yazılması ve 2002 sonbaharında çıkması planlanan kitapta Albright hayatını 5 bölüm halinde anlatacak. 
     
     Cezayir’de katliam 26 ölü 
     Cezayir’de son günlerde saldırılarını artıran radikal islamcı militanlar Berruagya bölgesinde 26 kişiyi öldürdü. Silahlı İslami Grup GIA militanlarının kurbanlarının 22’sini vurdukları, 4’ünü boğazladıkları belirtildi. 
     
     İsrail casusu idam edilecek 
     Geçen ay İsrail casusu olmakla suçlanan 2 Filistinli’nin idam edilmesinin ardından dün de bir Filistinli güvenlik görevlisi aynı suçtan idam cezasına çarptırıldı. 53 yaşındaki Yüzbaşı Hasan Muhammed Musallam, 1994’ten beri İsrail ile işbirliği yapmaktan suçlu bulundu. 
     
     Uzay İstasyonu Kısmet’lendi 
     Atlantis uzay mekiği ile Uluslararası Uzay İstasyonu’na taşınan Kısmet’ adlı laboratuvar yerine monte edildi. Kısmet, mekiğin robot kolu tarafından iki saatlik bir çalışma sonucunda Atlantis’ten alınarak istasyonun Alfa modülüne yerleştirildi. 
     


 DÜNYA 










</TEXT>
</DOC>
