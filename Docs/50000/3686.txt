<DOC>
<DOCNO> 3686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/yazar/mujde.html </URL>
<DATE> 2001/01/24/ </DATE>
<TIME>  </TIME>
<AUTHOR> Gani MÜJDE  </AUTHOR>
<HEADLINE>
Özde değil, sözde protesto 
</HEADLINE>
<TEXT>

     Gene aynı manzara var sokaklarda. 
     Koca koca adamlar Fransız Konsoloslukları önüne gidip, Fransızlar’ın hiç anlamadıkları bir lisanda onları protesto ediyorlar. 
     Lö allah bismillah, allahüekber ’ 
     Hain elmalar yerlerde sürükleniyor, işbirlikçi yoğurtlar caddelere saçılıyor, örgüt yardakçısı Luis Vitton çantalar ordan oraya savruluyor. 
     Evlerde ise Fransa’ya hakettiği dersi verme telaşı var... 
     
     - Gız Gülümser gel buraya... Vatanının bölünmez bütünlüğünü seven bir ferdi olarak Fransa’yı protesto etmeye garar virdim. 
     - İyi boh yidin Cengiz efendü. Bir işe girip çalışsan daha iyi ederdin ya neyse. 
     - Çok gonuşma. Evdeki bütün Faransız mallarını toplayıp sobada yakacaaz anlaşıldı mı 
     - Eee biz hankısının Fransız olduğunu hankısının İngiliz olduğunu nasıl anlayacaz lan 
     - Elimde liste var. Kaavede dağıttılar. Şimdi de bana bakayım... Senin Çantan Lois Fitton mu 
     - Ne bileyim ben. Pazardan aldıydım bilsem alır mıydım Üzerinde ne yazıyor bakalım... Hah buldum Aybike Çantacılık. 
     - Geçtik sıra geldi tencerelere. 
     - Aman al Hepsini yak istersen. Zaten bir işe yaradıkları yok. Boşu boşuna yer gaplıyorlar. 
     - Sen gene de bak bakalım içinde Defal markası var mı 
     - Defal’in bu evde işi ne lan salak 
     - Mikserimiz Mülünüks mü 
     - Bizim mikserimiz yok ki ne 
     - Ekmek kızartıcımız ne marka peki .. 
     - Ekmekleri sobada kızartıyoz. Demirdöküm... 
     - Tamam o zaman evdeki bütün Frensız şaraplarını döküyoz... 
     - Emrin olur lokfor peynirlerini naapalım 
     - O da ne ki gız 
     - Lan öküz kafalı Bu evde Türk ispirtosundan başka içecek alkollü bişey var mı ki Onu da tuvaleti temizlemek için kullanıyoz. 
     - Tamam tamam. Kardeşin Beşir’e söyle. Evlenmek için sakın Paris’teki restoranları kullanmasın. Burada öyle yazıyor. 
     - Peki söylerim, Çemberlitaş Kızılay düğün salonunda yapar düğününü... 
     - Yoğurtlarımız Dönone mi 
     - Ha evet döne yapıyor yoğurtları bizim Keramettin’in karısı Döne. Sütten mayalayarak yapıyor... 
     - Onu demiyom salak karı Dönöne yoğurtta bir dünya markası. 
     - İşimiz olmaz 
     - Pürfümün Chanel 5 mi 
     - Bana bak Cengüz elimin tersiyle bir çakacam 5 kardeşin izi çıkacak suratında Ne pürfümü lan Senin after şeyvini kullanmıyom mu parfüm olarak düdük 
     - Ne biçim ev lan burası. Protesto edecek bi tane Fransız malı yok mu lan 
     - Yok tabii. 
     - Bizim oğlanlardan hangisi Galatasaray takımını tutuyordu 
     - Fatih. 
     - Gidip şuna iki tane çakayım bari... Galatasaray Lisesi’nde Fransızca eğitim mi varmış ne 
     - Ohh... Çak iki tane velede de görsün Fransızlar dünyanın kaç bucak olduğunu .. 
     
     Web-Cam 
     Baki Ağa evimize geldi... 
     Çok karılı ağalarımızdan Baki Ağa, geçtiğimiz günlerde evimizi şereflendirdi. 
     Karıları ile birlikte misafirliğe gelen Baki Ağa’nın karılarını yatıracak oda bulmakta zorlanınca, açıkta kalan 2 karısını boşamasını istedik ama Baki Ağa buna razı olmadı. İşte evimizdeki WebCam’da Baki Ağa ve karıları... 
     Baki kalan bu kubbede boş bir cefa imiş... 
     
Clinton gitti saksafonu kaldı yadigar      Clinton Beyaz Sarayı terk etti etmesine ya, ardından bazı eşyalarının unuttuğu da anlaşıldı. 
     İşte Özgür Billy’nin arkasında bıraktığı alto saksafon... 
     Alto saksafon, üstü şişhane... 
     
Caney caney caney işte meydaney Sosyete forevır, nerdesin haney ..      Cuma günü Levent Kırca Tiyatrosu’nda Kadıncıkları’ izledim. 
     Tıklım tıklım dolu bir salonda... Aşkın, Demet elbette çok iyiydiler ama, Levent Kırca’yı sahnede izlemek bir başka. 
     O kadar yalın, o kadar sıcak ve o kadar iyi oynuyor ki, insan oyuncu olmadığına şükrediyor. 
     Oyuncu olsaydım hasetimden çatlardım her halde... 
     Bir gün sonra da Fındıkkıran Balesi’ni izlemeye gittik. 
     Muhteşem bir gösteriydi ama asıl muhteşem olan salondaki kalabalıktı bence. 
     Bir stadyum gibiydi Maydonoz Showland... 
     Tam beşbin kişi vardı salonda ve Fındıkkıran Balesi’ni sergileyen Rus sanatçıları ayakta alkışlıyordu mahşeri kalabalık. 
     Bu ülkede kim bale seyreder ’ diye Kültür Bakanlığı bütçesini kuşa çevirenlere inat. 
     İki günde toplam dört gösterim olmuştu ve 20 bin kişi izlemişti Fındıkkıran Balesi’ni. 
     Neredeyse Ali Sami Yen Stadı’nı dolduracak bir kalabalık yani. 
     Bu arada aynı gösterimin Türk versiyonunu da Atatürk Kültür Merkezi’nde bin 500 kişi izlemişti. Full salon... 
     Maydonoz Showland’de bale seyreden 20 bin kişiyi görüntülemek için gelen bir kamera aradı gözlerim ama göremedim. 
     Çünkü o sırada kameraların çoğu Etiler’de masaların üstüne çıkıp göbek atan 300 kişiye odaklanmıştı. 
     
     





Anayasal yargı 


Ciddi olalım... 


İş ve rüşvet 


Ot yiyip ot içiyor 


Siyaset sahnesinde belirsizlik... Ya da çıkmaz mı .. 


Masum sorular 


AA geleneği 


Türkiye seyirci midir 


Sezer üniversite 


Olanları anlamak güç 


Ne yapma ma lı .. 


Özde değil, sözde protesto 


Altınok, tavuğun hesabına çözüm bulamadı... 


Anayasa Mahkemesi, kelepçe ve AA 


Seçim sinyali 


Nasıl yerdiniz 


Çankaya davetinden gecikmiş notlar 2 


İki yanlış yapılmış 


Hindistan yolunda 


"Reel ekonomi" rezil durumda 


Neden Ersümer feda edilmiyor Çünkü 


</TEXT>
</DOC>
