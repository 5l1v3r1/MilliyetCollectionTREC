<DOC>
<DOCNO> 38675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/24/ekonomi/eko01.html </URL>
<DATE> 2001/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Mark’ı bırak Euro’ya bak 
</HEADLINE>
<TEXT>

Bankalar ve özel finans kurumlarındaki mark da dahil AB’ye üye 12 ülkenin para cinsinden açılmış döviz tevdiat hesapları 31 Aralık’ta Euro’ya dönüştürülecek 
     ANKARA Milliyet 

     Merkez Bankası, Euro’nun 1 Ocak 2002’de tedavüle girmesiyle beraber ortadan kalkacak 12 Avrupa Birliği AB üyesi ülkenin paralarının Euro’ya dönüştürülmesiyle ilgili düzenlemeleri açıkladı. 
     Bankalar ve özel finans kurumlarında 12 ülkenin para cinsinden açılmış döviz tevdiat hesabı bulunanların paraları, hesapları bulunan kuruluşlarca 31 Aralık’ta Euro’ya dönüştürülecek. Bu tarihe kadar hesabı bulunanlardan dönüştürme nedeniyle masraf ve komisyon alınmayacak. 
     
     Euro ithal edilecek 
     Dönüştürme işlemi yatırımcılar tarafından sadece bankalar, özel finanas kurumları ve yetkili kurumlarla yapılabilecek. Merkez Bankası ise bankalar ve finans kurumlarıyla işlem yapacak. 1 Ocak 2002’den itibaren elindeki AB ülkeleri dövizlerini Euro’ya dönüştürmek için banka ve finans kurumlarına gidenlerden komisyon ve masraf alınacak. Merkez Bankası, 1 Aralık 2001’den itibaren yurtdışından Euro banknot ithal edecek. Banknotlar 1 Ocak 2002’de piyasaya sunulmak üzere Merkez Bankası şubelerinde hazır olacak. 
     10 Aralık 2001 - 31 Aralık 2001 tarihleri arasında, Merkez Bankası’ndan banknot almak isteyen bankalara, 3 Ocak 2002 tarihine kadar geçerli olacak şekilde verecekleri teminat karşılığında ve 2 Ocak 2002 tarihinde, Merkez Bankası hesabını alacaklandırmaları koşuluyla önceden Euro banknot verileceği belirtildi. 
     
     2002’de yürürlükte 
     Bankalar, 1 Euro için 2 bin lira, diğer şubelerden teslim alınması durumunda ise 1 Euro için 2 bin 500 lira masraf ödeyecekler. 
     Bankalar ve özel finans kurumları ihtiyaç duyacakları Euro banknotları, Merkez Bankası’nın yanında, kendi imk nları ile yurtdışı muhabirlerinden veya uluslararası kuruluşlardan sağlayabilecekler. 
     1 Ocak 1999’dan bu yana kaydi para olarak uygulamaya konulan Euro, üç yıllık bir geçiş döneminden sonra, 1 Ocak 2002 tarihinden itibaren 5, 10, 20, 50, 100, 200 ve 500’lük banknotlar halinde AB ülkelerinde tedavüle çıkacak. 
     
Tedavülden kalkış tarihleri Para birimi Tarih Hollanda Florini 28 Ocak 2002 İrlanda Lirası 9 Şubat 2002 Fransız Frangı 17 Şubat 2002 Alman Markı 28 Şubat 2002 Avusturya Şilini 28 Şubat 2002 Belçika Frangı 28 Şubat 2002 Fin Markkası 28 Şubat 2002 İspanyol Pezetası 28 Şubat 2002 İtalyan Lireti 28 Şubat 2002 Lüksemburg Frangı 28 Şubat 2002 Portekiz Esküdosu 28 Şubat 2002 Yunan Drahmisi 28 Şubat 2002      
     
     Euro'ya dönüşüm kurları 
     12 ülke ulusal paralarının Euro'ya dönüşümü 31 Aralık 1998 tarihinde sabitlenen, aşağıdaki kurlar üzerinden gerçekleştirilecek. 
1 Euro 13.7603 Avusturya Şilini " 1.95583 Alman Markı " 40.3399 Belçika Frangı " 5.94573 Fin Markkası " 6.55957 Fransız Frangı " 2.20371 Hollanda Florini " 40.3399 Lüksemburg Frangı " 0.787564 İrlanda Lirası " 166.386 İspanyol Pezetası " 1936.27 İtalyan Lireti " 200.482 Portekiz Esküdosu " 340.750 Yunan Drahmisi      
     



 EKONOMİ 























</TEXT>
</DOC>
