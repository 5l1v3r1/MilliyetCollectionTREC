<DOC>
<DOCNO> 23000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/son/sonspo11.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülkerspor'da play-off yarı final sevinci... 
</HEADLINE>
<TEXT>

     Erkekler Basketbol Birinci Ligi'nde çeyrek finalde Galatasaray'a 3 maç sonunda 3-2'lik üstünlük sağlayan ve play-off yarı finaline yükselen Ülkerspor'da, tur sevinci yaşanıyor. 
     Ülkerspor Kulübü Genel Menajeri Lütfi Arıboğan, Galatasaray karşısında gerçek güçlerini ortaya koyduklarını belirterek, ''Rakibimizi eleyerek yarı finale yükseldik'' dedi. 
     Arıboğan, play-off serisinde yapılan maçların zorlu geçtiğini ifade ederek, ''Play-off maçlarında kadrosu daha düzenli ve derin olan takım başarılı olur. Galatasaray karşısında ilk maçta sürpriz bir yenilgi almıştık. Son 2 maçta ise işi sıkı tuttuk ve her 2 karşılaşmayı da kazanarak tur atladık. Şimdi yarı finaldeki rakibimizi bekliyoruz'' diye konuştu. 
     Antrenör Murat Didin ise Galatasaray ile yapılan 3. maçta başarılı bir oyun ortaya koyan Tutku Açık'ın, performansıyla kendisini, kulübü ve bu oyuncuyu eleştirenlere en iyi yanıtı verdiğini söyledi. Didin, genç oyunculara sabırlı davranmak gerektiğini kaydederek, ''Tutku, 'takımımızın oyun kurucusu yok' baskısıyla oynuyor. Ancak oynadığı oyunla herkese en iyi yanıtı verdi'' diye konuştu. 







</TEXT>
</DOC>
