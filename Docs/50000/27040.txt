<DOC>
<DOCNO> 27040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/son/soneko14.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayi de üretim geriledi 
</HEADLINE>
<TEXT>

     Bu yılın, 1. döneminde Ocak-Şubat-Mart , sanayi üretimi, geçen yılın aynı dönemine göre yüzde 0.9 oranında geriledi. Devlet İstatistik Enstitüsü DİE , 2001 Yılı 1. Dönem 3 aylık sanayi üretim endeksi sonuçlarını açıklandı. 
     Buna göre, toplam sanayideki yüzde 0.9'luk azalışa paralel olarak,madencilik sektöründe de yüzde 2.1, imalat sanayinde de yüzde 0.6 düşüş meydana geldi. Elektrik, gaz ve su sektöründeki üretim azalışı ise yüzde 2.6 olarak gerçekleşti. Özel sektör toplam sanayi üretimi, bu dönemde yüzde 2.4 azaldı. Bu sektörün imalat sanayindeki gerileme yüzde 3.4 olurken, madencilik sektöründe yüzde 8.2, elektrik, gaz ve su sektörü ise yüzde 23.4 oranında artış gösterdi. Bu dönemde devlet sektörü toplam sanayi üretimi yüzde 2.9 arttı. Devlet sektörü imalat sanayindeki artış yüzde 11.5'i bulurken, madencilik sektöründe yüzde 4.2, elektrik, gaz ve su sektöründe yüzde 10 gerileme oldu. Öte yandan, bu yılın 1. döneminde, gıda ürünleri ve içecek imalatı yüzde 0.7, tütün ürünleri imalatı yüzde 12.4, diğer ulaşım araçları imalatı yüzde 70.3, ana metal sanayi imalatı yüzde 11.7, giyim eşyaları imalatı yüzde 4 artarken, taşıt araçları ve karoseri imalatı yüzde 21.1 geriledi. 







</TEXT>
</DOC>
