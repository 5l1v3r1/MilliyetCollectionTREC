<DOC>
<DOCNO> 8932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/guncel/agun.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Dün Diyarbakır’da yapılan şöhretler maçı kıran kırana geçti 
</HEADLINE>
<TEXT>
Şöhretler OYNADI Diyarbakır kazandı 
Babaları gibi gördükleri Gaffar Okkan'ın anısına Diyarbakır'a maç yapmaya gelen ünlü isimler, boynu bükük Diyarbakır halkını büyük sevince boğdu 
     AHMET TULGAR Diyarbakır 

     Otobüste her kafadan bir ses çıkıyor. Ama en çok Cem Yılmaz'dan. Askerden izinli gelen Cem Yılmaz'a, gazeteci Leyla Umar şöyle diyor "Oğlum, sen Cem Yılmaz mısın Sen bıyıklı değil miydin ". Cem Yılmaz'ın cevabı "Ordu, bıyığı pek tutmuyor da efendim." Yılmaz Erdoğan ise Ali Kırca'nın türkü söyleme merakıyla ilgili şakalar yapıyor "Ali abi, ne zaman haber bülteninde çökerteceksin " Bu arada Diyarbakır Emniyet Müdürü Atilla Çınar, "Bana 43 numara kranpon lazım" diye bağırıyor. 
     
Herkes Kırmızıgül’ün peşinde      Okkan suikastinden tam bir ay sonra "Teröre hayır" demek için sahaya çıkacak olan basın, sanat ve spor dünyasının ünlülerini taşıyan iki otobüs Diyarbakır caddelerinden geçerken, halk coşkulu. Okkan'ın kendilerini alıştırdığı sevginin, kaybetmekten korktukları huzur ve güvenin kalıcı olduğuna dair alametler beliriyor bugün. Halk, otobüslerde organizasyonun öncülüğünü yapan Mahsun Kırmızıgül'ü görmeye çalışırken, içerde takım kadroları, karşılaşmanın hakemi olan Diyarbakırspor Kulüp Başkanı Adnan Öktüren tarafından okunuyor 
     
Reha Muhtar antrenör      "Yılmaz Erdoğan, Fatih Altaylı, Ferhat Tunç, Emniyet Müdürü Atilla Çınar 'yeşil' takımda Mahsun Kırmızıgül, Ali Kırca, Cem Yılmaz, Vali Cemil Serhatlı 'kırmızı' takımda. Mehmet Ali Birand kırmızı takımın, Reha Muhtar yeşil takımın teknik direktörlüğünü üstleniyorlar." Ben ise saha komiseriyim. Takımlar sahaya "Sevgi ve kardeşliğe evet, teröre hayır" yazılı bir pankartla çıkıyor. Diyarbakırlılar, Atatürk Stadı'nı yine inletiyor "Gaffar'a uzanan eller kırılsın." 
     
Tanju sahanın gözdesi      Maçtaki en ilginç olay Tanju Çolak'ın kırmızı takımın teknik direktörü Mehmet Ali Birand tarafından oyundan alındıktan sonra Reha Muhtar tarafından yeşil takıma alınmasıyla gerçekleşiyor. Yarımşar saatte iki devre oynanan maçı, 4 - 3 yeşil takım kazanıyor. Yılmaz Erdoğan, Yavuz Bingöl ve Tanju Çolak'ın 2 şık golleriyle. 
     
'Suikast bizim için hiç karanlık değil'      Diyarbakır Emniyet Müdürlüğü'ne vekaleten atanan Atilla Çınar, maçtan önce Milliyet'e özel bir açıklamada bulundu. Çınar, Gaffar Okkan suikastiyle ilgili operasyonların geldiği aşamayı şöyle değerlendirdi "Soruşturma açısından iyi bir yerde olduğumuzu söylebilirim. Bizim için Okkan suikasti karanlık bir olay değil. En kısa zamanda Türkiye'ye müjdeli bir haber vermek istiyoruz." 
     
YEŞİL TAKIM      Reha Muhtar teknik direktör 
     Hüseyin Turan kaleci , Yılmaz Erdoğan 1 gol , Fatih Altaylı , Faruk Balıkçı , Ferhat Tunç , Yavuz Bingöl 1 gol , Ömür Varol , Erhan Önal , Tanju Çolak 2 gol , Mehmet Ekşi , Mehmet Çar Reha Muhtar'ın koruması 
     
KIRMIZI TAKIM      Mehmet Ali Birand teknik direktör 
     İbrahim Yılmaz kaleci , Mahsun Kırmızgül , Cem Yılmaz , Ali Kırca , Tayfun Talipoğlu , Cemil Serhatlı , Deniz Erdoğan , Necati Akpınar , Murat Tokat , Tanju Çolak 1 gol , Saffet Sancaklı 1 gol , Metin Koyuncuoğlu , Murat Soylu 1 gol 
     


 GÜNCEL 

















</TEXT>
</DOC>
