<DOC>
<DOCNO> 11007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/12/son/soneko01.html </URL>
<DATE> 2001/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş, ekonomi bürokratlarıyla sabah saat 06.00'da biraraya geldi 
</HEADLINE>
<TEXT>

     Devlet Bakanı Kemal Derviş, ekonomi bürokratlarıyla Hazine Müsteşarlığı'nda biraraya geldi. 
     Müsteşarlık binasında saat 6.30'da başlayan toplantıya, Merkez Bankası, Hazine, Bankacılık Düzenleme ve Denetleme Kurulu, Özelleştirme İdaresi ve Devlet Planlama Teşkilatı bürokratları katılıyor. 
     Dün akşam ABD'den dönen Derviş Atatürk Havaalanı'nda yaptığı açıklamada, bugün sabah Hazine'de çalışmaları gözden geçireceklerini ve vardıkları noktayı değerlendireceklerini bildirmişti. Derviş, daha sonra başbakan yardımcılarıyla biraraya gelip, program oluşmasında önemli bir adım atılacağını kaydetti. Açıklamasında, çok hızlı ve çok kesin adımlar atılması, bir an önce programın ortaya çıkarılması gerektiğini vurgulayan Bakan Derviş, piyasaların rahatlaması bakımından da bunun önemli olduğunu, ama bugün piyasalar konusunda özel bir endişelerinin olmadığını, normal açılacağını belirtti. 




</TEXT>
</DOC>
