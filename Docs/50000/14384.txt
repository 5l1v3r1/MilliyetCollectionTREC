<DOC>
<DOCNO> 14384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/yazar/tamer.html </URL>
<DATE> 2001/04/03/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Moratoryum mu 
</HEADLINE>
<TEXT>

     Devlet Bakanı Kemal Derviş perşembe akşamı Türkiye'ye döndü. Cuma gününden beri de İstanbullu iş çevrelerinde Türkiye'nin moratoryum ilan edebileceğine dış borç ertelemesi ilişkin fısıltılar yayılmaya başladı. 
     Amerika dönüşü Alman bankacılarla yapacağı görüşme iptal edilen Derviş'in Paris'e birkaç saatliğine uğrayıp, üstelik de krize giren ülkelerin borç erteleme işlemlerinde uzman G - 7 sorumlusuyla görüşmesi neden olmuş olabilir bu söylentiye. Krizin bir türlü kontrol altına alınamaması, IMF heyetinin Türkiye'ye gelmekten vazgeçmesi, kısa sürede dış kaynak geleceği umutlarının sönmesi de tuz biber etmiştir. 
     3 yıl önceki Rusya krizinde Batılı dev bankalar, büyük paralar batırdılar. Biliyorsunuz Rusya bir noktada havlu attı, moratoryum ilan ederek dış borçlarını 5 yıl süreyle erteledi. Tabii bu durum, anlı şanlı dev Batılı bankaların reytinglerinde düşüşlere neden oldu. Rusya halen borç geri ödemesine başlamış değil. 
     Sütten ağzı yanan, yoğurdu üfleyerek yer misali yabancı bankalar, şimdi Türkiye'deki krizin kredibilitelerini zedelemesine karşı erken uyarı sistemini çalıştırmış gibi görünüyorlar. Alttaki sütunlarda da görebileceğiniz gibi dolara son 2 haftadır devam eden yoğun talebin kaynağı olarak şimdi de, Türkiye risklerini düşürmek isteyen yabancı bankalar gösteriliyor. 
     
Devalüasyon 50      Doların geçen hafta boyunca 1 milyon 50 bin liranın altına inmemesinin suçlusu hemen ilan edilivermişti 3 aylık bilançolarına makyaj telaşı içinde olan bizim yerli bankalar 
     31 Martta, bankaların bilanço makyajı bahanesi de geride kaldı. Ama umulan olmadı. Dolar yeni haftaya da 1 milyon 50 bin liradan merhaba dedi. 
     Şimdi yeni suçlu yabancı bankalar Son değerlendirmeler, yabancı bankaların Türkiye risklerini düşürmek için TL'den dolara dönüp parayı dışarı gönderdikleri yolunda. Ayrıca yabancı şirketlerin merkezlerinden de Türkiye'deki birimlerine, TL'den dolara dönmeleri için telkinde bulunulduğu belirtiliyor. 
     Anlayacağınız yabancılar, doların 1 milyon 50 bin liranın altına ineceğini sanmıyorlar artık. Belki ikinci krizin başında yüzde 40'lık yoksullaşmamızın üzerine, bu akşam açıklanacak yüzde 12 - 14'lük enflasyonumuzu da ekleyip kendilerine göre makul sayılabilecek bir dolar rakamı bulmuşlardır. 
     Kaldı ki şu ana kadar ne herhangi bir dış kaynağın gireceğine ilişkin umut var, ne de hükümette günü kurtarmanın ötesinde herhangi bir iyi niyet belirtisi. Dahası IMF'nin bir önceki programı çöpe gittiğine göre, o programın bir unsuru olan 6.4 milyar doları şimdi vermeleri için de ortada bir neden kalmamış durumda maalesef 
     Çöpe atılan programdaki kur çıpası uygulaması varken, krizlerde okkanın altına giden faiz oluyor, birden fırlayıveriyordu. Şimdiyse bizi yönetemeyenlerin her yedikleri nane, döviz kuruna inen yeni bir şamarda yansımasını buluyor. 
     Bu arada Devlet Bakanı Kemal Derviş'in dolar kurunu 1 milyon liranın altında tutmak gibi bir derdi olduğunu da sanmıyorum. Hazırlanmakta olan program, enflasyonu daha da azdırmamak için iç tüketim yerine ihracata dayalı büyümeyi öngörecek muhtemelen. Bu durumda da rekabetçi avantajı sağlayacak en önemli etken dolar kuru değil mi 
     Yabancı bankaların dolara oynadığıyla ilgili bir de spekülatif teori var Türk şirketlerinin ve bankalarının dolar fiyatını iyice ucuzlatıp sonra da yok pahasına kapatmak Bu tür senaryolar bana hiçbir zaman gerçekçi gelmemiştir. Bu kez de farklı düşünmüyorum. 
     Ancak Anayasa frizbi kriziyle başlayan süreçte devalüasyonun yüzde 50'ye oturduğunu, bu rakamın gerçekçi olduğunu, geriler diye hayallere kapılmamanızı, aksi halde daha şiddetli düş kırıklıklarıyla karşı karşıya kalabileceğinizi, naçizane bir kez daha hatırlatmak istiyorum. 
     
     





Siyasi güven 


Avukat havuzu 


Tasarruf... 


Böyle olur bizde turizm dediğin 


Kriz yönetimi güven aşılayabilecek mi .. 


Güney Kore dersleri 


Kortta bir bakan 


Şiir ziyafeti 


Hesap verme zamanı 


Seyirci kalmayın 


Tuz kokarsa, hukuk ilaç olur 


Gençlik ateşi 


Moratoryum mu 


Memleketin li menfaatini’ düşünen yok 


</TEXT>
</DOC>
