<DOC>
<DOCNO> 31792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/siyaset/siy06a.html </URL>
<DATE> 2001/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Binayı da bölecekler 
</HEADLINE>
<TEXT>

Erdoğan’ın Balgat’ta beğendiği genel merkez binasına Erbakancılar da talip oldu 
     ABDULLAH KARAKUŞ Ankara 

     Birbirinden milletvekili transfer etmek için mücadele eden Necmettin Erbakan’la Recep Tayyip Erdoğan arasındaki "paylaşma" kavgası, yeni partinin genel merkez binasına kadar yayıldı. Erdoğan’ın Balgat’ta beğendiği genel merkez binasına Erbakancıların da talip olduğu öğrenildi. 
     Erdoğan’ın genel merkez olarak düşündüğü yeni bina iki grup arasında tartışma yarattı. Ceyhun Atıf Kansu Caddesi’ndeki bina, geniş garajı ve çok sayıdaki çalışma odası nedeniyle iki ekibe de cazip geldi. Dış cephesi aynalı olan binayı önce gelenekçiler inceledi. Binayı genel merkez yapmak üzere beğenen, ancak karar vermek için düşünen gelenekçiler, daha sonra aynı binaya yenilikçilerin de göz diktiğini öğrendi. Erdoğan, odalarını tek tek gezerek beğendiği binayı, pazarlık yaparak mutlaka tutmaya karar verdi. 
     Gelenekçiler, yeni parti için, bahçesinde cami olan eski RP binasını da düşündü. Ancak bu binadaki kiracılar sorun yarattı. RP’nin kapatılmasından sonra binayı kiralayan şirketlerin çıkmaya taraftar olmaması, bu projenin askıya alınmasına neden oldu. 
     



 SİYASET 




















</TEXT>
</DOC>
