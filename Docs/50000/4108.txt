<DOC>
<DOCNO> 4108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/son/sontur19.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Saldırıda 11 Kalaşnikof kullanılmış 
</HEADLINE>
<TEXT>

     Diyarbakır'da Emniyet Müdürü Gaffar Okkan ile 5 polis memurunun şehit edilmesi olayıyla ilgili soruşturmayı, Diyarbakır DGM Başsavcılığı yürütüyor. 
     Sezai Karakoç Bulvarı'nda, önceki akşam Emniyet Müdürü Okkan ile polis memurları Atilla Durmuş, Sabri Kün, Selahattin Baysoy, Mehmet Kamalı ve Mehmet Sepetçi'nin şehit, Nuri Bozkurt, Mustafa Dinçer, Fatih Gökçek ve Veli Göztepe'nin yaralanmasına yol açan saldırıyı, Diyarbakır DGM Başsavcılığı soruşturuyor.Yetkililer, olay yerinde elde edilen boş kovanların ilk incelemesinde, saldırıda 11 Kalaşnikof marka uzun namlulu silah kullanıldığının tahmin edildiğini belirterek, olay yerinde bulunan Rus yapımı Makarof marka tabancanın ise kullanılmadığının belirlendiğini bildirdiler. 




</TEXT>
</DOC>
