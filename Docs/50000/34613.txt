<DOC>
<DOCNO> 34613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/son/sontur21.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Konser vermeye gelen Ermeni sanatçı havalimanında bekletildi 
</HEADLINE>
<TEXT>

     Ünlü Ermeni müzisyen Djivan Gasparyan, 1 Ağustos tarihinde Erkan Oğur ile bir konser vermek üzere İstanbul'a geldi. 
     Ünlü duduk sanatçısı Gasparyan, THY'nin tarifeli uçağıyla saat 17.00'de Brüksel'den Atatürk Havalimanı'na geldi. 
     Ermenistan pasaportu taşıyan Gasparyan, vizesi olmadığı için Havalimanı Pasaport Büro Amirliği'nde bir süre bekletildi. 
     Türkiye'ye giriş yapması için konsolosluk vizesi alması gerektiği ifade edilen Gasparyan, Emniyet Genel Müdürlüğü'nden izin yazısının gönderilmesinin ardından Atatürk Havalimanı'ndan ayrıldı. 
     Gasparyan'ın Erkan Oğur ile vereceği konseri düzenleyen Most Production yetkilileri de, etkinlik için gerekli iznin alındığını kaydettiler. 
     Gasparyan ve Erkan Oğur, 1 Ağustos Çarşamba günü Harbiye Cemil Topuzlu Açıkhava Tiyatrosu'nda bir konser verecekler. 
     
     
     







</TEXT>
</DOC>
