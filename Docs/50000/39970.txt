<DOC>
<DOCNO> 39970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/yazar/tamer.html </URL>
<DATE> 2001/09/01/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Eller aya, biz yaya 
</HEADLINE>
<TEXT>

     Alttaki tablo, eller aya, biz yaya misali, Türkiye olarak son 10 yılı nasıl boşa harcadığımızı çok çarpıcı, ama aynı zamanda da çok acıklı bir biçimde gözler önüne seriyor. 
Milli gelirdeki değişim 1990 - 1999 Ülke Değişim Polonya 159.5 İrlanda 135.6 Çin 135.5 Arjantin 73.1 Meksika 62.9 Portekiz 59.7 Macaristan 51.9 Yunanistan 47.5 ABD 44.3 İngiltere 43.7 Japonya 43.0 Malezya 40.8 G. Kore 40.2 Almanya 33.4 Tayland 29.3 Pakistan 24.0 Hindistan 21.9 Mısır 12.2 TÜRKİYE 8.0      
     Kişi başına milli gelir, son 10 yılda ülkemizde sadece 8 artmış. Yıllık ortalama 1’in bile altında 0.8. Dahası, son 1.5 yıldaki krizlerimiz ve şubattaki devalüasyon sonucu 50’ye varan yoksullaşmamız, henüz bu hesaba dahil değil. Son 1.5 yıl da eklendiğinde, iyice yerlerde sürünür hale geleceğiz. 
     Mesut Yılmaz’dan Tansu Çiller’e, Bülent Ecevit’ten Necmettin Erbakan’a ve en önemlisi ülkemizin son 10 yılına önce başbakan, ardından da cumhurbaşkanı olarak damgasını vuran Süleyman Demirel’e ve Türkiye’ye çağ atlattıklarını utanmadan söyleyebilen diğer tüm siyasi liderlere bu içler acısı tablo ithaf olunur. 
     Siyasetin en tepesinde yolsuzlukların bizimkinden aşağı kalmadığı Pakistan ekonomisi bile bizden 3 kat hızlı büyümüş. Pakistan halkının bizden daha az doğurgan olduğunu da hiç sanmıyorum. 
     Bitmek tükenmek bilmeyen ekonomik krizlerimiz nedeniyle sık sık karşılaştırıldığımız Meksika’ya, Arjantin’e bakın Meksika halkı son 10 yılda 62.9, Arjantin halkı 73.1 zenginleşmiş. 
     Pekiyi ya Polonya’ya ne demeli Eski sosyalist blok ülkelerinin çoğu, siyasi sistemlerinin alabora olmasına rağmen bizi sollayıp geçtiler. Ama Polonya’nınki akıl alır gibi değil. Ekonomisi son 10 yılda bizimkinin tam 20 katı büyümüş 159.5. Çin ve İrlanda gibi Polonya’nın da son dönemde yabancı sermayenin cazibe noktalarından biri olduğunu biliyordum, ama rakamları görünce gıpta etmenin yanı sıra yine de şaşırdım. 
     Bir kısım siyasetçi ve yüksek bürokratın aynı dönemde nasıl zenginleştiğine ilişkin bir araştırma yapılacak olsa, hiç kuşkum yok Türkiye en ön saflarda yer tutar. Tabii bir de yönetenlerle içli - dışlı dar bir kesimin refahının son 10 yılda nasıl arttığına bakılabilse Türkiye, en zenginiyle en yoksulu arasındaki gelir uçurumunun derinleşmesinde son 10 yılın şampiyonu bile olabilir 
     
Mardinli gencin önerisi Emekliliği gelmiş babanın yerine oğlu      Milliyet TIR’ı önceki gün Mardin’e uğradı. Ama TIR oraya ulaşmadan genç okurum Ensari Altındağ’ın e - posta mesajı bana ulaşmıştı 
     "Üniversiteli işsizler ordusunun bir neferiyim. Fakat bundan da onur duyduğum söylenemez. DMS ve DİS sınavlarını kazandım, DMS’de 78 gibi yüksek puan puan sıralamasında 6790 almama ve toplam 4 yerleştirmede benim düzeyimde yaklaşık 10 bin personel alınmasına rağmen, her ne hikmetse yerleşemedim. 
     Bir umut KMS’ye de girdim. Ekonomik program nedeniyle kamuya belli bir süreye kadar personel alınmayabilir. Yalnız DMS 2 yıl için geçerliydi ve bu süre 7 Ekim 2001’de dolacak. 
     Ben bir memur çocuğuyum, 1973 doğumlu ve bekarım. Babamın emekliliği 1 yıldır dolduğu halde şu anda emekli olmayı hiç düşünmemektedir. En azından ben bir işe girinceye kadar. 
     Benim bu konuda somut bir önerim olacak. DMS’yi kazanıp da henüz yerleştirilmeyenlerden, babası memur olup da emekliliği dolmasına rağmen emekli olmayanlar için 
     Devlet onlara cazip bir teklif sunabilir Emekli olmaları karşılığında DMS’yi kazanan çocukları, kamuda durumlarına uyan işlerde pekala istihdam edilebilir. Lütfen bu önerimi dikkate alıp ilgililere iletin." 
     
     







Yine komplo teorisi 


Yanıtı Bahçeli verecek 


Koray Aydın istifa iki yazısı 


Damlalık ve kepçe 


Bir eylül günü 


Üniversiteyi kazandılar ama... 


Diyarbakır’da gerilim Urfa’da barış havası 


Umuda çağrı 


Güneşi balçıkla sıvamaya çalışanlar 


Deprem vergisi faize mi gitti 


Şanlıurfa GAP’ı gaptırmış 


Eller aya, biz yaya 


Siz de işlersiniz namus cinayeti ’ 


Bir cinayet kurbanının anatomisi 


Garih cinayetinin ipucu GAP’ta mı 


Üretimi unuttuk ekonomi rezil oldu’ 


</TEXT>
</DOC>
