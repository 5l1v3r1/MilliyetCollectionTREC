<DOC>
<DOCNO> 24639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/yazar/bila.html </URL>
<DATE> 2001/06/02/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Liderler ve Yalova olayı 
</HEADLINE>
<TEXT>

     Devlet Bakanı Yalova'nın istifasıyla sonuçlanan süreç, Başbakan Ecevit'in konuşma hakkında bilgi istemesiyle başlıyor. 
     Başbakan Yardımcısı Hüsamettin Özkan, Anadolu Ajansı'nın, Yalova'nın konuşmasıyla ilgili olarak geçtiği haberi, Başbakan Ecevit'e getiriyor. Ecevit, Yalova'nın konuşmasını okuduktan sonra, Özkan'a 
     - Çok ağır ve talihsiz bir konuşma, diyor. 
     "Bakanların sözlerini özenle seçmeleri, ekonomiyi nasıl etkileyeceğini düşünmeleri gerekir" diye de ekliyor. Ecevit, bu tür konuşmalarla hükümetteki uyumun bağdaşmadığını ve bu üslupla işlerin zor yürüyeceği yorumunu da yapıyor. 
     Özkan, Başbakan'ın Yalova'nın konuşmasından duyduğu rahatsızlığı, telefonla Başbakan Yardımcısı ve ANAP lideri Mesut Yılmaz'a iletiyor. Yılmaz da Ecevit'in rahatsızlığını paylaştığını belirterek, toplantı öneriyor. 
     
Üçlü toplantı      Özkan'ın telefonundan sonra Başbakan Ecevit, Başbakan Yardımcıları Mesut Yılmaz ve Hüsamettin Özkan, üçlü bir toplantı yapıyorlar. 
     Bu toplantıda da rahatsızlığını dile getiren Ecevit, bir anlamda Yalova'nın istifa etmesi gerektiğini ima ediyor. Yılmaz da aynı kanaati taşıdığını kaydederek, gereğini yapacağını, Yalova'nın da sorun olmaktansa istifa etmeye hazır olduğu bilgisini ilettiğini belirtiyor. 
     Üçlü toplantı sürerken Yılmaz, Devlet Bakanı Rüştü Kazım Yücelen'i çağırarak, Yalova'yla görüşmesini ve istifasını getirmesini rica ediyor. 
     Yücelen, Yalova'yı ziyaret ediyor ve istifayı alıp Yılmaz'a, Yılmaz da Başbakan Ecevit'e iletiyor. Yüksel Yalova, istifa konusunda tereddüt etmiyor. 
     Ecevit, Yılmaz, Özkan toplantısında alınan karar sadece Yalova'nın istifasıyla sınırlı değil. Bu karar, dün de vurguladığımız gibi aynı zamanda bakanlara dönük bir mesaj niteliği taşıyor. Sorun yaratacak konuşmalardan, gerginlik yaratacak tartışmalardan kaçınmaları, aksi halde kabine dışında kalabilecekleri anlamında bir mesaj. 
     
Revizyon olacak mı      Ecevit ve Yılmaz'ın bu yöndeki kararına Başbakan Yardımcısı ve Devlet Bakanı Bahçeli de katılıyor. Bahçeli'nin daha önce hükümetin MHP kanadını bu yönde uyardığı ve dikkatli konuşulmasını istediği biliniyor. 
     Yalova olayıyla birlikte kabinede bir revizyon düşünülmüyor mu Devlet bakanlıklarının sayısının azaltılması gibi bir karar alındı mı 
     Önceki gün gerçekleştirilen üçlü toplantı ile daha önceki liderler zirvesinde revizyon veya kabinenin küçültülmesi konularının konuşulmadığını söyleyebiliriz. Kısa vadede liderlerin böyle bir kararı yok. 
     Revizyon veya küçülme belki çok daha ileri bir tarihte gündeme gelebilir. Ancak, liderlerden yansıyan eğilim, bugünün konusu olmadığı yönünde. 
     Yalova'dan boşalan özelleştirmeden sorumlu Devlet Bakanlığı'na ise kısa sürede atama yapılacağı beklentisi hükümette hakim. 
     Liderlerin önceliği, ekonomi ve programın mümkün olduğunca sapmalara yol açmadan uygulanabilmesi... 
     
     







Küreselleşme, İslam, Kemalizm 


Avrupa'dan... 


Liderler ve Yalova olayı 


Şaşanlara şaşıyorum 


İnönü'lü, Derviş'li parti senaryoları... 


FB - GS 


Yeni hükümdarımız Piyasamız 


Cek cak'lı vaatler 


Kıbrıs bombası 


Bitmeyen oyun... 


İstifa... 


DJ Derviş 


36 bakan 36 kriz 


Önemini kavrayın 


Çamburnu Tersanesi 


</TEXT>
</DOC>
