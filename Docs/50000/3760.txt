<DOC>
<DOCNO> 3760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/son/sontur24.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır Emniyet Müdürü Gaffar Okan silahlı saldırıda öldürüldü 
</HEADLINE>
<TEXT>

     Diyarbakır Emniyet Müdürü Gaffar Okan, akşam saatlerinde çarpraz ateşe tutularak iki korumasıyla birlikte yaşamını yitirdi. Diyarbakır'da çok sevilen Okan, Hizbullah operasyonları ile dikkati çekmişti. 
     Diyarbakır'a atandıktan sonra halkın içine karışması, Diyarbakırspor'un tüm sorunlarıyla ilgilenmesiyle kentte kendini sevdirmeyi başaran Emniyet Müdürü Gaffar Okan Hizbullah operasyonları ile öne çıkmıştı. Hizbullah liderinin İstanbul Kavacık'ta öldürüldüğü operasyonun arkasında da Gaffar Okan'ın imzası vardı. 
     İstihbarat raporlarında Hizbullah'ın ölüm listesinde ön sırada yeraldığı bilinen Gaffar Okan, akşam saat 18 00 sıralarında Emniyet Müdürlüğü'nden çıktı. Makam otomobili ile Et ve Balık Kurumu önüne geldiği sırada aracı çarpraz ateşe tutuldu. 
     Saldırıda Gaffar Okan ile iki koruması olay yerinde şehit oldu, çok sayıda kişi de yaralandı. Saldırganlardan birinin yaralı olarak Şehitlik semtinde bir kahvehaneye sığındığı haberi üzerine polis çevrede geniş çaplı bir operasyona başladı. 
     




</TEXT>
</DOC>
