<DOC>
<DOCNO> 2287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/son/sondun13.html </URL>
<DATE> 2001/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İşbirlikçilikle suçlanan bir Filistinli daha öldürüldü 
</HEADLINE>
<TEXT>

     Batı Şeria’da, İsrail ile işbirliği yaptığından şüphelenilen bir Filistinli, maskeli 3 kişi tarafından öldürüldü. 
     Filistin polis kaynaklarının açıklamalarına göre, Muhammed Musa Abdülrahman 40 , Batı Şeria’nın Brukin kentindeki evinde sokak kapısını açınca, maskeli 3 kişi tarafından başına ve göğsüne toplam 4 kurşun sıkılarak öldürüldü. 
     Üst düzey Filistinli güvenlik yetkilileri, Abdülrahman’ın uzun süredir İsrail ile işbirliği yaptığından şüphelenildiğini belirttiler. Yetkililer, Filistinlilerin İsrail işgaline karşı geçen Eylül ayında intifada hareketini başlatmalarından bu yana Batı Şeria’da kimliği belirlenemeyen silahlı kişilerce öldürülen şüpheli işbirlikçilerin sayısının son saldırıyla 3’e yükseldiğini kaydettiler. 
     Filistin’de hafta sonunda da İsrail ile işbirliği yapmaktan makum olan 2 Filistinli idam edilmişti. 
     
     




</TEXT>
</DOC>
