<DOC>
<DOCNO> 31430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/siyaset/siy01.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Susurluk skandalının silahları da affa uğradı 
</HEADLINE>
<TEXT>
Kayıp silahlara veda 
Yargıtay, görevi kötüye kullanmadan daha ağır cezalandırılmalarını istedi. Ancak, İbrahim Şahin ve 10 sanık hakkındaki dosya, zamanaşımına uğradı 
     ANKARA Milliyet 

     Devlet görevlisi - siyasetçi - mafya işbirliğini gözler önüne seren Susurluk skandalının ardından ortaya çıkan kayıp silahlar dosyasına ilişkin davadan "af" çıktı. 10 sanık hakkındaki dosya, "zamanaşımına" uğrayarak ortadan kalkarken, dört sanık hakkındaki dosya da "af kapsamına" alınarak ertelendi. Bir sanık hakkındaki ceza paraya çevrilip ertelenirken, sanıklar, kararı okuyan h kime teşekkür ederek "topluma karıştı." 
     Ankara 6. Asliye Ceza Mahkemesi’nde görülen davanın karar duruşmasına, sanıklar Nazmi Kara, Musa Teber ve avukatlarıyla müdahil Hazine’nin avukatı Sema Özgül katıldı. 
     Yargıç Oktay Saday, Özel Harek t Dairesi eski Başkanvekili İbrahim Şahin’in de aralarında bulunduğu 10 sanık hakkındaki davanın, "Yasal zamanaşımı süresinin dolduğu güne kadar, dosya üzerinde kesinleşmiş karar verilemediğinden, ortadan kaldırıldığını" bildirdi. Yasaya göre, "Asliye ceza mahkemelerinde görülen bir davada, 7.5 yıl içinde, Yargıtay tarafından da onaylanan bir karar verilmesi" gerekiyor. Aksi takdirde dava zamanaşımına uğruyor. Kayıp Silahlar davasında suç tarihinin 1993 olması nedeniyle, bu süre dolmuş sayılıyor. 
     
     "Gayri resmi" hatırlatma 
     Davada yargılanan dört sanığın "görevi ihmalöden cezalandırıldıklarını belirten Saday, bu suçun Şartla Salıverme Yasası kapsamında olması nedeniyle ertelendiğini bildirdi. Saday, sanıklardan İkmal Dairesi Başkanlığı eski Depo Şube Müdürü Musa Teber’in cezasını da paraya çevirerek erteledi. Teber hakkında davanın da 26 Ekim’de zamanaşımına uğrayacağını hatırlatan Saday, "Ancak bunu gayri resmi olarak söylüyorum" dedi. 
     Böylece, davada yargılanan sanık kalmazken, kayıp silahlara ilişkin, aralarında, Şahin ve Korkut Eken’in de bulunduğu altı sanık hakkında "zimmet" suçundan açılan dava ise Ağır Ceza Mahkemesi’nde sürüyor. 
     
     Uzun yargılama süreci 
     Susurluk’ta Abdullah Çatlı’nın aracından çıkan Baretta marka silahla ortaya çıkan skandalın ardından açılan dava, önce Ankara 1. Asliye Ceza Mahkemesi’nde görülmeye başladı. Konuya ilişkin ayrı sanıkların yargılandığı bir başka dava da, Ankara 6. Asliye Ceza Mahkemesi’nde açıldı. Bir süre sonra davalar birleştirildi. Ankara 6. Asliye Ceza Mahkemesi, dava sonucu İbrahim Şahin’i "görevi ihmal" suçundan bir yıl hapse mahk m ederken, 14 sanığın beraatine karar verdi. Yargıtay 4. Ceza Dairesi ise, Şahin’in suçunun "görevi kötüye kullanma" olduğuna, 14 sanığın da "görevi ihmal" ve "görevi kötüye kullanma" suçlarından cezalandırılması gerektiğine işaret ederek kararı bozdu. Bunun üzerine ikinci kez yargılama yapıldı. 
     
5 SORU 5 CEVAP 15 sanık son anda kurtuldu      GÖKÇER TAHİNCİOĞLU Ankara 

Kayıp Silahlar nedir 
     1993’te İsrail’in, Hospro firması aracılığıyla Emniyet Genel Müdürlüğü’ne hibe ettiği belirtilen, ancak daha sonra satın alındığı ortaya çıkan silahlardır. Bu silahlardan, 10 Beretta tabanca ve susturucuları, hibeden sonra kayboldu. Skandal, Abdullah Çatlı’nın aracından çıkan Beretta silahın bunlardan birisi olduğunun anlaşılmasıyla patladı. 
     
Skandalın ardından ne yapıldı 
     Skandalın ortaya çıkmasıyla savcılar soruşturma başlattı. Bunun sonucunda çeşitli davalar açılırken, Başbakanlık Teftiş Kurulu BTK da, Susurluk dosyası içinde konuya yer verdi. n Savcılar hangi bulguları elde etti 
     Savcı Hüseyin Yalçın, hazırladığı iddianamede, Özel Harek tçı Korkut Eken’in, dönemin Emniyet Genel Müdürü Mehmet Ağar’ın talimatıyla, silahları, "yurtdışı operasyonlarda kullanılmak" üzere Abdullah Çatlı’ya verdiğini belirtti. Yalçın, Çatlı’nın silahlardan birisini iade etmemesi sonucu Eken’le arasının bozulduğunu kaydetti. 
     
Silahlara ilişkin kaç dava açıldı 
     Yalçın üç ayrı dava açtı. Dünkü dava Ocak 1998’de açılmıştı. 
     
Mahkeme erken karar verse, dava zamanaşımına girer miydi 
     Mahkeme, davayı bundan 2 - 3 ay önce sonuçlandırsa, dava zamanaşımına girmeyecek, 15 sanığın büyük bölümü mahk m olacaktı. 
     
     Zamanaşımına deprem de takıldı 
     Marmara depreminde, ölüm olaylarının meydana geldiği binaların sorumluları hakkında açılan 1640 davadan, 110’u zamanaşımından düşerken, yaklaşık 350 sanık hakkında beraat kararı verildi. Kocaeli 1. Ağır Ceza Mahkemesi’nde 810, 2. Ağır Ceza Mahkemesi’nde de 830 dava açılmıştı. 2. Ağır Ceza Mahkemesi’ndeki davalardan 110’u zamanaşımı gerekçesiyle düştü. Yıkılan binalarda 350 sanık, binaların depremden beş yıl önce teslim edildiği göz önünde tutularak beraat etti. 
     



 SİYASET 
















</TEXT>
</DOC>
