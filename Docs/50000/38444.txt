<DOC>
<DOCNO> 38444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/son/soneko23.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB Başkanı "TOBB hiçbir zaman spekülatif amaçlı dolar almamıştır" 
</HEADLINE>
<TEXT>

     TOBB Başkanı Hisarcıklıoğlu, programın başarısında en önemli etkenlerden birisi olan ihracatın desteklenmesi için, TOBB'un kendi kaynaklarından 100 milyon dolarlık bir meblağı Eximbank'a aktarılmasının nihai aşamaya geldiğini ve işin artık formalitelerin tamamlanmasına kaldığını söyledi. 
     'Birliğimizin tüm bu özverili gayretlerine rağmen, bir takım yanlış, eksik bilgi ve duyumlara dayanarak, doların yükselmesinden Birliğimizi sorumlu tutan hatalı değerlendirmeler ve beyanlar yer almıştır'' diyen Hisarcıklıoğlu, bu gerçek dışı haber ve beyanları üzüntü ile karşıladıklarını söyledi. Hisarcıklıoğlu, TOBB'un hiç bir zaman spekülatif amaçlı dolar satın almadığını ve almayacağını bildirirken, hedeflerinin TL'nin itibar kazanması olduğunu ifade etti. Piyasanın içinde bulunduğu şartlar nedeniyle, Eximbank'a aktarılacak kaynağın 75 milyon dolarlık bölümünü TL olarak ödeyeceklerini belirten Hisarcıklıoğlu'nun, bunun için mutabakata varıldığını söylediği de öğrenildi. 







</TEXT>
</DOC>
