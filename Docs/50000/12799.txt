<DOC>
<DOCNO> 12799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/24/magazin/amag.html </URL>
<DATE> 2001/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sonunda yolu buraya düştü 
</HEADLINE>
<TEXT>

Dev aktör Al Pacino, bir film için Türkiye’ye geliyor. Çekimleri Hollywood grevi nedeniyle ertelenen yapımda Pacino, casus’ olacak... 
     BİRSEN ALTUNTAŞ 

     HOLLYWOOD’UN dev aktörü Al Pacino, bir bölümü Türkiye’de çekilecek olan The Company’ isimli film için ülkemize gelecek. Yapımcılığını Paramount Film Şirketi’nin üstlendiği filmde Pacino, bir casusluk öyküsünün merkezinde olacak. Filmin Türkiye’deki prodüksiyonunu üstlenen Pan Film’in sahibi Ali Akdeniz de çekimler için aylardır hazırlık yaptıklarını açıkladı. Akdeniz, Hollywood’daki senarist krizinin projeyi olumsuz etkilediğini belirtti. 
     AKDENİZ şöyle konuştu "Al Pacino’nun başrolünde oynaması planlanan film için her şey hazırdı. Ancak senarist krizi nedeniyle bütün projeler donduruldu. Hollywood’da senaristler filmlerin uluslararası hasılatından pay istiyor, yapımcılar da buna yanaşmayınca grev kararı alındı. Senaristlerin toplu sözleşmeleri mayısta, onlara destek veren oyuncuların ise haziranda bitiyor. Grev kararı yapımcıları, dolayısıyla bizi de etkiledi. Umutla grevin bitmesini bekliyoruz." 
     


 MAGAZİN 














</TEXT>
</DOC>
