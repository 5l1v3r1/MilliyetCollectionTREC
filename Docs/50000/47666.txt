<DOC>
<DOCNO> 47666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/yasam/yas05.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilim bile ispat etti 
</HEADLINE>
<TEXT>
Kadın daha dedikoducu, çünkü... 
Kadınların ilgi alanları 40 değişik konuyu kapsarken, erkeklerin üzerinde dedikodu yaptığı dört konu var 
     NEVSAL ELEVLİ Londra 

     Tartışmaya bilim el attı 
     KADIN mı daha çok dedikodu yapar erkek mi Bu soru genellikle kadın - erkek arasındaki en büyük tartışmadır. Ve sonunda bu tartışmaya bilim de el attı. Londra Üniversitesinden psikolog Profesör Petra Boynton "Archers Aqua" isimli bir çicekçilik firmasının sponsorluğunda yapılan araştırmayı inceleyerek şu sonuca vardı. Kadın daha çok dedikodu yapıyor, çünkü daha çok "konu"su var. 
     
     Yarışamıyorlar bile 
     KADINLARIN ilgi alanları, politikadan gebeliğe, sağlıktan uzay seyahatlerine 40 değişik konuyu kapsıyor. Erkeklerin konuları ise iş hayatları, spor, şakalar ve kadınlar. Boynton, "Kadınlar hakkında erkeklerin fikri ne olursa olsun asıl dedikoduyu onlar yapıyor. Kadınlar 10’dan az konuyla kendilerini sınırlamak istemiyorlar. Erkekler ise bunu beceremiyor" diyor. 
     



 YAŞAM 



















</TEXT>
</DOC>
