<DOC>
<DOCNO> 6184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/09/ekonomi/eko15.html </URL>
<DATE> 2001/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>

     Yabancı yatırımlar 10 kat artabilir 
     Uluslararası Finans Enstitüsü IIF , geçen yıl sonunda yaşanan mali kriz sonrasında, bu yıl Türkiye’ye, geçen yıldan daha çok doğrudan ve dolaylı yabancı sermaye girişinin olacağını bildirdi. IIF tarafından hazırlanan "Gelişmekte Olan Piyasalara Sermaye Akışı" konulu raporda, ABD Merkez Bankası’nın FED faiz oranlarını düşürmesi sonucu, Türkiye’nin de aralarında bulunduğu gelişmekte olan ülkelere, 166 milyar dolarlık özel sermayenin gireceği kaydedildi. 
     Rapora göre, Türkiye’de geçen yıl 300 milyon dolar olan doğrudan portföy yatırım miktarı, bu yıl yaklaşık 10 katlık bir artışla 3 milyar dolara ulaşabilecek. Türkiye’nin yaşadığı krizle birlikte, bu yıl ihracattaki düşüşün büyüme rakamlarını da olumsuz etkileyeceğinin ifade edildiği raporda, Türkiye’nin GSYH temelindeki büyüme oranının yüzde 2’ler düzeyinde olabileceği vurgulandı. 
     
     Merrill Lynch Türk tahvillerini azaltın 
     Merrill Lynch, Türk borçlanma k ğıtlarına yönelik tavsiyesini "market weightöten "underweight"e indirdiğini açıkladı. Merrill Lynch’in yayınladığı araştırma notunda, "Geçtiğimiz birkaç günde yaşanan satışlar hafife alınmamalıdır. Ekonomik programın başarısı hakkında yaz boyunca zaten endişelerimiz vardı. Ankara’da devam eden karışıklık yakın vadeli riskleri artırmaktadır" denildi. Araştırma notunda, yolsuzluk, Meclis’te reformları geciktiren sorunlar ve yüklü itfaların, görünümü bulandırdığı belirtildi. Araştırmada, "Hükümet resesyona, reform programıyla ilgili kendi gecikmelerinin neden olduğunun idrakine varmak yerine reel sektöre destek vermek amacıyla önlemler almaktan bahsederken, geçerli bir B planının hazırlanıyor olması muhtemel gözükmüyor" denildi. 
     
     HSBC Telekom’da sorun var 
     Dünyanın önde gelen bankalarından HSBC, telekom devlerinin nakit sıkıntısı nedeniyle Türk Telekom’un satışında sorun yaşandığını bildirdi. Banka, dünya telekom firmalarının içinde bulunduğu nakit sıkıntısı ve bu firmaların risk alma konusundaki isteksizliği nedeniyle T. Telekom’un satışında sorun yaşandığını belirtti. HSBC, T. Telekom’da olası başarısızlığın Türkiye’nin uygulamakta olduğu programın sonu olacağını düşünmenin yanlış olduğunu ve T. Telekom’un sembolik öneminin çok yüksek olduğunu belirtti. Satışta başarısızlık riskinin Türk bonolarından kaçınmak için bir başka neden olduğu da ifade edildi. 
     


 EKONOMİ 




















</TEXT>
</DOC>
