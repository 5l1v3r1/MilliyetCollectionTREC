<DOC>
<DOCNO> 10465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/08/yazar/akyol.html </URL>
<DATE> 2001/03/08/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kurban... 
</HEADLINE>
<TEXT>

     KURBAN Bayramı'nda varoşlarda dehşet verici kan banyoları yapıldı Hatta, küçücük çocuklar, eli bıçaklı babanın ya da amcanın boğazladığı hayvandan kanların nasıl fışkırdığını dehşetler içinde izliyorlardı 
     Eskiden kurban kesilirken çocuklar evden dışarıya çıkarılmazdı. Kurbana eziyet edilmez, aksine, bir kutsallık duygusuyla özen gösterilirdi. Sokaklar kan revan içinde kalmaz, bahçenin bir köşesinde çabucak bu iş bitirilir, fakir fukaraya et dağıtılırdı. 
     Fakir komşulara kurban eti götürüp onların sevindiğini görmek büyük mutluluktu... Ama bir süredir bayramda ortalık mezbahaya dönüyor 
     Öte yandan, Milliyet'te "Darülaceze'de Bayram Keyfi" diye bir haber vardı 
     "Kurban Bayramı'nın ilk günü, kurban bağışı yapmak ve ziyarette bulunmak isteyen çok sayıda vatandaş Darülaceze'ye akın etti. Sadece ilk günde 1500 kurban kuruma bağışlandı." 
     O da Kurban Bayramı, bu da... 
     
     BİR yazarımız bu sorunu, Atatürk çağdaşlaşmasından başlayıp, Demirel ve Özal'ın oy avcılığından çıkarak yorumladı 
     Politize etmeden bakamaz mıyız 
     Atatürk döneminde de kurban kesiliyordu ama böyle sorunlar yaşanmıyordu. Çünkü kurbanlar ya "gitmesek de, görmesek de bizim köyümüz" dediğimiz on binlerce yolsuz, ışıksız ücra köylerdeki beş on aile tarafından kesiliyordu... Yahut da kent ve kasabalardaki evlerin bahçelerinde, bizim çocukluğumuzdaki gibi... 
     Temel sorun bizde kentleşmenin gecikmesidir. Ticarileşme ve sanayileşmeye bağlı olarak Batı 19. yüzyılın sonunda şehirleşmesini tamamlamıştı. 
     Bizde ise şehirleşme 1950'de başladı... Ve son 20 yılda 25 milyon insan köylerden kentlere göçerek varoşlara yığıldı. 
     Ve varoşlar kendi trafik kargaşasıyla, imar sorunlarıyla, çarpık yapılaşmasıyla birlikte kendi Kurban Bayramı'nı da yarattı 
     
     KENTLEŞEN yani daha sıkışık yaşayan toplumlarda sivil kurumlaşmaların ve hele de gönüllü kuruluşların oluşması son derece önemlidir. Hem sosyal ve kültürel, hem hayri ve dini kurumlar birçok toplu ve bireysel işlevi örgütleyip düzene sokarlar. 
     Bizde 150 yıllık sevgili Darülaceze bunun bir örneği... Ama aynı güvenilirliğe ve sevap duygusunu verme 'iklim'ine sahip başka kaç kuruluşumuz var 
     Batı'da devletten bağımsız cemaat örgütlenmeleri biçiminde olan kiliseler, fevkalade önemli hayri kurumlarıdır aynı zamanda. Ama bizde dindarlık daha yaygın olduğu halde, hayır hizmetlerini, Darülaceze gibi bu arada kurban işlerini, gönüllülük ve sevap duygusuyla düzenleyebilecek cemaat kurumlaşmaları yoktur, yasaktır. 
     Devletçi müdahalenin fazla olduğu bütün toplumlarda sivil kurumlaşmalar cılız kalmıştır zaten. 
     Ve işte, bir yandan milyonların varoşlara yığılması, öbür yandan hem imar gibi dünyevi, hem kurban gibi dini sorunlarıyla 'düzensiz' varoşlar... 
     Yarın devam edelim. 
     
     





Kurban... 


IMF'nin her isteği kabul edilemez 


16 cesur Boşnak kadın 


Avrupa Birliği'ne 'Neşen bilir ' diyebilmek... 


Sabreden derviş .. 


Palisse Doğrusu 


Din, bahane... 


Nasıl battık 


Bayram ertesi... 


Lider çıpası 


Bekleyeceksiniz 


Tasarruf ürker ise yatırım, üretim ve kalkınma olmaz 


</TEXT>
</DOC>
