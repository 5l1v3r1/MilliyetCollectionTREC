<DOC>
<DOCNO> 32055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/son/sontur02.html </URL>
<DATE> 2001/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuyuda metan parladı...Halk petrol bulduk diye sokağa döküldü... 
</HEADLINE>
<TEXT>

     Adapazarı'nda çim saha yapmak için açılan sondaj kuyusunda parlama meydana gelmesi sonucu, 2 kişi yaralandı. BU arada mahhale sakinleri ise ''Petrol bulduk'' diye olay yerine koşuşturdu. 
     Adapazarı Yağcılar mahallesi 15. sokakta, bir şirket, yapacağı çim saha için sondaj çalışması başlattı. 
     Mahalle sakinlerinden Harun Şimşek 37 , Bahattin Çetinkaya 43 ve 4 yaşındaki oğlu Murat Çetinkaya, olay yerinde açılan sondaj kuyusuna bakmak isterken, Harun Şimşek sigara yaktı. Bu sırada, Harun Şimşek'in çakmağından çıkan kıvılcımlar kuyudaki metan gazının parlamasına neden oldu. Parlama sonucu Harun Şimşek ve Bahattin Çetinkaya'nın vücudunun çeşitli yerleri yandı. 
     Olay yerine gelen Adapazarı Büyükşehir Belediyesi'ne ait itfaiye ekipleri, parlamayı yaklaşık yarım saat içinde söndürmelerine rağmen sondaj kuyusundan fışkıran suyu engelleyemediler. 
     Bu arada, mahalle sakinleri ''Petrol bulduk'' diye olay yerine koşuşturdu. İnşaatın yapımını üstlenen şirket görevlilerinin, sondaj kuyusunun üstünü varillerle ve taşlarla örtmesi vatandaşların öfkelenmesine neden oldu. 






</TEXT>
</DOC>
