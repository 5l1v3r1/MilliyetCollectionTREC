<DOC>
<DOCNO> 9084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/son/sontur13.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit'ten MGK değerlendirmesi "Çok verimli oldu" 
</HEADLINE>
<TEXT>

     Başbakan Bülent Ecevit, Milli Güvenlik Kurulu'nun bugün yapılan toplantısı ile ilgili olarak, ''çok verimli, faydalı bir toplantı oldu'' dedi. 
     Başbakan Ecevit, MGK Toplantısı'ndan sonra, saat 14.00'te Başbakanlık'a geldi. Gazetecilerin soruları üzerine Ecevit, MGK Toplantısı'nda dışarı haber verilmediğini ve resmi açıklama yapıldığını belirterek, ''Ancak, şunu söyleyebilirim, çok verimli, faydalı bir toplantı oldu'' diye konuştu. 
     Ecevit, toplantıda ayrıca 'Türk Uzay Kurumu'nun kurulmasının kararlaştırıldığını kaydederek, ''Çağımıza uyum sağlama bakımından önemli bir adımdır'' dedi. ''Sayın Cumhurbaşkanı ile buzlar eridi mi '' sorusuna üzerine Başbakan Ecevit, '' Efendim. Dediğim gibi verimli, yararlı, güzel bir toplantı oldu'' yanıtını verdi. 




</TEXT>
</DOC>
