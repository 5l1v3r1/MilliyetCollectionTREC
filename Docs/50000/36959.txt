<DOC>
<DOCNO> 36959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/guncel/gun05.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Depremzedeler Ankara’yı bastı 
</HEADLINE>
<TEXT>

İki yıldır sorunları çözülmeyen deprem mağdurları, Ankara’da yetkilileri protesto etti 
     ANKARA Milliyet 

     Depremzede dernekleri yöneticileri, sorunlarına çözüm bulunması için dün Cumurbaşkanı Sezer'le görüştü. 
     Sabah saatlerinde Ankara'ya gelen yedi depremzede derneği yöneticisi ve üyeleri, Güvenpark'ta toplanarak hükümeti protesto etti. Yaklaşık 350 depremzedenin katıldığı eyleme depremzeler, "Ankara sesimizi duy", "Depremi unutma, unutturma", "Evimi, işimi, aşımı geri ver" diye slogan attı. Alkışlar ve ıslıkla hükümeti protesto eden depremzede dernekleri yöneticileri Cumurbaşkanı Genel Sekreteri Kemal Nehrozoğlu ile görüştü. Depremzeler Nehrozoğlu'na sorunlarını içeren dosyaları ilettikten sonra Sezer tarafından kabul edildi. 
     Düzce Dep -Der Başkanı Ayşegül Şenol, gazetecilere görüşme hakkında bilgi verdi. Şenol, Sezer'le yaptıkları görüşme sonrasında en azından psikolojik olarak rahatladıklarını dile getirerek, Sayın Sezer sorunlarımızı ilgili makamlara aktaracağı sözünü verdi" dedi. 
     



 GÜNCEL 





















</TEXT>
</DOC>
