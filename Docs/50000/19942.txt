<DOC>
<DOCNO> 19942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/yasam/yas05.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kahraman KAPTAN 
</HEADLINE>
<TEXT>

Hayatını hiçe sayan Halil Kaptan, fırtınaya yakalanan Fransız çifti batmalarına saniyeler kala kurtardı 
     YAŞAR ANTER Bodrum DHA 

     Ege Denizi’nde önceki gece yarısı hızı saatte 100 kilometreyi bulan fırtınada, ipi kopan yatlarıyla açığa sürüklenen Fransız Daniel-Jacqueline Rebeyre çifti, Bodrumlu kaptan Halil İnceoğlu'nun yardımıyla kurtuldu. 
     Dalgalar arasında kalan çiftin çağrısı üzerine harekete geçen İnceoğlu, arkadaşlarının "Sen de batarsın" uyarılarını dinlemeyerek, saat 01.00'de limandan ayrıldı. 
     Halil Kaptan, iki saat sonra, Büyük Badem adası yakınındaki kayalıklara sürüklenen çiftin yatını buldu. İnceoğlu, teknesine bağladığı yatı tekrar limana getirmeyi başardı. 
     Dört ay önce Fransa'nın Nice kentinden Türkiye kıyılarını gezmek için yola çıkan Rebeyre çifti ise şunları söyledi "Halil Kaptan olmasa kayalıklara çarpıp parçalanacaktık. Hayatımızı ona borçluyuz." 
     



 YAŞAM 

















</TEXT>
</DOC>
