<DOC>
<DOCNO> 14534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/04/spor/spo03.html </URL>
<DATE> 2001/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
LUCESCU Biz onurlu kişileriz’ 
</HEADLINE>
<TEXT>

     ERHAN TELLİ 

     GALATASARAY Teknik Direktörü Lucescu, "Bu galibiyeti hak ettik. İlk devre sonunda hepimiz soyunma odasında birbirimizin gözlerinin içine baktık. Onlara Biz onurlu kişileriz. Henüz hiç bir şey bitmedi. Önümüzde bir ikinci yarı var ve herşeyi değiştirebiliriz’ dedim. Bu dakikadan itibaren onurumuz, konsantrasyonumuz ve dikkatimiz ortaya çıktı" dedi. Rumen hoca, "Fatih bugüne kadarki en iyi oyununu oynadı. Yarı final şansımız sürüyor. Sonuna kadar mlücadele edeceğiz" diye konuştu. 
     
Bayram 18 Nisan’daOkan, "Asıl sevinci Barnabeau’dan sonra yaşayacağız" dedi, ikinci yarıda sahanın yıldızı olan Fatih, galibiyeti Türk halkına armağan etti 
     CİM - BOM’UN galibiyeti, Türkiye’yi sokağa dökerken, Okan "Asıl sevinci Barnabeau’daki rövanştan sonra yaşayacağız. Bayram 18 Nisan’da" dedi. Yıldız futbolcu, "Böyle sıkıntılı bir ortamda halkımıza bu mutluluğu yaşattığımız için çok seviniyorum" diye konuştu. Hagi ise, "İkinci yarıda muhteşem oynadık. Hiç kimsenin yapamayacağını yaptık. Real önünde 2 - 0’dan 3 - 2 galip gelmek büyük iş" yorumunu yaptı. 
     FATİH, "Bu maçta oynamasaydım ölürdüm. Hocam ikinci yarı sahaya çık deyince çok sevindim. Taraftarımızın o çığlıklarını ömrüm boyunca unutmayacağım. Halkımıza armağan olsun" ifadelerini kullandı. Bülent de "Bu gece sanıyorum ki Türkiye’deki herkesin kalbi bizimleydi. Onların yüzünü kara çıkarmadık. İyi bir galibiyet elde ettik" dedi. Bu arada Başkan Faruk Süren ile İkinci Başkan Mehmet Cansun maça gelmedi. 
     
Popescu cezalı      GALATASARAY'da dün gece sarı kart gören Popescu cezalı duruma düştü. Rumen futbolcu, Real Madrid ile yapılacak rövanş maçında takımdaki yerini alamayacak. 
     
Emre’de şok iddia      İTALYA’nın Inter kulübü ile gelecek sezon için sözleşme imzalayan Emre için Zeytinburnuspor hak iddia etti. Zeytinburnuspor Kulübü Başkanı Mustafa Günaydın, UEFA’nın koyduğu yeni yönetmeliğe göre transferde "Yetiştirme ve geliştirme bedeli" ödendiğini vurguladı ve "Bu bedeli de Emre’nin amatör olarak oynadığı Zeytinburnu almalı" ifadesini kullandı. 
     
Doping kontrolü      MAÇ sonrası Galatasaray’ın Rumen yıldızı Hagi ile Hasan Şaş doping kontrolüne alındı. Oldukça heyecanlı gözüken iki futbolcu yaklaşık 20 dakika idrar veremedi. Bu arada Galatasaray menajeri Cüneyt Tanman soyunma odalarının önünde futbolcu menajeri Ali Güven ile tartıştı. Futbolcuları pazarlamaya çalışan Güven, soyunma odalarından kovuldu. 
     
Bayern galip 1-0      GECENİN diğer çeyrek final karşılaşmasında Bayern Münih, Manchester United’ı 1 - 0 mağlup etti. Old Trafford’daki maçta, golü 86. dakikada Sergio kaydetti. Rövanş 18 Nisan’da Münih Olimpiyat Stadı’nda oynanacak. 
     
Leeds-Deportivo      ŞAMPİYONLAR Ligi çeyrek finalinde ilk maçlar bu gece 21.45’te tamamlanacak. Leeds United, İspanya’nın Deportivo La Coruna takımıyla mücadele ederken, Arsenal de yine İspanyol Valencia ile oynayacak. 
     


 SPOR 




























</TEXT>
</DOC>
