<DOC>
<DOCNO> 13554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/guncel/gun12.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslıtürk’e naylon’ tutuklaması 
</HEADLINE>
<TEXT>

     NEZİH GÜROL İstanbul 

     Şişli Cumhuriyet Savcısı Nedim Ceylan, ASCOR adlı organizasyonun başında bulunan ve halen İngiltere’de kaçak olan Şişli Belediyesi eski Başkanı Gülay Aslıtürk’ün eşi Orhan Aslıtürk ile şirketin yöneticileri Argun Kızılırmak, Adnan Aksak, İbrahim Gebelek, Ersen Kılıç ve Fethi Namlıoğlu hakkında tutuklama kararı verdi. 
     Karar, "kaçma şüphesi", "zanlıların suçluluğu hakkında kuvvetli belirtiler bulunması", "suçun toplumda infial yaratması", "zanlıların adreslerinde bulunamaması" gibi hususları düzenleyen CMUK’un 104. maddesi gereğince alındı. Aslıtürk ve beş yönetici yakalandığı takdirde tutuklanarak cezaevine konulacak. 
     Soruşturmada, Aslıtürk ve ortağı Muhammet Ciğer’in, 1994 ve 1999 yılları arasında kurdukları "91 tabela şirket" aracılığıyla, 150’ye yakın şirkete "naylon fatura" temin ederek 1.7 milyar dolarlık işlem gerçekleştirdikleri iddia ediliyor. 
     Savcılık, Hesap Uzmanları Kurulu’nun raporları ve naylon fatura kullandığı öne sürülen 150’ye yakın şirketle ilgili incelemesini sürdürüyor. 
     


 GÜNCEL 























</TEXT>
</DOC>
