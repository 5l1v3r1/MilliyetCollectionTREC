<DOC>
<DOCNO> 7640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/18/siyaset/asiy.html </URL>
<DATE> 2001/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağlar’ı koruyun artık 
</HEADLINE>
<TEXT>

Eski Mit’çi Korkut Eken’in kendisini hedef gösterdiğini açıklayan CHP’li Sağlar İçişleri Bakanlığı’na başvurdu 
     ANKARA ANKA 

     TBMM Susurluk Komisyonu üyesi CHP’li Fikri Sağlar, İstanbul DGM’nin mahkumiyet kararından sonra, eski MİT’çi Korkut Eken’in kendisini açıkça hedef gösterip tehdit ettiği iddiasıyla İçişleri Bakanlığı’na başvurarak koruma istedi. Sağlar, "Bu başvuruyu yapmamın nedeni, gerek Mumcu gerekse Kışlalı suikastlarında emniyetin başvuran olmadı’ diyerek güvenliklerinden sorumlu olmadıklarını ifade etmesidir" dedi. Sağlar, 16 Şubat’ta İçişleri Bakanlığı, Ankara Valiliği ve Emniyet Genel Müdürlüğü’ne başvurarak koruma talep etti. Başvuru dilekçesinde, 20. dönem milletvekili olarak TBMM Susurluk Araştırma Komisyonu üyeliği yaptığını anımsatan Sağlar, "Komisyon çalışmaları sonucu hazırlanan rapor ve sonrasında ortaya çıkan olay ve belgeler, kamuoyunu dehşete düşürmüştü. Türkiye’nin hukuk devleti olma anlayışıyla bağdaşmayan olayların ışığında bazı kişilerin, devletin içine sızdığı ve çeteleştiği belirlenmişti" dedi. 
     


 SİYASET 





















</TEXT>
</DOC>
