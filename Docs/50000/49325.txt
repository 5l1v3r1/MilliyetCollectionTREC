<DOC>
<DOCNO> 49325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/29/ekonomi/eko00.html </URL>
<DATE> 2001/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İyi fikri olanın işi garanti 
</HEADLINE>
<TEXT>

Ekonomik kriz var, yüzbinlerce kişi işini kaybetti. Ancak yine de iş bulmak, hatta eskisinden daha iyi bir iş bulmak bile mümkün. Örneğin, maliyetleri düşürecek, satışları artıracak iyi bir fikri olana bütün kapılar açık 
     HER ŞEY BİTMEDİ - 1 
Şükrü ANDAÇ 

     rizin en ağır sonucu on binlerce hatta yüzbinlere kişinin işini kaybetmesi oldu. Bu yüz binlerce kişi artık her sabah işe vaktinde gitme telaşıyla sokağa fırlamıyor. Yeni bir telaşları var. Yine iş sahibi olmak istiyorlar. Çok küçük bir azınlığı hariç hepsi için, olabildiğince kısa zamanda bir iş bulmaları yaşamsal önemde. 
     Şansı iyi gidenler de var. Ancak bunların sayısı fazla değil. Genellikle iş aramalarından umutsuz dönülüyor. İnsanlar işiyle birlikte umutlarını, hatta sağlıklarını da kaybediyorlar. Oysa, umutsuz olmak için bir neden yok. Çünkü Türkiye, ABD, Almanya, Fransa gibi değil. Birçok sektörde yatırımlar nüfusa kıyasla yetersiz. Piyasalar, en ufak bir canlanma sinyali aldığında, çok daha kısa zamanda yeni iş alanları açılabiliyor. Firmalar askıya aldıkları projeleri bir süre sonra raflardan indirecekler. 
     
     Satış ve pazarlama 
     Ancak bir-iki yıl bekleyemem’ diyenlerin de umutsuz olması için bir neden yok. Çünkü bu kriz ortamında bile iş bulmak, hatta eski pozisyonlardan daha iyi bir iş bulmak mümkün. Önemli olan doğru seçim, doğru kontaklar ve doğru adres. 
     Krizin aynı zamanda fırsat olduğunu unutmamalıyız. Bazı iş alanları daralırken, bazları genişliyor. Son kriz sonrasında satış - pazarlama, turizm ve ihracat alanlarında açık pozisyonlar doğdu. Firmalar satışlarını artırmak için pazarlama birimlerine yatırım yapıyorlar. Anadolu’daki birçok işletme, içerde duran satışları ihracatla ikame etmek için yurtdışına açılma planları yapıyor. Bu firmalara başvurulabilir. Yabancı dil bilen, dış ticaret tecrübesi olanların şansı yüksek. 
     Kişilerin iş araması gibi firmaların da iş aradıklarını unutmamak gerekiyor. Krizle birlikte satışları düşmüş firmalar, acaba satışlarımı nasıl artırırım’ diye her fikri değerlendiriyorlar. Siz de düşünün. Kapısını çaldığınız firmaya sağlam fizibilite çalışmalarıyla gittiğiniz de işiniz garanti. Çünkü hiç bir firma satışlarını artıracak, üretim maliyetlerini düşürecek parlak fikirleri geri çevirmez. 
     Uzmanlar, farklı iş alanlarında çalışmaya hazır olun’ diyor. Bunun için de işsiz kişinin, olabildiğince olanaklarını seferber ederek kendine yatırım yapması, iş bulma olasılığı yüksek sektörler için eğitim almasını tavsiye ediyorlar. Hatta spesifik bir sektör için olmasa dahi, bu arada yabancı dili ilerletmek, bilgisayar kullanma yeteneğini geliştirmek, işle ilgili bazı araştırmalar yapmak için fırsat olarak da değerlendirilmeli. 
     
     Proje bazlı çalışılabilir 
Mehtap Alanyalı Alanyalı-Alanyalı Yönetici Ortak 
     İş arayanlar piyasa koşullarını iyi izlemeliler. Yeni alanlara nasıl adapte olabileceklerini planlamalılar. Daha önce çalışmakta olEski pozisyonlarında çalışma konusunda diretmemeliler. Burada odaklanmaları gereken nokta birkaç sene sonrasını hesaplamak olmalı. Kriz dolayısıyla işsiz kalanlar esnek işgücü proje bazlı olarak şirketlere hizmet verebilirler. Girişimcilik bu dönemde bir kenara atılmamalı ve yeni fikirler hayata geçirilmeli. 
     
     Evi ofis gibi düşünün 
Murat Demiroğlu İnsan Kay. Dan. Yöneticisi 
     Kriz dönemi kendimizi sorgulamak için iyi bir fırsat. Önceki işte hangi farklı becerilerin geliştirildiğinin düşünülmesi lazım. Esnek, proje bazlı ve başarıya endeksli çalışma zorunlu hale geliyor. Sorgulama sürecinde daha önce ne gibi konularda başarı sağladım, bunu tekrar yapabilir miyim gibi soruları da düşünmek gerekiyor. İnsanları kendilerine olan özgüveni artırmaları gerekiyor. Evlerin bir kısmı ofise dönüştürülebilir. 
     
     Birçok işe tek yönetici 
Sunay Karamık Özbek Vedior Karamık Dan. 
     Artık daha az sayıda beyaz yakalı isteniyor. Farklı görevleri aynı zamanda üstlenecek yönetici profili ile karşı karşıyayız. Departmanlar birleşiyor. İşsiz kalan orta ve üst yöneticilerin girişimci olmaları gerekecek. Yeni iş imk nları temel tüketim maddeleri sektöründe olacak. Bazı orta ve üst düzey yöneticiler hobi alanlarında iş bulabilirler. Ev - ofis çalışmaları ön plana çıkmakta. 
     
     Profesyonellere altın öneriler 

</TEXT>
</DOC>
