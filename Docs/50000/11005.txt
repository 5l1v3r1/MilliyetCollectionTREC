<DOC>
<DOCNO> 11005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/12/son/sondun24.html </URL>
<DATE> 2001/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Sırbistan'ın güneyinde ateşkes 
</HEADLINE>
<TEXT>

     Sırbistan'ın güneyinde Sırp polisiyle çatışan Arnavut gerilla liderleri ve Belgrad yönetiminin, NATO'nun himayesinde ateşkes anlaşması imzaladıkları bildirildi. 
     Arnavut liderlerin, anlaşmayı gerillaların kalesi olarak bilinen Konculj'ta imzaladıkları, törende NATO temsilcilerinin de hazır bulunduğu kaydedildi. 
     Kosova Barış Gücü KFOR Komutanı İtalyan General Carlo Cabigiosu, Belgrad yönetiminin de, Kosova'yı Sırbistan'dan ayıran sınır yakınlarındaki Merdare'de ateşkes anlaşmasını imzaladığını söyledi. Cabigiosu, daha önce yaptığı açıklamada, NATO ve Sırp yetkililerin, Yugoslav birliklerinin Kosova sınırındaki güvenlik bölgesine girmeleri konusunda anlaştıklarını belirtmişti. NATO, Makedonya'da geçen hafta çıkan etnik çatışmanın tüm bölgeyi krize sürükleyeceği endişesiyle, Preşevo Vadisi'ndeki sorunu çözmek için çabalarını artırmıştı. 




</TEXT>
</DOC>
