<DOC>
<DOCNO> 2064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/son/sontur07.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Grip, Milli Eğitim Bakanı'nı hastanelik etti 
</HEADLINE>
<TEXT>

     Milli Eğitim Bakanı Metin Bostancıoğlu, grip rahatsızlığı nedeniyle Başkent Üniversitesi Hastanesi'nde tedavi altına alındı. 
     Milli Eğitim Bakanı Metin Bostancıoğlu, geçirdiği gribal enfeksiyon nedeniyle dün akşam saatlerinde Başkent Üniversitesi Hastanesi'ne başvurdu. Yüksek ateş nedeniyle hastaneye yatırılarak tedavi altına alınan Bostancıoğlu'nun sağlık durumunun iyi olduğu bildirildi. 
     Bu arada, Bostancıoğlu'nu ziyaret için hastaneye gelen Bankacılık Düzenleme ve Denetleme Kurulu Başkanı Zekeriya Temizel de, genel bir sağlık kontrolünden geçmek üzere hastaneye yattı. Temizel'in sağlık kontrolünden geçtikten sonra hastaneden ayrılacağı kaydedildi. 




</TEXT>
</DOC>
