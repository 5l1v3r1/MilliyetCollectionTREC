<DOC>
<DOCNO> 28559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/yazar/zbirand.html </URL>
<DATE> 2001/06/24/ </DATE>
<TIME>  </TIME>
<AUTHOR> M. Ali Birand  </AUTHOR>
<HEADLINE>
Bu krize gerek var mıydı 
</HEADLINE>
<TEXT>

     Yumurta kapıya dayanmadan bir şey yapamıyoruz. Seyirci kalıyoruz ve zora gelince hareketleniyoruz. 
     İşte bir örnek daha... 
     Tam iki haftadır, her şeyi bıraktık ve Anayasa Mahkemesi’nin Fazilet kararının gerilimini yaşadık. 
     Siyaset sinirli. 
     Piyasalar tedirgin. 
     Doların yükselişi, diğer nedenler yanısıra, 
     bu gerilimden de etkilendi. 
     Borsa bir indi, bir çıktı. 
     Koalisyon ortaklarına bakıyoruz, karar 
     günü yaklaştıkça konuşur oldular. 
     Bülent Ecevit, önce ertelemeden 
     yana tutum aldı. Kapanmayı içine sindiremediğini gösterdi. 
     Mesut Yılmaz, dünyaya karşı 
     güç duruma düşeceğimizden söz etti. 
     Devlet Bahçeli de Fazilet’i 
     koruyan bir yaklaşımdaydı. 
     Şimdi bu liderlere sormazlar mı 
     "Efendiler bugüne kadar neredeydiniz Fazilet davası aylardır gündemdeydi. Anayasa’nın 69’uncu maddesini değiştirip, parti kapatmayı zorlaştırsanız, ülke böylesine bir gerilime düşmezdi. Neden önlemediniz de, şimdi krokodil gözyaşı döküyorsunuz " demezler mi 
     Diyenler var. 
     Hiç kimse, liderlerin "demokrasiyi korumaya çalışıyorlarmış" gibi tutum takınmalarına inanmıyor. 
     Dünyaya rezil olmamız önemli değil. Asıl önemli olan bizim kendi kendimizi hırpalamamız. Farklı düşünen insanlarımız arasında gerilimi arttırmamamızdır. 
     Cezalandırmalar, yasaklamalar ve kapatmalarla bir yere varılamayacağını anladığımız zaman sorunu çözmüş olacağız. 
     Artık yeni bir başlangıç yaplamıyız. 
     Eski mantıklar, eski yaklaşımları bırakıp, herkesin görüşünü açıklamasına izin verileceği bir Türkiye kurmalıyız. 
     Terörü önlemek, kamplaşmalardan kurtulmak istiyorsak bunu başarmak zorundayız. 
     
Bir belediye iyi yönetilirse...      Bodrum’un Göltürkbükü Belediyesi 
     1 yaşına bastı. Başında da 37 yaşında 
     Halil İbrahim Kaynar adlı genç bir başkan var. 
     Hangi partiden olduğunu dahi bilmiyorum. 
     Zira, önemi yok. Kaynar, partisiyle değil, yaptıklarıyla kendini gösteriyor. 
     Bütün ekibi, 4’ü memur, 30’u işçi, 
     1 kamyon, 1 de iş makinasından oluşuyor. 
     Göltürkbükü, Antikçağ’da Karya olarak bilinen yer. Mitolojik adı da Karianda. Bugün ise, İstanbul’un en kalburüstü insanlarının gözbebeği olan bir köşe. Bodrum Yarımadası’nın en çok tercih edilen yeri. 
     Tabii durum böyle olunca da, ihtiyaçlar artıyor. 
     Ünlüler gelince medyanın gözü Göltürkbükü’ne dönüyor. Birbirinden muhteşem yatlar kıyılarında boy gösteriyor. 
     Belediyecilik aynı oranda güçleşiyor. 
     Kaynar, bu 12 ayda herkesi şaşırttı. 
     Genç ve fakir bir belediye olmasına rağmen, gösterişli projeler yerine, işin temelinden başladı. Halihazır haritaları yaptırıldı. Nazım imar planı revizyonu tamamlandı. Kanalizasyon şebekesi genişletildi. En büyük sorun olan susuzluğu hafifletebilmek için 5 tane yeni kuyu açlıdı ve 
     500 tonluk su deposu yaptırıldı. Yolların genişletilmesine hız verildi. Bordum Yarımadası’nı çirkinleştiren pano ve tanıtıcı levhalar düzenlendi. Otel yapılıp kaynak olarak kiralansa çok daha iyi olacakken, harika manzaralı bir yerde inşası 
     süren sağlık ocağı yapıldı. Bence en ilginci, Yunanistan’ın Leros Belediyesi ile kardeş şehir olma projesi başlatıldı. 
     Küçük ve fakir dahi olsa, bir insan sebat 
     ederse neler yapılabileceğini gösteriyor. 
     İnşallah bozulmaz... 
     
Derviş, Halit C’yi işaret ettiyse      Kemal Derviş, TÜSİAD’daki konuşmasında özellikle bir noktanın altını çizdi "Risk alıp bankasını kaybeden ile bankasını kendi şirketleri için kullanan ve bu anlamda yolsuzluk yapan banka sahiplerini birbirlerinden ayırmak gerekir". 
     Bu kategoriye girenlerin başında da Demirbank’ın 
     sahibi Halit Cıngıllıoğlu’nun geldiği belirtildi. 
     Geriye dönüp bakıldığında da, Cıngıllıoğlu’nun tek suçunun devlete 
     güvenmesi ve kasalarını hazine kağıtlarıyla doldurması olduğu artık anlaşıldı. 
     Eğer şubat krizinde karar verme durumunda bulunan birkaç bürokrat biraz cesur olsalar, hükümet şaşkın tavuk gibi hareket etmeyip, 
     1-2 milyar dolarlık takas yapabilseler, bugün Demirbank, 
     h l piyasaları düzenleyen ve hazinenin lokomotifi konumundaki banka konumunda olacaktı. 
     Piyasalardaki beklenti Derviş’in bu mesajının yerine varması ve Demirbank’ın tekrar gerçek sahibine dönmesi şeklinde. 
     
Aerobik yerine folklor yapalım      Rahşan Hanım’ın tavsiyesini okudunuz mu Belki yalanlanır diye bekledim. 
     Kimseden ses çıkmadı. 
     Son Güneydoğu gezisinde, davul zurna eşliğinde folklor yapanları izledikten sonra "Büyük şehirlerde gençler, hanımlar kilo vermek 
     için aerobik yapıyorlar. Onun yerine folklor yapsalar, hem 
     spor olur, hem de kültürümüz kaybolmaz" demiş. 
     Şaşırdım kaldım. 
     Rahşan Hanım’ın çağdışı kalmasına mı üzülmeli, aerobikin ne olduğunu bilmemesine mi 
     Koskoca bir partinin en önde gelen, kararları etkileyen kişisinin kafasındaki Türkiye’yi tanımış olduk.. 
     
     







Basiret Partisi 


Gerekçe 


Recai Bey ve Raşel’in uğuru 


Felek ona niye yüzünü çevirmiş ki 


Silahsız Kuvvetler Komutanı 


İki Hakkari 


Türkiye haklı .. 


Bilim elden gidiyor 


Anlayana sivrisinek saz... 


Kıssadan hisse... 


Fazilet dersleri 


Özyeğin'e Advantage ile gelen avantaj 


Para bol ama para yok’ feryadı kafa karıştırıyor 


Feridun Hoca "borçla borç ödenemez" diyor 


Sıra geldi TİM seçimine 


</TEXT>
</DOC>
