<DOC>
<DOCNO> 8926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/ekonomi/eko07a.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahte maliyecilere dikkat 
</HEADLINE>
<TEXT>

     Vergi ödemesinde af kolaylığı sağlanmasından sonra sahte vergi memurları yeniden sahneye çıktı. Daha önce sahte denetim yapıp ardından ceza kesmeme karşılığında rüşvet alan, maliyeciler yararına diyerek yemek ve toplantı davetiyesi satarak vatandaşları dolandıran sahte memurlar, şimdi tahsilata başladı. Defterdar Kadir Boy, sahte memurların mükelleflere giderek vergi borçlarını sorduklarını, aftan yararlanmaları için dilekçe yazdıklarını belirtirken, ilk taksidi de elden tahsil ettiklerini söyledi. 
     
     Esnaf kandı 
     Boy, "Şişli’de vergi borcu olan iki esnafa ellerinde çanta bulunan ve takım elbiseli kişiler giderek 
     vergi levhasını sormuşlar. Vergi borcu olup olmadığını öğrendikten sonra, ilk taksidini de bastırdıkları sahte makbuzlarla elden tahsil etmişler" dedi. 
     Böylece devletin çıkardığı vergi affınının ilk taksidini sahte maliyeciler tahsil ederken Boy, "Yasal olarak ilk taksit 30 Mart’ta ödenecek. Ayrıca ödemeler vergi dairelerine ya da yetkili 25 bankanın şubelerine yapılacak. Elden tahsilat ise yapılmayacak. Mükelleflerin uyanık olması lazım. Sahte maliyeciler yalnızca küçük esnafı değil, doktor, avukat gibi eğitimli kesimleri hatta eskiden Maliye içinde görev yapmış kişileri bile dolandırdı." 
     


 EKONOMİ 





















</TEXT>
</DOC>
