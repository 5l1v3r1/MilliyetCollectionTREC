<DOC>
<DOCNO> 13375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/siyaset/asiy.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Temizel’e davet yok 
</HEADLINE>
<TEXT>

Kulislerde "Ecevit sonrası" için adı geçen Temizel’e "Partiye gel" çağrısı yapılmadı. Zekeriya Temizel ise "Ecevit’in karşısına çıkmak aklımın ucundan geçmez " dedi 
     SERPİL ÇEVİKCAN Ankara 

     Hükümetin büyük ortağı DSP’nin 29 Nisan’daki kongresinde, Bülent Ecevit’ten "sonrası" için yapılan tartışmalar yeniden alevlendi. Kulislerde Ecevit sonrası için adı geçen BDDK eski Başkanı ve eski Maliye Bakanı Zekeriya Temizel’e Ecevit’ten "partiye gel" mesajının iletilmediği öğrenildi. Temizel de, "DSP ile gönül bağım var ama Sayın Ecevit’in karşısına genel başkan adayı olarak çıkmak gibi bir düşünce aklımın ucundan geçmez" dedi. 
     Ekonomiyi düze çıkarmak için ABD’den çağırılan ve Devlet Bakanlığı görevine getirilen Kemal Derviş’e, "DSP’ye üye ol" teklifi götüren ancak "şimdilik" olumsuz yanıt alan Ecevit’in, Temizel’i yeniden DSP’ye katma konusunda "mesafeli" olduğu öğrenildi. 
     Kulislerde, Ecevit ve yakın çevresinde, "dürüst, çalışkan ve temiz" imajıyla kamuoyunda büyük puan toplayan Temizel’i DSP’ye yeniden sokmak yönünde bir düşünce olmadığı konuşulurken, Rahşan Ecevit’in, "Eşim siyaseti bırakmayacak" açıklamasının zamanlamasına da dikkat çekildi. 
     
     Ecevit’in karşısına çıkmam 
     İddialara ilişkin Milliyet’in sorularını yanıtlayan Temizel ise, "Kesinlikle böyle bir niyetim yok, olamaz da" derken, dikkat çektiği üç noktayı da şöyle sıraladı 

</TEXT>
</DOC>
