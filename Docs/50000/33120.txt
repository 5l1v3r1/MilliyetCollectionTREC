<DOC>
<DOCNO> 33120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/21/ekonomi/eko01.html </URL>
<DATE> 2001/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyada düşüyor bizde yükseliyor 
</HEADLINE>
<TEXT>

Petrol fiyatları dünyada son iki haftada yüzde 10 düşerken, Türkiye benzine zam üstüne zam yapıyor. Benzine en son dün yüzde 1.4 oranında zam geldi 
     EKONOMİ SERVİSİ 

     Petrol fiyatları, global ekonomideki durgunluk nedeniyle tüm dünyada hızla düşerken, dolar kurundaki yükseliş nedeniyle Türkiye’de sürekli yükseliyor. 
     Önceki gün, akaryakıt ürünlerinden benzine yüzde 1.40, gazyağına yüzde 3.33 oranında zam yapıldı. Akaryakıt Ana Dağıtım Şirketleri Derneği’nden ADER yapılan açıklamaya göre, dünden geçerli olmak üzere gerçekleştirilen ayarlamayla, Ankara’da kurşunsuz benzinin litre fiyatı 1 milyon 80 bin, süper benzin 1 milyon 82 bin, normal benzin 1 milyon 35 bin liraya yükseldi. 
     İstanbul’un Anadolu yakasında kurşunsuz benzin 1 milyon 81 bin lira, süper benzin 1 milyon 83 bin lira ve normal benzin de 1 milyon 36 bin liraya çıktı. İzmir’de, kurşunsuz benzin 1 milyon 78 bin lira, süper benzin 1 milyon 80 bin lira ve normal benzin de 1 milyon 33 bin lira olarak hesaplandı. 
     
     Petrol dünyada düşüyor 
     Öte yandan, global ekonomideki durgunluk nedeniyle sanayi üretimindeki düşüş petrole olan talebi de düşürdü. Dünyada petrol fiyatları son iki haftada yüzde 10 azaldı. Petrol İhracatçısı Ülkeler Örgütü’nü OPEC telaşlandıran bu durum, Örgüt’ün yeni kararlar almasına yol açtı. 
     
     OPEC’ten müdahale 
     Resmi olmayan haberlere göre, OPEC, fiyatların daha da düşmesini engellemek için günlük petrol üretimini 500 bin varil azaltmayı planlıyor. OPEC’i bu karara sevk eden gelişme ise Kuzey denizi brent petrolünün geçtiğimiz yıl nisan ayından bu yana en düşük fiyat seviyesi olan 24.22 dolara inmesi. 
     Petrol fiyatı New York’ta da düşerek, son bir buçuk yılın en düşük seviyesi olan 24.89 dolara indi. OPEC, petrolde optimum fiyat olan 25 dolar seviyesini korumak istiyor. 
     
Zamlı fiyatlar TL litre İstanbul Avrupa yakası Eski fiyat Yeni fiyat Kurşunsuz benzin 1.068.000 1.083.000 Süper benzin 1.069.000 1.085.000 Normal benzin 1.023.000 1.038.000 Gazyağı 812.000 839.000      
     



 EKONOMİ 






















</TEXT>
</DOC>
