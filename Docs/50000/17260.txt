<DOC>
<DOCNO> 17260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/son/sonspo07.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Şampiyonlar Ligi'nde Raul gol krallığında 7 golle başta gidiyor 
</HEADLINE>
<TEXT>

     Futbolda Avrupa Şampiyonlar Ligi'nde çeyrek final mücadeleleri sonunda yarı finale kalan 4 takım belli olurken, gol krallığı yarışında da Galatasaray'a 2 gol birden atan Real Madridli Raul, 7 golle zirvede yer alıyor. 
     Avrupa Şampiyonlar Ligi'nde 6 golleri bulunan Galatasaraylı Jardel ve Manchester United'lı Scholes, takımlarının elenmeleriyle yarış dışında kaldılar. Galatasaray'a Madrid'de 2 gol atmayı başaran Raul, gol sayısını 7'ye çıkararak gol krallığında ilk sıraya yerleşti. Galatasaray'ın 3-0 yitirdiği rövanş maçında Real Madrid'in öteki golünü atan Halguera da gol sayısını 6'ya yükselterek, takım arkadaşı Raul'u izleyen golcüler arasında yer aldı. 6 golü bulunan bir diğer oyuncu da AFC Leeds United'lı Bowyer. 
     Şansları daha az olmasına karşın, umutlarını sürdüren golcüler arasında 5 golle AFC Leeds United'lı Smith ve FC Bayern Münihli Mehmet Scholl da bulunuyor. 
     Takımının Avrupa Şampiyonlar Ligi'ndeki maçlarında toplam 815 dakika forma giyen Real Madridli Raul, maç başına atılan gol ortalamasında da 0.77 ile istatistiklerde ilk sırada yer alarak ön plana çıktı. Bu oyuncuyu takım arkadaşı Morientes 0.75 479 dakika-4 gol ve aynı ülkenin Valencia CF takımında oynanan Alonso 0.73 492 dakika 4 gol gol ortalamasıyla izliyor. 




</TEXT>
</DOC>
