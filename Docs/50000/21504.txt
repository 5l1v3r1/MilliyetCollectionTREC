<DOC>
<DOCNO> 21504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/yasam/ayas.html </URL>
<DATE> 2001/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurşun askerler yaratıklara karşı 
</HEADLINE>
<TEXT>

Minyatür askerler, dinozor, büyücü ve yaratıklarla savaşıyor. Büyük zarı atan kazanıyor... Warhammer’ yani savaş çekici’ adlı oyun gençlerin yeni gözdesi... 
     PERVİN METİN İstanbul 

     Masanın bir tarafında kurşun askerler, diğer yanında dinozorlar, büyücüler, yaratıklar... Asker ya da yaratıklardan birinin ölmesi, masanın etrafındaki sessiz çoğunluğu bir anda hareketlendirmeye yetiyor. 
     Kılıç, kalkan kuşanan birbirinden ilginç minyatürlerle oynanan Warhammer, yani savaş çekici’, gençlerin yeni tutkusu... Bağımlılık halini alan Warhammer, kimini atari salonlarından, kimini de kahvehanelerden koparmayı başarmış. En az 3 saat süren oyun boyunca, sadece zorunlu ihtiyaçların giderilmesi için masadan kalkılıyor. 
     
     Turnuvası bile var 
     Oyunun temel öğesi olan kurşun ya da plastik askerler, parçalar halinde satılıyor oyuncular bu minyatürleri kendileri yapıştırıp boyuyor. İnsan ve çeşitli yaratıklardan oluşturulan bir ordunun maliyeti 200 doları yaklaşık 230 milyon lira buluyor. Lise ve üniversiteli gençler arasında yayılan Warhammer’in oynandığı Beşiktaş’taki Sihir Cafe’de, aylık turnuvalar bile düzenleniyor. Turnuvanın galibi ya para çeki, ya da yeni bir oyun seti kazanıyor. 
     Kadıköy Anadolu Lisesi 8’inci sınıf öğrencisi Emin Tuğcu da, oyunu her gün oynadığını belirterek şöyle konuşuyor 
     
     Beyni çalıştırıyor’ 
     "Oyuna bu kadar çok zaman ayırdığımı gören annem endişelenip bizi izlemeye geldi. Artık yararlı olduğunu düşünüyor. Oyunun kurallarını İngilizce kitaptan okuyorum ve yabancı dilim de gelişiyor. Üstelik düşüncemin geliştiğini, beynimin daha pratik çalıştığını hissediyorum." 
     
     Küçük asker küçük asker nasıl oynanıyor bana söyle... 

</TEXT>
</DOC>
