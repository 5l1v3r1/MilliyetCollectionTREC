<DOC>
<DOCNO> 37424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/son/soneko09.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya, yeni Yurt içi hasıla raporu ile rahat bir nefes aldı... 
</HEADLINE>
<TEXT>

     Japonya'da, ülkenin en azından şimdilik resesyondan durgunluk kurtulduğunu gösteren revize edilmiş yeni Gayrisafi Yurtiçi Hasıla GSYİH raporu, hükümete az da olsa rahat nefes aldırdı. 
     Japonya'nın yılın ilk üç ayındaki GSYİH rakamları için Haziran ayında yapılan yüzde 0.2'lik eksi büyüme tahmini, son verilerle yüzde 0.1 büyüme olarak yukarıya çekildi. 
     Söz konusu dönemde çok yavaşlamış olsa da ekonomik büyümenin sürdüğünü gösteren revizyon, iktisatçılar tarafından ''fazla anlamlı''bulunmasa da, ekonomiden gelen ağır baskılar altında bulunan Japonya hükümetine bir nefes alma olanağı ve belli bir manevra alanı yaratabileceği belirtiliyor. 
     Ekonomide az da olsa büyümenin sürdüğünün görülmesinin, Başbakan Juniçiro Koizumi'ye, Parlamento'da kuşkuyla karşılanan ekonomik reform programlarını 2002 yılı bütçesine dahil edebilmek için destek sağlayacağı ifade ediliyor. 
     Bununla birlikte uzmanlar, yılın ilk çeyreğine ilişkin büyüme rakamının eksiden artıya dönüşmesinin, genel tablo üzerinde çok az etkisi olacağını, Japonya'nın yılın ikinci çeyreğinde ''fiilen'' resesyona girmiş bulunduğunu söylüyorlar. 






</TEXT>
</DOC>
