<DOC>
<DOCNO> 36470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/ekonomi/eko08.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’li devlerden Bush’a vergi uyarısı 
</HEADLINE>
<TEXT>

     EKONOMİ SERVİSİ 

     ABD ekonomisini belkemiğini oluşturan 74 dev şirketin yöneticisi, Başkan George W. Bush ve kabine üyelerinden, Avrupa ile aralarında sorun olan vergi indirimi konusunun acil olarak çözüme kavuşturulmasını istediler. 
     Aralarında Motorola, Exxon, Boeing, General Motors gibi dünya çapında şirketlerin de bulunduğu grup, vergi indiriminin Avrupa Birliği ülkeleri ile aralarındaki ticari ilişkilerinin zedelediğini anlattılar. 
     
     7.5 milyar doları reddettiler 
     Firmalar, indirimle kendilerine 7.5 milyar dolarlık avantaj sağlandığını ancak AB ile ilişkilerinin bozulmaması için bundan vazgeçebileceklerini belirttiler. 
     Geçtiğimiz hafta, Dünya Ticaret Örgütü WTO , vergi indiriminin dış ticaret yapan ABD’li firmalara uluslararası rakipleri karşısında haksız rekabet sağladığı yönünde yetkilileri uyarmıştı. AB, haksız rekabet nedeniyle ABD’den ithal edilen ürünlere 4 milyar dolar tutarında vergi getirebilmek için WTO’ya baskı yapıyor. 
     



 EKONOMİ 


























</TEXT>
</DOC>
