<DOC>
<DOCNO> 32283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/yazar/gunes.html </URL>
<DATE> 2001/07/16/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Bu ara en çok sorulan soru 
</HEADLINE>
<TEXT>

     Son aylarda misafirliğe gittiğimizde tarafımıza sorulan en sık soru "ne içersiniz " filan değil. "Kur nereye gider " Dalgalı sistemde kur tahmini yapmak güç. Doğrusu döviz alan riskini de almış olur. İşler çok kötü giderse kazanır. Gitmezse de TL’de duran. TL faizleri belli. Yani asgari getiriyi bilerek yatırım yapmış oluyorlar. 
     21 Şubat’ta kur dalgalanmaya bırakılınca ilginç belki de ürkütücü gelişmeler gözlendi. Önce bankacılık kesiminden ciddi miktarda döviz mevduatı çekildi. Hatta sonra bu çekiliş arttı. Bazı tasarrufçular repolarındaki paralarla piyasadan döviz almayı sürdürdü. Bunların bir kısmı dövizleri bankaya yatırsa bile, bir kısmı yastık altına attı.. 
     Devalüasyonla beraber 1 milyar dolara yakın bir mevduat bankalardan çekildi. Miktarına göre kimi yurtdışına, kimi kasaya, kimi de yastık altına gitti. Daha sonra yani mart ayında bir o kadar daha döviz mevduatı çekilişi oldu. Nisan ayında çekiliş yavaşladı ama durmadı. Böylece sistemden neredeyse 2.5 milyar dolarlık bir çıkış oldu üstelik bu tam bankaların sendikasyon ödemesine denk geldi. Ve ciddi bir kaynak kuruması yaşandı . 
     Nisan sonundan itibaren sisteme 2 milyar dolardan fazla döviz mevduatı döndü. Bu bir bakıma iyi. Çünkü bankalar kaynak bulmuş oluyor. Ancak vatandaşın gözünün hala dövizde olduğu anlaşılıyor. 
     Şimdi ne olacak 
     Önce döviz dengelerimize bakalım Geçen yıl sonunda ödemeler dengesinin cari hesapları yani döviz kazanç hesabı 10 milyar dolar açık vermişti. Bu da 10 milyar dolarlık bir sermaye akışıyla finanse edilmişti. Bu yıl 5 - 6 milyar dolarlık bir cari fazlalık bekleniyor. Demek ki, geçen yıla göre cari dengede en az 15 milyar dolarlık bir değişim sağlanıyor. 
     Sermaye hesaplarına gelince.. Geçen yılın 10 milyar dolarlık girişinin çoğu kaçtı bile. Diyelim kalan 2 milyar dolar olsun. Öte yandan, bu yıl doğrudan yabancı sermayenin 2 milyar doları aşması bekleniyor. İşçi dövizlerinde de beklenen bir artış var, ama biz yine büyük kalemlerle ilgilenelim. Net çıkış 8, IMF’nin girişi de 16 milyar dolar olduğuna göre fark 8 milyar dolar eder. Diğer sermaye kalemlerindeki artışı da eklerseniz cari işlemlerden gelen 15, sermaye hareketlerinden gelen 10 milyar dolarla bu yıl toplam 25 milyar dolar piyasaya girecek. Hatta girmekte bile. Bunun bir kısmı, IMF parası, piyasaya sürülüyor. Açıkçası döviz bu yıl yağıyor. 
     Döviz bol bol geliyor. Ama önemli bir kısmı henüz piyasada bozulmuyor. Herkes beklemede. Siyasete güvenmiyor, aksine döviz alıyor. Kur da artıyor. Sonunda ne olacak İşler sürekli kötüye gitmezse aniden kur çöküşü yaşanabilir.. 
     İşlerin kötü gitmesinin temeli de enflasyonun artması, yani paranın çoğalmasıdır. Dostumuz Salih Neftçi köşesinde spekülatif hareketleri değerlendiren bir makale yazmış. Oysa parasal artış yani fundamental değişim yoksa tüm spekülasyonlar sonunda tıkanır kalır. Deyim yerindeyse baloncuk olur. Şimdiye dek ciddi bir parasal artış yapıldı. Kamu bankalarına yüklü miktarda para sağlandı bizim hesaplarımıza göre bu 19 katrilyonu buluyor. Nitekim MB Parası 7 kat artarak 6 katrilyon TL’yi buldu .. Ancak bundan sonra parasal genişleme beklenmediğine göre spekülatif söylentiler Başbakan’ın sağlığı, konsolidasyon, teknisyenler kabinesi, v.b. de kısa erimli kalacaktır. 
     Yukarıdaki grafikte Merkez Bankası’nın menkul değerler cüzdanının MDC sürekli şiştiği ve bu nedenle bastığı paranın da MBP bir miktar arttığı gözlenmekte. Merkez Bankası şimdiye kadar piyasaya çok para verdi. Dolayısıyla kur giderken kendine yol buldu. Bundan sonra TL daralır, döviz bollaşırsa ne olur, siz yanıtlayın. 
     "Kur nereye gidecek " Umarız bu soru daha az sorulur. 
     
Bundan sonra döviz mi, TL mi k rlı      Konsolidasyon demek "kimse bono almaz, sonuçta da devlet borçlarını ödeyemez, yeniden takvimlendirir" demektir. Bu ara bu muhabbet piyasalara yayıldı. Bilen bilmeyen konuşuyor. Bunun pek olası olmadığını Hazine Müsteşarı Faik Öztrak cuma günü düzenlediği bir basın toplantısı ile açıkladı. Öztrak temel olarak üç konu üzerinde durdu 

</TEXT>
</DOC>
