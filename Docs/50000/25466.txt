<DOC>
<DOCNO> 25466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/guncel/gun08.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Su depremi bildirir mi 
</HEADLINE>
<TEXT>

ÇAPRAZ ATEŞ 
     ÖNAY YILMAZ 

     Düzce’nin Yığılca ilçesindeki Hasanlar Barajı’nda gaz çıkışı ve suların fokurdaması, halk arasında "Yeni bir deprem geliyor" paniğine neden oldu. 12 Kasım öncesi de aynı hareketliliğin olduğunu öne süren köylüler deprem korkusu yaşarken, bilim adamları bu konuda daha iyimser. Ancak yine de temkini elden bırakmamak gerektiğini savunuyorlar. Bilim adamları ve uzmanların görüşleri şöyle 
     
     Prof. Dr. İlhan Avcı İTÜ Öğretim Üyesi 
Eski sularda gaz çıkışı olur      "Rüzg r nedeniyle oluşan dalgalanma ve çalkantılar yüzeydeki suyla, derinlerdeki su arasında bir karışım sağlar ve oksijenden yana beslenmesini sağlar. Son olarak da, oksijen açısından zengin bir akarsuyun veya kaynağın girişiyle olur. Bu baraj 60’lı yıllarda yapıldı. Ancak, uzun yıllar sulama amacıyla kullanılmadı, suları eskidir." 
     
     Doç. Dr. Ruhi Saatçılar TÜBİTAK 
Isınma deprem belirtisi      Su seviyesindeki, yerin eğimindeki değişimler bir deprem habercisidir. Ancak o barajın, daha doğrusu bölgenin deprem karakteristiğini çok iyi bilmek lazım. Suların ısınmasının deprem habercisi sayılması, halk arasında çok yaygındır. Bunda gerçek payı var. Yalnız suyun ısınmasına değil, su seviyesinde ani yükselme var mı yok mu, ona da bakmak lazım. 
     
     Seyhan Püskülcü Sismolog 
Bölgede aktivite yok      Biz bölgede herhangi bir sismik aktiviteye rastlamış değiliz. Yani lokal olarak bir depremsellik kaydedilmiyor. Bölgede sürekli ölçümler yapılıyor. Ama bize bu konuda bir uyarı da gelmiş değil. Eğer bölgede bir sismik hareketlilik olsaydı, bu suların ısınması konusunu ciddi olarak ele alabilirdik. Ama böyle bir durum söz konusu değil. 
     
     Prof. Dr. Okan Tüysüz İTÜ Jeoloji 
Hareketlilik işareti      Jeolojik hareketlilik meydana geldiğinde, suların ısınması, su seviyesindeki değişimler söz konusu olabilir. Burada başka parametrelere de bakmak gerekir. Su değişimlerini sürekli izlemek gerekir. Özetle söylemek gerekirse, evet jeolojik değişimler söz konusu olduğunda, sularda bir takım hareketlilikler meydana gelir. Ama bu durum tek başına bir deprem habercisi değildir. 
     



 GÜNCEL 



























</TEXT>
</DOC>
