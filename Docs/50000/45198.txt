<DOC>
<DOCNO> 45198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/yasam/yas05.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Gönlü pes etti 
</HEADLINE>
<TEXT>

İmk nsız aşklardandı Süleyman’ınki. Gönül acısına daha fazla dayanamadı, sevgilisini son kez arayıp seni seviyorum’ dedikten sonra kendini köprüden attı 
     ŞAKİR AYDIN HALUK ATALAY 

     Henüz 17 yaşındaydı Süleyman Güleç. Okulda aşık olduğu ve büyük aşk yaşadığı Tuğçe Kocagil’in ailesinin bu ilişkiyi onaylamaması, O’nu bunalıma sürükledi. Ve sevgilisine bir demet gül ve veda satırlarının bulunduğu anı defterini gönderip, Boğaziçi Köprüsü’nden atladı. 
     Anne ve babası ayrı yaşayan Süleyman, iyi bir futbolcuydu. Galatasaray PAF Takımı ve Kasımpaşaspor’da futbol oynamıştı. Babası, bir kadını öldürmek suçundan cezaevindeydi. Beyoğlu Fındıklı Lisesi’nde okurken tanışmıştı Tuğçe’yle. 
     
     Aile izin vermedi 
     Ancak sevgilisinin ailesi birlikte olmalarını istemiyordu. Tuğçe, geçen yıl mezun olurken Süleyman da kavga ettiği için, okulundan ayrılıp Kasımpaşa Çok Programlı Lisesi’ne kayıt yaptırdı. 
     Tuğçe’yi bir türlü aklından çıkaramıyordu Süleyman. Ve önceki akşam arkadaşlarıyla Beyoğlu’nda eğlenmeye gitti. Zaman zaman gözyaşı dökerek, anı defterinin sayfalarını doldurmaya başladı. Sonra da veda satırlarının bulunduğu anı defterini ve bir demet gülü Tuğçe’ye ulaştırması için arkadaşı Erkut Özegil’e verdi. Ve bindiği taksinin şoförünü bıçak tehdidiyle durdurup Boğaziçi Köprüsü’nün korkuluklarına çıktı. 
     
     Hakkını helal et’ 
     Polisleri yanına yaklaştırmıyordu Süleyman. "Annemden, babamdan nefret ediyorum. Bir kız arkadaşım var. Onu çok seviyorum ama ailesi ilişkimize izin vermiyor" derken cep telefonundan Tuğçe’yi aradı ve son sözlerini söyledi "Seni çok seviyorum. Köprüye çıktım intihar edeceğim. Hakkını helal et. Allah annenin belasını versin." 
     Ellerini korkuluklardan çekerek, kendini boşluğa bıraktı. 
     
Benden bu kadar, gidiyorum’      İşte Tuğçe’ye ulaşamayan anı defterinden Süleyman’ın son sözleri... 

</TEXT>
</DOC>
