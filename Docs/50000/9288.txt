<DOC>
<DOCNO> 9288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/siyaset/siy06.html </URL>
<DATE> 2001/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli’den üslup’ çağrısı 
</HEADLINE>
<TEXT>

     ANKARA Milliyet 

     Başbakan Yardımcısı ve MHP lideri Devlet Bahçeli, "İktidar ve muhalefette yer alan ve ülke siyasetinde söz sahibi olanların, sorumluluklarının gereği olarak, üsluplarına çok dikkat etmesi gerektiği bir kez daha anlaşıldı" dedi. 
     Bahçeli grup toplantısında, kısa dönemde kamu kesiminin borç ödeme ve borçlanmasında önemli riskler olduğunu da vurguladı. 
     Toplantının basına kapalı bölümünde yeniden kürsüye çıkan Bahçeli, MGK’da mutabakat sağlanan Ulusal Program’ın Mart başında yayımlanacağına dikkat çekerek, MHP’nin hassas olduğu Kürtçe eğitim, Kürtçe Radyo - TV yayını ve idam konularında bir açıklık getirmedi. 
     "Siyasi terbiye" gereği belge kamuoyuna açıklanana kadar susacağını bildiren Bahçeli, "Belge açıklandığında hassas olduğumuz bu konularda neler olduğunu göreceksiniz" diye konuştu. 
     Bir kriz döneminden geçildiğini belirterek sakin olunmasını öneren Bahçeli, MHP’li bakan ve milletvekillerinin bu konuda susmasını istedi. 
     Koalisyonda sorumluluğun ortak olduğunu belirten Bahçeli, "Bakanlar ve milletvekilleri olarak birlikte düşünelim, birlikte yürüyelim, birlikte karar verelim, birlikte hareket edelim. Bütün arkadaşları sorumluluğa davet ediyorum" dedi. 
     


 SİYASET 


















</TEXT>
</DOC>
