<DOC>
<DOCNO> 21208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/son/sonspo23.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor'da gözler Fenerbahçe maçına çevrildi 
</HEADLINE>
<TEXT>

     Bursaspor'da Adanaspor galibiyetiyle haftayı 3 puanla kapatmanın sevinci yaşanırken, gözler Fenerbahçe maçına çevrildi. Teknik Asbaşkan Şengezer, ''Şampiyonluk yarışı bizi hiç ilgilendirmiyor'' dedi. 
     Şengezer, Fenerbahçe'nin bu sezon Şükrü Saracoğlu Stadı'nda hiç puan kaybetmediğini hatırlatarak, ''başarılamayanı başarmak'' istediklerini ve zorlu deplasmandan puan veya puanlar alarak ayrılmayı hedeflediklerini söyledi. 
     Fenerbahçe ile oynayacakları maçta ,kendilerinin daha rahat olacağını kaydeden Şengezer, ''Şampiyonluk yarışı bizi hiç ilgilendirmiyor. Biz sahaya her zamanki gibi galibiyet için çıkacağız. Bir diğer hedefimiz de Şükrü Saracoğlu Stadı'ndan bu sezon ilk galip gelen takım unvanını almak'' diye konuştu. 
     

</TEXT>
</DOC>
