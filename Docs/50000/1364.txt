<DOC>
<DOCNO> 1364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/son/sondun09.html </URL>
<DATE> 2001/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sibirya böyle soğuk görmedi 
</HEADLINE>
<TEXT>

     Sibirya'da bir haftadır etkili olan kötü hava koşullarında benzeri görülmemiş bir soğuk yaşanırken, özellikle İrkutsk bölgesinde ısı sıfırın altında 54 dereceye kadar düştü. 
     Rus ajansları, rekor soğuğun Krasnoyarsk'ta 1 kişinin ölümüne, 30 kişinin de hastaneye kaldırılmasına yol açtığını duyururken, bölgede özellikle Çukotka yarımadasında kar fırtınası ve şiddetli rüzgarın da etkili olduğunu bildirdiler. 
     Primorie bölgesi ve Vladivostok kentine elektrik verilemediği ve Primorie'de yaklaşık 15 bin kişinin bir haftadan bu yana ısınma olanağından yoksun bulunduğu belirtildi. Moskova Belediyesi'nden yapılan açıklamada da, yeni yılın başlamasından bu yana 17 kişinin aşırı alkol aldıktan sonra soğuktan öldüğü bildirildi. 




</TEXT>
</DOC>
