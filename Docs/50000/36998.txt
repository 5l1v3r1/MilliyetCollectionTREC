<DOC>
<DOCNO> 36998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/spor/spo02.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli’den sitem 
</HEADLINE>
<TEXT>

     FENERBAHÇE’NİN hocası, şampiyonluğun tamamen taraftarlara maledilmesinin yanlış olduğunu söyledi. Mustafa Denizli, "Medya şampiyonluğun mimarı olarak sadece taraftarları gösteriyor. Oysa en büyük pay futbolculara ait. Yöneticilerden çalışana kadar herkesin payı bulunuyor" dedi. Transfer yapmayacağını, onbirin de her an değişebileceğini belirten Denizli, "Andersson takıma girerse bundan Serhat değil, Revivo veya Rapajiç etkilenebilir" diye konuştu. 
     
Bodrum’da zirve      FENERBAHÇE’nin eski başkanlarından Ali Şen, camianın önde gelen isimlerini dün akşam Bodrum’da verdiği bir yemekte buluşturdu. Yemeğe Aziz Yıldırım, Selim Soydan, Abdullah Acar, Orhan Keçeli, Hamdi Akın’ın yanısıra 7. Cumhurbaşkanı Kenan Evren ve Bodrum Kaymakamı Cumhur Güven katıldı. Şen, "Fenerbahçe, Aziz Yıldırım sayesinde beklenen yere geldi. Şampiyonlar Ligi’nde de başarılı olacağını Glasgow karşısında gösterdi. Bunun kutlaması için toplandık" dedi. Kenan Evren Fenerbahçe’nin bu sezon şampiyon olacağını iddia etti. 
     



 SPOR 


























</TEXT>
</DOC>
