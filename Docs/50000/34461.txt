<DOC>
<DOCNO> 34461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/ekonomi/eko03.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Döviz kurunda derin zikzaklar olmayacak 
</HEADLINE>
<TEXT>

Kurun piyasaya koşulları içinde dengesini bulacağını bildiren Dışbank Genel Müdürü Faik Açıkalın, Bundan sonraki hareketler çok hızlı çıkış ve inişler şeklinde değil daha yumuşak olacak’ dedi 
     FİNANS SOHBETLERİ KADİFE ŞAHİN 

     IMF Başkan Yardımcısı Stanley Fischer ile Çırağan’da yapılan toplantıya katılan Dışbank Genel Müdürü Faik Açıkalın, Fischer’in verdiği mesajların piyasalardaki etkisinin uzun vadede görüleceğini söyledi. 
     Piyasaların gelişmelere anlık tepkiler vermesinin beklenmemesi gerektiğini belirten Açıkalın, "Aslında Fischer’ın çizdiği tabloda da çok hızlı çıkış ve inişlerin yeri yok. Kurun çok hızlı düşmesi doğru değil. Çünkü bu kez insanlarda Çok ucuzladı, alayım’ ihtiyacı doğar. Dövizde talep yaratanların ilerki taleplerini bugüne çekmeleri söz konusu olabilir. Bunu engellemek için dövizin doğal akışında gitmesine müsaade etmek lazım" diye konuştu. 
     
     Sihirli formül yok’ 
     Dolarda bundan sonraki hareketlerin daha yumuşak bir çizgi izleyeceğini kaydeden Açıkalın, konuşmasını şöyle sürdürdü 
     "Döviz kurunda ani zikzaklar değil daha yumuşak iniş ve çıkışlar olabilir. Bunun sihirli bir formülü yok. Biraz vakit alacak. Bugünden yarına hemen bir denge oluşmaz. Ama uzun vadede baktığımızda dengeye doğru bir hareket görürüz. Biraz uzun vadeli düşünmeye alışmamız lazım. Bu da insanların programı ve gelişmeleri algılama ve yorumlama hızına bağlı olacak." 
     
Fischer, gelişmelerin çok olumlu olduğunu ancak piyasaların buna ikna olmadığını belirtiyor. Sizce piyasalar neden ikna olumuyor 
İnsanlar içinde yaşarken gelişmeleri yorumlamakta geri kalabiliyor. IMF ise gelişmeleri değerlendirirken makro verilerden yola çıkıyor. Piyasa ise günlük gelişmelere bakıyor. 
Dolar ne kadar indi ne kadar çıktı onu izliyor. Dolayısıyla bizim baktığımız nokta ile IMF’nin baktığı noktalar arasında fark var. Ancak Fischer’ın işaret ettiği şu nokta doğru. Fischer, piyasaların artık Merkez Bankası veya birileri bize yol gösterecek’ beklentisini bırakıp yeni oyunu oynamaya başlamaları ve bunu devam etmeleri gerektiğini söylüyor. Piyasa değişen bu yeni oyunu kavramalı. 

Dalgalı kurun piyasa koşullarında dengeye oturması mümkün olacak mı 
     Olacak elbette. Pazarın oluşması için bir arz ve talep lazım. Ben bu arz ve talebin gerçekleşeceğine inanıyorum. Türkiye geçen yıl net bir ithalatçı ülkeydi. Cari dengesi açık veriyordu. Bu yıl ise cari fazlası var. 
     
Kur öngörülebilir bir kur mu olacak 
     Olacak. Ancak bugünden yarına değil, uzun vadede böyle olacağını göreceğiz. Bankaların döviz likiditesi şu anda önceki dönemlerden çok daha fazla. Bu döviz likiditesi k rlılık açısından el yakıyor. Çünkü bir yanda ihracatçıda döviz talebi henüz hızlanmış değil. Diğer yanda da bankalara döviz girişi devam ediyor. 
     
Oyun değişti diyorsunuz. Yeni oyun nasıl işleyecek 
     Profesyoneller, değişikliğe karşı bi takım tavırlar geliştiriyorlar. Değişim her bünyede bir dengesizlik yaratıyor. Belirgin parametrelerin olduğu bir ortamdan belirsizliğin fazla olduğu bir ortama geçtik. Oyuncuların kendilerini yeni oyuna adepte etmeleri gerekiyor. Bugün yepyeni kuralları olan bir oyun oynanıyor. Bu oyunda başarılı olmak için bankaların aktif kaliteleri çok önemli. Diğer tarafta da fiziksel yeterliliğin yanında oyunun kurallarını doğru yorumlamak ve doğru uygulamak önemli. Bu geçiş dönemindeki bocalamanın ana sebebi bizdeki kurumların yeni dönemin getirdiği fiziksel yetkinliğe yavaş geçmeleri. 
     
Faizler düşecek mi 
     Kurun dengeye ulaşması ile piyasaların stabilize olmasını bekliyorum. Böylece piyasaların önünü görmesi mümkün olacak. 
     
     Büyümemiz sürecek’ 
     Dışbank’ın önümüzdeki yıllarda da organik büyümesini sürdüreceğini bildiren genel müdür Faik Açıkalın, bankanın değişen pazarda en büyük bankalar arasında yer alacağını söyledi. 
     Açıkalın, "Önümüzdeki 5 - 6 yıl içinde sektörün yüzde 80’nin 6 - 7 bankadan oluşacağı tahmin ediliyor. Dışbank olarak hedefimiz bu bankalar arasında yer almak. Bunun için organik büyümemiz devam edecek" diye konuştu. Dışbank’ın kuruluşunda kurumsal bankacılığa yoğunlaştığını belirten Açıkalın, "1999 yılı sonunda perakende bankacılığa girme kararı aldık. Hızlı bir şekilde şubeleştik. Şu anda 110 şubemiz var. Bu yıl sonunda şube sayımız 125’e çıkacak. Önümüzdeki yılın ilk çeyreğinde 150 şubeye ulaşırız" dedi. 
     
     Kriz sözcüğünü yasakladı 
     Açıkalın, kriz ortamından çıkışta insanların morallerinin çok önemli olduğuna inanıyor. Sürekli kriz konuşulan bir ortamda iş üretiminin ve verimliliğinin mümkün olmayacağını ifade eden Açıkalın, Dışbank çalışanlarının kriz sözcüğünü kullanmama kararı aldığını söyledi. Röportaj sırasında kriz sözünü zorunlu olarak kullanan Açıkalın, şöyle konuştu "Kendi içimizde artık kriz sözcüğünü kullanmıyoruz. Kriz kelimesini kullandığımız müddetçe kriz ruhu ve beklentisi hep ensemizde olacak. Artık çok ileriye bakmak lazım. Ne olduysa oldu, bitti. Kriz bahanesine sığınmak yok. Bundan sonra Türkiye’nin daha çok çalışıp, daha çok üretmesi lazım. Çünkü gerçekten kat etmemiz gereken çok yol var." 
     



 EKONOMİ 




























</TEXT>
</DOC>
