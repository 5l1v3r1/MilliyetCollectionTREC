<DOC>
<DOCNO> 21608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/son/sontur04.html </URL>
<DATE> 2001/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziosmanpaşa'da yangın 
</HEADLINE>
<TEXT>

     Gaziosmanpaşa'da bir kumaş deposunda çıkan yangın sonucu büyük çapta maddi hasar meydana geldi. 
     Alınan bilgiye göre, Küçükköy Karayolları Mahallesi 565. Sokak'ta bulunan 5 katlı binanın kumaş deposu olarak kullanılan zemin katında, saat 22.00 sıralarında henüz belirlenemeyen bir nedenle yangın çıktı. 
     Gaziosmanpaşa, Bayrampaşa ve Şişli itfaiye ekiplerinin müdahale ettiği yangın, deponun geniş bir alana kurulu ve tamamının dolu olması nedeniyle kontrol altına alınmakta güçlük çekildi. 
     Gaziosmanpaşa Belediyesi'nden de yardım istenmesi üzerine olay yerine getirilen iş makinaları yardımıyla içten yanmaların sürdüğü kumaş balyaları dışarı çıkarılarak, yangın söndürüldü. 
     Yaklaşık 1.5 saatte söndürülebilen yangın sonucu depoda büyük çapta maddi hasar meydana geldiği bildirildi. 







</TEXT>
</DOC>
