<DOC>
<DOCNO> 37112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/son/sontur05.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırmızı reçete ile kullanılan ilaçları kullananlar dikkat 
</HEADLINE>
<TEXT>

     Kronik ve şiddetli ağrıların tedavisinde kullanılan ve ''Fentanyl'' adlı uyuşturucu madde içeren kırmızı reçete kapsamındaki Durogesic Transdermal Flaster isimli ilaçların, maksimum dozu yeniden belirlendi. 
     Sağlık Bakanlığı Müsteşarı Sefer Aycan imzasıyla valiliklere gönderilen genelgede, İlaç Ruhsatlama Bilimsel Komisyonu toplantısında, bir reçeteye yazılacak maksimum ilaç miktarının 75 mg olarak belirlenmesi yönünde karar alındığı bildirildi. 
     Bu karar doğrultusunda, 75 mg miktar aşılmamak kaydıyla, bir reçeteye bu ilacın farklı dozlar içeren miktarlarının yazılabileceği ifade edilen genelgede, reçetelerin, aksi gerekçeli bir raporla belirtilmediği takdirde, 10 günden önce tekrarlanmayacağı ifade edildi. 
     Genelgeye göre, bir reçeteye yazılabilecek ilaç miktarı şöyle 
149   Durogesic 25 microgram saat Transdermal Flaster 6 kutu 
149   Durogesic 50 microgram saat Transdermal Flaster 3 kutu 
149   Durogesic 75 microgram saat Transdermal Flaster 2 kutu 
149   Durogesic 100 microgram saat Transdermal Flaster 1 kutu 
     
     Genelgede, sözkonusu ilaçların mutlaka ''Kırmızı Reçete'' ile verilmesi, stok ve tüketimlerinin uyuşturucu defterine işlenmesi gerektiği vurgulandı. 
     Sağlık Bakanlığı, daha önce yayınladığı genelgede, bu ilaçların maksimum dozunu 50 mg olarak belirlemişti. 







</TEXT>
</DOC>
