<DOC>
<DOCNO> 27341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/17/son/soneko03.html </URL>
<DATE> 2001/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin, vergi indirimleri ile ekonomiyi canladırmaya çalışıyor 
</HEADLINE>
<TEXT>

     Arjantin ekonomisinin üç yıldır süren durgunluktan çıkıp yeniden canlanması amacıyla, bir dizi vergi indirimleri ve muafiyetleri ile diğer tedbirler yürürlüğe konuldu. 
     Arjantin Devlet Başkanı Ferdando De la Rua'nın basın toplantısındaki açıklamasına göre, gelir vergisinden muaf olan kişilerin sayısı artacak, orta gelirli ailelerin konut alımlarında vergi indirimleri sağlanacak. Çalışanlara vergisiz gelir sağlayan kuponlu, karneli ödeme sisteminin kapsamı genişletilecek. 
     İhracatçı firmaların ihracatı artırmaları için de vergi muafiyetleri tanınacak. 
     Ekonomi Bakanı Domingo Cavallo da, satış vergisi oranının orta vadede yüzde 21'den yüzde 16'ya indirileceğinden ümitli olduğunu, ancak, vergi gelirlerine etkisi nedeniyle bunu hemen yapamayacaklarını, yeni tedbirlere dair ayrıntıların gelecek birkaç günde açıklanacağını bildirdi. 
     Arjantin'in vergi kaçırmayı önleyip vergi gelirlerini artırarak bu yıl en az 6.5 milyar dolar olması beklenen kamu açıklarını daraltması gerekiyor. 
     Ülkede, 3 yıldır süren durgunluk, resmi işsizlik oranını yüzde 14.7'ye fırlattı, nüfusun yüzde 25'inden fazlasını da yoksulluk çizgisinin altına itti. 
     Bu yıl sonunda yüzde 5'e kadar varan oranda büyüme beklenmesine karşın, ekonomide pek de iyileşme işaretleri görünmüyor, sınai üretimiMayıs ayında geçen yıla kıyasla yüzde 2.8 azaldı, işsizlik oranı da son 6 aydır gerileme göstermedi. 
     







</TEXT>
</DOC>
