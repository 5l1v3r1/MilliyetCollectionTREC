<DOC>
<DOCNO> 27115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/16/ekonomi/eko05.html </URL>
<DATE> 2001/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş saniye saniye izledi 
</HEADLINE>
<TEXT>

     Devlet Bakanı Kemal Derviş, takas operasyonunu büyük bir heyecanla izledi. Gelişmeleri Hazine’deki makam odasında saniye saniye izlediği ifade edilen Derviş, kritik 3 milyar doların aşılması sonrasında memnuniyetini ifade etti. Devlet Bakanı Kemal Derviş daha sonra Maliye Bakanı Sümer Oral ile görüştü. Derviş’in Hazine Müsteşarlığı’ndaki makamında gerçekleşen görüşme yaklaşık 20 dakika sürdü. Devlet Bakanı Derviş, Oral’la görüşmesinden önce Başbakanlığa gitti. 
     
     Dış piyasalardan olumlu sinyal 
     Gelişmekte olan ülkeler tahvil piyasasında, iç borç takasının 5 milyar dolara denk bir rakama ulaşacağı beklentisi Türkiye’nin döviz tahvilleri piyasa genelinden daha iyi performans gösteriyor. Fransa’da bir fon yöneticisi, "Türkiye tahvillerinin takas nedeniyle daha iyi performans göstereceğini düşünüyorum, ancak bu sadece birkaç gün sürecektir" dedi. Londra’dan bir trader ise takas tutarı beklenenden radikal bir fark göstermediği sürece tahvil fiyatlarının reaksiyon vermeyeceğini söyledi. Trader, "Beklenti, takasın 3 - 4 milyar dolar, veya 5 milyar dolar olmasının yabancı tahvil sahipleri için pek fark etmeyeceği yönünde" dedi. 
     



 EKONOMİ 






















</TEXT>
</DOC>
