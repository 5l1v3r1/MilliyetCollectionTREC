<DOC>
<DOCNO> 42632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/son/soneko24.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa borsaları Wall Street'in açılmasını bekliyor... 
</HEADLINE>
<TEXT>

     Avrupa borsalarında endeksler dalgalı bir seyir izlerken, terörist saldırılar ardından işleme ara veren dünyanın en büyük borsası konumunda olan New York'taki Wall Street'in açılışı bekleniyor 
     Eurotop 300 endeksi günün ilk saatlerinde yüzde 2.5 oranında değerkaybederek 1998 Ekim ayındaki seviyesine indikten sonra durgun bir seyir izledi. Endeks, ABD'deki terörist saldırıların gerçekleştiği geçen Salı gününden bu yana yüzde 10 oranında değer yitirdi. 
     Euro Stoks 50 Endeksi'nde, günün ilk saatlerinde yaşanan kayıplar telafi edilerek yüzde 0.6 puan artış yaşandı. 
     Londra, Frankfurt ve Amsterdam borsalarında yükselme yaşandı. 
     Avrupa borsalarında endekslerde yaşanan yükselmeye neden olarak sigorta, sağlık, petrol hisselerinde yaşanan olumlu gelişmeler gösterildi. 
     Terörist saldırılar ardından tüketicilerin içinde bulunduğu olumsuz hava nedeni ile özellikle uçak biletleri, tatil harcamaları ve lüks mallara yönelik harcamaların azaldığı belirtiliyor. 
     Fransa hava yolları Air France'ın hisseleri yüzde 9, Airtours'un yüzde 11, Swatch Group'un yüzde 0.9 ve Fransa'nın lüks malları üreticisi LVMH'nin yüzde 0.16 oranında değer yitirdi. 






</TEXT>
</DOC>
