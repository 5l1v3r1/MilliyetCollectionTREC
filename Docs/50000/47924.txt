<DOC>
<DOCNO> 47924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/son/sontur03.html </URL>
<DATE> 2001/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK'da iç çatışma... 
</HEADLINE>
<TEXT>

     PKK başkanlık konseyi üyelerinden terörist Osman Öcalan'ın, "kendisini öldürmek isteyen örgüt mensupları bulunduğunu" iddia ederek, bir bildiri yayınladığı öğrenildi. 
     Terörist Osman Öcalan, örgüt mensuplarına yönelik 9 Ekim günü yayımladığı bildiride, "hain" olarak nitelendirdiği bazı örgüt mensuplarının, ABD'ye yapılan terörist saldırılar ve Afganistan'a yönelik operasyonun ardından, önemli bir sürece giren terör örgütünün karşılaştığı engellerin aşılmasına ve amaçlarına yoğunlaşılmasına karşı çıktıklarını savundu. 
     Terörist Osman Öcalan bildirisinde, bazı örgüt üyelerinin 'Öcalan kardeşler bizi Türkiye Cumhuriyeti'ne teslim etti' şeklinde propaganda yaptıkları görüşüne yer verdi. 
     Osman Öcalan bildiride, sözkonusu üyelerin kendisini öldürerek, örgüt yönetimini ele geçirmeyi planladıklarını ve suçu da 'Türk askeri yaptı' şeklinde yok etmeye çalışacaklarını öne sürdü. 
     Terörist Osman Öcalan, bu kişiler tarafından hakkında yapılan her türlü faaliyetin kendilerine bildirmesini istedi. 
     






</TEXT>
</DOC>
