<DOC>
<DOCNO> 43467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/son/sontur01.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuk kavgası cinayete dönüştü 
</HEADLINE>
<TEXT>

     İzmir'in Narlıdere ilçesinde, çocukların kavgası nedeniyle çıkan tartışmada bir kişi bıçaklanarak öldürüldü. 
     Alınan bilgiye göre, Narlıdere Cetaş Sitesi'nde, çocukları kavga eden site sakini Gazi Ünlü ile kapıcı Kenan Polat arasında tartışma çıktı. Sitede bürosu bulunan makine mühendisi Özgür Kandemir'in 34 de dahil olduğu tartışma daha sonra kavgaya dönüştü. 
     Kavgada Kenan Polat tarafından göğsünden bıçaklandığı öne sürülen Özgür Kandemir, kaldırıldığı Dokuz Eylül Üniversitesi Hastanesi'nde yaşamını yitirdi. 
     Ölen Kandemir tarafından sırtından bıçaklandığı belirtilen ve ayakta tedavi gören Kenan Polat ile kavgaya karıştıkları ileri sürülen 5 kişi gözaltına alındı. 







</TEXT>
</DOC>
