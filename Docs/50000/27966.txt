<DOC>
<DOCNO> 27966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/guncel/gun12.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Kalaşnikofla 18 kilo altın çaldılar 
     SABRİ SEVER İstanbul 

     Şirinevler’de Asgold Kuyumculuk’un kuryeliğini yapan Orhan Akıncı ve İsmail Kazdağlı, araçlarına bindiği sırada biri Kalaşnikoflu üç kişi tarafından soyuldu. Kimliği meçhul kişiler, kuyumculuk şirketine ait otomobille birlikte 18 kilo altını alarak kayıplara karıştı. 
     
     Eroin lemi ölümle bitti 
     DİNÇER ŞEREF İstanbul 

     Zeytinburnu’nda taksici sevgilisi Çetin Gerz’le 40 eroin lemi yapan Moldovya uyruklu Alina Gotman 25 , aşırı dozdan öldü. Olay yerine gelen polis Gerz’i gözaltına alırken, Gotman’ın cesedi Adli Tıp morguna kaldırıldı. Evde yapılan incelemelerde enjektör ve kol bandı bulundu. 
     
     Yatağan’ın zehrine ilk ceza 
     OLCAY AKDENİZ Muğla DHA 

     Yatağan Asliye Hukuk Mahkemesi, termik santralın yarattığı kirlilik nedeniyle TEAŞ’ı iki vatandaşa 500’er milyon lira tazminat ödemeye mahk m etti. Yatağanlı Dr. Bedriye Gürkan ile Özcan Çamur, 1.5 yıl önce, santraldan çıkan kükürtdioksit gazının, beden ve ruh sağlıklarını bozduğu gerekçesiyle TEAŞ aleyhine dava açmıştı. 
     
     Belediye, halı yıkayanı affetmedi 
     Zonguldak Belediye Başkanı İsmail Eşref, zabıta ekiplerinin denetimlerinde su tasarrufu çağrısına uymayıp halı yıkadıkları görülen yedi kişiye, 36 milyon liradan toplam 252 milyon lira para cezası uygulandığını bildirdi. Eşref, su sıkıntısı yaşanmaması için vatandaşlardan daha duyarlı olmalarını istedi. 
     
     Taksim’de iki bombalı paket 
     Taksim Cumhuriyet Caddesi’nde, ikinci katında Oleyis Sendikası’nın bulunduğu Cumhuriyet Apartmanı önünde bir paket gören vatandaşlar, durumu polise bildirdi. Güvenlik önlemi alınmasının ardından bomba imha uzmanı ekiplerince açılan pakette iki adet zaman ayarlı boru tipi bomba bulundu. Bombalar, ekip tarafından etkisiz hale getirildi. 
     
     Şans Topu’ndan bir kişiye 107 milyar 
4 5 6 10 16 13      5 1 bilen bir kişi 107 milyar 778 milyon 5 bin lira, 5 bilen 22 kişi 753 milyon 715 biner, 4 1 bilen 174 kişi 95 milyon 310 biner, 4 bilen 2 bin 455 kişi 10 milyon 130 biner, 3 1 bilen 5 bin 453 kişi 3 milyon 845 biner, 3 bilen 81 bin 618 kişi 760 biner, 2 1 bilen 56 bin 618 kişi 1 milyon 105 biner ve 1 1 bilen 197 bin 933 kişi 520 biner lira kazandı. 
     



 GÜNCEL 



















</TEXT>
</DOC>
