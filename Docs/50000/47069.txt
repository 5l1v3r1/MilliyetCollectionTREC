<DOC>
<DOCNO> 47069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/guncel/gun02.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Garipoğlu Ağır Ceza’ya 
</HEADLINE>
<TEXT>

Sümerbank’ın eski sahibi çeteden ve DGM’den kurtuldu ama, dolandırıcılıktan hapiste kaldı 
     SEMRA PELEK İstanbul 

     Sümerbank’ın içinin boşaltılmasıyla ilgili davada "çete kurmak" suçlamasıyla birlikte görülen "dolandırıcılık" suçu, İstanbul DGM’deki dosyadan ayrılarak İstanbul Ağır Ceza Mahkemesi’ne gönderildi. Bu kararla birlikte çete suçundan tahliye edilen bankanın eski sahibi Hayyam Garipoğlu, "dolandırıcılık" iddiasıyla tutuklu kalınca, Kartal Cezaevi’nin yolunu tuttu. 
     İstanbul 3 No’lu DGM’deki duruşmaya, tutuklu sanıklar Hayyam Garipoğlu, kardeşleri Mehmet Nida ve Nizam Garipoğlu, Cengiz Biçer, Murat Yüksel ile tutuksuz yargılanan Cem Feridun Yeşil katıldı. Şik yetçi olarak dinlenen 16 "off - shore"zededen Erdoğan Güvenç’in "Bizler devletin kontrolündeki bankada bu sanıklarca soyulduk. Tebrik ederim. Şik yetçi de değilim" sözleri gülüşmelere neden oldu. 
     
     Suçlamalar gerçek dışı’ 
     Tahliyesini isteyen Hayyam Garipoğlu ise, "Kahroluyorum" diye başladığı konuşmasında şunları söyledi "Asıl mağdur olan benim. Haksızlığa uğradım. Sümerbank’ın diğer el konulan bankalardan farkı, içinde mevduat bulunmasıdır. Devlet tek kuruş para koymadı. Şimdi bankanın mallarını haraç mezat satıyorlar. Asıl dolandırılan benim, çırılçıplak kaldım. Gerçeklere dayanmayan bir iddianame tarafından suçlanıyorum." Bazı çıkar çevrelerince engellenmek istendiğini öne süren Garipoğlu, ilginç bir iddiada da bulundu "Ankara’ya gidip, Benim bankama el koyun’ diye yalvaranlar var. Bunu, bankada hiç para kalmadığı için yapıyorlar. Nasıl olsa devlet ödüyor." 
     Mahkeme, "çete" ve "dolandırıcılık" suçları yönünden dosyayı ikiye ayırdı. Mehmet Nida Garipoğlu, Nizam Garipoğlu, Cengiz Biçer ve Murat Yüksel her iki suçtan da tahliye edilirken, Hayyam Garipoğlu "çete" suçundan tahliye edilmesine karşın, "dolandırıcılık" suçundan tutuklu kaldı. 
     



 GÜNCEL 

















</TEXT>
</DOC>
