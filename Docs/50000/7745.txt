<DOC>
<DOCNO> 7745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/19/dunya/dun02.html </URL>
<DATE> 2001/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush ailesinin brokoli kabusu yine dert oldu 
</HEADLINE>
<TEXT>

Brokoliden nefret eden Bush’a, brokoli tarlası gezdirdiler 
     DIŞ HABERLER SERVİSİ 

     ABD'nin en az Bill Clinton kadar ilgi çekeceğe benzeyen yeni Başkanı George W. Bush'un son günlerde komşu Meksika'ya yapmakta olduğu ziyaret Bush ailesinin geleneksel bir kabusunu yeniden hortlatıverdi. Babası gibi kendisi de kıtanın en popüler sebzelerinden "brokoli"den nefret eden Bush, bu kabusu yüzünden az kalsın diplomatik bir krize neden oluyordu. 
     Baba Bush'un 1989 - 1993 dönemindeki başkanlığı sırasında yaptığı bir gezide brokoli görünce "Ayy, brokoliden de nefret ederim" demesi ABD'li brokoli üreticilerini isyan ettirmişti. Çileden çıkan üreticiler bir TIR'ı tepeleme brokoliyle doldurduktan sonra Beyaz Saray'ın kapısına boşaltmışlardı. Anne Barbara Bush ise "Ben brokoliye bayılırım" diyerek üreticileri yumuşatmaya çalışmıştı. 
     
Atadan gelen kabus      Oğul Bush'un işte bu "atadan kalma" brokoli kabusu Meksika gezisinde önüne çıkıverdi. Çünkü Meksika Devlet Başkanı Vicente Fox ülkesinin en büyük brokoli üreticisiydi. Üstelik gezinin dünkü ayağındaBush, Meksikalı meslekdaşının bir milyon dönümlük brokoli tarlasını da ziyaret edip bol bol brokoli kokusu çekmek zorunda kaldı. 
     Oğul Bush kendisine "Brokoliyle aranız nasıl " diye soran gazetecilere babasının verdiği cevabı verip diplomatik bir krize neden olmanın eşiğinden işte o anda döndü ve sözlü yorum yapmayıp sağ elinin baş parmağını aşağı doğru çevirerek cevap verdi. 
     


 DÜNYA 











</TEXT>
</DOC>
