<DOC>
<DOCNO> 8898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/25/son/sontur01.html </URL>
<DATE> 2001/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de trafik kazası 
</HEADLINE>
<TEXT>

     İzmir'in Bornova ilçesinde kullandığı otomobille trafik kazası geçirerek yaralanan doktor, görev yaptığı hastaneye kaldırıldı. 
     Ege Üniversitesi Tıp Fakültesi Hastanesi'nde görevli Dr. Muhittin Ertılav'ın 32 kullandığı 35 HVU 89 plakalı otomobil, sabah saatlerinde ''Profesörler Sitesi'' girişinde yolun kaygan olması sonucu kontrolden çıktı. Ertılav'ın kullandığı araç, önce yol kenarındaki levhaya çarptı, daha sonra da zeytin ağaçlarının arasına daldı. Kaza yerine gelen İzmir Büyükşehir Belediyesi ''AKS-110'' ekibi, Muhittin Ertılav'ı aracında sıkıştığı yerden çıkardı. İlk müdahale olay yerinde yapılan Ertılav, tedavi için, görev yaptığı Ege Üniversitesi Tıp Fakültesi Hastanesi'ne kaldırıldı. Ertılav'ın durumunun iyi olduğu öğrenildi. 




</TEXT>
</DOC>
