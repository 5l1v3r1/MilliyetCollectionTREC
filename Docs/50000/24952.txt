<DOC>
<DOCNO> 24952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/son/soneko01.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Mayıs ayında en pahalı kent Denizli oldu 
</HEADLINE>
<TEXT>

     Türkiye genelinde Mayıs ayında aylık ve yıllık bazda en az fiyat artışı görülen il Denizli oldu. 
     Tüketici fiyatlarındaki ortalama aylık artış Mayıs'da yüzde 5.1 olurken, bu rakam Denizli'de yüzde 3.6 oldu. Devlet İstatistik Enstitüsü'nün DİE seçilmiş bazı iller itibariyle belirlediği tüketici fiyatları endeksine göre, aylık bazda en az fiyat artışının yaşandığı Denizli'yi, yüzde 4.1 ile Diyarbakır, yüzde 4.2 ile de İçel izledi. 
     Aynı dönemde, fiyatların en fazla arttığı il ise yüzde 6.7 ile Samsun oldu. Bu ili yüzde 6.6 ile Erzurum, yüzde 6.4 ile Kayseri izledi. 
     Mayıs ayı itibariyle son bir yılda tüketici fiyatlarında yüzde 47.9 ile en düşük artış Denizli'de yaşandı. Bu ili yüzde 49.7 ile Antalya, yüzde 50.4 ile Konya izledi. 
     Yıllık fiyat artışlarının en yüksek gerçekleştiği il ise yüzde 61.4 ile Erzurum oldu. Bu ili yüzde 58 ile Kocaeli, yüzde 56.8 Malatya izledi. 
     
     






</TEXT>
</DOC>
