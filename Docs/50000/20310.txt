<DOC>
<DOCNO> 20310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/yazar/bila.html </URL>
<DATE> 2001/05/09/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Çakmakoğlu'nun duyarlılığı 
</HEADLINE>
<TEXT>

     Milli Savunma Bakanı Sabahattin Çakmakoğlu'nun Bakanlar Kurulu'nda, bankalardan boşaltılan paraların nasıl geri alınacağı sorusunu gündeme getirdiğini ve yeni düzenlemede bunu sağlayacak hükümlere yer verilmesini ısrarla istediğini duyurmuştuk. 
     Devlet bakanları Recep Önal, Faruk Bal ve Yüksel Yalova'nın ortak çalışmasıyla yeni Bankalar Yasası değişikliğine bu yönde hükümler konuldu. Banka sahipleri ve yöneticilerinin kişisel malvarlıklarıyla sorumlu tutulmaları, ayrıca birinci derece akrabalarının da aynı sorumluluk kapsamına alınmaları yönündeki yeni düzenleme nasıl karşılandı 
     Bakanlar Kurulu'nda konuyu açan Milli Savunma Bakanı Sabahattin Çakmakoğlu dünkü görüşmemizde genel olarak yeni düzenlemeden tatmin olduklarını belirterek şu değerlendirmeyi yaptı 
     "Bu konu üzerinde duyarlılıkla duruyoruz. Banka boşaltılmasından sorumlu olanların kişisel malvarlıklarıyla, birinci derece akrabaları dahil sorumlu tutulmaları doğru bir yaklaşımdır. Hatta benim daha radikal kişisel düşüncelerim de vardı. Örneğin, banka boşaltma nedeniyle tutuklanan kişilerin borçlarını ödemedikçe serbest bırakılmaması gerektiğini düşünüyorum. Tabii bu benim kişisel fikrim. Götürülen paraların geri getirilmesi bu işi yapanların serbest bırakılmaları için bir koşul olmalı ki, caydırıcılığı daha güçlü olsun. Ancak, bakanlar ortak bir çalışmayla bir uzlaşmaya vardılar ve yeni düzenleme ona göre yapıldı. Bu da bizi tatmin eden bir nitelik taşıyor." 
     Çakmakoğlu, Bankacılık Yasası'yla birlikte Telekom'un özelleştirilmesiyle de yakından ilgileniyor. Özellikle ulusal güvenlik, ulusal savunma yönleri itibariyle Telekom'un özelleştirilmesine ilişkin düzenlemenin taraflarından biri konumunda. 
     Çakmakoğlu'na, Telekom'un özelleştirilmesi konusundaki tartışmayı da sorduk. Şu yanıtı verdi 
     "Bizim açımızdan önemli olan ulusal güvenlik boyutu. Bu konuda Türk Silahlı Kuvvetleri'nin hassas olduğu hususları ve çekincelerini Başbakanlığa ve ilgili bakanlara ilettik. Yapılan değerlendirmeler sonucunda Türk Silahlı Kuvvetleri'nin görüş ve istekleri büyük ölçüde dikkate alınmış durumda. Tartışılmakta olan yetkiye ilişkin olarak ise bizim açımızdan bir sorun yok. İlgili bakan arkadaşlar hangi yönde uzlaşma sağlarlarsa o sonucu kabul edecek durumdayız." 
     Bankacılık Yasası'ndan sonra Telekom'un özelleştirilmesine ilişkin düzenlemede uzlaşma sağlandıktan sonra hükümet, acil yasaları büyük ölçüde tamamlamış oluyor. Bundan sonra iş Meclis'e düşüyor. Tasarıların yasalaşmasından sonra da Devlet Bakanı Kemal Derviş'e... 
     
     







Papa'nın işleri 


Satranç da ne 


Çakmakoğlu'nun duyarlılığı 


Banka dulları 


Yine bela mı istiyorsunuz yoksa .. 


Kabak tadı 


YÖK zulmü 


Maya tutmuyor... 


Savuşturma Bakanı Enis Haksız İngiliz Kemal'e karşı... 


Siz hangi kategoridesiniz 


Enerji 


Fenerlilerin pankartı 


Bayındır'a verilen teminat mektupları 


Anayasa'da iki madde var 1 


Baş örtüsü ve şort 


Telekom "gına" getirdi 


NATO’nun tatil beldesi Marmaris 


</TEXT>
</DOC>
