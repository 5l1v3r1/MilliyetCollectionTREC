<DOC>
<DOCNO> 4319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/28/yasam/yas01.html </URL>
<DATE> 2001/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Varoşlarda varsa yoksa break - dans 
</HEADLINE>
<TEXT>

Bir grup genç yaşadıkları semtte, aile mesleklerine tezat’, break-dans ile yatıp, break-dans ile kalkıyor... 
     AYŞEGÜL SÖNMEZ 

     Break-dans 1980’li yılların yıldızıydı, bir dönem inişe geçti, 90’larda adı anılmaz oldu. Ancak sanıldığının aksine yıkılmadı ayakta kaldı... Break-dans, h l yaşıyor. Birçok grup, İstanbul’un varoşlarında, break-dans çalışıyor ve bir gün MTV’nin düzenlediği yarışmaya katılacakları günün hayaliyle yaşıyor. 
     
Ah bir sponsor olsa...      Bizim birekdansçılar’, Paris’in banliyölerinde yaşayan çağdaşları gibi değil Onlar kadar kızgın değiller, devletle bir alıp veremedikleri yok Dans karşılığı kasketlerini parayla doldurmuyorlar. Sponsor bulmak istiyorlar bir federasyon kurmak istiyorlar iki. Felsefelerini ise spor ve sanat’ olarak özetliyorlar. 
     Gaziosmanpaşa B-Boys, Ersin, Alparslan, Volkan ve Hakkı’dan oluşuyor. Bu gençler, hem break-dans yapıyor, hem de avizecilik, paketleme, mobilya satışı gibi işlerde çalışıyor. 
     
Delikanlı, para için dans etmez’      Sokakta dans edip para toplamak onlar için delikanlı bir hareket değil’. Alparslan’ın polis olan sırf oğlu ve arkadaşları sokakta dans etmesinler’ diye bir salon tahsis etmiş. Oturdukları semtin siyasi bakımdan karışık olmasına aldırmıyor, "Onların sağı solu varsa bizim de dansımız var" diyorlar. 
     Babası alüminyum doğramacısı olan Volkan break-dans aşkını şu sözlerle dile getiriyor "Dans rüyalarıma giriyor. Memleketi düzeltemem. Ama dansımı düzeltebilirim. Gazi Mahallesi’nde olup biten politik konular bizi hiç ilgilendirmiyor." 
     
Ne diyon olum sen ’      Bağcılar’dan bir elektrikçinin oğlu olan Bülent’in The Battle Crew’ adlı grubunun tarzı Avrupa’dan ithal. İleride Türkiye’de bunun tarihi yazılacaksa o da bu işin Lefter’i gibi anılmak’ istiyor. 
     Takım 34 ten Joker Murat Demirhan ise şöyle konuşuyor "Trilyonluk bir olay bu. MTV’nin yarışmasına, 2.5 milyon break-dansçı geliyor. 98’de gidecektik. Askerlik yüzünden vize alamadık. Devlet yine karşımıza çıktı yani. Kültür Bakanlığı’na gittik. Bir bıyıklı çıktı, ne diyon olum’ dedi. 
     
Break-dans Sözlüğü      Kulplu Dansçının ayakları havada, ellerinin üstünde dönmesi... 
     Delnog Genel yer haraketleri... 
     Air Ayaklar açık, elleri yerden keserek yürümek. 
     99 Ayaklar havada tek elin üstünde dönmek. 
     B-boy Breakdans yapan dansçı... 
     Battla Breakdans yapanların kendi aralarında kapışması. 
     Helikopter Kafanın üzerinde dönmek. 
     


 YAŞAM 

















</TEXT>
</DOC>
