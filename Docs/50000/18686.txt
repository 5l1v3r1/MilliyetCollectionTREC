<DOC>
<DOCNO> 18686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/29/son/sontur06.html </URL>
<DATE> 2001/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Memurluk sınavına başvurular yarın başlıyor 
</HEADLINE>
<TEXT>

     Öğretmenlik, müfettiş yardımcılığı, kaymakam adaylığı gibi bazı mesleklere alınacak memur adaylarına yönelik yapılacak Kurumlar İçin Merkezi Eleme Sınavı'na KMS başvurular, yarın başlayacak. 
     Öğretmenlik, müfettiş yardımcılığı, kaymakam adaylığı, uzman yardımcılığı, denetmen yardımcılığı gibi 80 tür meslek dalına ilk defa memur olarak alınacaklara yönelik KMS yapılacak. 
     Öğrenci Seçme ve Yerleştirme Merkezi'nin ÖSYM yapacağı sınava,bir lisans programını bitirenler ile gerek doğrudan, gerekse giriş sınavı sonuçlarına göre atama yapacak kamu kurum ve kuruluşlarına başvuru sırasında bir lisans programından mezun olabilecek durumdaki adaylar başvurabilecekler. Başvurular, 11 Mayıs 2001 Cuma günü sona erecek. 
     Sınav kılavuzu ve başvuru belgeleri, ÖSYM sınav merkezi yöneticiliklerinden temin edilebilecek. Adaylar, başvuru belgesi, sınav ücreti banka belgesi ve soru örneklerini içeren kitapçıktan oluşan başvuru evrakını, 2 milyon lira karşılığında alabilecekler. Adaylar, sınav ücreti olarak bankaya 23 milyon lira yatıracaklar. Adaylar, kılavuzda belirtilen kurallara göre dolduracakları başvurma belgesi ile sınav ücretinin yatırıldığını gösterir banka belgesini, başvuru evrakını aldıkları ÖSYM sınav merkezi yöneticiklerine teslim edecekler. 







</TEXT>
</DOC>
