<DOC>
<DOCNO> 44145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/guncel/gun10.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Shelton, planları beğenmedi 
</HEADLINE>
<TEXT>

Harek t ertelendi’ 
     NEW YORK Milliyet 

     ABD Başkanı George W. Bush yönetiminin, ciddi jeopolitik sorunlar ve Usame bin Ladin'in nerede bulunduğu konusundaki istihbarat yetersizliği nedeniyle, Afganistan'a yönelik askeri harek tı bir süre ertelediği iddia edildi. 
     New York Post gazetesine bilgi veren Amerikalı yetkililer, misilleme nitelikli saldırıların ilk dalgasının bu hafta içinde başlamasının öngörüldüğünü, ancak şimdi bir ertelemenin gündeme geldiğini ifade ettiler. Yetkililer, "Operasyonun başlaması için ABD'de ilan edilen 12 günlük yas süresinin bitmesi ve Papa 2. Jean Paul'ün Orta Asya ülkelerine yaptığı gezinin tamamlanmasının beklendiğini" de söylediler. 
     Kışların Afganistan'da çok sert geçtiğini hesaplayan askeri komutanların, Körfez Savaşı'ndan bu yana en hızlı askeri konsantrasyonu sağladıklarına dikkat çeken kaynaklar, buna rağmen NATO bakanları ve Kongre liderlerine verilen brifinglerde, saldırının kısa sürede başlamayacağı sinyalinin verildiğine işaret ediyorlar. 
     
     İstihbarat yetersiz’ 
     Gazeteye bilgi veren askeri ve diplomatik kaynaklar, "karmaşık lojistik ve diplomatik sorunların ortaya çıktığını, bunların başında da Bin Ladin'le ilgili istihbarat eksikliğinin geldiğini" ifade ettiler. ABD Genelkurmay Başkanı General Henry Shelton'un da, Afganistan'da vurulacak hedeflerle ilgili olarak hazırlanan listeyi beğenmediği ve strateji uzmanlarına yeni plan hazırlamaları emri verdiği belirtiliyor. 
     



 GÜNCEL 

















</TEXT>
</DOC>
