<DOC>
<DOCNO> 34000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/son/sonspo16.html </URL>
<DATE> 2001/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzan'dan Cansun'a 2. haciz 
</HEADLINE>
<TEXT>

     Galatasaray Kulübü Yönetim Kurulu tarafından disiplin kuruluna sevkedilen kongre üyesi Cem Uzan, kulüp başkanı Mehmet Cansun'a ikinci kez haciz koydurdu. 
     Mehmet Cansun'un dün evinde yeğenine ait olan eşyaları haczettiren Cem Uzan, bugün de başkanın Harbiye'deki Kamera Reklam isimli firmasının bulunduğu binanın 8. katındaki dairesindeki eşyalarını haczettirdi. 
     Haciz memurları, dairede bulunan oturma grubunu, buzdolabını, televizyonu ve orta masasını alıkoydular. 
     
     Cansun basın toplantısı düzenleyecek 
     Kulüp başkanı Mehmet Cansun, 30 Temmuz Pazartesi günü yapacağı basın toplantısıyla, Cem Uzan'ın yaptırdığı hacizler konusunda açıklamalarda bulunacağını söyledi. 
     Cansun, yapılan bu hacizlerin kendi iş yaşamıyla ilgili olmadığını, Galatasaray'ın gelirleriyle ilgisinin bulunduğunu kaydederek, ''Ancak, Galatasaray ile uğraşmak başka şirketler ve kuruluşlarla uğraşmaktan zordur'' dedi. 






</TEXT>
</DOC>
