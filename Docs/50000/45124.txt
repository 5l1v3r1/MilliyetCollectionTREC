<DOC>
<DOCNO> 45124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/son/sontur23.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Süleyman Demirel yine erken seçim istedi 
</HEADLINE>
<TEXT>

     9. Cumhurbaşkanı Süleyman Demirel, ülke 
     içinde huzursuzluğun olması, her kafadan ses çıkması durumunda halka gidip yeni bir güç tazelemek gerektiğini belirterek, ''ekonomik sıkıntı erken seçimle aşılabilir'' dedi. 
     Demirel, Selçuk Üniversitesi'nin yeni eğitim ve öğretim yılı açılışı sırasında, gazetecilerin ekonomik sorunlar ve erken seçim istekleri ile ilgili sorusu üzerine, Türkiye'deki ekonomik krizin toplum üzerinde olumsuz etki meydana getirdiğini kaydetti. 
     Ekonomik ve sosyal sorunların bir an önce çözüme kavuşturulması gerektiğini vurgulayan Demirel, ''Ülke içinde huzursuzluk varsa her kafadan ses çıkıyorsa halka gidip yeni bir güç tazelemek gerekir. 
     Ekonomik sıkıntı erken seçimle aşılır. Türkiye'de şu anda halk rahatsız. Ekonomik sorunlar ve sosyal problem nedeniyle ülke büyük çıkmaza girmiş. Bunun için yapılacak en iyi yol, halka gitmektir'' diye konuştu. 
     






</TEXT>
</DOC>
