<DOC>
<DOCNO> 40191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/03/ekonomi/ekoz1.html </URL>
<DATE> 2001/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Geçici bahara aldanmayın 
</HEADLINE>
<TEXT>

Portföy 
     YAŞAR ERDİNÇ 

     Geçen hafta, endeksin 10.250’nin üzerinde direnci olduğu ve bu seviyenin üzerine çıkıldığında bir miktar satış yapılmasının uygun olacağını belirtmiştik. Nitekim endeks en yüksek 10.423 puanı gördükten sonra, gerileyerek haftayı 9.878 seviyesinden kapattı. Şimdi en önemli soru, endeksin bundan sonraki yönü. 
     Ekonomimiz yüzde 11.8 küçüldü. Bu haberle birlikte endeksdeki düşüş miktarı beklediğimden fazla oldu. 10.400 seviyeleri görüldükten sonra endeksin yukarı hareketine devam edebilmesi için 10.000 seviyelerine kadar gerilemesi ve yeniden yukarı harekete başlaması beklenirdi. Fakat endeks 9.650 seviyelerine kadar geriledi. Dolayısıyla yukarı formasyonu bozucu bir hareket meydana geldi. 
     Yanıtı en çok merak edilen sorulardan biri de "Dolar düştü, borsa neden yükselmiyor " şeklindeydi. Bunun iki sebebi var. 
     - Birincisi ekonomiye ait kötü verilerin gelmesi alım gücünü aşağı çekti ve yeni alımlar konusunda ihtiyat arttı. 
     - İkincisi, doların yüzde 10’a varan düşüşü ile hisse fiyatları dolar bazında yüzde 10 daha pahalandı. Bu da biraz biraz alım düşünen yabancıların bir kere daha düşünmesine neden oldu. 
     Teknik olarak bakıldığında endeksin bu haftaki hareketi ilerisi için belirleyici olacaktır. Haftalık göstergeler, orta vadeli al konumunda sinyal veriyor gibi görünse de günlük analizler o kadar sağlam değil. Piyasadakilerle konuşunca genel olarak yukarı doğru, 11.000 seviyesini bekleyenlerin yanında 13.000 ve 18.000 seviyelerini bekleyenler de var. Bu tür bir beklenti en azından endeksin aşağı doğru sert bir düşüş olasılığını azaltıyor. Düşüş olasılığını azaltan bir diğer unsur da, 9.700 - 10.000 aralığında ciddi maliyet oluşmasıdır. 
     
     Manipülatif yükseliş olabilir 
     Doların düşüşü ekonomideki sorunların tümünü bitirmiş gibi bir hava var. Bu geçici bahar havasına kesinlikle aldanmayın. Bir anda havanın bozduğunu daha önceleri çok tecrübe ettik. Açıklanan GSMH rakamlarıyla, hedeflerde yeniden revizyon gerekebilir. Önümüz h l sisli ve borsa sisli havayı sevmez. Fakat şunu da belirteyim ki, ekonomide bir iyileşme olmayacağını düşünenler, kasım itfası ve eylül ayı enflasyon rakamını görmeden önce borsayı 11.000 - 11.250’ye çıkartıp bir güzel k r realize edebilirler. Dolayısıyla borsada manipülatif amaçlı yukarı hareket olabilir. Bu tür bir gelişme olursa bir miktar satış yapıp, bir süre için B tipi likit fonlarda kalınabilir. 
     Bugün ağustos enflasyonu açıklanacağı için, borsada fazla işlem hacmi beklemiyorum. Sıkışık dar bir alanda hareket olabilir. Günlük bazda en az 400 trilyonluk bir hacimle yeniden 10.000 seviyesinin üzerinde bir kapanış, endeksi 10.500 - 11.000 aralığına taşıyabilir. Aksi halde sıkışık aşağı eğim devam eder. Bu tür bir durumda 9.300 - 9.400 aralığı kısa vadeli alım için uygun. 
     Döviz ve faizde bu hafta daha dar alanda paslaşmalar olacaktır, dolar 1 milyon 310 - 380 bin bandında dalgalanırsa sorun yok, ama 1 milyon 380 binin üzerine çıkması yeniden havayı bozar. Faizlerde de yüzde 80’lerin altı görüldüğünde bir miktar satış gelebilecektir. 
     



 EKONOMİ 














</TEXT>
</DOC>
