<DOC>
<DOCNO> 15105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/yazar/sazak.html </URL>
<DATE> 2001/04/07/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Sezer ve 119 
</HEADLINE>
<TEXT>

     Cumhurbaşkanı Ahmet Necdet Sezer, ağır ekonomik bunalım halinde "olağanüstü hal" ilanıyla ülkenin "kararnameler"le yönetilmesine olanak tanıyan Anayasa'nın 119'uncu maddesini işletmeyi düşünmediğini bildirdi. 
     Sezer'in Hollanda'da bulunduğu sırada tartışılan Çankaya'nın krizden çıkılması için Anayasa'daki "yetki"lerini kullanması ve Bakanlar Kurulu'na başkanlık ederek doğrudan devreye girmesi konusu TBMM Başkanvekili Murat Sökmenoğlu'nun dünkü ziyareti sırasında gündeme geldi. 
     Cumhurbaşkanı Sezer, ekonomik sıkıntıların esnafı sokağa dökmesinden endişeliydi. Esenboğa'ya iner inmez, toplumu sabırlı ve soğukkanlı olmaya çağıran bir mesaj yayımladı. Derviş'in hazırladığı programın beklenmesini istiyor ve toplumsal desteğini kaybetmiş hükümetin kontrolü tümüyle kaybetmesini önlemeye çalışıyordu. 
     Sökmenoğlu'nun dünkü ziyaretinde Sezer, "ara rejim" çağrışımı uyandıran ve "teknokrat hükümet" senaryolarına kapı açan yorumlara değinerek izleyeceği tutumu kesin bir dille açıkladı 
     "Her şey Meclis'te çözülmeli. Milli iradenin temsil edildiği yer parlamentodur. 119'uncu maddeyle Türkiye idare edilmez. Ekonomik sıkıntılar arttıkça buna benzer yayınlar çoğalıyor. Olağanüstü hal, çıkış yolu değildir. Hukukun üstünlüğü ve demokrasiden sapmayı kimse aklından geçirmesin. 120 ve 121'inci maddelerdeki kanun hükmünde kararnamelerle ülkenin yönetilmesi doğru olmaz. Görev hükümetin ve TBMM'nindir. Ekonomik programın beklenmesi ve kriz daha fazla büyümeden bu zorlukların demokrasi içinde aşılması gerekiyor. Biraz sabırlı olmalıyız." 
     Hükümetin çekilmesi ve erken seçim beklentisine gelince... DYP lideri Tansu Çiller, Cumhurbaşkanı'nın liderleri toplayarak demokratik çözümün önünü açmasını istemişti. 
     Sezer'le görüşen Sökmenoğlu'na Çankaya'nın bu yönde girişimi olup olmayacağını sorduk. "Hayır" dedi, Meclis Başkanvekili "Böyle bir izlenim almadım, liderleri toplama düşüncesi olsa Sayın Cumhurbaşkanı bunu söylerdi. Bu aşamada çözüm yeri olarak parlamentoyu gösteriyor." 
     Erken seçim ise hiç açılmamış 
     Toplumsal huzursuzluk artarken Türkiye Derviş'in programını bekliyor. Ecevit cephesinde ise değişen bir şey yok. Murat Sökmenoğlu, başkentin nabzını tutmakta usta olduğu için, kulislerdeki "Cem - Derviş" formülünü sorduk. Üyesi bulunduğu MHP'nin de refleksiyle net bir yanıt verdi 
     "Havada ikmal yöntemiyle Meclis'e sormadan Başbakan değişir mi .. Nereden güvenoyu alacaklar " 
     Ankara senaryo kaynıyor ama Çankaya "ara rejim" modeline kapalı. Haberiniz olsun 
     
     





Aybars'ın cevabı 


İstikrar marşı 


Tantan Paralar geri alınabilir 


Fırlatan fırlatana 


Geleceği kazanmak için kan ve gözyaşı 


Orkestra 


"Gidiyor... gitmiyor .." 


Güven erozyonu 


Mihrak 


Başka kimden istesek .. 


Esnafın derdi... 


Deniz Baykal'ın şansı... 


Sezer ve 119 


Dolarlı sözleşmeler TL'ye çevriliyor 


Her Hasan'ın arkasında bir "Mehpare Hanım" var 


</TEXT>
</DOC>
