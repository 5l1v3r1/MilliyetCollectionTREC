<DOC>
<DOCNO> 8724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/son/soneko11.html </URL>
<DATE> 2001/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Temizel "Dedikodular kasıtlı, açığı olan banka yok" 
</HEADLINE>
<TEXT>

     Bankacılık Düzenleme ve Denetleme Kurulu BDDK Başkanı Zekeriya Temizel, 3, 5, 6, 9, 10 gibi yeni banka söylentileri çıkarmanın ekonomiye ihanet olduğunu söyledi. 
     Temizel, ''sistemin dışına çekilmesi gereken yeni kurumlar olmadan söylentileri kesinlikle bırakmak gerekir'' dedi. 
     Zekeriya Temizel, Ankara'da temaslarda bulunan işsiz gazetecileri kabulünde yeni bazı bankalara daha el konulacağı yolundaki bir soruyu yanıtlarken, ülkeye bir yararı olmadığı için bu söylentileri bırakmak gerektiğini bildirdi. Ekonomik nedenlerle bir olay gerçekleşecekse zaten onun gereğinin yapılmakta ve yapılıyor olduğunu, bunu da toplumun zaten gördüğünü belirten Temizel, şunları söyledi 
     ''Ama olmayanın üzerine böylesine yarışa girmişcesine, 3, 5, 6, 9,10 gibi söylentiler, açıkça söylemeliyim ülkeye ihanettir demiyorum ama ekonomiye ihanettir. Kasıtlıdır. Ve belki de kasıtlı davranan bazı grupların kendi içindeki çelişkidir. Böyle bir söylenti çıkarılamaz. Böyle bir olay olamaz. Çünkü artık herkes herşeyi biliyor. Kimse kimseden bir şey gizleyemiyor. Herhangi bir sorun artık Türkiye'de de dünyada da gizlenebilir olmaktan çıkmıştır. Bir finans sektöründe bir sorun çıktığı zaman bunu artık herkes görüyor. Ekranlarında görüyor, EFT'sinde görüyor, görüyor da görüyor. Ama, geçici olarak bir kurumun yükümlülüklerini, özellikle de sistem değişikliği ile ilgili bir kaç saat geç geçiktirmesinden ötürü birisinin, bir kaç saat geç yerine getirmesinden küçük bir ödeme gecikmesi yaşarsa burada kriz var denemez. Yazık olur. Çok ayıp olur. Sistem açısından da kesinlikle yarar sağlamaz.'' 
     Temizel, Etibank'ın Fon'a devredilmesinden sonra bu kurumla ilgili çalışmalar hakkında bilgi verirken de şu anda banka yönetim kurulu ile grup arasında görüşmeler ve depo kararı alma çalışmalarının sürdüğünü söyledi. Sürecin neredeyse satış noktasına geldiğini ve çok hızlı işlediğini belirten Temizel, hiç kimsenin buralara bir baskı oluşturamayacağını kaydetti. 
     Zekeriya Temizel, BDDK olarak Etibank'ın diğer iştiraklerindeki hisse durumu nedeniyle o iştiraklerde yönetim haklarının da olmadığına dikkat çekti. 
     Temizel, şöyle devam etti 
     ''Bundan sonra ne olacak Şu önümüzdeki bir iki hafta içinde bu grubun ödeme kapasitesini ortaya koyup koymayacağına bağlıdır. Bu ekonomik bir olaydır. Bununla ilgili söylüyorum. Bu grubun bu konudaki ödemeyle ilgili planının kabul edilmesiyle beraber somut nitelik kazanır. Bunu görmek gerekiyor. Bu görüldüğü andan itibaren ondan sonra bununla ilgili çözümler çok net olarak söylenebilir. Ama şu aşamada herhangi bir şey söyleme olanağı yok.'' 
     
     



</TEXT>
</DOC>
