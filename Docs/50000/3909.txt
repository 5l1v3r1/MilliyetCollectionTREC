<DOC>
<DOCNO> 3909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/son/soneko17.html </URL>
<DATE> 2001/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalova Elyaf'ta üretim durdu 
</HEADLINE>
<TEXT>

     Yalova Elyaf ve İplik Sanayii Ticaret A.Ş İcra Kurulu Üyesi ve Fabrika Müdürü Mehmet Kurşun, ''ekonomik kriz ve piyasalardaki durgunluk'' nedeniyle üretimin bir bölümünü durdurma kararı aldıklarını bildirdi. 
     Kurşun, yaptığı açıklamada, özellikle tekstil sektörünün olağanüstü bir dönemden geçtiğini belirterek, şirketin içinde bulunduğu ekonomik darboğazın aşılamadığını, ancak çalışmaların sürdürüldüğünü kaydetti. 
     'Üretimin yüzde 34'lük kısmını durdurduk'' diyen Kuşun, ''ihbar ve kıdem'' tazminatları ödenmek kaydiyle işçilerden bir bölümünün iş akdinin fesih edildiğini söyledi. Mehmet Kurşun, işçilere, hak edilmiş ücret ve ikramiyelerinin Ocak, Şubat, Mart ve Nisan aylarının son haftalarında banka hesaplarına yatırılacağını belirterek, olumlu bir gelişme halinde daha erken bir tarihte yeniden üretime geçebileceklerini söyledi. 




</TEXT>
</DOC>
