<DOC>
<DOCNO> 48547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/yazar/tamer.html </URL>
<DATE> 2001/10/24/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Öğrencisine güvenmeyen üniversite KTÜ 
</HEADLINE>
<TEXT>

Bilgisayar mühendisi yetiştiriyor, ama bilgisayar alımı için açtığı ihalelerde yerli firmaları baştan dışlıyor 
     Adı üstünde. Karadeniz Teknik Üniversitesi. Tıpkı İstanbul Teknik Üniversitesi gibi. 1955’ten beri mühendis, teknik eleman yetiştiriyor. Tabii bilgisayar mühendisi de... Ne var ki KTÜ, kendi yetiştirdiği pırıl pırıl bilgisayar mühendislerine güvenmiyor. Açtığı bilgisayar ihalesine yerli firmaları yaklaştırmıyor. Ülkenin şu zor ekonomik koşullarında bile 
     KTÜ’de yarın 100 bilgisayar için 160 milyar liralık bir ihale yapılacak. Üniversitenin çeşitli birimlerinde kullanılmak üzere alınacak bilgisayarlar için öyle bir şartname hazırlanmış ki, ancak yabancı firmalar katılabiliyor. Ve hatta son 4 yıldır ihaleyi yabancı firmalardan sadece bir tanesi kazanabiliyor 
     KTÜ’de yıllardan beri adet böyle. 3 ay önceki bilgisayar ihalesi de aynı şekilde sonuçlandı. Ama hiç değilse ekonominin kilitlendiği, her sektörde firmaların kepenk indirdiği bugünün zor koşullarında farklı davranılması gerekmez mi 
     Oysa KTÜ’nün son ihale şartnamesinde h l örneğin "Anakartla belleğin, sistemle aynı marka olması gerektiği" belirtiliyor. Ayrıca "Ekranın da sistemle aynı markaya ait olması" istenmiş. Disk birimi içinse "Sistemle aynı marka olması ya da bu sistem için üretilmiş olması" ifadesi kullanılmış. 
     İhale dediğin şeffaf olmalı. Yerli - yabancı tüm firmalara açık olmalı. Şartnamede firma tarifi anlamına gelecek koşullar yerine performans, servis - bakım ve genel standartlar üzerinde durulması yeterli değil mi Elbette gerekli garantiler de istenmeli. Ve kimin soluğu yetiyorsa ipi o göğüslemeli. Bu yerli de olabilir, yabancı da... 
     Yerli firmaları baştan eleyen bu şartname, bilgisayar mühendisi yetiştiren bir teknik üniversiteye hiç yakışmıyor. Neyse ki Devlet İhale Kanunu yakında değişecek. Ama KTÜ bir adım önden giderek kendi ihale şartnamesini yenileyemez mi 
     Önemli olan 100 bilgisayar değil. Yılda 40 - 50 bin bilgisayar satan firmalar için olsa da olur, olmasa da... Önemli olan, birbirimize güvensizliğimiz. Önemli olan, h l eski düzenin alışkanlıklarını sürdürmemiz. Ve en önemlisi de bir üniversitenin kendi öğrencilerine güvenmemesi. 
     KTÜ Rektörü Prof. Türkay Tüdeş’i bu konuyu yeniden düşünmeye ve yerli firmalara da yabancılar kadar güvenmeye davet ediyoruz. 
     
Laptop’un sigortası sokağa çıkana kadar      Sanatçı Selçuk Alagöz’ün kızı Banu Alagöz, geçen yıl leasingle kiralama yoluyla Sentim Bilgisayar’dan 4 bin dolara laptop aldı. Kuveyt Türk’le yapılan leasing gereği Alagöz, 2 yıl boyunca her ay 179 dolar ödeyecekti. Ne var ki bilgisayar, alındıktan 2 ay sonra otoparktaki arabadan çalındı. 
     Leasing’le satılan her ürün, müşteri adına sigortalanıyor. Tabii satışı yapan firmanın kendini garantiye alması için. Alagöz’ün laptop’u İsviçre Sigorta’ya sigortalanmıştı, ancak zararı karşılanmadı. Çünkü laptop "kullanım alanları dışında" zarar görmüştü 
     Oysa adı üstünde LAPTOP. Yani taşınabilir bilgisayar. Ve kullanım alanı da doğal olarak her yer. İyi niyetli düşünülecek olursa, sigorta şirketinin laptop gibi taşınabilir bir cihaz için sigortalıyı ek teminat konusunda uyarması gerekmez mi İsviçre Sigorta yetkililerine göre gerekmez. Hatta "Sigortalı ek teminat istese bile bunu kabul edip etmeme kendi inisiyatiflerinde ve genellikle de kiracıyı tanımadıkları için ek teminat vermiyorlar." 
     Bu durumda Banu Hanım’a, ancak 2 ay kullanabildiği laptop için 4 bin doları son kuruşuna kadar ödemekten başka seçenek kalmıyor. Dahası sigorta şirketiyle durum netleşinceye kadar 179 dolarlık aylık ödemeler Kuveyt Türk’ün önerisiyle durdurulduğu halde bu arada Kuveyt Türk tarafından mahkemeye de verilmiş. 4 bin dolara ek olarak avukat parası ve arada ödenmeyen ayların ek cezası da cabası. 
     KISSADAN HİSSE - Taşınabilir bilgisayarınızı ya ta - şı - ma - yın, ya da taşınabilir alanlarda çalınmasına karşı sigorta ettirin. 
     
     







Demirel neden böyle yapıyor, anlamıyorum 


Durumun özeti 


Türkiye'de Afgan zirvesi 


11 Eylül sonrasının Tayyip Erdoğan'ı... 


Çıtayı yükseltmek 


Batman Petrol Üniversitesi 


Londra Washington yaklaşımıyla İstanbul çözümü 1 


Gelibolu Kabil parantezinde savaş 


Hem Doğu, hem Batı 


Erdoğan parasal kaynaklarını açıklamalı 


Piyasayı görmek, piyasaya bakmak... 


İGDAŞ vatandaşın parasını geri ver 


"Tamamen duygusal" bir vak'a 


Öğrencisine güvenmeyen üniversite KTÜ 


Savaş yazısı Vicdan aklama istasyonu 


"Yaklaşım" devlet kesesinden hovardalık oldu 


</TEXT>
</DOC>
