<DOC>
<DOCNO> 46702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/son/sonspo14.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor 0 - Trabzonspor 1 
</HEADLINE>
<TEXT>

     Birinci Süper Futbol Ligi'nde Kocaelispor, Trabzonspor'u 1-0 yendi. 
     Birinci Süper Futbol Ligi'nde, Kocaelispor-Trabzonspor karşılaşmasının ilk yarısı golsüz eşitlikle tamamlandı. 
     Karşılaşmaya her iki takım da çok temkinli başladı. Kocaelispor, zaman zaman kanatlardan geliştirdiği akınlarla, konuk Trabzonspor ise özellikle orta alanda üstünlük sağlayıp, oyunun kontrolünü eline aldıktan sonra gol aramaya çalıştı. 
     5. dakikada, sağ kanattan gelişen Trabzonspor atağında, Marco'nun pasıyla ceza alanında buluşan Da Silva, boş pozisyonda topu üstten auta gönderdi. 
     9. dakikada, sol kanattan gelişen ev sahibi takımın atağında, Nuri'nin uzun ortasında ceza alanı içinde topla buluşan Ayman, meşin yuvarlağa yavaş vurunca, defans tehlikeyi savuşturdu. 
     14. dakikada sol kanattan gelişen Körfez ekibinin atağında, 
     Nuri'nin çarprazdan ve yaklaşık 35 metreden yaptığı vuruşta, top Metin'de kaldı. 
     21. dakikada ev sahibi ekibin sağ kanatta yaptığı preste, Cihan 
     topla buluştu. Cihan'ın ceza alanına gönderdiği top, Ayew ile kaleci Metin arasında sıkışarak sekti. Bu topla buluşan Ayman'ın sert vuruşu, Vacit'e çarparak geri döndü. 
     33. dakikada sol kanattan gelişen Kocaelispor atağında, Aleks'in 
     ceza alanına yaptığı ortayla buluşan Ayew, topu uygun pozisyondaki Serdar'a bıraktı. Bu futbolcunun sert vuruşuna yatarak müdahale eden kaleci Metin, topu ceza alanı dışına uzaklaştırdı. 
     36. dakikada evsahibi ekipten Cihan Haspolatlı'nın defanstan uzun çıkardığı ortada topla buluşan Serdar, sağ kanattan yaptığı vuruşta meşin yuvarlağı auta gönderdi. 
     Kalan dakikaları orta alan mücadelesi şeklinde geçen maçın ilk yarısı 0-0 sona erdi. 
     Maçın ikinci yarısında evsahibi ekip Kocaelispor, ilk yarıya oranla daha atak futbol ortaya koydu ve Hasan, Aleks ve Serdar ile girdiği pozisyonları gole çeviremedi, ancak son dakikalarda Kaan Dobra'nın ayağından kazandığı golle 3 puanı aldı. 
     Trabzonspor ise bu yarıda da pek fazla etkili olamadı. Ancak Zafer, Sommers ve son dakikalarda Gökdeniz ile kazandığı gol pozisyonlarını değerlendiremedi. 
     51. dakikada, sağdan gelişen Kocaelispor atağında, Trabzonspor'un defansından seken topla buluşan Hasan çarprazdan sert vurdu, top üstten auta çıktı. 
     53. dakikada, Kocaelispor atağında ceza alanında topla buluşan Aleks'in sert ole vuruşunda, topu son anda kaleci Metin kornere çeldi. 
     57. dakikada, sağ taraftan gelişen Trabzonspor atağında, Da Silva'nın pasıyla topla buluşan Sommer'in sert vuruşunda, topu kaleci Metin caza alanı dışına eldi. 
     61. dakikada, Trabzonspor'da Da Silva'nın yerine Zafer, oyuna girdi. 
     67. dakikada, Trabzonspor atağında Marko'nun pasıyla topla buluşan 
     Zafer sert vurdu, Metin Mert topu son anda kornere çeldi. 
     68. dakkada, Kocaelispor'da Ayman'ın yerine Kaan Dobra, oyuna girdi. 
     71. dakikada, Kocaelispor'un Aleks ile kullandığı korner atışında, ceza alanı içinde yakın mesafede Serdar, topu kafayla yandan auta gönderdi. 
     74. dakikada, Trabzonspor'da Sommers'in yerine Villarss oyuna dahil oldu. 
     78. dakikada, Trabzonspor'da Osman sarı kart gördü. 
     82. dakikada, Trabzonspor'dan Marko'nun yerine Hasan girdi. 
     85. dakikada gelişen Trabzonspor atağında, Osman'ın pasıyla topla buluşan Gökdeniz, uygun durumda topu yandan auta atınca, takımını bir golden etti. 
     86. dakikada, Kocaelispor'da Lazorov'un yerine Bülent oyuna girdi. 
     87. dakikada, Kocaelispor'un golü geldi. Sağdan gelişen atakta Serdar'ın pasıyla topla ceza alanında buluşan Kaan Dobra, çarprazdan sert vurdu ve topu ağlara gönderdi 1-0. 
     90. dakikada, Kocaelispor'da Serdar'ın yerine Ahmet Arslaner oyuna girdi. 
     Karşılaşma da Kocaelispor'un 1-0'lık üstünlüğüyle sona erdi. 
     






</TEXT>
</DOC>
