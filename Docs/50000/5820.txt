<DOC>
<DOCNO> 5820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/ekonomi/eko05.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’nin potansiyeli mükemmel 
</HEADLINE>
<TEXT>

     EKONOMİ SERVİSİ 

     İstanbul Ticaret Odası’nın İTO , ABD’nin Ticari ve Finansal Hizmetleri’ seminerinde konuşan ABD Büyükelçisi Robert Pearson, Türkiye’nin büyük potansiyeli olduğunu söyledi. 
     İkili ticari ilişkilerin geliştirilmesi için araştırma yaptıklarını belirten Pearson, "Türkiye’nin gerçekten mükemmel ekonomik ve ticari potansiyeli var. ABD’nin Türkiye misyonu olarak bu potansiyeli gerçekleştirmek istiyoruz’’ dedi. 
     Pearson ile ikili görüşen İTO Başkanı Mehmet Yıldırım da tekstil kotalarının konuşulup konuşulmadığının sorulması üzerine, "Konfeksiyonda bu yıl büyük boyutda kolaylık sağlayacaklar. Kotalarda 2005’e gelmeden bir sıfırlama ufukta gözüküyor" dedi. Yıldırım, İTO’nun Ermeni Soykırım Yasası nedeniyle Fransa’daki fuarlara katılmayacağını da belirtti. Yıldırım, tasarının yasalaşmasıyla ilgili olarak "Entel takılan, kendi ülkelerinde hükümetlere problemler yaratan milletvekilleri bir şey yapmak için bu meseleleri gündeme getiriyor" dedi. 
     ABD Denizaşırı Özel Yatırımlar Kuruluşu Avrupa ile Yatırım Geliştirmeden Sorumlu Müdürü Peter Ballinger de Türkiye’de özelleştirmelerle ilgilendiklerini söyledi. Ballinger ayrıca, Güney Avrupa fonlarının Türkiye’de proje arayışında olduğunu bildirdi. 
     


 EKONOMİ 














</TEXT>
</DOC>
