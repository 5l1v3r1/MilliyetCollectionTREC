<DOC>
<DOCNO> 9762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/02/son/sontur20.html </URL>
<DATE> 2001/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksi ve dolmuş zammına Valilik'ten itiraz 
</HEADLINE>
<TEXT>

     İstanbul Valisi Erol Çakır, İstanbul Esnaf ve Sanatkarlar Odaları Birliği Başkanlığı'nın, taksi ve dolmuş tarifelerini yüzde 25 oranında artırılması yönündeki kararına itiraz etti. 
     İstanbul Valiliği'nden yapılan yazılı açıklamada, Birlik Başkanlığı'nın, valiliğe, ''taksi ve dolmuş ücretlerinin yüzde 25 oranında artırılmasına karar verildiğini'' belirten bir yazıyla başvuruda bulunduğu kaydedildi. 
     Başvuruyu değerlendiren Vali Çakır'ın, bu karara itiraz ettiği belirtilen açıklamada, şöyle denildi 
     'Vali Erol Çakır, taksi ve dolmuş tarifelerinin yüzde 25 oranında artırılmasının uygun görülmediğini, bu oranın şimdilik yüzde 10 olarak belirlenmesinin, bilahare 6 ay sonra hükümetin enflasyonla mücadele programı ve ekonomideki gelişmeler dikkate alınarak, yeniden değerlendirilmesinin uygun olacağını belirtmiştir.'' 




</TEXT>
</DOC>
