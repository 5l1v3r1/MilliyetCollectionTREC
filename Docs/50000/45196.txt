<DOC>
<DOCNO> 45196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/yasam/yas01.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Dalgıçlar boşuna ceset aradı 
</HEADLINE>
<TEXT>
Otomobille denize uçtu gidip evine yattı 
Balık tutmaya gittiği iskeleden aracıyla uçan Barış Güven, yüzerek çıktı, evine gitti. Ertesi gün ceset arayan dalgıçlara gidip, "Düşen bendim" dedi 
     ERSAN KÜÇÜKKURU Çanakkale DHA 

     İskeleden uçuverdi 
     ÇANAKKALE’DE oturan Barış Güven 21 , önceki gece, işletmeye açılmadığı için amatör balıkçıların mek nı haline gelen Kepez Limanı iskelesine otomobiliyle gitti. Amacı balık avlamaktı ancak karanlıkta iskelenin sonunu göremedi ve aracıyla denize uçtu. Ancak şanslıydı. Otomobili batmadan kendisini dışarıya atan Güven, yüzerek karaya çıktı. Daha sonra da hiçbir şey olmamış gibi gidip evine yattı. 
     
     Kurtarıcıyı aradım... 
     BALIKÇILARIN ihbarı üzerine olay yerine gelen polis ve dalgıçlar ise bütün gece arama kurtarma çalışması yaptı. Sabah saatlerinde olay yerine gelen Güven, soğukkanlı bir şekilde "Otomobille denize uçan kişi benim" deyince, herkes derin bir nefes aldı. Güven, "Özel bir kurtarıcı firmasını aradım. Bu saatte dalgıç bulunmaz deyince ben de kimseye haber vermeden eve gidip yattım" dedi. 
     



 YAŞAM 
















</TEXT>
</DOC>
