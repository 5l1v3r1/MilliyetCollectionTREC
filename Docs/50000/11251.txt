<DOC>
<DOCNO> 11251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/guncel/gun08.html </URL>
<DATE> 2001/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ermeni Telekom’unu satın alalım mı 
</HEADLINE>
<TEXT>

ÇAPRAZ ATEŞ 
     SERHAT OĞUZ 

     Ermenistan Ulusal Telefon Şirketi’nin ARMENTEL hisselerinin yüzde 90’ını elinde tutan Yunanistan Telekomünikasyon Şirketi’nin OTE , hisselerini Türk Telekom’a satmak istemesi, siyaset ve iş dünyasını ikiye böldü. 
     
     Bülent Akarcalı ANAP Milletvekili 
Bir taşla iki kuş vururuz      Eğer kendinden emin, bölgesinde istikrar unsuru büyük Türkiye istiyorsak satın almalıyız. Bir taşla iki kuş vurmuş oluruz. Aynı zamanda Ermenistan’a karşı hiçbir kompleksimiz olmadığını da ispat etmiş oluruz. Yunanistan’ın yaptığı ise ciddi bir jest. Unutmayalım, Ermenistan, bir süre önce Yunanistan ve İran’ı yanına alma çabaları içinde oldu. Bütün bunlara rağmen, Yunanistan’dan böyle bir teklif gelmesi ve bunu bizim kabul etmemiz, dışarıda bizim çok iyi pazarlayacağımız bir olay olur. Ermeni kamuoyuna da, "görüyorsunuz, sizde üç beş çılgının tavırlarına karşılık, Türkiye size dosttur, hamidir" mesajını verme imkanı çıkar. Ancak bu, Ermenistan devletinin yürüttüğü hasmane politikalara karşılık verilmemesi anlamına gelmez. 
     
     Mehmet Gül MHP Milletvekili 
Tam bir saçmalık      Türk Telekom hisse alıyorsa, biz niye onu satmaya çalışıyoruz. Bu bir çelişki değil mi Koç’a, Sabancı’ya satmak istiyorlarsa mesele yok. Kendisi özelleştirme durumunda olan şirket, orayı alıp da ne yapacak Onu da mı özelleştirme kapsamına alacak Bu saçma bir şey. Onların Telekom’unu alacaksınız, hızlı bir şekilde işleteceksiniz, biraz zor. İkincisi, ilişkiler belli bir noktaya gelmiş düzeltmek Yunanistan’a mı kalmış Bu ilişkileri düzeltmek istiyorsa, önce kendisi Türkiye ile ilişkisini düzeltmelidir. Üçüncüsü ise, Türkiye, Telekom’u özelleştirmekten vazgeçtiyse, bunun rantabl olup olmadığını tartışabilir. Ama, bu şekilde kamu bankalarını özelleştirmeye çalışırken, özel bankalarını devletleştirmeye benziyor. 
     
     Mehmet Yıldırım İTO Başkanı 
Türkiye güç kazanır      Bence almalı. ABD nasıl yapıyorsa, Türkiye’nin de böyle ülkelerin bazı alanlarında mal sahibi olmasında fayda var. Telekom’un özelleştirilmesi satın almaya engel değil. Aldığı an elindeki hisselerle birlikte özelleştirilir. Türk Telekom’u uluslararası bir firma satın alsa ve bu firmanın borsadaki hisseleri de Ermenilerin eline geçse, siz nasıl engel olacaksınız Uluslararası ticaretle ülkenin siyasetine de büyük katkılar yapılabilir. Bu nedenle bu olaya kapalı olmamak lazım. 
     
     Besim Tibuk LDP Genel Başkanı 
Satın almamalı      Biz Türk Telekom’u satamıyoruz da, başka Telekom mu alacağız İskenderun Demir Çelik’te böyle bir kuruluştu sonra onu Ereğli Demir Çelik’e sattık. Erdemir’de bir KİT. Hani onu özelleştirecektik Böyle şeyin lafı olur mu Tam bir komedi Türkiye’de satın alacak birçok özel sektör kuruluşu var. Satın alacaksa Turkcell, Telsim veya başka bir şirket alsın. Devlet bu işe burnunu sokmasın, Türk Telekom kendini satamıyor, bir de Ermeni Telekom’unu mu alacak 
     


 GÜNCEL 





















</TEXT>
</DOC>
