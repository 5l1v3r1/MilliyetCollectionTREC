<DOC>
<DOCNO> 25367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/son/soneko08.html </URL>
<DATE> 2001/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş, bankacılara yeni programı anlatıyor 
</HEADLINE>
<TEXT>

     Devlet Bakanı Kemal Derviş, Türkiye Bankalar Birliği üyesi bankaların genel müdürleri ve üst düzey yöneticileri ile İstanbul'da biraraya geldi. 
     Çırağan Sarayı'nda basına kapalı olarak gerçekleştirilen toplantıda, Devlet Bakanı Derviş'in güçlü ekonomiye geçiş programını anlatacağı kaydedildi. 
     Türkiye Bankalar Birliği Genel Sekreteri Ekrem Keskin, toplantıya tüm bankaların genel müdürlerinin davet edildiğini belirterek, 60'a yakın genel müdür ve genel müdür yardımcısı düzeyindeki banka yöneticisinin toplantıya katılacağını bildirdiğini söyledi. 
     Uygulanan ekonomik programın ilk kez bankacılık sektöründe bu kadar geniş bir düzeyde ele alındığına dikkat çeken Keskin, bir öncekiuygulanan programa ilişkin olarak benzer bir toplantının Recep Önal'ın ekonomiden sorumlu devlet bakanlığı döneminde de yapıldığını hatırlattı. 
     Keskin, toplantıda, bankacılık sektörünün programa ilişkin görüşlerinin de alınacağını kaydetti. 
     Ekrem Keskin, toplantıya, Hazine Müstaşarı Faik Öztrak ile Kamu Finansmanından Sorumlu Müsteşar Yardımcısı Hakan Özyıldız'ın da katıldığını bildirdi. 






</TEXT>
</DOC>
