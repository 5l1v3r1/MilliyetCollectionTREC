<DOC>
<DOCNO> 35548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/05/yasam/yas04.html </URL>
<DATE> 2001/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyabetli şampiyon 
</HEADLINE>
<TEXT>

Uğur İyigün, diyabet hastası ve Türkiye gençler rüzgar sörfü şampiyonu.. Uğur, sırtındaki tüpten şekerli su içerek, dalgalarla ölümüne dans ediyor.. 
     ASLI ÖKTENER İstanbul 

     Saint Benoit Lisesi öğrencisi Uğur İyigün 18 , diyabetle tanıştığında ortaokuldaydı. Sık sık idrara çıkmaya ve kilo vermeye başlayınca beş gün hastanede yattı, bir dizi test yapıldı. 
     Sonunda doktorları, 'diyabet tip 1' teşhisi koydu. Hastalığıyla ilgili tüm bilgileri alan Uğur, o dönemlerde gitar öğretmeni Güçlü Borhan vasıtasıyla windsurfle tanıştı. Galatasaray Yelken Kulübü'nde ders almaya başladı. 
     Deniz tehlikeliydi. Kıyıdan uzaklaştığında birden şekeri düşebilir, bayılabilir, suya düşebilir ve kimse onu görmeyebilirdi. 
     Ama Uğur bu spora öylesine gönül vermişti ki, tüm bu tehlikelere kendince basit önlemler alarak dalgaların arasında rüzgarla yarışmaya devam etti. 
     Sabah akşam kendisine inisülin iğnesi yapıyordu. 
     Antremanlarda cebine koyduğu kesme şekerleri yiyor, yarışlarda sırtında taşıdığı çantasından hortum yardımıyla şekerli su içiyordu. Ve, onu artık kimse tutamıyordu. Yılmadan yoluna devam eden İyigün, iki yıl üst üste Türkiye Gençler Şampiyonu oldu. 2000 Dünya Şampiyonası'nda 19., 2001 Sydney Dünya Şampiyonası'nda 25. oldu. Sörfün kendisi için özgürlük anlamına geldiğini söyleyen Uğur, şu anda Avrupa Windsurf Şampiyonası için Fransa'da.. 
     
     Maddi imk n tanınsa.. 
     Ve Yelken Federasyonu'nun senede üç yarışa katılması için ödenek ayırabildiğini söyleyen Uğur'un tek isteği şöyle 
     'Hedefim olimpiyatlarda ülkemizi temsil edebilmek. Daha fazla yarışa katılıp profesyonelleşmeliyim. Bunun için de sponsora ihtiyacım var..' 
     



 YAŞAM 




















</TEXT>
</DOC>
