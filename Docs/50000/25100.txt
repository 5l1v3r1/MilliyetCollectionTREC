<DOC>
<DOCNO> 25100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/yasam/yas05.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Tren minibüsü biçti... 
</HEADLINE>
<TEXT>
Neşeleri bıçak gibi kesildi 
Halı saha maçından sonra güle oynaya evlerine dönenleri taşıyan minibüs tren yoluna fırlayınca bilanço ağır oldu 7 ÖLÜ 8 YARALI 
     HASAN ÖZBEK - ÇETİN KESKİNPALA Isparta DHA 

     Gönen'de halı sahada maç yaptıktan sonra evlerine dönen 15 kişiyi taşıyan bir minibüs trenin altında kaldı. Olayda 7 kişi öldü, 8 kişi yaralandı. 
     Gönen Anadolu Öğretmen Lisesi'nin halı sahasında futbol oynayan gençler, Sümer Onur 36 yönetimindeki minibüsle Isparta'daki evlerine gitmek için yola çıktılar. 
     Ancak, minibüsün şoförü Gönen'deki hemzemin geçitten geçerken, Isparta'dan İzmir'e giden Göller Ekspresi'ni farketmedi. Raylarafırlayan minibüs yaklaşık 50 metre sürüklendikten sonra paramparça oldu. 
     
     Üçünün durumu ağır 
     Kazada, minibüsde bulunan Ünal Kaya 26 , Hüseyin Gün 25 , Mustafa Algül 26 , Nuh Kaya 31 , Mehmet Serçe 22 , Mustafa Demir 31 ve Ali Demir 29 olay yerinde yaşamlarını yitirdiler. 
     Yaralanan Sümer Onur ile Levent Yalçın, Halil Çevik, Ramazan Gencer, Mehmet Tunç, Hasan Dereli, Mehmet Bayındır ve Osman Boyeken tedavi altına alındılar. 
     Yaralılardan Hasan Dereli, Mehmet Bayındır ve Osman Boyeken hayati tehlikeyi atlatamadı. 
     Karanlıkta treni fark etmediğini söyleyen minibüs sürücüsü Onur, kazayı şöyle anlattı "Gece saat 01.00'de Gönen’deki maç bitti. Maçın kritiğini yaparak Isparta'ya dönüyorduk. Güle oynaya geldiğimiz hemzemin geçitteki treni fark etmedim. Fark ettiğimde ise iş işten geçmiş ve trenin altında sürükleniyorduk." 
     
     Cesetler paramparça 
     Isparta - İzmir seferini yapan Göller Ekspresi'nin makinisti İbrahim Yaman ise minibüsün aniden önüne çıktığını ve fren yapmasına karşın minibüsü metrelerce sürükledikten sonra durabildiğini söyledi. 
     Yetkililer, ölenlerden bazılarının cesetlerinin parçalanması nedeniyle kimlik tespitinde zorluk çektiklerini söylediler. 
     
     İşte facianın nedenleri 

</TEXT>
</DOC>
