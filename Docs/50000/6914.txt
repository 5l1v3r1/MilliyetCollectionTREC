<DOC>
<DOCNO> 6914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/son/sontur22.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Müjdat Gezen, Sanat Merkezi'ni kurayla seçtiği 10 öğrencisine bıraktı 
</HEADLINE>
<TEXT>

     Tiyatro sanatçısı Müjdat Gezen, adını taşıyan Sanat Merkezi'ni kura ile belirlenen 10 öğrencisine bıraktı. Gezen, yönetimini ve mülkünü 10 öğrenciye bıraktığı Sanat Merkezi'nin satılamayacağını, kiralanamayacağını, devredilemeyeceğini ve adının değiştirilemeyeceğini söyledi. 
     Gezen, yaptığı açıklamada, tiyatrodan kazandıklarıyla oluşturduğu sanat merkezi ile Müjdat Gezen Sanat Kültür ve Eğitim Vakfı'nın asıl sahibinin öğrenciler olduğunu vurgulayarak, bu kararı 1991 yılında kurulan merkezin 10. kuruluş yıldönümü nedeniyle 2001 yılında aldığını ifade etti. 
     Öğrencilerin her bölümden kurayla seçildiğini belirten Müjdat Gezen, şöyle konuştu 
     ''Ben kazandığım parayı öğrencilerim, seyircilerim sayesinde kazandım. Dünya malıyla hiçbir ilgim yok. Orayı bir holdinge, bankaya veya şirkete kiraya vererek torunlarıma bile iyi bir gelir sağlayabilirdim. Ancak merkezi, mülkiyetiyle birlikte gençlere emanet ederek daha kısıtlı yaşama pahasına sanat ve kültür dünyasına katkıda bulunmayı tercih ettim. Ailem ve yakınlarım yaptığım bu işten dolayı gurur duyuyorlar. Öğrencilerimin de çok hoşuna gitti. Onların, mirasımı en iyi şekilde gelecek kuşaklara aktaracaklarından eminim. Zaten 10 öğrenciye bıraktığım Müjdat Gezen Sanat Merkezi satılamaz, kiralanamaz, devredilemez ve adı değiştirilemez.' 




</TEXT>
</DOC>
