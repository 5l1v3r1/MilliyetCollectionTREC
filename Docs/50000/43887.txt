<DOC>
<DOCNO> 43887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/26/yasam/ayas.html </URL>
<DATE> 2001/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Erotik müzayede 
</HEADLINE>
<TEXT>

Osmanlı’nın "Kamasutra"sı Bahname’ açık artırmaya çıktı. 1844’te yasaklanan kitap, grafiklerle Osmanlı’nın cinsel hayatını anlatıyor... 
     GÜLAY FIRAT İstanbul 

     LIBRAIRIE de Pera’nın bugün Pera Palas’ta düzenleyeceği müzayedede birbirinden değerli kitaplar, eski İstanbul gravürleri, haritalar, açık artırmaya çıkıyor. Müzayededeki 617 eserin, 30’unu ise erotik kitaplar oluşturuyor. 1844’te basılır basılmaz toplatılan "Bahname" cinsel birleşme kitapçığı de bunlardan biri. 
     
     450 milyondan açılacak 
     OSMANLI’DA, cinsel iktidarı güçlendiren bilgiler ileten bahnameler, sonraki dönemde cinsel istek uyandıran kitapların genel adı oldu. 450 milyon liradan müzayedeye giren bu eserdeki resimler müstehcen bulunduğu için, müzayedenin tanıtım kitapçığında sansüre uğramış. 
     
     Kırbacın faydaları 
     1792’de Paris’te basılan "Evlilik Hazlarında ve Tıpta Kırbaçlamanın Faydaları" adlı eser, 17. yüzyılda yaşayan doktor Jean Henri Meibomius’un. Kırbaçlamanın cinsel kökenli psişik rahatsızlıklarda kullanımıyla ilgili atıflarda bulunan kitapta Timurlenk’in kendisini gönüllü olarak kırbaçlattığı iddia ediliyor. 
Müzayede kitapçığında sansürlendi      1844 yılında basılır basılmaz toplatılan "Bahname" kitabında hayli müstehcen resimler var. Bu yüzden müzayedenin tanıtım kitapçığında da bu fotoğraflar, sansürlenmiş olarak veriliyor. Müzayede yarın tamamlanacak. 
     



 YAŞAM 



















</TEXT>
</DOC>
