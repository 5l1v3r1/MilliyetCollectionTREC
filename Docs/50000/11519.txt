<DOC>
<DOCNO> 11519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/son/soneko21.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bill Gates borsada 1.5 milyar dolar zarar etti 
</HEADLINE>
<TEXT>

     Son birkaç gün içinde büyük düşüş gösteren Wall Street borsası, Bill Gates, Jeff Bezos, Sandy Weill gibi ''para babalarının'' servetlerinden de önemli parçalar kopardı. 
     Yapılan hesaplamalara göre borsadaki gerileme yüzünden ''dünyanın en zengin adamı'' Bill Gates'in kaybı 1.47 milyar doları buluyor. Büyük kayba uğrayan kişiler arasında ikinci sırayı, ''Amazon.com'' adlı şirketin başkanı Jeff Bezos aldı. Bezos'un 190.8 milyon dolar zarara uğradığı bildiriliyor. ''Citigroup'' başkanı Sandy Weill'in kaybının ise 98.7 milyon dolar düzeyinde olduğu öğrenildi. 
     ''Priceline.com'' kurucusu Jay Walker 9 milyon dolar kaybederken, eski hazine bakanlarından ve ''Alcoa'' adlı şirketin başkanı Paul O'Neill de 3.4 milyon dolar zarar etti. Dün Dow Jones 317.34, Nasdaq 42.69, S P endeksi ise 30.95 puan düşmüştü. Bu arada çocuklarının okul parasını ya da hastalık halinde kullanılmak üzere ayırdıkları fonları borsaya yatıran orta sınıf Amerikan ailelerinin ciddi kaygı içinde bulundukları bildiriliyor. 




</TEXT>
</DOC>
