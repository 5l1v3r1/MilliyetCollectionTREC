<DOC>
<DOCNO> 18802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/son/soneko04.html </URL>
<DATE> 2001/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Mayıs ayı ihale programı açıklandı 
</HEADLINE>
<TEXT>

     Hazine, bu yılın Mayıs ayında biri tahvil, beşi bono olmak üzere, toplam 6 ihale düzenleyecek. 
     Hazine'nin açıkladığı Mayıs ayı ihale programına göre, Mayıs'ın ilk ihalesi yarın gerçekleştirilecek. Hazine yarın düzenleyeceği 5 ay 140 gün vadeli bono ihalesinin ihraç tarihi 2 Mayıs Çarşamba, geri ödeme tarihi de 19 Eylül olarak belirlendi. 
     Bu ihalede minumum net 500 trilyon lira tutarında borçlanma öngörülüyor. 
     Hazine, Mayıs ayının ikinci ihalesini, 10 ay 302 gün vadeli bono ihalesi olmak üzere, 8 Mayıs Salı günü gerçekleştirecek. İhraç tarihi 9 Mayıs Çarşamba olarak öngörülen ve minumum net 600 trilyon liralık kağıt satılmasının beklendiği ihalenin geri ödeme tarihi de 7 Mart 2002 olarak belirlendi. 
     Mayıs ayının üçüncü ihalesi olan 3 ay 91 gün vadeli bono satışının ise 15 Mayıs Salı günü yapılması planlandı. Minumum net 754 trilyon lira tutarında satışın yapılmasının beklendiği ihalenin ihraç tarihi 16 Mayıs Çarşamba, geri ödeme tarihi de 15 Ağustos olarak öngörüldü. 
     Hazine, Mayıs ayının 4 ve 5. ihalelerini de, 6 ay 182 gün ve 10 ay 288 gün vadeli bono olmak üzere, 22 Mayıs Salı günü gerçekleştirecek. İhraç tarihleri 23 Mayıs Çarşamba olarak belirlenen ihalelerden 6 ay vadelinin geri ödemesi 21 Kasım, 10 ay vadelinin geri ödemesi de 7 Mart 2002 tarihinde gerçekleşetirilecek. Bu ihalede minumum net 3 katrilyon 100 trilyon lira tutarında borçlanma öngörülüyor. Hazine, Mayıs ayının son ihalesini, 13 ay 392 gün vadeli tahvil satışı olmak üzere 29 Mayıs tarihinde düzenleyecek. İhraç tarihi 30 Mayıs Çarşamba olan ihalenin geri ödemesi 26 Haziran 2002 olarak öngörüldü. Bu ihalede satışı yapılması plananlan minumum miktar belirtilmedi. 
     Hazine açıklamasına göre, bu ihalelerde alınabilecek maksimum tutar ise bu ihalelere gelen net toplam teklifin ''en fazla yüzde 80'i'' olacak. Kamu kurumlarına yapılacak ortalamadan satışlar bu limitin dışında tutulacak. Kamu kurumlarına yapılacak satışlar hariç Mayıs ayı içersinde ortalama ve opsiyon satışlar yapılmayacak. 
     Bu arada Mayıs ayı içerisinde yapılacak ihalelerde de, Nisan ayında olduğu gibi ''tek fiyat ihale sistemi'' kullanılacak. Tek fiyat ihale sisteminde yatırımcılar, ihaleye katıldıkları fiyat faiz ne olursa olsun, ihalede senet almaya hak kazandıkları takdirde, bu senetleri Hazine'ce ihalede kabul edilen en düşük fiyat en yüksek faiz üzerinden alacaklar. 
     







</TEXT>
</DOC>
