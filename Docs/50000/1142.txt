<DOC>
<DOCNO> 1142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/siyaset/siy08.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızılay kongresi mahkemelik... 
</HEADLINE>
<TEXT>

     AYDIN HASAN Ankara 

     Türkiye Kızılay Derneği’nin olağanüstü kongresi konusunda yönetim içinde yaşanan kavga, "ilan savaşına" dönüştü. Kızılay Genel Başkanı Ertan Gönen, Yönetim Kurulu’nda alınan karara rağmen 13 - 14 Ocak’ta yapılacak olağanüstü kongre için duyuruda bulunmayınca bazı Genel Merkez Kurulu üyeleri parasını ceplerinden ödeyerek gazetelere ilan verdiler. Bu ilan üzerine Gönen, Kızılay Genel Merkezi adıyla gazetelere dün karşı ilan verdi. İlanda, kongre çağrısı ilanının geçersiz olduğu belirtilerek, olağanüstü kongre tarihinin belli olmadığı ifade edildi. 
     Kızılay Genel Merkez Kurulu önceki gün toplanarak, olağanüstü kongre konusunu ele aldı. Gergin ve tartışmalı geçtiği öğrenilen toplantıda, kongre konusunda mahkeme kararı çerçevesinde hareket edilmesi kararlaştırıldı. 


 SİYASET 


















</TEXT>
</DOC>
