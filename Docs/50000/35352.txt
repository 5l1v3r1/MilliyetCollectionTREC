<DOC>
<DOCNO> 35352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/guncel/gun08.html </URL>
<DATE> 2001/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İktidara Taşra’ mı geliyor 
</HEADLINE>
<TEXT>

ÇAPRAZ ATEŞ 
     BELMA AKÇURA 

     Merkez sol ve sağda yeni parti arayışları sürerken, seçmenin nabzını ortaya koyan kamuoyu araştırmaları mevcut partilerin barajı aşamayacağı ve oyların Tayyip Erdoğan’a gideceği yönünde. FP seçmeninin yüzde 70, MHP seçmenin ise yüzde 47’sinin oylarının Erdoğan’a gideceği yönündeki gelişmeleri Milliyet Gazetesi Yazarı Taha Akyol "Taşra iktidara gelecek" şeklinde yorumlarken, Hürriyet Gazetesi Yazarı 
     Serdar Turgut da "Taşranın tırmanışı durdurulmalıdır" dedi. Durumu bugünkü politik ve sosyal mağduriyet’ olarak gören Akyol’un "Müdahalelerle durduramazsınız Modernleşen toplumlarda kenar’dakiler merkeze gelir" şeklindeki değerlendirmesi "taşra"nın iktidarını tartışma konusu yapınca, siyaset bilimciler ve siyasetçiler de "taşra"nın iktidarını yorumladı. 
     
     Prof. Dr. Doğu Ergil Siyaset Bilimci 
Taşra hep iktidardaydı      Türkiye’nin kaderi bu kırsalı kentlerinden nüfus olarak daha geniştir ve zihniyet olarak da kentli değildir. Yurttaş kavramı henüz oluşmamıştır. Türkiye yurttaşlar devleti değil teba devletidir. Taşranın bu niteliği Türkiye’de şu ana kadarki siyaseti belirlemiştir. Sürekli olarak devlete yaslanan ve bunun karşılığında da bir şeyler bekleyen bir seçmen kitlesi. Türkiye’yi bir sanayi ülkesi haline getirmedikçe kıramazsınız bunu. Taşranın yürüyüşü nasıl durdurulacak Kırsal alandakilere siyaseti yasaklayacak mısın Bu entelektüel işgüzarlığıdır. Kırsal alanı kaldırmadığınız sürece kırsal alan oy verme ağırlığı da zihniyeti devam edecektir. Bu zihniyet zaten hep iktidarda. 
     
     Prof. Dr Sosyolog Tülin İçli Sosyobilimci 
Taşra havada uçuşacak      Halk söylenenlerden çok icraatlara bakıyor. Bu nedenle Tayyip Erdoğan’ın vaatleri eğer "kenardakiler" dediğimiz kesime uygun gelirse o zaman Erdoğan’ın oy potansiyelinin artması kaçınılmaz olur ama burada iktidarı götürür mü götürmez mi onu zaman gösterecek. Çünkü taşranın oyları geçmiş sağ iktidarlar döneminde de sağa gitmiş, vaatler çekici gelmişti. Ancak bugün bakıyoruz Tayyip Erdoğan’ın programı yok, ne yapacağı belli değil, kimleri kurucu üyeler olarak seçecek belli değil. Halkın güven duyacağı kişiler mi olacak bunlar Belli değil. Eğer bir iki vaatle bu işi götüreceklerini sanıyorlarsa sanıyorum ki birçok oy havada uçuşacak. Solun güçlü ortaya çıkmasıyla sonuç değişebilir. 
     
     Ş. Bülent Yahnici MHP Genel Bşk. Yrd. 
Gelirlerse saygı duyarız      Bugün metropoller taşra ile bütünleşmiştir. Aynı taşra değişik siyasi tercihler gösteren muhtelif yapılanmaları, siyasi neticeleri ortaya çıkartmıştır. Taşralıktan kasıt, bir tavır ve o tavrın siyasete yansıması ise şunu söylemek mümkün Türkiye’de bu tavır illaki her zaman muhafazakar bir yapılanmayı getirmemiştir. Karaoğlan’a oy veren de bu taşradır. Aynı yapı bir dönem RP’ye de oy vermiştir. Aynı taşra son seçimlerde MHP’ye, DSP’ye, FP’ye oy vererek bölünmüştür. Yenilikçi dediğimiz kadronun siyaseten bir hız kazandığı iddiasına yönelik olarak bu tavır dile getiriliyorsa, ben bu tavrın çok netice alıcı bir tavır olacağına inanmıyorum ama bu yapı iktidar oluyorsa bunu saygıyla karşılarım. 
     
     Algan Hacaloğlu CHP Genel Sekreter Yrd 
Demokrasi iktidara gelecek      Bu partilerin, sadece inançları okşadığı için taşra diyerek küçümsenen Anadolu insanının oyunu alacağını beklemek siyasi bir yanılgı olacak. Türkiye’de taşlar yerinden oynamıştır. Ankara’dan klasik değerlendirme yapanlar Anadolu halkının gerçek arayışının farkında değil. Önümüzdeki en yakın zamanda yapılacak bir seçimde Anadolu’nun taşra denen ezilmiş insanları, yığınlar halinde kendi sorunlarına sahip çıkacak olan partiye yönelecek. Gelecek seçimlerde doğal eğilimlerin sosyal demokrasiye yöneleceğini göreceğiz. Anadolu’da nabız sağa değil, sola atıyor. Yeni kurulacak partilerin mevcut partilerden farklı reçeteler sunmadığını Türk insanı artık çok iyi biliyor. 
     



 GÜNCEL 
















</TEXT>
</DOC>
