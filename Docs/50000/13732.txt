<DOC>
<DOCNO> 13732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/30/spor/spo05.html </URL>
<DATE> 2001/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ertelemeye tepkiler 
</HEADLINE>
<TEXT>

Atlar, köpekler istediği zaman ölmez’Mircea Lucescu Galatasaray Teknik Direktörü 
     Ben yabancıyım. Farketmez. Biz bugüne kadar Türkiye için oynadığımızı düşünüyorduk. Bundan sonra kendimiz için oynayacağız. Bu Türkiye’nin imajıydı. Demek ki bu ülke için Beşiktaş maçı daha önemli. Bir atasözümüz var atlar, köpekler istedikleri zaman ölmezler. 
     
Asıl üzüntümüz kulüplerin tutumu’Mehmet Cansun Galatasaray İkinci Başkanı 
     Karar vermeden önce federasyondan beni aradılar. Maçı erteleselerdi arap saçına dönerdi. Beni asıl üzen diğer kulüplerin tutumu. Gaziantep bile ertelenmesin diye devreye girmiş. Beşiktaş’tan korkumuz yok. Sadece Real’e iyi konsantre olalım istedik. 
     
Hizmetin ödülü demek buymuş’Burak Elmas Galatasaray Yöneticisi 
     Galatasaray zaten negatif şartlarda oynuyordu. Bunu daha da ağırlaştırmaya çalışıyorlar. Milli Takım’a ve Türk futboluna hizmet etmenin ödülü demek ki buymuş. Cezalandırıldık. 
     
Manevi destek vermediler’Ali Dürüst Galatasaray Asbaşkanı 
     Milli Takım’a 10 futbolcu veriyoruz. Ama tek oyuncu vermeden şampiyon olmak isteyenlerle mukayese edildiğimiz ortaya çıktı. Yayıncı kuruluşun isteği üzerine ligi erteleyenler bizim maçımızı ertelemediler. Bize manevi desteği vermediler. 
     
Kozlarımızı paylaşacağız’Yıldırım Demirören Beşiktaş Futbol Sorumlusu 
     Bütün planımız oynamak üzerineydi. Futbol Federasyonu doğru kararı vermek zorundaydı. Bunu da verdiler. Artık kozlarımızı Ali Sami Yen Stadı’nda paylaşacağız. İyi oynayan kazansın. 
     
Galatasaray’a başarılar’Fikret Orman 
     Ertelenseydi iki hafta maç oynamamış olacaktık. Bu nedenle de konsantrasyonumuz bozulacaktı. Olabilecek bir erteleme herkese zarar verecekti. Galatasaray’a Avrupa’da başarılar. Bizim de hedeflerimiz var. 
     


 SPOR 

























</TEXT>
</DOC>
