<DOC>
<DOCNO> 4880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/ekonomi/eko03.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk ayın galibi borsa 
</HEADLINE>
<TEXT>

Hisse senetleri ocak ayında yüzde 13.22 prim yaparken, bonoya yatırımcıları yüzde 7.34 kazandı. Döviz ve altın yatırımcısı ise hüsrana uğradı 
     ORHAN TEKEOĞLU 

     İstanbul Borsası ocak ayında her yıl geleneksel hale getirdiği yükselişini bu yıl da sürdürdü. Borsa yılın ilk 10 gününde kazandığını ay sonuna kadar korudu. Hisse senetleri yüzde 13.22 kazanç sağlarken, borsanın ocak ayında gösteriği yükselişin nedenleri dışarda FED'in faiz indirimi, içerde ise enfasyonun dolayısıyla faizlerin düşmesi, döviz rezervlerinin artması ve özelliştirmede yapılan çalışmalar olarak dikkat çekti. Ancak ay içinde patlak veren Beyaz Enerji operasyonu, yapısal reformların gecikmesi, T. Telekom ile THY'nin özelleştirme endişeleri, siyasi gerginlik ve FP davasındaki belirsizlik borsanın önünü tıkayan gelişmeler olarak ön plana çıktı. 
     Ekenomide ve siyasette yaşanan gelişmelere rağmen geçen ay en iyi kazanç sermaye piyasası enstrümanlarından geldi. Borsa yüzde 13.22 ve A tipi fonlar yüzde 8.59 kazanç sağladı. B tipi fonların getirisi de yüzde 5.59 oldu. 
     
     Bonodan yüksek kazanç 
     Yatırım araçlarından en iyi kazancı hisse senetleri ile birlikte bono yatırımcısı elde etti. 5 Ocak'ta yapılan 11 Temmuz 2001 vadeli bonodan alan yatırımcılar ocak sonunda yüzde 7.34'lik kazanç elde etti. Repo yatırımcısı yüzde 3.60 kazanırken, parasını bankada bir aylık mevduatta değerlendirenler ise yüzde 2.70 kazanç elde ettiler. 
     
     Döviz ve altın hüsrana uğrattı 
     Türk insanının geleneksel tasarruf araçlarından olan ve tasarrufların yüzde 50'ini oluşturan döviz ve altın yılın ilk ayında yatırımcısını üzdü. Dolar ocak ayında yüzde 0.25, mark yüzde 0.23'luk artış gösterebildi. Enflasyonun yüzde 2 beklendiği dikkate alındığında döviz yatırımcısı reel anlamda zarar etti. Külçe altının aylık getirisi yüzde 0.23 olurken, Cumhuriyet altının getirisi olmadı. 
     
     Ay içindeki olumlu gelişmeler 
     Enflasyon düşüşü devam ediyor 
     FED ay içinde iki kez faiz düşürdü 
     Bono, repo ve mevduat faizleri düştü 
     Bankaların dolar satışı arttı 
     Merkez Bankası döviz revervi rekor miktara ulaştı 
     500 milyon Euro'luk dış borçlanmaya gidildi 
     Elektrik Piyasası Yasası kabul edildi 
     T.Telekom'da road - show'a çıkıldı 
     IMF, "Türkiye iyi yolda" dedi 
     
     Olumsuz gelişmeler 
     FP davası belirsizliğini koruyor 
     Siyasi gerginlik 
     Fransa'nın Ermeni yasasını kabul etmesi 
     Yapısal reformlar gecikiyor 
     T. Telekom'un satışındaki tedirginlik 
     Dış ticaret açığı 25 milyar doları aştı 
     Fon'daki bankalara beklenen talep gelmedi 
     Hazine'nin 21 Şubat'taki itfası endişelendiriyor 
     
Yıllar itibariyle ocak ayının getirileri Tarih Artış Ocak 1987 26.8 Ocak 1988 27.5 Ocak 1989 1.6 Ocak 1990 64.2 Ocak 1991 29.4 Ocak 1992 12.8 Ocak 1993 9.4 Ocak 1994 -2.8 Ocak 1995 -7.4 Ocak 1996 23.6 Ocak 1997 64.5 Ocak 1998 2.7 Ocak 1999 -1.1 Ocak 2000 9.9 Ocak 2001 13.22      
     


 EKONOMİ 
















</TEXT>
</DOC>
