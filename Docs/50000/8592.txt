<DOC>
<DOCNO> 8592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/23/son/sontur01.html </URL>
<DATE> 2001/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Güngören'de korsan gösteri 
</HEADLINE>
<TEXT>

     Güngören'de terör örgütü elebaşı Abdullah Öcalan lehine slogan atıp korsan gösteri yapmak isteyen bir gruba polis müdahale etti. Olayda 1 kişi gözaltına alındı, 1 kişi de yaralandı. 
     Alınan bilgiye göre, ara sokaklardan gelerek Menderes Caddesi üzerinde toplanan bir grup, meşaleler yakarak terör örgütü elebaşı Abdullah Öcalan lehinde slogan atmaya başladılar. 
     Bunun üzerine olay yerine ekipler sevkedildi ve gruba müdahale edildi. Polis ve göstericiler arasında yaşanan ufak bir arbedenin ardından grup dağıtıldı. 
     Olayda bir kişi gözaltına alınırken Tokat'ta üniversite öğnenimi gören Rüzgar Bilge adındaki genç, bacağından silahla yaralanarak İ.Ü Cerrahpaşa Tıp Fakültesi'ne kaldırıldı. 
     Sağlık durumu iyi olan genç, kendisinin polis tarafından yaralandığını söyledi. 
     Olayla ilgili soruşturmaya devam ediliyor. 




</TEXT>
</DOC>
