<DOC>
<DOCNO> 16390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/15/yasam/yas04.html </URL>
<DATE> 2001/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yoğun bakımdan anne kucağına 
</HEADLINE>
<TEXT>

Minik Nazlıcan'ın yoğun bakımdan çıktığı günü, doğum günü ilan eden Nihal Çaldıran, kızını kucağından indirmedi... 
     AYŞEGÜL AYDOĞAN İstanbul 

     Susurluk'ta öldürülen Avşar Sıla Çaldıran'ın 11 doğuştan kalp hastası 2.5 yaşındaki kardeşi Nazlıcan, önceki gün geçirdiği ameliyat sonrasında yoğun bakımdan çıktı. DÜn annesinin kucağından inmeyen Nazlıcan, kocaman gözleriyle etrafı izledi. 
     Ameliyatla kalbine suni damar yerleştirilen Nazlıcan'ın, hızla iyileştiğini belirten Dr. Yusuf Yalçınbaş şöyle konuştu "Yemeye içmeye bile başladı. Pazartesi veya salı günü evine gidecek kadar iyi. Akciğerlerine kan gitmesi sağlandı. Cildi pembeleşti. Artık yaşıtlarıyla oynayabilecek kadar sağlıklı" 
     
     Avşar'ı sayıkladı 
     Nazlıcan'ın odasına çıkmasıyla rahatlayan anne Nihal Çaldıran da, duygularını şöyle dile getirdi "Günlerdir ilk kez kendimi iyi hissettim. Nazlıcan sanki bugün doğmuş gibi. Yoğun bakımda uyanınca 'anne' diye ağlamış. Nazlıcan ameliyata girmeden önce narkozun etkisiyle Avşar'ı sayıklamış. Önceden Avşar'a 'hayat arkadaşım' derdim. Şimdi Nazlıcan benim tek arkadaşım. Ona Avşar için de iyi bakacağım." 
     


 YAŞAM 
















</TEXT>
</DOC>
