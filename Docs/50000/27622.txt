<DOC>
<DOCNO> 27622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/spor/spo05.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
JAPON NEZAKETİ 
</HEADLINE>
<TEXT>

2008 Olimpiyatı’ndaki rakibimiz Japonya, İstanbul’a destek verdi. Asahi Shimbun gazetesi, oyunların Ortadoğu barışına katkı sağlayacağını yazdı 
     2008 Olimpiyatı’na ev sahipliği yapacak kent seçiminde Osaka ile bize rakip olan Japonya’dan, İstanbul’a destek geldi. Ülkenin önde gelen gazetelerinden Asahi Shimbun, "Avrupa ile Asya’yı birleştirme hayali. Uluslararası Olimpiyat Komitesi’nin kararını bekleyen İstanbul" başlıklı haberde, 2008 olimpiyatları için Türkiye’deki hazırlıklara yer verildi, değerlendirmelerde bulundu. 
     
Ateşkes fırsatı      JAPONYA’nın sekiz milyon tirajla en büyük ikinci gazetesi, Türkiye Milli Olimpiyat Komitesi TMOK Başkanı Sinan Erdem’in, "Avrupa ve Asya kıtalarını bağlayan Boğaz Köprüsü’nden, Dünya’nın maraton atletleri birer birer geçiyor" sözleriyle ifade ettiği hayalini aktarırken, Ortadoğu barışına da atıfta bulunuldu. Oyunların ateşkes için iyi bir fırsat olduğu vurgulandı. 
     
Türkiye arzulu      ERDEM’in, "İstanbul olimpiyatları Ortadoğu barışına hizmet eder" fikrinin vurgulandığı haberde, Türkiye’nin Dünya’daki tek Olimpiyat Yasası ile finansman sorununu çözdüğü ve Olimpiyat Stadı gibi dev yatırımları gerçekleştirdiği belirtildi. Asahi Shimbun değerlendirmesini "Türkiye, dualarının kabul olunacağı güne değin arzulu olmayı sürdürme kararında" diye noktaladı. 
     



 SPOR 


























</TEXT>
</DOC>
