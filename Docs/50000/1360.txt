<DOC>
<DOCNO> 1360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/son/sondun05.html </URL>
<DATE> 2001/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush, babasının İnciline el basıp yemin edecek 
</HEADLINE>
<TEXT>

     ABD'nin yeni başkanı George Bush, 20 Ocak'ta Beyaz Saray'ı devralmasından önce düzenlenecek törende, ABD'nin eski başkanlarından babası George Bush'un 12 yıl önce yemin ettiği aynı İncil üzerine elini basarak yemin edecek. 
     Oğul Bush, yemin etmesinden sonra resmen ABD Başkanı sıfatını alacak. ABD başkanlarının yemin törenleri, geleneksel olarak başkent Washington'da görkemli kutlamalara sahne oluyor. Ancak bu kez, kılpayı farkla seçimi kazanan Cumhuriyetçi George Bush, 20 milyon dolarlık "mütevazı" bir kutlama programıyla yetinecek. 
     Siyahların başını çektiği Demokrat grupların, Washington'da, Bush aleyhtarı gösteriler düzenlemesi de bekleniyor. Washington polisi, bu çerçevede günlerdir geniş güvenlik önlemleri alıyor. Bush'un başkanlığını kutlama amacıyla bir geçit töreni ve 11 ayrı balo düzenlenecek. 20 Ocak'ı izleyen birkaç gün içinde de, seminerler,konferanslar ve konserlere yer verilecek. Bu geleneksel kutlamalar için, ABD'nin dört bir yanından vatandaşlar, Washington'a akın ediyorlar. Kutlama törenlerini, yaklaşık 500 bin kişinin izlemesi bekleniyor. 




</TEXT>
</DOC>
