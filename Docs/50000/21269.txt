<DOC>
<DOCNO> 21269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/magazin/amag.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Oumar dövdü, kaçtı 
</HEADLINE>
<TEXT>

Gizlice İstanbul’a gelen siyahi futbolcu, bir mankenle kendisini çeken kameramanı yumruklayıp yok oldu’.. 
     DENİZ ALTUNTAŞ 

     RİZESPOR’DA futbol oynayan Oumar Dieng, kulübünden izinsiz İstanbul’a eğlenceye gelince, evinde kaldığı Beşiktaş’ın olay futbolcusu Pascal Nouma’ya özendi. Cumartesi günü deplasmandaki Samsunspor maçında 90 dakika oynayan Oumar ile Tetteh, maç sonrası Samsun’dan İstanbul’a geçti. Ulus Civanım Bar’a giden siyahi futbolcu Oumar, eski manken Özlem Ersoy’la eğlenceye daldı. 
     
     Kamerası kırıldı, güvenlik zor kurtardı 
     ANCAK, Show Haber kameramanı Serkan Çinier’in ikiliyi görüntülemesiyle ortalık bir anda karıştı. Oumar’ın saldırıp yumrukladığı Çinier’i, barın güvenlik görevlileri zor kurtardı. Kamerasının tepe lambası kırılan Çinier, Levent Polis Karakolu’na giderek Oumar’dan şikayetçi oldu. Polis gözaltına almak için bara gittiğinde, Oumar çoktan oradan kaçmıştı.. 
     



 MAGAZİN 














</TEXT>
</DOC>
