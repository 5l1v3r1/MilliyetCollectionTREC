<DOC>
<DOCNO> 29452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/yazar/gunes.html </URL>
<DATE> 2001/06/29/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Siyasetteki anlayış farkı 
</HEADLINE>
<TEXT>

     Türk ekonomisi derin bir krizi yaşıyor. Bir türlü çıkamıyoruz. Bir program götürülmeye çalışılıyor. Ama sürekli sekiyor, yahut sektiriliyor. Anlaşılıyor ki, krizi üreten de, derinleştiren de siyasiler. Varolan bu siyasetçi yapısıyla ülkenin sürekli debeleneceği görülüyor.. Balçığa gömülmüş gibiyiz sanki. Kaotik bir ortama sürükleniyoruz.. 
     Kaotik bir gelişme, çünkü giderek vatandaşlarımız siyasal sisteme güvenini yitiriyor. Umudu aşılamak, geleceğe iyimser bakmak zorlaşıyor. ülkemizde iyi yetişmiş insanlar ciddi bir değişim arzuluyorlar. Ancak bunu hayata geçirme aşaması geldiğinde işler hiç de sanıldığı gibi gelişmiyor. Egemen sistem politikacı anlayışı, can hıraç direniyor. ülke için değil, takım için menfaat öne çıkıyor. 
     
MHP’deki Derviş kompleksi      Son zamanlarda bunun en sık örneklerini MHP’li bakanlar sergiliyor. Derviş kompleksi ile programın gereklerinin yapılmaması sanki ilke edinilmiş. Aslında medyada böyle sorumsuzca davrananlar da yok değil. Gerek basında, gerekse TV kanallarına çıkıp siyaset yorumunda bulunan deneyimli gazeteciler popüler materyel Derviş’e saldırıyorlar. 
     Telekom meselesi Dünya Bankası’nın üstünde durduğu bir konu. Amaç kamu kesiminde yönetişim değişimi getirmek. Yani verimin ve etkinliğin artırılması. Hatta öylesine ki, yabancıların bile ortak olmak istemesi. 
     Türkiye yabancı sermayeyi en az çeken ülkelerden biri. Aslında çok ciddi bir potansiyeli var. Dünyanın 22.nci büyük ekonomisi. Genç ve büyüyen bir nüfusa sahip. Ve coğrafi bakımdan çok yönlü, kritik bir konumda. Ancak siyaseti istikrarsız, kamu ekonomisi de son derece hantal. üstelik siyasal yapısında ciddi çöküntüler var. Hepsinden öte hukuk işlemiyor. işte bu nedenle dünyada bizim gibi gelişmekte olan ülkelere yılda ortalama 200 milyar dolar yatırım akarken, bize sadece ortalama 800 milyon dolar geliyor. Yani tam binde 4’ü. Olacak iş değil Yeni iş sahaları açılmıyor, teknoloji gelmiyor, verimlilik artmıyor. Ve hepsinden öte Batı ekonomileriyle bütünleşemiyoruz. 
     
Telekom en önemli simgeydi      Telekom bu nedenle son derece önemliydi. Bir simgeydi... Doğu Avrupa’da komünist sistemden kurtulan çoğu ülke telekomünikasyonda reformları tamamladı. Biz ise hala aynı yerde sayıyoruz. Telekom reformu ile cirosu en büyük kamu kuruluşu daha etkin ve siyasetten arınmış hale gelecekti. Türkiye Batı’ya önemli bir mesajı yollamış olacaktı. "Biz de yabancı sermayeden yararlanmak istiyoruz" denilecekti. 
     Derviş bir parti mensubu değil. Bu, yararlanıldığı takdirde, koalisyon için önemli bir avantaj. çünkü siyasal olarak taraf değil. Telekom üst Kuruluna da en teknik, en uygun kadroyu atamak istedi. üstelik, hiçbirinin siyasal eğilimini bilmiyordu. Ancak MHP "hayır" dedi. çünkü MHP’ye kendine yakın kişilerin atanması istiyordu. 
     İşte bu anlayış ülkemizi köhneleştiriyor. Bu nedenle insanlarımız umutlarını yitiriyor, ülkemiz ligden düşüyor.. Derviş krizi derinleştirmeme uğruna uzlaştı. Ama ülkemizi köhneleştiren anlayış ise iktidarda kaldı.. 
     
     







FP tabanı ve değişim 


Tunus gübresi 


Ecevit Özkan'ın sabrı çözdü 


Hepsi kapanmış sayılır 


Türk Telekom krizinin püf noktası... 


"Çıkar sokak" 
"Çıkmaz sokak" 


Bilgisayarsız okula yardım yağdı 


Siyasetteki anlayış farkı 


Türkiye AB'yi zorluyor 


İhlas Finans tasfiyesi... 


Kumarhane savunusu 


Yine Jakobenler ... 


CHP'de Günay'ın şansı 


DYP'nin pres taktiği 


O gemide ben de olsaydım 


Kararı bekleyin siz 


Ankara kavimlerin hizmetinde 


</TEXT>
</DOC>
