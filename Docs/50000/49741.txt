<DOC>
<DOCNO> 49741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/yasam/yas04.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayret Nezle bile olmadılar 
</HEADLINE>
<TEXT>

Buz gibi suda 32 deniz milini yaklaşık 60 kilometre 30 saatte yüzüp Mudanya’da karaya ayak basan dalgıçlar sadece çok yorulmuşlar... 
     ÖMER ERBİL İstanbul 

     İstanbul’un Sivriada açıklarında geçen pazar yaptıkları dalışın ardından akıntıya kapılıp 30 saat dalgalarla mücadele ettikten sonra Mudanya’da sahile çıkan dalgıçlar Setrak Eryazı 30 ve Önder Sarıoğlu 28 , yaşadıkları ölüm kalım mücadelesini anlattı. 
     Buz gibi suda 30 saat kalmalarına rağmen grip bile olmayan dalgıçlardan antikacı Setrak Eryazıcı, daldıktan yarım saat sonra akıntıya kapılıp teknenin 100 metre uzağından çıktıklarını belirterek şunları anlattı 
     
     Önlerinden geçip gittiler 
     "Bağırdık ama sesimizi duyuramadık. Arkadaşım paletini çıkarıp salladı ama o da fayda etmedi. Gece su çok soğudu, dalgalar da şiddetlendi. Ardından sağanak yağmur başladı. Tir tir titriyorduk. Sırtımızdaki regülatör, pusula gibi gereksiz teçhizatı attık. Sadece balıkadam kıyafeti ile can yeleklerimiz kaldı. Dalgalarla boğuşurken, birbirimize el fenerinin ipiyle bağlandık. Önümüzden geçen şileplere el feneriyle işaret ettik ama bizi gören olmadı. Umudumuzu yitirmedik. Ama bir gün daha dayanamazdık. 4 yıldır 300’e yakın dalış gerçekleştirdim ama hiç tehlike atlatmamıştım." 
     
     Bizi sarhoş sandılar...’ 
     Eryazı, Mudanya’da sahile çıktıkları kurtuluş anını ise şöyle anlattı "Ayakta duramayacak kadar yorgunduk. Bir süre dinlenip bir ateşe doğru yürüdük. Orada birileri vardı ve onlara aptalca gelen bir soru sorduk Burası neresi ’ Önder’in yüzü deniz anasından kızardığı için kendi aralarında Kim bu sarhoşlar’ dediler. Sonra, gülerek yanıtladılar Mudanya Ayazmaaltı.’ " 
     
     Bir daha dalmak mı, asla...’ 
     Ailesini üzdüğü için bir daha asla dalış yapmayacağını söyleyen Önder Sarıoğlu ise şöyle konuştu 
     "Bana artık dalgıçlığı yasakladılar. Aileme bu kadar acı çektirdiğim için onların kararına saygı duyacağım. Hata bizimdi. Bölgeyi bilmeden acemice daldık. Yaşadığımız için şanslıyız. Açlık, susuzluk ve özellikle soğuk bizi çok etkiledi." 
     
Yüzebilirler mi ..      Kıyı Emniyeti ve Gemi Kurtarma İşletmeleri Genel Müdürü Hücum Tulgar dalgıçların bu kadar mesafeyi yüzerek gitmelerinin mümkün olmadığını savunarak, "Olay soruşturma sonunda aydınlığa kavuşacak" dedi. 
     Sualtı dalış uzmanı Fehmi Şenok ise şunları söyledi "Sivriada - Mudanya arası 33 deniz mili. Akıntının da yardımıyla su yüzeyinde sanıyorum bir saatte yaklaşık 1.5 - 2 deniz mili gidebilirler. Bu mümkün." 
     



 YAŞAM 


















</TEXT>
</DOC>
