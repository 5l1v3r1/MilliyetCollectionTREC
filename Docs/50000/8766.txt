<DOC>
<DOCNO> 8766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/25/dunya/dun01.html </URL>
<DATE> 2001/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kelle avcıları dehşet saçıyor 
</HEADLINE>
<TEXT>

Endonezya’nın Borneo adasındaki Dayak yerlileri göçmenleri adadan kaçırtmak için başlarını kestikten sonra bedenlerini de yakıyorlar. Bir haftada 210 göçmen katledildi onbinlerce kişi adadan kaçmak için limanlara akın etti 
     DIŞ HABERLER SERVİSİ 

     Endonezya’nın yağmur ormanlarıylü ünlü Borneo adasında bugünlerde yağmur suyu yerine oluk oluk kan akıyor. Adanın Sampit bölgesinde yaşayan yerli Dayaklar, Java açıklarındaki Madura adasından gelen Maduralı göçmenleri, işlerini ve topraklarını ellerinden aldıkları gerekçesiyle kıtır kıtır doğruyor. Dayak kabilesinin "kelle avcıları", ellerine geçirdikleri Maduralıların kafalarını kestikten sonra mızrak uçlarına geçirerek sokaklarda dolaştırıyor. Başssız gövdeler ise yakılıyor. Sadece son bir haftada 210 Maduralı katledildi. Bir yılda ölenlerin sayısı ise 4 bine yaklaştı. 
     Kelle avcılarından canını kurtarmak isteyen Maduralılar akın akın sahile hücum ediyor. Son bir haftada bulabildikleri tekne veya gemilere binerek kaçan Maduralı sayısı 25 bin. 
     Son yıllara kadar Borneo’nun yağmur ormanlarında yaşayan ilkel Dayak kabilesinin vahşetinin ardında kısmen "kurban gelenekleri" yatıyor. 50 yıl öncesine kadar yaygın olan bu geleneğe göre tanrılarını memnun etmek isteyen Dayaklar kurbanlarını kendi aralarından seçiyorlardı. Dayaklar düşmanlarının başını koparmakla onların ruhunu kötülüklerden temizlemiş olduklarına inanıyorlar. 
     


 DÜNYA 











</TEXT>
</DOC>
