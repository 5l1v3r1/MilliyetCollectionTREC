<DOC>
<DOCNO> 42201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/14/son/sontur14.html </URL>
<DATE> 2001/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer "NATO'dan Türkiye'ye somut bir talep gelmedi" 
</HEADLINE>
<TEXT>

     Cumhurbaşkanı Ahmet Necdet Sezer, NATO Daimi Konseyi'nin 5. maddeye işlerlik kazandırmasının ardından, Türkiye'den şu ana kadar somut bir talepte bulunulmadığını söyledi. 
     Sezer, Madagaskar'ın Türkiye'ye akredite Roma Büyükelçisi George Ruphin'in güven mektubu sunmasından önce bir soru üzerine yaptığı açıklamada, ABD'deki terörist saldırıların ardından NATO Daimi Konseyi'nin 5. maddeye işlerlik kazandırmasından sonra, Türkiye'den şu ana kadar somut bir talepte bulunulmadığını belirtti. ''ABD'de 11 Eylül'de girişilen saldırıların acısını ve büyüklüğünü Türkiye'den daha iyi anlayacak devlet ve ülke olduğunu sanmadığını'' ifade eden Sezer, ''Umarım, 5. maddenin bu tür saldırılarda uygulanması sadece ABD için değil, diğer ülkeler için de geçerli olur'' dedi. 







</TEXT>
</DOC>
