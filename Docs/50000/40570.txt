<DOC>
<DOCNO> 40570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/yasam/yas02.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezaevi arkadaşını döve döve öldürdü 
</HEADLINE>
<TEXT>

Aftan yararlanarak hapisten çıkan iki arkadaşın içki lemi kanlı bitti 
     HAKAN KARABAY DHA 

     Edirne 55. Mekanize Piyade Tugay Komutanlığı'nda askerliğini yaparken, geçen ağustos ayında izine gelen Hüseyin Malcı 22 , bir grup arkadaşı tarafından dövülerek öldürülmüştü. Olaydan sonra kaçan Birol Bayram 32 , dün Bursa polisi tarafından, Altıparmak Caddesi'nde gezerken yakalandı. 
     
     Kızlara laf attı 
     Bursa Emniyet Müdürlüğü'nde ifadesi alınan Bayram, olay akşamı Malcı, Beytullah Samagan, İsmail Güven ve Mehmet Adıyaman adındaki arkadaşlarıyla birlikte, Selamet Mahallesi'ndeki boş bir arazide rakı içtiklerini söyledi. İlerleyen saatlerde sarhoş olan Malcı'nın, mahallede bulunan kadın ve kızlara hakaret edip küfürler savurduğunu belirten Bayram, kendini şu sözlerle savundu "Kendisini uyardım, dinlemedi. Banada küfür etti. Aramızda kavga çıktı. Onu dövdüm. Amacım öldürmek değildi." 
     Bayram'ın, adam öldürmek, Malcı'nın ise hırsızlık suçlarından Bursa E Tipi Cezaevi'nde yattıkları, Malcı ve Bayram'ın, aynı koğuşta kaldıkları ve şartlı tahliye yasasından yararlanarak cezaevinden çıktıkları açıklandı. 
     



 YAŞAM 





















</TEXT>
</DOC>
