<DOC>
<DOCNO> 45639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/ekonomi/eko00.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ailede sinirler gergin 
</HEADLINE>
<TEXT>
Telsim abonesi büyük panikte 
Uzan ailesinin özel hayatları hiçe sayarak telefon dinlediğini gören 1 milyon 320 bin Telsim abonesinin hattını kapattığı iddia ediliyor 
     UZANLAR’IN, "özel hayatı hiçe sayarak" dinledikleri ve gruplarına ait gazete, televizyon ve radyolardan yayınladığı telefon görüşmeleri, Telsim hattı kullanan aboneleri de tedirgin etti. Skandalın patladığı 4 Ekim'den sonra geçen 48 saatte 1 milyon 320 bin Telsim müşterisinin, aboneliklerini iptal ettirip başka bir GSM şebekesine geçmek için başvuruda bulunduğu öne sürülüyor. 
     
'2.5 MİLYONA ÇIKAR'      Telekom sektörünü yakından izleyen uzmanlar, Uzanlar'ın yol açtığı skandalı "mesleki intihar" olarak yorumluyor. "Bu skandal, zaten zor durumda olan ve milyarlarca dolar borcu bulunan Telsim'in sonunu getirebilir" diyorlar. 
     Telefon skandalının patladığı günden bu yana Telsim cepshop’ları önünde uzun kuyruklar oluşurken, 3 özel ve 1 resmi GSM telefon şirketini izlemeye alan uluslararası danışmanlık şirketinin bir yetkilisi, 0542'li hattını değiştirmek isteyen abone sayısının hafta sonuna kadar 2.5 milyonu bulacağını iddia etti. 
     
YÖNETİM PANİKTE      Telsim'in abonelerinden aldığı bu darbe, şirket yönetimine de yansıdı. Kanunsuz dinlenen telefon görüşmelerinin Star'da yayımlanmasından sonra yöneticilerin, bizzat Uzan ailesinin üyelerine başvurarak, Telsim olarak çok zor durumda kaldıklarını söyledikleri kaydedildi. Skandal, ailenin iki üyesi Cem Uzan ve kardeşi Hakan Uzan arasında da büyük kavga çıkardı. Ailenin Telsim operasyonlarını yürüten Hakan Uzan'ın, ağabeyinin bu bantları Star'da şantaj aracı olarak kullanmasına karşı çıktığı, ancak Cem Uzan'ın kardeşini dinlemeyerek "skandalı patlattığı" öğrenildi. 
     
Cem Uzan yolcu mu      Rekor sayıda abonelik iptali başvurusu, zaten batma noktasına gelen Telsim'i son noktaya iyice yaklaştırdı. Motorola'ya olan 2 milyar dolar borç yüzünden ABD vizesi alamaz hale gelen ve kardeşi Hakan Uzan’la da kavga eden Cem Uzan'ın aile yönetiminden uzaklaştırılması bekleniyor. 
     
Türkiye AİHM’de mahk m edilir’      Anayasa Hukukçusu Prof. Dr. Bakır Çağlar 
     Almanya ve Fransa'da da aynı olay gerçekleşti. Bu iki dava Strasbourg'a taşındı. Burada olan şuydu gizli dinlemenin engellenememesi nedeniyle bir yaptırım uygulanması istenmişti. İşin ilginç tarafı, Almanya'daki bu 'büyükkulak' olayını Strasbourg'a taşıyan h kimler ve savcılardı. Ve bunların söylediği şuydu 'Biz her ne kadar dinlenmiyor olsak da, potansiyel olarak herkes herkesi dinleyebildiğine göre, bunun engellenmemiş olması Avrupa İnsan Hakları Sözleşmesi'ne AİHS aykırıdır.' Her ikisi de sonuçta mahk m oldu. 
     Bizde de şimdi Anayasa değişikliğinde böyle bir düzenleme öngörülüyor. Anayasa değişikliği olmasa bile, Türkiye aleyhine açılacak bir davada, AİHS’ye göre Türkiye kesinlikle mahk m olur. Şu konuyu eklemek lazım Türkiye tazminata mahk m olursa, bu mahk mi-yetin sorumlusu olan kişilere rücu etme hakkı hükümetin her zaman vardır. Yani devlet parayı onlara ödetebilir." 
     
HUKUKÇULAR BÜYÜK SUÇ Ankara Barosu Başkanı Sadık Erdoğan 
     Bu, cezasız kalmaz’ 
     Anayasa'ya, 'Mahkeme kararı olmadan hiç kimsenin telefonu dinlenemez' maddesi eklendi. TCK’ye göre başka birinin telefonunu izinsiz dinlerseniz, görevi ihmal’ suçunu oluşturan 240. maddeyi ihlal etmiş olursunuz. 230. maddeye göre de, 'görevi suiistimal' suçu işlemiş olursunuz. GSM’nin sahibiyseniz ve telefonu izinsiz dinliyorsanız, bu, suç oranını artırıcı sebep oluşturur. 
     
Avukat Ergin Cinmen 
     Tazminat konusu’ 
     Konuşmaların bu şekilde dinlenmesi, manevi tazminat davalarına konu olabilir. Çete suçuna girmesi de ayrı bir konudur, yani çıkar elde etmek için bir yapının devamlı olarak bununla uğraşması gerekir. Burada dikkat edilmesi gereken, çıkar olgusudur. Kesinlikle hukuka aykırı bir fiil. 
     
Anayasa Hukukçusu Prof. Dr. Ülkü Azrak 
     Anayasalarda var’ 
     Haberleşme özgürlüğü 3. kişilerce ihlal edilse de bu hak tecavü-züne girer. Bundan çıkar sağlanması halinde TCK'de de yaptı-rımlar gösterilmiştir. Anayasa yapıcı haberleşme hakkını önemsediği için bunu bütün anayasalara koyma ihtiyacı duymuştur. 2. Dünya Sa-vaşı'ndan sonraki bütün anayasalar telefon dinlemeyi suç saymıştır. 
     



 EKONOMİ 




















</TEXT>
</DOC>
