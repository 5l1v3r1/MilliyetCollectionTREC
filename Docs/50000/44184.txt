<DOC>
<DOCNO> 44184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/yasam/yas02a.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Oynatmaya az kaldı, öğretmenim nerede ’ 
</HEADLINE>
<TEXT>

Eğitim dönemi başlayalı üç hafta oldu ancak verilen tüm sözlere rağmen pek çok okulda öğrenci çok, öğretmen yok, dersler boş 
     Sibel KAHRAMAN ŞEN İstanbul 

     Yeni eğitim döneminde üçüncü hafta da geride kaldı eğitimciler ile velilerin "Okullar hazır değil, öğretmen atamaları yapılmadı, açılış tarihi ertelensin" uyarılarının ne kadar haklı olduğu ortaya çıktı. Milli Eğitim Bakanı Metin Bostancıoğlu'nun, "Hiçbir ders boş geçmeyecek" sözüne rağmen İstanbul'da pek çok okulda öğretmensizlik nedeniyle dersler yapılamıyor. Öğrenciler okullarının yakınındaki parklara giderek veya okul bahçelerinde oynayarak vakit geçiriyor. 
     
Üst üste eğitim      "40 kişilik sınıflar, bilgisayarlı eğitim" verilen sözlerden sadece ikisi. Ama şu andaki tablo çok daha farklı. 40 kişilik sınıflarda en az 65 öğrenci var. İki kişilik sıraları ise 3 öğrenci paylaşıyor. 
     İstanbul Milli Eğitim Müdürü Ömer Balıbey ise sorunlarla ilgili olarak şöyle konuştu "Büyük hamleler yapılmasına rağmen göç nedeniyle sıkıntı yaşıyoruz. Her yıl öğrenci sayısı katlanarak artıyor. Öğretmen atamaları ise tamamlandı. Bizim de öğretmenlerimizden isteğimiz, 15 günlük süreyi kullanmadan bir an önce okullarına başlamaları." 
     

</TEXT>
</DOC>
