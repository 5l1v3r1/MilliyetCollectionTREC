<DOC>
<DOCNO> 47858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/yazar/pulur.html </URL>
<DATE> 2001/10/20/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Oradan, buradan, şuradan... 
</HEADLINE>
<TEXT>

     BUGÜNKÜ yazı "oradan, buradan, şuradan" olsun... 
     Bir okurumuz, siyasetçiler ile Cumhurbaşkanı Sezer arasındaki halkoyu tartışmasını, Ziya Paşa'nın ünlü beytiyle yorumlayıp, yakıştırmış 
     "Nush ile yola gelmeyeni etmeli tekdir, 
     Tekdir ile uslanmayanın hakkı kötektir." 
     
     ATİLLA Aşut, dört yıl önce "Siyah - Beyaz" gazetesinde "şerefsiz" diye bir yazı yazmış, kapatılan Refah Partisi'nin, yurtdışında yaşayan milletvekili Şevki Yılmaz da, hakaret davası açmış... Atilla Aşut savunmasında şöyle demiş 
     "Ben bir şeriatçı prototipinden söz ettim yazıda adı geçmeyen Şevki Yılmaz, kendisi olduğunu nasıl anlamış " 
     Neticede dört yıl süren dava için Atilla Aşut şöyle diyor 
     "Yargıtay 4. Hukuk Dairesi'nin yerleşik içtihadları imdadımıza yetişti de, bir adli hataya kurban gitmekten kurtulduk." 
     Atilla Aşut, davanın sonucunu bize niçin bildirdiğini de şöyle açıklıyor 
     "Medyada şimdi, Cumhuriyet devrimini ve laikliği savunmak demode sayılıyor. Birkaç dinozorun dışında, bu konular kimsenin umurunda değil. Ben de bu nedenle, dava konusunda öncelikle sizi bilgilendirmek istedim." 
     Cumhuriyet devrimini ve laikliği savunmak dinozorluk sayılıyorsa saysınlar, sayabildikleri kadar. 
     
     BURHAN Özen 12571932 sicil numaralı işçi. 
     Çalıştığı işyeri sicil numarasını yanlışlıkla 1257193 olarak SSK'ya bildirmiş, bu yüzden 360 gün eksik çalışmış duruma düşmüş... 
     Bursa SSK yöneticileri, bu yanlışlık yüzünden eksik yazılan günlerin başka birine yazıldığını, onun da bu sayede emekli olduğunu bildirmişler, düzeltmenin de mümkün olmadığını söylemişler. 
     Yani kısacası, Burhan Özen çalışmış, başkası emekli olmuş... 
     Testiyi kıranla, suyu taşıyanın bir tutulduğu, hatta testiyi kıranın ödüllendirildiği bir memlekette, bunlara şaşırmamak gerek. 
     Sayın Mehmet Arif Demirer'in açıklaması 
     "Atatürk'ün son başbakanı Celal Bayar'dır. Bu konu öyle yanlış bilinmektedir ki, sokaktaki 100 kişiye, Atatürk öldüğünde başbakan kimdi diye sorarsanız aldığınız cevap 99 İsmet Paşa oluyor." 
     Peki, bu açıklamayla bizim ilgimiz ne 
     18 Aralık 2000'de yazdığımız bir yazıdan, böyle bir anlam çıkıyormuş da, Sayın Mehmet Arif Demirel, o günden beri, bunu düzelttirmek için bizi arıyormuş... 
     
     ORADAN, buradan, şuradan dedik. 
     Yer kalsaydı, yazacak daha çok şey vardı ya 
     Hele televizyonların hatırlattığı... 
     Ekranda görülenleri dinledikçe, seyrettikçe aklımıza "Pal Sokağı Çocukları"nın yazarı, Macar Ferenc Molnar'ın bir sözü geliyor 
     "O kadar yalancıdır ki, söylediklerinin aksi bile doğru değildir." 
     
     DİP NOTU 
     Başbakan Ecevit, eski karakol polislerine benziyor. Onlar da cinayet yerine gelir, yerde yatan cesede bakar, şöyle bir göz kararı ölçer "Bizim mıntıkamızda değil " diye başlarından savarlardı. 
     Sezer'in "halkoylaması" isteği Resmi Gazete'de yayımlanmayınca, Sayın Başbakan da "Bu işe ben değil, Başbakanlık'taki ilgili genel müdürlük karışır" diyor. 
     
     







Taliban ve İslamcılar 


Şarbona dur 


İzgi'nin önerisi 


AB yolunda 'sahici' sorun Kıbrıs patlarsa 


Ara istasyon 


Araftakiler 


YÖK'ün inadını kim kıracak 


Görevimiz tehlike 


Türkiye’yi Dobu istilasından kurtaralım 


Bir teminat öyküsü 


Oradan, buradan, şuradan... 


Resmi Gazete krizi 


Vekil maaşı anayasaya girmiş ülke var mı 


Hata uygulayıcılarda 2 


Usame bin Ladin ve bizim meslek 


Şarbon 


</TEXT>
</DOC>
