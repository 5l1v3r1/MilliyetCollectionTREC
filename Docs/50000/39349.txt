<DOC>
<DOCNO> 39349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/yasam/yas06.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Teknik hayat kurtarır 
</HEADLINE>
<TEXT>

Garih'in ölümü bir kez daha gösterdi ki büyük kentlerde 'sokaklar tekin değil.' Öğreneceğiniz basit tekniklerle bu tür saldırılardan kurtulabilirsiniz 
     Elif Korap - 1 

     Özellikle kadınların korkulu rüyası olan kapkaççı saldırganlar, işadamı Üzeyir Garih'in bıçaklı saldırı sonucu ölümüyle yeniden gündeme geldi. Hele de İstanbul gibi büyük bir kentte yaşıyorsanız kendinizi korumak başlı başına bir sorun. Peki, kendi kendinizi nasıl koruyabilirsiniz 
     Uzmanlar, en kolay yolun, savunma sporları olduğunu vurguluyor. En yaygın olanların başında kick boks, judo, karate, aikudo, tekvando, kung fu, capoeira, kendo, tae bovar geliyor. 'Kendimizi nasıl savunuruz 'un yanıtı için Uzakdoğu dövüş teknikleri uzmanı Mustafa Aygün'le konuştuk 
     
Öğrenmek için ne kadar zaman gerekli      En az altı ay çalışmak gerekir. Amaç sadece savunma ise, kafaya gelen darbe, yakaya yapışılması, arkadan sarılma, tekme atma gibi durumlarda etkili olacak, bıçağı ya da sopayı karşıdakinin elinden alma, yer değiştirme tekniklerini öğrenmek yeterlidir. 
     
Saldırgan birden fazlaysa      Karşınızdakilerin kaç kişi olduğu önemli değil. Birkaç kişinin saldırısına uğradığınızda önemli olan, lideri etkisiz hale getirmektir. İlk konuşan grubun lideridir. 
     
Üzeyir Garih kendini koruyabilir miydi      Uzakdoğu sporları yapsaydı, mutlaka faydasını görürdü. Üzeyir Garih son derece sağlıklı bir insandı. Saldırıyı küçümsemiş olabilir. Önem verseydi kendini korur ve hayatta olurdu. 
     
Kim, hangi savunma sporunu yapabilir      Eğitimi mutlaka uzman kişiler tarafından verilmesi gereken bu sporları yapacak kişinin yaşı, fiziksel durumu, kondisyonu belirleyicidir. Mustafa Aygün bu sporlar için gerekli özellikleri şöyle sıralıyor 

</TEXT>
</DOC>
