<DOC>
<DOCNO> 31087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/spor/spo01.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Rota Yugoslavya 
</HEADLINE>
<TEXT>

Beşiktaş, N’Gotty transferinde zorlanınca, Yugoslavya pazarına yöneldi. Fransız oyuncuda iki gün içinde somut adım atılamazsa, Kızılyıldız’dan Bunjevcevic veya Lamblank tercih edilecek 
     KARTAL YİĞİT 

     Bonservisi yüksek 
     BEŞİKTAŞ, N’Gotty’nin transferinin çıkmaza girmesi üzerine, rotayı Yugoslav pazarına çevirdi. Teknik Direktör Daum’un ısrarla istediği Marsilyalı liberonun kulübünün, yüksek bonservis bedeli istenmesi üzerine transfer donduruldu. Alman hocanın, yöneticilere, "N’Gotty’i çok istiyorum. Ancak transferi tam bir arap saçı. Almanya kampına gelmeyecekse diğer alternatiflere yönelelim. Çünkü Almanya’da ideal kadroyu bulacağım" dedi. 
     
     Bunjevcevic avantajlı 
     BAŞKAN Serdar Bilgili, bu gelişmelerden sonra Daum’un listesinde olan Kızılyıldızlı Goran Bunjevcevic ile Mladen Lamblank’ı gündemine aldı. N’Gotty’nin transferinde iki gün içinde somut bir adım atılmaması halinde Siyah - Beyazlı yönetimin, Yugoslav futbolculardan birini tercih edeceği bildirildi. Teknik Direktör Christoph Daum’un özellikle Bunjevcevic’in transferine sıcak baktığı ifade edildi. 
     
Engin’in Jesti      BEŞİKTAŞLI futbolculara bugün başlayacak Almanya kampı öncesi Menajer Sinan Engin tarafından 5’er bin mark kamp harçlığı dağıtıldı. Konuyu yönetime taşıyan ve olumlu yanıt alan Engin’in jesti, Siyah - Beyazlı futbolcular tarafından büyük sevinçle karşılandı. 
     
Kamp başlıyor      BEŞİKTAŞ yeni sezon hazırlıklarının ikinci etabı için bugün Almanya’ya gidiyor. 14 gün Köln şehrinde kalacak olan Siyah - Beyazlılar, burada beş hazırlık maçı yapacaklar. Kafilede bir doktor, fizyoterapist ve iki masörün yanı sıra 26 futbolcu bulunuyor. 
     



 SPOR 






















</TEXT>
</DOC>
