<DOC>
<DOCNO> 19950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/yazar/pulur.html </URL>
<DATE> 2001/05/07/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Baykal modeli... 
</HEADLINE>
<TEXT>

     EVET, doğru "şaşırmadık" desek yalan olur... 
     Ecevit'in elinde böyle bir kriz bombası patlayacak da, Deniz Baykal susacak, meydanlara çıkmayacak... 
     Doğrusu hayret ediyorduk 
     O Deniz Baykal ki fırsat bu fırsat deyip, Levent Kırca'nın "naylon açlık grevi"ne bile destek vermek için televizyona çıkar, böyle bir kriz de, hem de muhalefette olacak sesini çıkarmayacak... 
     Ama kimsenin umduğu olmadı... 
     Peki, niye 
     
     DENİZ Baykal şöyle diyor 
     "Tavrımız biraz da şaşırtıcı oldu çünkü herkes CHP'den farklı bir tavır bekliyordu." 
     Zaten bugünlerde, çok kişiyi şaşırtıyor, seçim lafını hiç ağzına almıyor, kurultay bile toplamıyor. 
     Demek sütten ağzı yanmış ki, yoğurt bile yemiyor, dondurma yalıyor. 
     
     SEÇİLDİĞİ zaman Baykal'ın önüne getirilen ilk teklif şuymuş 
     "Haydi meydanlara çık, bu işi en iyi CHP yapar ... Toplumun her kesimi büyük ıstırap yaşıyor, git örgütle, tam muhalefet yapılacak zaman " 
     Deniz Baykal "Yoooo " demiş 
     "Devrilmiş bir arabaya karşı muhalefet yapmanın anlamı yoktur, araba zaten devrilmiş " 
     Lakin dediğini kimse anlayamamış... 
     
     MEĞER, göreve geldiği zaman bunu söyleyen Baykal, bugünleri uzaktan görüyormuş, olacakları biliyormuş 
     "Biz arabanın devrildiğinin anlaşılması zaman alır diye düşündük ve politikamızı ona göre ayarladık. Meydanlara çıkmayı hep reddettim. Niye reddettiğim bugün çok iyi anlaşılıyor. Eğer biz kasımda aralıkta meydanlara çıksaydık, meydanları hareketlendirseydik şimdi ortaya çıkan görüntüler Siz başlattınız, sizin yüzünüzden başkaları da çıktı denilerek bize fatura edilmeye çalışılacaktı. Biz Türkiye'yi gerginleştirmek istemiyoruz, biz üzüm yemek istiyoruz. Bizim derdimiz hükümetten hesap sormak, onu al aşağı etmek değil. Bu hükümet zaten bitmiş, verecek bir şeyi kalmamış. Türkiye'nin bir çıkış yolunu ortaya koyması lazım. Bir model geliştirmek lazım." 
     
     İYİ güzel de bu model nerede 
     Durun bakalım acele etmeyin, hani Nasreddin Hoca kapıya dayanan alacaklıya "Bak, yolun kenarına çalı çırpı koydum, gelip geçen koyunlar takılacak, yünleri toplayıp eğireceğiz, iplik yapacağız, hanım da çorap örecek, pazarda satacağım, borcumu ödeyeceğim " demiş, bunu bilmiyor musunuz 
     Tabii bu hikayenin bir de devamı vardır. Hoca borcunu böyle ödeyeceğini anlatınca, alacaklı kıs kıs gülmeye başlamış... Hoca da adamın yanağını okşamış "Peşin parayı görünce nasıl da gülersin köftehor " demiş. 
     CHP'lilerin neşesi de böyle olmasın 
     
     DENİZ Baykal da "Biz ne yapıyoruz " sorusunu kendi sorup, kendi şöyle cevaplıyor 
     "Ülkenin en değerli bilim adamlarını bürokratlarını bir araya toplayıp, ülke sorunlarını tartışıyor, seçenek geliştiriyoruz." 
     Vatana, millete hayırlı olsun 
     
     HAA bu arada yiğidin hakkını yiğide vereceksin, CHP'nin Gün - Dem bültenin 62 sayısının, üçüncü sayfasına, öyle bir fotoğraf oturtmuşlar ki 
     Hani "yazısız" karikatürler vardır ya, onlar gibi... 
     
     







Hukuk kültürü 


Meclis'teki yasak 


Boş yerleri doldurunuz 


Enerji lobileri ve savaşçıları 


Baykal modeli... 


İnönü'nün kararı 


Oylar hazır, aday aranıyor 


Bizim kriz Alman bankacıyı da şaşırtmış 


Rantiye olmak da zor 


</TEXT>
</DOC>
