<DOC>
<DOCNO> 10414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/08/ekonomi/eko10.html </URL>
<DATE> 2001/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

Karın çıplak’ gelirse sakın dokunmayın      Daha Rus tenisçi Anna Kournikova’nın adını taşıyan virüs altedilmeden, yeni ve daha tehlikeli bir virüs dünya bilgisayarlarının başına dert oldu. 
     "Karın çıplak" Naked Wife adıyla hızlı bir şekilde yayılan virüsün şimdiye kadar ABD ve Avrupa’da 30’u aşkın holdingin binlerce bilgisayardan oluşan ağlarını tahrip ettiği belirtiliyor. 
     "Karın çıplak" virüsü, bulaştığı bilgisayarın önce temel sistem dosyalarını siliyor daha sonra adres defterine bulaşıyor. Böylelikle bilgisayardan gönderilen her e-mail virüsü başka bir bilgiyara bulaştırıyor. 
     Uzmanlar, virüsün birkaç güne kadar milyonlarca kişisel bilgisayara ulaşacağını belirterek kullanıcıları, "Naked wife.exe" uzantılı dosya şeklinde gelen e - mailleri açmaması yönünde uyarıyorlar. 
     
Kayan böcek McDonalds’a dert oldu      Çocuklar için hazırlanan öğünlerin yanında promosyon olarak verdiği bir oyuncak geçen hafta ünlü hamburger zinciri McDonalds’ın başını epey ağrıttı. Olay ABD’de meydana geldi. Ayağına paten giymiş bir böcek şeklinde olan oyuncağın tepesinde bulunan anten, iki çocuk tarafından kırılıp sonra da yutulunca, McDonalds, çocukların aileleri tarafından tüketici örgütlerine şik yet edildi. 
     Bunun üzerine harekete geçen McDonalds yetkilileri, dünya çapında dağıtılan 10 milyona yakın oyuncağı geri çağırma kararı aldı. 
     
Yoksullukla savaş için Filipinler banka kurdu      Filipinler’de Dünya Bankası’nın yan kuruluşu Uluslararası Finans Kurumu IFC , Avrupa sermayeli üç şirket ve Filipinli bir banka tarafından ortaklaşa kurulan Tasarruf-İktisat Bankası kanalıyla, mikro işletmeler ve girişimcilere kredi kullandırılacak. 
     Filipinler’in güneyindeki Davao şehrinde açılacak olan banka mikroişletmeciliği finanse edecek. 100 milyon pezo 2.1 milyon dolar sermayeli banka kanalıyla, güneydeki Mindanao bölgesinde yoksulluk azaltılıp, ekonomi canlandırılacak. Yoksul girişimcilere, mikroişletmelere uygun şartlarla, ucuza kredi temin edecek olan bankaya, IFC 120 bin dolarla yüzde 10 sermaye payı , Filipin sermayeli Yerli Tarım Üreticileri Kalkınma Bankası 505.26 bin dolarla yüzde 40 sermaye payı ortak oldu. 
     
Fakirlerin AIDS ilacı daha ucuz olacak      Afrika ülkelerinin kopya AIDS ilaçlarını ithalatını serbest bırakması üzerine ABD’nin ikinci büyük ilaç şirketi Merck, kalkınmakta olan ülkelerdeki AIDS hastalarının tedavisinde kullanılan iki ilacın fiyatında indirim yaptı. 
     Merck şirketinden yapılan açıklamaya göre, Crixivan adlı AIDS ilacıyla kalkınmakta olan ülkelerdeki bir AIDS hastasının yıllık tedavi masrafı 600 dolara 552 milyon lira , Stocrin ilacı kullanan AIDS hastalarında da hasta başına yılda 500 dolara 460 milyon lira düşürüldü. Şirket, kalkınmakta olan ülkelere satacağı bu iki ilaçtan k r etmeyeceğini, bu ilaçları k rsız satacağını bildirdi. 
     


 EKONOMİ 




















</TEXT>
</DOC>
