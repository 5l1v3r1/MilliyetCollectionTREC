<DOC>
<DOCNO> 37467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/son/sontur04.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal "Ak parti için söylenecek çok şey var ama..." 
</HEADLINE>
<TEXT>

     CHP Genel Başkanı Deniz Baykal, Saadet Partisi ve Ak Parti için bir değerlendirme yapmayacağını belirterek, ''henüz erken, bekleyelim görelim'' dedi. 
     Karayoluyla Hacıbektaş İlçesi'ne gelen Baykal, ilçe girişindeki Kurugöl mevkiinde partililer tarafından karşılandı. Hacıbektaş Belediye Başkanı Mustafa Özcivan'ı makamında ziyaret eden Baykal, gazetecilerin sorusu üzerine Recep Tayyip Erdoğan ve arkadaşları tarafından kurulan Ak Parti için, ''İyi niyetle yola çıktıklarına inanıyorum. Kendilerine başarılar diliyorum. Şu anda bir şey söylemek istemiyorum. Bugün bir, yarın iki. Aslında söyleyecek çok şey var ama...'' dedi. 
     Baykal, Ak Partinin siyasi yelpazedeki yeri ile ilgili bir soruyu da, ''henüz erken, bekleyelim görelim. Kurulan her iki partiye de başarılar dilerim'' diye yanıtladı. 
     
     







</TEXT>
</DOC>
