<DOC>
<DOCNO> 5431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/spor/spo05.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu ne vahşet 
</HEADLINE>
<TEXT>

Kasımpaşa maçına gelen Gelibolu kafilesi İstanbul’un göbeğinde taşlı, sopalı saldırıya uğradı. 10’u futbolcu, 13 kişi yaralandı 
     ŞAKİR AYDIN - SABRİ SEVER 

     ÜÇÜNCÜ Lig 8. grupta mücadele eden Geliboluspor bugün karşılaşacağı Kasımpaşa maçı için geldiği İstanbul’da saldırıya uğradı. Geliboluspor kafilesini taşıyan otobüs Unkapanı Köprüsü’nün çıkışında 30 - 40 kişilik bir grubun taşlı, sopalı saldırısına maruz kalırken olayda 10’u futbolcu 13 kişi çeşitli yerlerinden yaralandı. Saldırıda Geliboluspor otobüsünün bütün camları kırıldı, yaralananlar ise Taksim Eğitim ve Araştırma Hastanesi’nde tedavi altına alındı. 
     YARALILARIN durumunun ciddi olmadığı öğrenilirken Geliboluspor Başkanı Alper Türkmen, ilk yarıda oynadıkları Kasımpaşa maçının da olaylı geçtiğini hatırlatarak, "Bu saldırıyı kınıyoruz" dedi. Türkmen saldırının ardından federasyon başkanı Haluk Ulusoy ile görüştüğünü söyledi ve "Bu şartlar altında sağlıklı bir karşılaşma oynamamız mümkün değil. Maçın ertelenmesini talep ettik" diye konuştu. Saldırıda elinden yararlanan Teknik Direktör Mustafa Mete Erdem ise, "Bir benzin istasyonuna sığınarak canımızı zor kurtardık" ifadesini kullandı. 
     


 SPOR 

























</TEXT>
</DOC>
