<DOC>
<DOCNO> 18728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/magazin/mag03.html </URL>
<DATE> 2001/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kod adı Bela 
</HEADLINE>
<TEXT>

Bütün randevularına geç gidiyor, İngilizceyi inadına İspanyol aksanıyla konuşuyor. O, beyazperdenin "Tatlı Bela"sı Penelope Cruz 
     Nurdan Akıner 

     Sophia Loren'den sonra Hollywood'a damgasını vuran en başarılı İspanyol star olarak nitelenen Penelope Cruz'un ABD'deki lakabı "trouble" yani "bela". 
     Madrid'de 1974'te dünyaya gelen Penelope Cruz, üç çocuklu klasik bir İspanyol ailesinin kızı. Küçükken güzellik salonu işleten annesinin yanında kadınların birdenbire nasıl da güzelleştiklerine tanık olan Cruz, dört yaşındayken bale eğitimi almaya başladı. "Bale içimdeki duyguları sözsüz bir şekilde ifade etmeme yardımcı oluyordu. Her gün dört saat çalışıyor, tüm enerjimi dansa kanalize ediyordum. Ama bir süre sonra kendime işkence yaptığımın farkına vardım ve oyunculuk dünyasını keşfettim. Böylece 14 yaşımda ilk kez filmlerde rol almaya başladım." diye konuşan İspanyol yıldız bir anda ülkesinin ulusal starlarından biri haline geldi. 17 yaşındaylen İspanya'nın en seksi kadın oyuncularından biri olarak anılmaya başlanıldığında ise kendini kafasına saksı düşmüş gibi hissetti ve bu imajı silmek için elinden geleni ardına koymadı. 
     
     "Bela"ya bayılıyorlar 
     Penelope Cruz, son olarak yönetmenliğini John Madden'in üstlendiği "Captain Corelli's Mandolin"de, Nicholas Cage ile kamera karşısına geçti. İspanyol aksanıyla konuştuğu bozuk İngilizcesi ve randevularına hep geç kalması nedeniyle arkadaşlarının 'trouble bela ' lakabını tatkığı Cruz, önce Tom Crusie-Nicole Kidman evliliğini yıkmakla suçlandı. Ardından rol arkadaşı Cage ile görüntülendi. Tüm bunlara cevabı "Hollywood'un aktörleri belaya bayılıyorlar, elimde değil " 
     



 MAGAZİN 












</TEXT>
</DOC>
