<DOC>
<DOCNO> 11272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/siyaset/siy05.html </URL>
<DATE> 2001/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip’in hesapları tutmadı 
</HEADLINE>
<TEXT>

Yargıtay Başsavcılığı, TCK 312. maddeden yargılanan Tayyip Erdoğan başta, Necmettin Erbakan ve Hasan Celal Güzel’in siyasete dönmelerinin mümkün olmadığını bildirdi 
     ANKARA Milliyet 

     Yargıtay Cumhuriyet Başsavcılığı, başta yeni parti hazırlıkları yapan Recep Tayyip Erdoğan ile siyasi yasaklı Necmettin Erbakan olmak üzere Türk Ceza Kanunu’nun TCK 312. maddesinden hüküm giyenlerin siyasete dönmelerinin mümkün olmadığını bildirdi. 
     Yargıtay Başsavcılığı, "halkı ırk, sınıf, dil, din ve bölge farklılığı gözeterek kin ve düşmanlığa açıkça tahrik etme" suçunu düzenleyen 312 2. maddeden hüküm giyen Yeniden Doğuş Partisi eski Genel Başkanı Hasan Celal Güzel’in partideki kaydının silinmesini istedi. Başsavcılığın ihraç istemini içeren yazısı dün YDP Genel Başkanlığı’na gönderildi. Yargıtay Başsavcılığı bu yöndeki kararını oluştururken, Siyasi Partiler Yasası’nın "TCK’nın 312. maddesinden hüküm giyenlerin siyasi partilere üye olamayacaklarını" düzenleyen 11. maddesine dayandı. 
     
Erdoğan’da son nokta      Yargıtay Başsavcılığı’nın, Güzel’in YDP’den kaydının silinmesi yönündeki kararı, "siyasi yasağının Şartla Salıverilme Yasası’na göre kalktığını" savunan ve sağda yeni bir parti kurma hazırlıkları yapan Recep Tayyip Erdoğan’ın da umutlarını söndürdü. 
     Yargıtay’ın kararı, FP içindeki yenilikçilerde şok etkisi yaratırken, bundan sonra Tayyip Erdoğan için neler yapılabileceği tartışıldı. Yenilikçi hukukçu milletvekili Mehmet Ali Şahin, Yargıtay Başsavcısı’nın Güzel’in durumunu iyice incelemediğini iddia etti. Şahin, "Erdoğan hükmün verildiği tarihten itibaren üç yıl geçtikten sonra ilgili mercilerden talep de bulunalabilir. Dolayısıyla Tayyip Bey, bu yılın nisan ayında başvurabilir ve yasağı kalkabilir" dedi. 
     Yenilikçiler, Erdoğan’ın nisanda yasağının biteceğini savunurken, "memnu hakların iadesi"ni öngören üç yıllık sürenin, mahk m olan bir kişinin cezasını tamamen çektikten sonra başlayacağına dikkat çekiliyor. Buna göre Erdoğan, haklarının iadesini ancak 2002 yılının şubat ayından sonra isteyebilecek. 
     
Hoca için de örnek      Başsavcılığın kararı, Erbakan’ı da yakından ilgilendiriyor. 312 2. maddeden mahk m olan Erbakan, üç yıl geçmeden hiçbir siyasi partiye üye olamayacak. 
     


 SİYASET 
















</TEXT>
</DOC>
