<DOC>
<DOCNO> 37371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/yasam/yas02.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer’in ölümü sorularla dolu 
</HEADLINE>
<TEXT>

Bir viyadüğün dibinde ölü bulunan Sezer için herkes aynı şeyi iddia ediyor Bir cinayete kurban gitti.’ Şimdi kim' ve neden’ sorularının yanıtı aranıyor 
     SABRİ SEVER İstanbul 

     Geçtiğimiz pazar günü Sadabad Viyadüğü'nün altında cesedi bulunan Sezer Yalın'ın ölümünün üzerindeki sır perdesi h l aralanmadı. Yalın'ın kız arkadaşı Fethiye Yavaşoğlu 20 , "Son günlerde hep düşünceli görüyordum. Bana içinde bir sıkıntı olduğunu söylüyordu. Bence o planlı bir cinayete kurban gitti" dedi. 
     Olay gecesi kavga ettikleri yönündeki iddiaları yalanlayan Yavaşoğlu, şunları anlattı "O gece saat 20.00 sıralarında bana geldi, yemek yedik. Gezmeye çıkalım dedim ama keyfi olmadığını söyleyerek kabul etmedi. Ben de ailemle dışarıya çıktım. Gece telefon açtı. Sinirli ve tuhaf bir hali vardı. Nerde olduğumu sordu. İçkili olduğunu anladığım için kaza yapabileceğini düşünerek yerimi söylemedim. Sabah ölüm haberini aldım." 
     
     Polis sorgulamadı 
     Sezer Yalın'ın öldüğü yerde bir çanta bulunmuştu ve o çanta Yavaşoğlu'na aitti. Yavaşoğlu, sözlerini şöyle sürdürdü "Sezer'le Kumburgaz'a tatile gitmiştik. Orada çantam çalınmıştı. Bence o çantanın Sezer'in cesedinin yanında bulunması bu olayın bir cinayet veya tanıdık biri tarafından yapıldığının kanıtıdır. Ancak şimdiye kadar polis ne benim ne de Sezer'in arkadaşlarının ifadelerini almadı." 
     Anne Emine Yalın ise, "Olay gecesi Sezer, Fethiye ile kavga etti. Sonra da ölüm haberini aldık. Bence oğlum kız arkadaşının kurbanı oldu" diye konuştu. 
     Olay yerinde asker künyesi bulunan Ercan Kurtuluş, polis tarafından ifadesi alındıktan sonra serbest bırakıldı. 
     
     Sır bu sorularda gizli 

</TEXT>
</DOC>
