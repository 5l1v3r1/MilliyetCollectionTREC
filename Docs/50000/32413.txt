<DOC>
<DOCNO> 32413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/guncel/gun08.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Midye yemek tehlikeli mi 
</HEADLINE>
<TEXT>

ÇAPRAZ ATEŞ 
     ESRA KURT 

     ABD’deki Uluslararası Balıkçılık Federasyonu’nun Türkiye Temsilcisi ve bu ülkede satış rekorları kıran balık yemekleri ansiklopedisinde yer alan tek Türk yazar olan Ali Pasiner’in, "Midyeden uzak durun" uyarısı, tartışma yarattı. Bilim çevreleri, Pasiner’in açıklamasını hangi verilere dayandırdığını sorarken, çevre ve tüketici örgütleri yanında yer aldı. İşte değerlendirmeler 
     
     Mehmet Sevim Tüketicileri Koruma Der. 
Ağır metalleri topluyor      Midyenin, ağır metalleri toplayan bir yapısı var. Çünkü kayaya bağlı, hareket etmiyor. Midye için çok olumlu şeyler söyleyemeyiz. Pasiner’in görüşüne katılıyoruz. AB, üç yıl önce bir karar almış ve belirli bir süre Türkiye’den balık ithalini yasaklamıştı. İşlenmiş ve işlenmemiş 200 deniz ürünü üzerinde uzmanlar araştırma yapmış, 182 tanesi insan sağlığına zararlı çıkmıştı. O günden bugüne çok fazla bir şey değişmedi. Marmara ve diğer denizlerimiz bugün, temizlenmek bir yana, daha da kirlendi. Yetkililerin araştırma yapıp, rapor sonuçlarını kamuoyuna açıklamaları gerekiyor. 
     
     Eşref Cerrahoğlu Deniztemiz Dern.Bşk. 
Dipteki ürünler tehlikeli      Başta Boğazlar olmak üzere, kıyılarımızda, denizin dibinde yetişen ürünlerin yenmesi tehlikeli. Örneğin, 1970 yılında, ortalama 8 miligram litre olan oksijen miktarı, iki yıl önce 4.5 miligram litreye düşmüştü. Şimdi, tekrar 5,5 miligram litreye yükselmiş durumda. Dolayısıyla, kendi sularımızda bir deniz temizlenmesi oldu. Ancak, inişli çıkışlı bir durum söz konusu. Midye konusunda da, daha hassas davranmamız gerekiyor. Midye, tamamıyla kaya üstünde yaşayan bir deniz mahsülü. Dolayısıyla daha fazla mikrop üretiyor. Esas sorun Karadeniz’den, nehirler yoluyla Boğazlar’a giren kirlilik... 1994’te 36 çeşit balık yetişirken, bugün 6 çeşit balık var. Şunu söylemek gerekir ki, Türkiye’nin her yerinde midye yeniyor, zehirlenme olasılığı çok daha fazla. 
     
     Yüksel Üstün Doğa ile Barış Derneği 
İnsan sağlığına zararlı      Midye, kaya canlısıdır. Dolayısıyla, denizin içindeki, ya da kayanın dibindeki şeyleri, özellikle de ağır metalleri absorbe etme, tutma olanağına sahiptir. Civa, kurşun v.b. ağır metaller, midye içinde birikir. Bunlar, belirli bir oranı geçince sağlığa zararlıdır. Ali Pasiner’in söylediği doğrudur. Marmara ve Boğazlar’da tutulan midyeler, insan sağlığına zararlıdır. Çünkü insan vücudunda ağır metalleri biriktirir. Bu metaller, vücutta belli düzeye çıktıktan sonra kanser vb. hastalıklar oluşur. 
     
     Prof. Dr. Salih Çelikkale İ.Ü Su Ürünleri Fakültesi Dekanı 
Genellenemez      Genellemeye gerek yok. Midyenin süzerek beslenmesi nedeniyle, bazı kirleticileri alması söz konusu. Kirli yerlerde avlananlar için doğru olabilir. Ama "midye yenmez" diye bir şey söylemek yanlış olur. Midye ihraç ediyoruz. Kum midyesi, Türkiye’nin ihraç ürünleri arasında ikinci sırada geliyor. Bu şekildeki cümleleri kullanmak çok tehlikeli ve yanlıştır. AB standartları ve kontrol eden laboratuvarlar var. Türkiye’de kum midyesi ile ilgili 10 kadar sanayi tesisimiz bulunuyor. Bu genellemelerle sektöre darbe vurmanın anlamı yok. İzmit Körfezi, Haliç ya da deşarj olan yerlerde avlanan ürünlerde kontrollü olmak lazım. Ama, "Midye insan sağlığı için tehlikeli"dir demek doğru değil. 
     
     Sayhan Topçuoğlu Radyobiyolog 
Bilimsel veri lazım      Ben, her akşam midye yiyorum. Bilimsel verilere dayanmak lazım. Dünya Sağlık Teşkilatı’nın verileri var. Birtakım şeyleri söylemek için araştırma yapmak, Dünya Sağlık Teşkilatı’nın verileriyle karşılaştırmak lazım. Ne kadar zararlı madde bulunmuş Ne tür analiz yapılmış Midye üzerinde bir sürü kişi çalışıyor. "Türk midyelerinde şu kadar şu, şu kadar bunu buldum, tehlikelidir" denilse, tamam. Neye dayanarak midye zararlıdır deniliyor 
     



 GÜNCEL 
























</TEXT>
</DOC>
