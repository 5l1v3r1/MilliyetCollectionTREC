<DOC>
<DOCNO> 25069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/siyaset/asiy.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Operasyon parası Çağlar’dan 
</HEADLINE>
<TEXT>

Mahk m edilirse, ABD’den getirilişinin masrafları olan 3 milyar 799 milyon lira Cavit Çağlar’dan tahsil edilecek 
     İSTANBUL Milliyet 

     Türkiye'de çeşitli suçlardan aranırken ABD'nin New York kentinde yakalanan eski bakan ve işadamı Cavit Çağlar'ın, ülkeye getirilişinin maliyetinin 3 milyar 799 milyon lira olduğu bildirildi. 
     Adalet Bakanlığı Dış İlişkiler Müdürlüğü'nce hazırlanan ve ilgili adli makamlara gönderilen yazıda, 18 Nisan'da New York'ta yakalanan Cavit Çağlar'ın, ABD’denTürkiye'ye getirilmesinin maliyeti açıklandı. 
     Söz konusu maliyet, yargılama sonucu suçlu bulunur ve mahk m edilirse Çağlar'dan tahsil edilecek. Ancak Çağlar beraat ederse, bu para Adalet Bakanlığı'nın rutin harcamaları kalemi arasında yer alacak. 
     
Üç polis ve uçak masrafları      Cavit Çağlar, 25 Nisan'da ABD'ye giden Emniyet Genel Müdürlüğü Interpol Daire Başkanlığı'ndan 3 polis eşliğinde, 26 Nisan'da THY'ye ait uçakla İstanbul'a getirildi. Çağlar, aynı gün çıkartıldığı İstanbul DGM tarafından Etibank ve Şişli Cumhuriyet Başsavcılığı'nca yürütülen naylon fatura soruşturmasında gıyabi tutuklulukları vicahiye çevrilerek, Kartal Özel Tip Kapalı Cezaevi'ne konulmuştu. 
     
ÇAĞLAR, DEMİREL ve BİLGİN karşılaşmayacak      Kartal Cezaevi'nde tutuklu bulunan Cavit Çağlar, Yahya Murat Demirel ve Dinç Bilgin'in, karşılaşmalarını önlemek amacıyla tedbirler alındı. Bu üç kişinin koridorlarda karşılaşmamaları için birinin ziyaret saati bitmeden diğer ikisi koğuşlarından çıkarılmıyor. Ayrıca Çağlar, Demirel ve Bilgin'in, ziyaret sırasında sağ ve solunda yer alan kabinlerin boş bırakıldığı kaydedildi. 
     
     Tencere, tabak operasyonu 
     Bu arada, Kartal Cezaevi koğuşlarında yemek yapmak için kullanılan elektrikli mutfak gereçleri ve malzemeleri, Adalet Bakanlığı genelgesi uyarınca görevliler tarafından toplandı. Koğuşlarında yemek pişirmeyi tercih eden tutuklu ve hükümlüler, artık ya karavanadan beslenecek ya da cezaevi kantininde satılan yiyecekleri alacaklar. 
     
Son Kredi’ dayıyı da aldıCavit Çağlar'ın oğlu, dayısı ve kuzeniyle birlikte 11 kişi gözaltında 
     FUAT KARS-ALİ TOLUN Bursa DHA 

     Kartal Özel Tip Cezaaevi'nde tutuklu bulunan Cavit Çağlar'ın bir süre önce hisselerini devrettiği Nergis Holding ve bağlı şirketlere düzenlenen "Son Kredi" operasyonunda, oğlu Mustafa Çağlar, dayısı Şükrü Şankaya ve oğlu Şenol Şankaya'nın da aralarında bulunduğu 11 kişi gözaltına alındı. 
     Bursa Emniyet Müdürü Aydın Genç'in yaklaşık 6 aydır büyük bir gizlilik içerisinde yürüttüğü operasyon kapsamında dün ilk olarak saat 10.00'da Nergis Holding Yönetim Kurulu Başkan Vekili Mustafa Çağlar ile Nergis Holding Yönetim Kurulu üyesi ve Yeşim Tekstil Genel Müdürü Şenol Şankaya, Çağlar'ın beyaz renkli BMW otomobiliyle Acemler'deki Mali Şube Müdürlüğü'ne getirildiler. 
     
     Toplu sağlık kontrolü 
     Ardından da Cavit Çağlar'ın Nergis Holding Yönetim Kurulu Başkanı olan dayısı Şükrü Şankaya, Mali Şube Müdürü Mehmet Varol'un otomobiliyle Emniyet Müdürlüğü'ne getirildi. Nergis Holding'in Yönetim Kurulu Üyesi Necmi Yeşilova, Genel Müdürü İlker Yiğin, Pollyen Genel Müdürü Şerafettin Güzel ile şirketlerin diğer sorumluları da gözaltına alındılar. Zanlılar saat 14.00'te de toplu halde sağlık kontrolü için Bursa Adli Tıp Kurumu'na çıkarıldılar. Gözaltı sırasında 11 zanlının ellerinin kelepçeli olmadığı dikkati çekti. 
     



 SİYASET 


















</TEXT>
</DOC>
