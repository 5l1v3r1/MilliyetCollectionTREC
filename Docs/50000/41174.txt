<DOC>
<DOCNO> 41174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/dunya/tur.html </URL>
<DATE> 2001/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Afrika’ya kuru özür 
     DIŞ HABERLER SERVİSİ 

     Güney Afrika’nın Durban kentinde nihai bildiri konusundaki anlaşmazlık yüzünden bir gün uzayan BM Dünya Irkçılıkla Mücadele Konferansı’nda Avrupa, kölecilik ve sömürgecilik yaptığı için Afrika’dan özür diledi ancak tazminat ödemekten kurtuldu. 
     Güney Afrikalı Kamu Hizmeti Bakanı Geraldine Frasier - Moleteki, dün sona eren konferansta kölelik ve köle ticaretinin insanlığa karşı suçlar olduğunun nihai bildiride kabul edildiğini, kölelik ve sömürgeciliği tanıma biçiminde bir özür ifade edildiğini ve Afrika’ya ekonomik yardım paketi önerildiğini söyledi. 
     
     Tazminat yok 
     Frasier - Moleketi, varılan anlaşmayı önemli bir zafer ve adil bir çözüm olarak değerlendirdi. 
     AB dönem başkanı Belçika’nın Dışişleri Bakanı Louis Michel’in sözcüsü Koen Vervaeke de anlaşmaya varıldığını doğrulayarak, "Kölelik ve tazminat konusunda anlaşmaya vardık, doğru ifade bulundu" dedi. Avrupa Afrika’nın borç yükünü hafifletecek, yeni pazar olanakları yaratacak ve yoksulluğa karşı çalışmalar yapacak. 
     



 DÜNYA 











</TEXT>
</DOC>
