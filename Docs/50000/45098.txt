<DOC>
<DOCNO> 45098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/son/sonspo07.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilyalı yıldız Ronaldo sponsorlarını kaybetme tehlikesiyle karşı karşıya 
</HEADLINE>
<TEXT>

     FC Inter ve Brezilya Milli Takımı'nın yıldız futbolcusu Ronaldo, sakatlığından dolayı sponsorlarını yitirme tehlikesiyle karşı karşıya bulunuyor. 
     2 yıl süren sağ dizindeki sakatlıktan sonra 'sahalara döndü' 
     denilen Ronaldo, geçen hafta UEFA Kupası'ndaki BATE Borisov maçında, ameliyat geçirdiği dizinde çekmeler meydana gelmesi sonucu yeniden tedaviye başladı. 
     Brezilya Milli Takımı ile son maçını 9 Ekim 1999 tarihinde yapan Ronaldo, bu tarihten itibaren milli takımda forma giyemiyor. Yıldız futbolcunun sporsoru Nike'ın, bu gidişattan memnun olmadığı bildiriliyor. 
     Nike'dan yılda 1.5 milyar liret yaklaşık 930 milyar lira kazanan 25 yaşındaki futbolcunun, sözleşmesinde ''en fazla 2 yıl sahalardan 
     uzak kalma'' koşulunun bulunduğu kaydedildi. 
     Nike firmasının, Ronaldo'nun oynamama durumunun sürmesi halendi bu maddeyi yürürlüğe geçireceği öne sürülüyor. Bu haberler hakkında açıklama yapan Ronaldo ise, ''Bu koşulun olduğu doğru ama Nike ile yalnızca ticari değil, dostane ilişkim de var'' dedi. 
     Kulübüyle 2006 yılına dek geçerli sözleşmesinden yılda 7.5 milyar liret alan Ronaldo, diğer sponsoru Pirelli'den de yılda 1 milyar liret kazanıyor. 
     






</TEXT>
</DOC>
