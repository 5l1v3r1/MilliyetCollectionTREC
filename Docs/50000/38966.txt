<DOC>
<DOCNO> 38966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/son/sonspo20.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaykur Rizespor "Galatasaray maçı dönüm noktası.." 
</HEADLINE>
<TEXT>

     Çaykur Rizespor, yarın kendi evinde Galatasaray ile yapacağı maçtan 3 puanla ayrılmayı hedefliyor. 
     Kulüp basın sözcüsü Hasan Külünkoğlu, ligin ilk 2 haftasında 1 puan aldıklarını belirterek, ''Galatasaray maçına dönüm maçı olarak bakıyoruz'' dedi. 
     Külünkoğlu, geçen sezondan daha güçlü bir kadro oluşturduklarını da kaydederek, ''Ancak lige iyi başlayamadık. Galatasaray'ı yenersek, bir hava yakalarız. Geçen sezon büyük takımlarla yaptığımız maçlara takım halinde çok iyi motive olmuştuk. Bu tip maçların atmosferi daha farklı olur. Galatasaray'ı yenerek, ligdeki ilk 3 puanımızla tanışmak istiyoruz'' diye konuştu. 
     Yeşil-mavili takımın toparlanacağını ve taraftarlarını sevindireceğini de ifade eden Külünkoğlu, takıma forvet mevkinde mutlaka bir oyuncu dahil edeceklerini de sözlerine ekledi. 
     Bu akşam maçın yapılacağı Rize Atatürk Stadı'nda son antrenmanını yapacak olan Çaykur Rizespor'un, Galatasaray maçına şu muhtemel 11 ile çıkması bekleniyor 
     Hamidou Kılıçarslan , Koray, Recep, Kürşat, Turan, Serkan, Devran, Aloudji, Ümit Ozan, Tetteh ve Okan. 






</TEXT>
</DOC>
