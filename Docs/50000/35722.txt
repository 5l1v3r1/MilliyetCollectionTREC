<DOC>
<DOCNO> 35722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/06/son/soneko16.html </URL>
<DATE> 2001/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Japon bankalarının kredi notu düşürüldü 
</HEADLINE>
<TEXT>

     Japonya'nın ekonomik yavaşlamanın daha da kötüye gittiğine ilişkin işaretlerin artması üzerine iki uluslararası kredi derecelendirme kuruluşu bu ülke bankalarının kredi notunu düşürdü. 
     Kredi derecelendirme kuruluşu Fitch, 19 Japon bankasının bireysel notunu birer puan aşağı çekti. Notları düşürülenler arasında Tokyo-Mitsubishi, Dai-Ichi Kangyo, Japonya Sınai Bankası ve Sumitomo Mitsui gibi ülkenin en büyük bankaları da bulunuyor. Fitch'in yanı sıra, bir başka tanınmış kredi derecelendirme kuruluşu olan Moody's de Tokyo-Mitsubishi Bank'ın mali güçlülük notunu D 'dan D'ye düşürdü. Kredi kuruluşlarının hareketi Japon bankacılık çevrelerinde tepki yarattı. Japonya'da bankacılık sektörünü düzenleyen kurumlar arasında olan Mali Hizmetler Ajansı'nın yetkilisi Şoci Mori, Fitch ve Moody's'in not düşürme kararının yanlış ve üzücü olduğunu belirterek, Japon bankalarının batık alacaklarının sınırlı olduğunu ve önemli bir risk oluşturmadığını söyledi. 







</TEXT>
</DOC>
