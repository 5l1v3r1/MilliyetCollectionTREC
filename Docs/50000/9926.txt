<DOC>
<DOCNO> 9926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/04/siyaset/siy03.html </URL>
<DATE> 2001/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırat değil İslamköylü’ 
</HEADLINE>
<TEXT>

Süleyman Demirel AP ve DYP’nin simgesi kıratı’ Çiller’e devrederken, doru’ atı İslamköylü’yü de MHP’li Bakan Mirzaoğlu’na hediye etti... 
     ESRA KURT İstanbul 

     Siyasi hayatını, "şaha kaldıracağım" diyerek dilinden düşürmediği "kırat" üzerinden yaklaşık 40 yıldır sürdüren Süleyman Demirel, Cumhurbaşkanlığı makamına çıkarken atının dizginlerini Tansu Çiller’e teslim etmişti. DYP’lilerin gönlünde "kırat"ın gerçek sahibi olma konumunu sürdüren Demirel’in 1995’ten beri "İslamköylü" adında doru bir ata sahip olduğu ortaya çıktı. İşte Demirel’in, gerçek bir at sahibi olmasının öyküsü 
     
Tüzük at sahibi yaptı      İstanbul’da, sakatlanan jokeylere parasal destekte bulunmak amacıyla kurulan Jokey Yardımlaşma Sandığı’nda biriken paralar, bir süre sonra tüzükten kaynaklanan bir sorun nedeniyle kullanılamadı. 
     
Demirel’e hediye      Dernek Başkanı Süleyman Akdı, biriken paraları kurtarmak için, dönemin Cumhurbaşkanı Süleyman Demirel’den yardım isteme ve kendisine at hediye etme önerisini getirdi. Ardından doru renkli İngiliz atı 1 milyar liraya satın alındı. Akdı, "İslamköylü" adı verilen atı Demirel’e hediye etti. Atı, antrenör Ata Özkan’a teslim eden Demirel, atın yarışlardan elde edeceği kazancın vakıflara bırakılmasını istedi. Kendisi ise hiçbir şey talep etmedi. 
     Demirel’in atı "İslamköylü", 1999’da biri Adana, diğeri İstanbul’da iki yarışa katıldı. Adana’da, tabelaya bile giremeyen İslamköylü, İstanbul’daki yarışta ise jokey Süleyman Akdı’nın biniciliğinde, fotofiniş ile 2.’lik kazandı. Bu yarışın ardından tendonlarında kopma olan atın yarış hayatının sona erdiği açıklandı. Uzmanların da "yarış koşamaz" raporu verdiği İslamköylü, binek atı olarak kullanılmak üzere Ankara Atlı Spor Klübü’ne gönderildi. Atı ile ilgilenemeyen Demirel, son olarak İslamköylü’yü Devlet Bakanı Ramazan Mirzaoğlu’na hediye etti. 
     
Yarış atı sahibi ünlüler      Fenerbahçe Başkanı Aziz Yıldırım, futbolcu Sergen Yalçın, Kıyı Emniyeti Gemi Kurtarma İşletmesi Genel Müdürü Hücum Tulgar, tiyatrocu İlyas İlbey, işadamı Osman ve Emrah Hattat, eski milli futbolcu Rıdvan Dilmen, Şişli eski Belediye Başkanı Gülay Aslıtürk’ün babası İlyas Çokay, Gülay Aslıtürk’ün eski eşi Sadrettin Atığ. 
     


 SİYASET 












</TEXT>
</DOC>
