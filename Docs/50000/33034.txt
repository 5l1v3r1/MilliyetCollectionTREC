<DOC>
<DOCNO> 33034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/son/sondun11.html </URL>
<DATE> 2001/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Pekin'de 20 bin memur, Olimpiyatlar için İngilizce öğreniyor 
</HEADLINE>
<TEXT>

     2008 Olimpiyat Oyunlarına evsahipliği yapacak Çin'in başkenti Pekin'de yaklaşık 20 bin memurun şimdiden İngilizce öğrenmeye başladığı bildirildi. 
     Pekin belediyesinden yapılan açıklamada, olimpiyatlar dolayısıyla kente akın edecek yabancı turistlerle kolay iletişim sağlanabilmesine yönelik olarak 20 bin memurun şimdiden İngilizce dersi almaya başladıkları belirtildi. 
     25 derslik kurs görecek memurların, basit konuşmalar yapabilecek düzeyde İngilizce öğrenecekleri bildirilen açıklamada, zihinlerine en az 300 cümle kaydetmeleri beklenen memurların, yabancı turistlerin para çekme, başkentteki trafik işaretlerini anlayabilme gibi gündelik küçük sorunlarını çözmede yardımcı olacakları ifade edildi. 
     Pekin yönetiminin, aynı gerekçeyle İngilizce bilen 100 bin memurunun dil seviyelerini yükseltmeyi planladığı da belirtiliyor. 






</TEXT>
</DOC>
