<DOC>
<DOCNO> 17045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/son/sondun05.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Eminem Londra'da ev bakıyor 
</HEADLINE>
<TEXT>

     İngiltere'de ev satın alan ünlü şarkıcı Madonna ve diğer tanınmış simalar arasına rap şarkıcısı Eminem de katılmaya hazırlanıyor. 
     Sun gazetesinin haberine göre, Grammy müzik ödülü sahibi rap sanatçısı, İngiltere'ye yapacağı ilk ziyarette büyük olasılıkla başkent Londra'da bir ev bakacağını söyledi. 
     'İngiltere'yi seviyorum ve geçen yıl orada çok zaman geçirdim'' diye konuşan Eminem, bir ev arama planı olduğunu, ancak nerede bakacağını bilmediğini, kendisi adına bunu yapacak kimseler bulunduğunu kaydetti. 
     Sun gazetesi, gerçek adı Marshall Bruce Mathers III olan Eminem'in, Ağustos ayıda İngiltere'de katılacağı iki festival sırasında evi araştıracağını yazdı. İngiliz film yönetmeni Guy Ritchie ile evlenen Madonna, Londra'da Hyde Park yakınında 8.11 milyon dolara yaklaşık 10 trilyon TL ev satın almıştı. Londra'da Notting Hill, Kensington ve Chelsea gibi bölgeler ünlü simaların gözde mekanları arasında bulunuyor. Başkentte evi bulunanlar arasında, film yıldızı Hugh Grant, pop şarkıcısı Robbie Williams ile ayrılan film yıldızları Tom Cruise ve Nicole Kidman yer alıyor. 




</TEXT>
</DOC>
