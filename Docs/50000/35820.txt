<DOC>
<DOCNO> 35820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/spor/spo05.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Şampiyon kim olacak 
</HEADLINE>
<TEXT>

Efsane Sürecek mi Türk spor basınına yön veren usta kalemler, Fenerbahçe’nin yine tacı takacağı görüşünde birleştiler. Ünlü yazarlar, kadronun daha da güçlenmesinin yanı sıra yönetimin desteğine de dikkat çektiler 
Medyanın ustaları yanıtladıMİLLİYET, 2001-2002 futbol sezonu öncesi medyanın nabzını tuttu. Türk basınının önde gelen spor yazarları, Süper Lig öncesi "süper anket"in sorularını yanıtladı. "43. kez perdelerini açacak ligi, bu kez kim şampiyon olarak tamamlayacak " 

     F.BAHÇE Mİ 
     Efsane kaldığı yerden devam edecek mi Kadrosunu genişleten, Şampiyonlar Ligi’ne kalmayı hedefleyen Kanaryalar, zirvedeki yerlerini koruyabilecekler mi 
     
     G.SARAY MI 
     Türkiye’yi dört yıllık muhteşem zaferlerle yerinden oynatan CimBom eski günlerine dönecek mi Kadrosundan önemli isimleri Avrupa’ya kaptıran Aslan, yenilenmiş görüntüsüyle taraftarlarını sevindirecek mi 
     
     BEŞİKTAŞ MI 
     Futbolun Kara Kartal’ı, yıllardır çektiği şampiyonluk hasretine bu sezon noktayı koyabilecek mi Genç kadrosu ve Daum’uyla, Süper Lig’deki zorlu yarışa katılabilecek mi 
     Ya da Süper Lig, süper bir sürprizle mi sona erecek 
     Medyanın usta kalemleri, tecrübeli yorumcuları bu soruların yanıtlarını gönüllerinde yatan aslanı dikkate almadan sadece MİLLİYET okurları için verdiler. 
     
Usta kalemler daha lig başlamadan büyük çoğunlukla Fenerbahçe’yi şampiyon ilan ettiler. Gerekçeleri geçen yılın şampiyonu Sarı Kanarya’nın rakiplerine oranla daha oturmuş bir kadro ve yıldızlara sahip olmasında odaklanıyordu. 
Oylarını Fenerbahçe’den yana kullanan ustalar şampiyonluk yolunda Teknik Direktör Mustafa Denizli’yi avantaj olarak ileri sürdüler. Ayrıca Türkiye’deki krizi en az hisseden kulüp olarak Fenerbahçe’yi gösterdiler ve Başkan Aziz Yıldırım’ın olası bir şampiyonlukta Denizli kadar önemli rol üstleneceğini belirttiler. 
Yorumcuların çekince koydukları ilk nokta geçen sezon sahasında oynadığı tüm maçları kazanan Fenerbahçe’nin "mabed" havası yaratan tribünlerindeki inşaat oldu. Transferleri yeterli bulmayan ve Rapajiç’in geleceğinden korkan spor yazarları da vardı. 

"Banko Fenerbahçe"      Togay Bayatlı Milliyet Spor Yazarı 

     "Şampiyonluk süreklilik ister. Her hafta hem içerde, hem deplasmanda kazanmak ve puan almak için oynamalısın. Beşiktaş ve Trabzonspor’un yeni oluşturdukları kadroları kısa sürede bu sürekliliği gösteremez düşüncesindeyim. Bu nedenle lig maratonunda finişe, Fenerbahçe ve Galatasaray’ın gideceğini düşünüyorum. Galatasaray’ın mali sorunları, kulüp içi çalkantılar, Emre, Okan, Hagi ve Fatih gibi futbolcuların transferi, elbette bazı sorunlar yaratacaktır. Fenerbahçe’de ise böyle bir problem yok. Geçen yılki kadrosunu korudu. Üstelik Oktay ve Ümit gibi iki yıldız futbolcu kazandı. Bir teraziye koyarsak, ağır basan taraf Fenerbahçe olacaktır. Banko Fenerbahçe. 
     
"Huzurlu ortam başarıyı getirir"      Attila Gökçe Milliyet Spor Yazarı 

     "Fenerbahçe yeni sezonda şampiyonluğun en güçlü adayıdır. Kulüplerimizi saran para bunalımından ve kaynak sıkıntısından en az etkilenen, belki de hiç etkilenmeyen Fenerbahçe oldu. Bu huzurlu ortam, başarının ve verimliliğin artması adına çok önemli etken. Ayrıca moral olarak şampiyonluk unvanı taşıyor. Bu unvanla sezona başlamak çok önemli bir avantaj. Kadrosundan hiç kimseyi kaybetmedi, çok az transfer yaptı. Yaptığı transferlerin hepsi de isabetli ve gerekli. Özellikle Oktay’ın transferi çok şey kazandıracak ve santrfor mevkiinde Andersson ağırlığından Fenerbahçe’yi uzaklaştıracaktır. Hoca, yönetim, taraftar ve kadro beraberliğini koruyarak bu sezon da şampiyonluğun en iddialı ekibi olacaklardır" 
     
"Fenerbahçe daha şanslı"      Şansal Büyüka Show TV Spor Müdürü 

     "Futbolda peşin konuşmak doğru değil. Ancak zengin ve iş bitirici yönetimi ve geçen yıla oranla kaliteli ve daha geniş kadrosuyla, şampiyonluğu alışkanlık haline getiren hocasıyla, Fenerbahçe’yi daha şanslı görüyorum. Galatasaray’ın devam eden transferlerinin dengeyi değiştirebileceğini de unutmamak gerekir. Beşiktaş’ın bu yarışta en büyük kozunun Daum olacağını düşünüyorum. Kadro olarak Beşiktaş’ın, Fenerbahçe ve Galatasaray kadar zenginliğe sahip olmadığı inancındayım." 
     
"Rakipler kan kaybetti"      Necil Ülgen Fanatik Genel Yayın Yönetmeni, Milliyet Spor Müdürü 

     "Fenerbahçe şampiyonluğun favorisi. Daha oturmuş ve daha geniş bir kadroya sahip. Ayrıca rakipleri büyük ölçüde kan kaybetti. Galatasaray’da kadro olarak ciddi bir zayıflama var. Yeni bir ekip oldu, futbolcular arasındaki uyum zaman alır. Beşiktaş’ın durumu da Galatasaray’a çok yakın. Bu nedenle Fenerbahçe, yarışa oldukça avantajlı başlayacak." 
     
"Kenetlenmiş Fenerbahçe"      Erdoğan Şenay Milliyet Yazarı 

     "Yeni sezonda Fenerbahçe şampiyon olur. Nedenleri mi Galatasaray ile varolan ebedi rekabetin getirdiği kesişme noktası, Fenerbahçe’nin camia olarak birbirine kenetlenmesi, birinci ligdeki teknik adamlar içinde en büyük Türk antrenörünün Mustafa Denizli oluşu sadece bir kaçı. Ayrıca Fenerbahçe’nin en borçsuz ve para harcama kolaylığına sahip olan bir takım olması da, benim keskin düşüncemi destekleyen en büyük unsur." 
     
"Tablo bozulacak"      Devrim Sağıroğlu Hürriyet Spor Yazarı 

     "Fenerbahçe’nin yarışta büyük avantajı var. Ancak bu arada stadının yıkılan bölümü de dezavantaj oluşturacaktır. Bu yıkımla o inanılmaz efsanevi tablodan önemli bir bölüm eksildi. Sahasındaki avantajından olabilir. Geçen sezon içerde rakiplerine bir puan bile vermediği halde şampiyonluğa son haftada ulaşabildi. Bu sezon bu negatifliği düşünerek deplasman fobisini üzerinden atabilirse şampiyonluğa zorlanmadan ulaşır düşüncesindeyim. Galatasaray çok önemli 6 oyuncusunu yitirdi. Buna rağmen Beşiktaş’ın rakibi olur. Beşiktaş ise bu yarışta süprizden öteye gidemez." 
     
"Fenerbahçe’nin işi kolay"      İhsan Topaloğlu CNN Türk Spor Müdürü 

     "Favori Fenerbahçe, plase Galatasaray, sürpriz Beşiktaş. Fenerbahçe’nin diğerlerine oranla lige şampiyon unvanıyla başlaması bir avantaj. Ekonomik sıkıntılardan arınmış kulüp olması, geçen yılı şampiyon olarak noktalayan kadronun daha uyumlu ve güvenli bir şekilde lige başlayacak olması Fenerbahçe’nin işini kolaylaştıracak. Galatasaray hemen hemen yüzde ellisi değişen bir takım. Ayrıca büyük dezavantajın da Teknik Direktör Lucescu olduğunu düşünüyorum. Beşiktaş ise iyi bir teknik direktöre sahip olmasına rağmen ligin zirvesini yakalayacak bir takım oluşturamadı." 
     
"Yıldırım büyük güç"      Güven Taner Fanatik Spor Yazarı 

     "Birkaç yıldır "şampiyon kim olur " sorusuna yanıt vermekte güçlük çekmedik. Galatasaray bu konuda tartışılmaz favoriydi. Bu özelliği bu yıl Fenerbahçe ele geçirdi. Elindeki şampiyon kadrosunun üstüne Ali Akdeniz, Ümit Özat ve Hakan Bayraktar gibi önemli transferler yaptı. Parasal bir sorunu yok ve öyle bir başkana sahip ki, her Fenerli onun tüm problemleri çözeceğine inanıyor, ona güveniyor. Aziz Yıldırım çok büyük bir güç. Teknik adam da artık kadrosunu tanıyor. Elindeki takım oturmuş durumda. Ve en önemlisi kulüp içindeki muhalifleri bile artık ona sıcak bakmakta." 
     
"Sorunun cevabı Fenerbahçe’dir"      Talay Erker Star Spor Yazarı 

     "Şampiyonluğa yarışan takımlar içinde para sorunu olmayan tek takım Fenerbahçe olduğuna göre sorunun cevabı da ortadadır. Aynı kulvarda yarışacağı rakiplerinden Beşiktaş ve Trabzon baştan aşağı yenilendi, uyum sorunu yaşayacak. Galatasaray ise önemli futbolcularını kaybetti. Yaptığı transferler asla ve asla gidenlerin yerini dolduracak güçte değiller. Fenerbahçe uyum zorluğuna rağmen geçen sene şampiyon olmayı becerdi. Bu kadroyu yerinde transferlerle daha da güçlendirdi. Bana göre şampiyonluğun tartışmasız tek favorisidir." 
     
"Kadro genişledi"      Ömer Üründül Milliyet Spor Yazarı 

     "Favorim Fenerbahçe. Herşeyden önce geçen sezonun morali var. Her ne kadar eksiklerini giderici transferler yapılmasa da, alınanlar bireysel olarak iyi futbolcular. Kadro daha da genişledi, alternatifler çoğaldı. Galatasaray ve Beşiktaş da bu sezon Fenerbahçe ile birlikte zirveyi zorlarlar. Özellikle Beşiktaş’ın bu sezon çok daha başarılı sonuçlar alacağını tahmin ediyorum." 
     
"Tehlikeye dikkat "      Kemal Belgin Kanal 7 Spor Müdürü 

     "Fenerbahçe geçen yılki kadrosunu korumanın yanı sıra kalitesini fazla artırmadan genişletti. Galatasaray orta sahasına alternatifli kullanmayı sağlayacak iki oyuncu alırsa bu iş yine Fenerbahçe ve Galatasaray arasında geçer. Beşiktaş’ı tek cephede mücadele edecek olsa da dağınıklık, belirsizlik ve kargaşa içinde görüyorum. Trabzon da iyi işler yapabilecek bir görüntüde. Fenerbahçe’nin birbirine çok denk 20 futbolcusu var. Statü gereği bunların beşi mutlaka tribünde oturacak. İşte burada tehlikeye dikkat. Hatırgönül ya da otoritesizlik böyle bir oluşumda giderilemezse Fenerbahçe dıştan çok önce içindeki bu rakiple mücadele etmek zorunda kalır ve en önemli dezavantajı da bu olur düşüncesi içindeyim." 
     
"Denizli büyük avantaj"      Cemal Alkan BRT Spor Müdürü 

     "Mustafa Denizli faktörü Fenerbahçe için önemli bir avantaj olacaktır. Geçen yıl takımın hamurunu iyi yoğurdu ve şampiyon yaptı. Bu sene o hamuru daha iyi şekillendirir ve ciddi puan farkıyla şampiyon olur. Beşiktaş hala arayış içinde ve bir takım şeyleri oturtamadı. Galatasaray çok kan kaybetti. Kim ne derse desin Lucescu çok kaliteli bir hoca olmasına karşın, takım futbolcular açısından önemli kayıplar verdi. Bu nedenler son yıllarda alıştığımız Galatasaray’ı görmemizi engeleyecektir" 
     
"Beşiktaş kapalı kutu"      Faik Çetiner ATV Spor Müdürü 

     "Rakiplerinin ciddi şekilde güç kaybettiği gerçeği göz önüne alınırsa, Fenerbahçe bu yarışta elbette büyük bir avantajın sahibi. Ancak Beşiktaş’ta tam bir kapalı kutu. Bir açılsın görelim. Beşiktaş’ın sürpriz yapabileceği düşüncesindeyim. Daum çok tecrübeli bir hocadır ve macera aramaz. Şampiyonluğa oynayabilecek bir yıllık bir takım kurdu sanıyorum. Galatasaray da gücünden kaybetmiş gibi görünüyorsa da sonuçta oturmuş bir takım. Yüzdeyi Fenerbahçe 45, Galatasaray 30 ve Beşiktaş 25 olarak paylaştırabiliriz." 
     
"Şampiyonluk bir bütündür"      Onur Belge Fanatik Spor Yazarı 

     "Fenerbahçe geçen yıl başladığı takım yenileme operasyonunu başarılı bir şekilde tamamlamak üzere. Bu arada eski yeniler de, hem bir yıl deneyim kazandı, hem de bu oluşum içinde şampiyonluk gördüler. Ayrıca şampiyonluk olgusu bir bütündür. Başkan Aziz Yıldırım ve yöneticilerin, futbol takımının gidişatının yanında, kulübün her yönden müesseseleşmesi, tesislerinin yenilenmesi açısından yaptıkları da ortada. İşte bu görüntü şampiyonluğa gidişte ek bir destek sağlayacaktır. Gençlere yönelinmesi de işin cabası." 
     
"Efsane başlıyor"      Ali Sami Alkış Türkiye Spor Yazarı 

     "Fenerbahçeyi yakın görüyorum. Çünkü bu tahminimi saha içi sonuçlarının çok ötesinde, Fenerbahçe’nin kendi içindeki yaşadığı alışagelmemiş gelişmeler nedeniyle söylüyorum. Grup çatışmaları tamamen sona erdi. Fenerbahçe başkanının yılbaşında yaptığı jest Türk futbolunda pek görülmemiş bir olaydı. Başkan, futbolcuların eşlerini ve kız arkadaşlarını Samandıra’da toplayıp hep birlikte eğlendi ve başarıyı birlikte paylaşacağız diyerek önemli bir mesaj verdi. Futbolcuların geçen yıldan kalma şampiyonluk primlerini toplayıp personele dağıtmaları, Galatasaray’ın uzattığı dostluk elini sıcacık karşılamaları Fenerbahçe’nin farklı odaklarda yol almaya başladığının göstergesidir. Bu da Galatasaray gibi kalıcı başarılar peşinde olduklarının imajını verdi. Bu süreç mutlaka şampiyonlukla ödüllenmelidir. Efsane döndü dediler, efsane dönmedi şimdi başlıyor." 
     
"Galatasaray güç kaybetti"      Sadık Söztutan Türkiye Spor Müdürü 

     "Geçen yılın galibi Fenerbahçe kadrosuna takviye yaparken, mağlubu Galatasaray güç kaybetti. Galatasaray’a gelenler gidenlerin kalitesinde değil. Beşiktaş ise hala piknikte top oynayan liseli öğrenciler gibi. O sakat, bu sorunlu. Toparlanıp bence yarışı kovalaması zor. Evet, ibre Fenerbahçe’yi gösteriyor." 
     
"Oktay ve fikstür avantajı var"      Alaettin Metin Akşam Spor Yazarı 

     "Zirve yarışı bu sene Fenerbahçe ile Galatasaray arasında geçer ama bana göre Fenerbahçe bir adım önde. Nedeni de geçen sene şampiyon olan kadrosunu bu sezon kaliteli ve iyi oyuncularla takviye etmesi. 82 golle en çok gol atan takımdı. Ama ilk 10 da gol kralı yoktu. Bu sene Oktay gibi bir golcüsü ve ilk beş maçı kendi sahasında oynamak gibi bir fikstür avantajı var. Trabzon bu yarışa giremez. Beşiktaş’ta ise Daum gibi büyük hoca var. Hırsını ve inancını futbolculara aşılayabilirse Beşiktaş da sürpriz yapabilir. 
     
"Fenerbahçe rakipsiz"      Selçuk Yula Star Spor Yazarı 

     "Rakipsiz bir şekilde Fenerbahçe olur. Geçen sene yeni kurulmuş bir takımdı ve şampiyon olması önemli bir olaydı. Şimdi rakipleri takım kurmaya çalışırken Fenerbahçe’de hazır takım var. Yeni alınanlar da Mustafa Denizli’nin istediği ve takıma uyum sağlayacak futbolcular. Fenerbahçe’de ilk on birde oynayabilecek kapasitede 22 futbolcu var. Bu da Fenerbahçe’nin Avrupa’da iddialı olduğunu gösteriyor. Tek dezavantajı maraton tribünün yıkılmış olması." 
     
     YARIN NOSTALJİ BİTECEK Mİ 




 SPOR 
























</TEXT>
</DOC>
