<DOC>
<DOCNO> 1459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/spor/spo02.html </URL>
<DATE> 2001/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bizde golcü çok’ 
</HEADLINE>
<TEXT>

Denizli, "Andersson yok diye ekstra golcü yaratmak çabasında değilim" dedi 
     YUSUF KOBAL 

"Herkes ulaşabiliyor"      FENERBAHÇE Teknik Direktörü Mustafa Denizli, takımının ilk yarıda ortaya koyduğu tabloya bakıldığında gol şansının belli bir oyuncu üzerine odaklanmadığını söyledi. Denizli, "Andersson yok diye ekstra golcü yaratmak çabasında değilim. Bizde golcü çok. Herkes sonuca ulaşabiliyor" ifadelerini kullandı. 
     
"Yükselişimiz sürüyor"      DENİZLİ, futbolcularının şu anda çok iyi durumda olduklarını vurguladı ve "Bazı kesimleri tatmin etmese de takımda hep yukarı giden bir grafik görürüz. Yükselişimiz sürüyor. Lige kadar antrenman tempomuzu aynı şekilde devam ettireceğiz. Kadroya kattığım genç oyuncular da çok iyi çalışıyorlar" dedi. 
     
Andersson iddiaları      FENERBAHÇE’de Andersson’un İsveç’te kuvvet antrenmanlarına başladığı, kendisine iyi bakması halinde 6 hafta sonra oynayabileceği bildirildi. Ancak İstanbul Teknik Üniversitesi Beden Eğitimi Bölümü’nün düzenlediği panele katılan Prof. Dr.Sarp Yener, "İyileşmesi sürprizdir" iddiasında bulundu. 
     YENER, Andersson’un sakatlığını "yorgunluk kırığı" olarak adlandırdı ve "33 yaşındaki bir sporcunun sakatlandıktan sonra toparlanıp, eski gücüne ulaşması zor. Fenerbahçe, Andersson umudunu taşımamalı. İyileşirse sürpriz olur. Ya iyileşemezse " ifadelerini kullandı. 
     
Ağır tempo      LİGİN ikinci yarısının hazırlıklarını Samandıra’da sürdüren Fenerbahçe’de Denizli’nin ağır tempolu çalışması dün de devam etti. Bir saat 15 dakika süren antrenmanda oyuncularına dayanıklılık programı uygulayan Denizli, ardından da çift kale maçla idmanı tamamladı. Mirkoviç ile Johnson çalışmaya katılmadı. 
     
İnsiyatif Denizli’deHÜSEYİN YAVUZ 
     FENERBAHÇE’de sezon başından bu yana ikinci doktor da görevden alınırken, Asbaşkan Murat Özaydınlı bu konuyla ilgili tartışmaya nokta koydu. Özaydınlı, fenerlist üyelerine yaptığı açıklamada sezon başında Asım Baykan’ın, Andersson’un sakatlanmasından önce de doktor Cengiz Dinç’in Denizli tarafından görevden alındığını bildirdi. Özaydınlı, "Doktor çalıştırma insiyatifi Denizli’de" dedi. 
     


 SPOR 




















</TEXT>
</DOC>
