<DOC>
<DOCNO> 5287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/spor/spo05.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte kupada yarı final eşleşmeleri 
</HEADLINE>
<TEXT>

Fenerbahçe Galatasaray 
Beşiktaş Gençlerbirliği 
     FUTBOLDA Türkiye Kupası yarı final maçlarının kuraları, İstanbul’da çekildi. Kura çekimi sonrasında yarı finalde eşleşmeler Fenerbahçe - Galatasaray, Beşiktaş - Gençlerbirliği şeklinde oldu. Türkiye Kupası yarı final maçları, Fenerbahçe - Galatasaray 7 Şubat’ta, Fenerbahçe Stadı’nda Beşiktaş - Gençlerbirliği ise 8 Şubat’ta İnönü Stadı’nda tek maçlı eleminasyon sistemine göre yapılacak. 
     
Beş yıl sonra buluştular      KUPANIN yarı finalinde eşleşen Fenerbahçe ile Galatasaray, 5 yıl aradan sonra kupada karşı karşıya gelecek. İki ekip en son 1995 - 96 sezonunda finalde karşı karşıya gelmiş ve gülen taraf uzatma dakikaları sonunda Galatasaray olmuştu. Fenerbahçe ile Galatasaray arasında yapılan maçların genelinde rakibinden önde bulunan Fenerbahçe, üstünlüğünü Türkiye Kupası maçlarında ise ezeli rakibine kaptırdı. 
     
Cim-Bom’un üstünlüğü var      EZELİ rekabetin genelinde önde bulunan Fenerbahçe, kupa maçlarında ise galibiyet sayısında 11 - 3 geride bulunuyor. Ezeli rakipler, kupada 12 kez eşleşti. Bu eşleşmelerde 10 kez Galatasaray, 2 kez de Fenerbahçe turu geçti. Toplam 22 maçtan 11’ini Galatasaray, 3’ünü Fenerbahçe kazandı, 8 maç da berabere sonuçlandı. Sarı - Kırmızılı takımın attığı toplam 33 gole, Sarı - Lacivertliler 25 golle yanıt verdi. 
     
Kadıköy’de Fener kazanamadı      İKİ takım, kupada 15 kez İnönü, 4 kez Fenerbahçe, 3 kez de Ali Sami Yen Stadı’nda karşı karşıya geldi. Fenerbahçe, kendi sahasında oynadığı 4 maçta da ezeli rakibine skor olarak üstünlük sağlamayadı. Kadıköy’deki 4 kupa maçından 3’ü berabere sonuçlanırken, birini Galatasaray kazandı. 
     
Üç büyükler 8 yıl sonra      TÜRKİYE Kupası’nda üç büyükler en son 1992 - 93 sezonunda yarı finalde bir araya gelmişti. Beşiktaş, Galatasaray ve Fenerbahçe sekiz yıl aradan sonra tekrar ilk dört takım arasına adını yazdırdı. Üç büyüklerden Fenerbahçe ve Galatasaray son olarak 1994 - 95 yılında yarı finalde eşleşti. Devler bu tarihten sonra bir daha bir araya gelmemişti. 
     


 SPOR 






























</TEXT>
</DOC>
