<DOC>
<DOCNO> 47630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/magazin/mag01.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Gel günaha girelim Banderas .. 
</HEADLINE>
<TEXT>

Ebru Şallı, bir sevişme sahnesinde birlikte oynayacağı tek erkeği açıkladı Antonio Banderas 
     BİRSEN ALTUNTAŞ 

     KANAL D için bir pazar eğlence programı sunmaya hazırlanan ünlü manken Ebru Şallı, beğendiği ve kendisine yakıştırdığı tek erkeğin Hollywood’un yakışıklı aktörü Antonio Banderas olduğunu itiraf etti. Türkiye’de iyi sevişme sahneleri çekilmediğini savunan Şallı, bir filmin sevişme sahnesinde de, sadece ve sadece Banderas ile oynayacağını belirtti. 
     
     Harun’u ona’ benzetiyor 
     HATTA Şallı’nın Banderas tutkusu öylesine büyük ki, 2.5 yıldır birlikte olduğu YKM Mağazaları’nın veliahtı Harun Tan da seksi mankenin isteğiyle ünlü aktöre hızla benziyor. Şallı, bu durumu şöyle açıklıyor "Ben istedim diye 14 kilo aldı. Saçlarını uzattı, kirli sakal bıraktı. Sadece benim istediklerimi giyiyor. Böylece her geçen gün Banderas’a daha çok benziyor." 
     



 MAGAZİN 















</TEXT>
</DOC>
