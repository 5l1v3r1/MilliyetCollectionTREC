<DOC>
<DOCNO> 38139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/21/dunya/dun02.html </URL>
<DATE> 2001/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Küreselleşme karşıtları fişlenecek 
</HEADLINE>
<TEXT>

Zengin ülkeler, korkulu rüyaları haline gelen küreselleşme karşıtlarına karşı ortak istihbarat havuzu kuracak 
     GÜVEN ÖZALP Brüksel 

     Avrupalı liderlerin korkulu rüyası haline gelen ve güvenlik birimlerini silah kullanmaya kadar iten küreselleşme karşıtı gösterilere katılanlara yönelik olarak fişleme sistemi uygulanacak. Avrupa Birliği, güvenlik ve istihbarat birimlerine gösteriler sırasında şiddete başvuranların belirlenmesi ve izlenmesi talimatını verdi. 
     Bu talimat Birlik sınırları içinde şu ana kadar eşine pek rastlanmayan derecede bir gözetleme’ anlamına geliyor. Bir bakıma AB’nin çok önem verdiği özgürlüklerin de sınırlanması anlamına gelecek olan bu uygulamayla gösterilere katılanlara ilişkin bilgiler bir bilgi merkezinde toplanıp diğer ülkelerin kullanımına da açılabilecek. 
     
     İlk deneme Belçika’da 
     Temeli geçen ay atılan önlemler çerçevesinde polis ya da istihbarat birimleri kamu düzeni ve güvenlik açısından tehdit oluşturabilecek kişi ya da grupları izlemeye alabilecek. Bu kişiler sonraki zirveler açısından potansiyel suçlu’ olarak görülecek. 
     Her AB ülkesinde göstericilerle ilgili bilgilerin analiz edileceği merkezler kurulmasını da amaçlayan yeni uygulama çerçevesinde protestocular karşısında ne yapacağını şaşıran’ polis birimlerine de gösteri eğitimi’ verilecek. 
     AB’nin yürürlüğe sokmaya hazırlandığı bu önlemlerin etkisinin ölçüleceği ilk platform Belçika olacak. 
     



 DÜNYA 











</TEXT>
</DOC>
