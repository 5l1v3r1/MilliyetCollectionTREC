<DOC>
<DOCNO> 21091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/siyaset/siy02.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da bunlar konuşuluyor 
</HEADLINE>
<TEXT>

Yılmaz - Tantan bombası şimdi patlayacak 
Devlet Bahçeli, Kemal Derviş’in "milliyetçilik" söylemine kızdı 
DGM Savcısı Talat Şalk’ın "dalgınlığını" yakalayan ünlü hukukçu kim 
Bakanlar "telekulak" korkusundan televizyonlarının sesini sonuna kadar açıyor 
Çevre Bakanı ile Ediz Hun kayıp ağaçları arıyor 
Tek bir k ğıdını imzalamam      Jandarma Genel Komutanlığı’nın ANAP Genel Başkanı Mesut Yılmaz’a yönelik sert açıklamalarıyla su yüzüne çıkan Sadettin Tantan - Yılmaz gerginliği, önümüzdeki günlerde en kritik aşamasını yaşayacak. Tantan, jandarmanın açıklama yetkisine kaynaklık eden ve Turizm Bakanı Erkan Mumcu ile liderini karşı karşıya getiren ünlü yönergeye ilişkin değişikliğe onay hakkında son kararını verecek. Yılmaz, yeni yönerge yapılarak Jandarma Genel Komutanlığı’nın İçişleri Bakanı’nın "onayı" olmadan açıklama yapamayacağının hükme bağlanmasını istiyor. İran’dan dönen Tantan ise sessiz. Yılmaz’ın "Tantan direnirse ne olacak " diye soran yakın çevresine şu yanıtı verdiği belirtiliyor "Tantan bu yönergeyi imzalamazsa, ben de ondan gelen tek bir kararnameyi imzalamam." 
     
Derviş’in milliyetçiliği      Devlet Bakanı Kemal Derviş’e yönelik eleştiri dozunu artıran MHP Lideri Devlet Bahçeli’yi "tetikleyen" sözlerin, Derviş’in "milliyetçi - muhafazak r" söylemi olduğu belirtiliyor. Bahçeli, son yurtdışı gezisinde, Türkiye’nin Ortadoğu, Orta Asya ve Batı arasındaki konumuyla Müslüman bir ülke olarak gücünü anlatan ve Türk milliyetçiliğine dönük söylemiyle dikkat çeken Derviş için şöyle demiş "Milliyetçilik konusu çok hassas ve siyasi bir konudur. Bu tür konularda hükümeti ve dış politikamızı bağlayıcı yorumlar yapması doğru değil. İkide bir kalkıp ABD Hazine Bakanı’nın ağzından konuşur gibi Bu Türkiye’nin son şansıdır’ demesi de milli onurumuza dokunuyor." 
     
Telekulak sağır edecek      Bakanların Başbakanlık merkez binasındaki makam odalarından son günlerde haber kanallarındaki spikerlerin sesleri dalga dalga yükseliyor. Bunun nedeni, kabine üyelerinin gün boyu akan haberlere olan ilgisindeki artış değil. Telefon dinleme tartışması en çok onları rahatsız etmiş. Özellikle "gizli ve önemli" telefon konuşmalarına başlamadan önce televizyonlarının sesini mümkün olduğunca yükseltiyorlar. Bu önlemin "frekans kırmayacağı" açık, ama kabine üyeleri, hiç değilse cümlelerinin net anlaşılmamasının yolunu böyle bulmuş. 
     
Şalk’ın hatasını hukukçu çıkardı      Beyaz Enerji İddianamesi ortaya çıkınca, Mesut Yılmaz Safa Giray ve Cengiz Altınkaya’nın Yüce Divan yargılaması sırasında savunmalarını yapan ünlü ceza hukukçusu Prof. Zeki Hafızoğulları’nı çağırdı. "Bu iddianameyi ve Cumhur Ersümer’in durumunu lütfen inceleyin" dedi. Hafızoğulları’nın iddianamede bulduğu hukuki olarak yanlışlık taşıyan yönlerden biri de ANAP’ın rüşvet çarkından 50 milyon dolar menfaat sağladığı yönündeki ifadeydi. Savcı Şalk’ın "dalgınlığına gelen" bu büyük yanlışı ortaya çıkaran, ünlü hukukçu oldu. 
     
Bakanla vekil valiye karşı      Ankara Valisi Yahya Gür’ün başkentin göbeğinde misafirhane yapma girişimi başına olmadık dert açtı. Arsanın üzerindeki 40 yıllık kayın ve çınar ağaçlarını kestiren Gür, karşısında Çevre Bakanı Fevzi Aytekin ile TBMM Çevre Komisyonu Başkanı Ediz Hun’u buldu. Bakan önce valiye sert çıktı, sonra da Hun ile birlikte, "ne yapabiliriz"i konuştu. Kesilen ağaçların Orman Genel Müdürlüğü’ne teslim edilmesi gerektiğini, ancak ağaçların kayıp olduğunu öğrenen Aytekin, şimdi ismini "doğa katliamcısı" koyduğu valiyi yargıda sıkıştırmak üzere. 
     



 SİYASET 











</TEXT>
</DOC>
