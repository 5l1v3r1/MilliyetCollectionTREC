<DOC>
<DOCNO> 11463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/yasam/yas03.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek damla kanla kanserde erken teşhis 
</HEADLINE>
<TEXT>

Herkes Batı’dan bekliyordu ama tıp mucizesi’ Doğu’dan geldi. Çin’de, kanseri iki yıl önceden tespit eden cihaz geliştirildi 
     En sinsi hastalık olarak bilinen kanserin sonu gelmek üzere. Çinli bilim adamları, insan vücudunda kanser hücresi olup olmadığını, parmaktan alınan bir damla kanla tespit edebileceklerini açıkladı. 
     Mucitlerinin Tümör Anormal Protein Denetim Sistemi’ adını verdikleri cihaz, Çin’in Zhejiang eyaletinde deneme aşamasını geçerek, devletin tıbbi cihazlar envanterine girip resmen kullanılmaya başlandı. 
     
     Başarı oranı Yüzde 92 
     Ve işte sonuç Bir çok hastanede gerçekleştirilen klinik deneylerde cihaz yüzde 91.61’lik gibi müthiş bir oranda doğru tanıya ulaştı. 
     Yeni Çin Haber Ajansı’nın bildirdiğine göre bu sistemle kanserli hücre, oluşumundan 1 - 2 yıl önce veya herhangi bir belirti göstermeden de tespit edilebiliyor. 
     
     İki saat yeterli 
     Uzmanlar, kanser hücresinin metabolizmaya, yapısı normal olmayan bir madde boşalttığını ve bu maddenin, belli miktara ulaştığında, yeni sistemle iki saat içinde tespit edilebileceğini belirtti. 
     Tümör Anormal Protein Denetim Sistemi’ni ortaklaşa geliştiren Cixi Kanser Enstitüsü ile Ruishen Tıbbi Cihazlar Fabrikası yetkilileri, cihazın Ukrayna Tıp Bilimi Akademisi’nden ithal edilen kanser teşhisi teknolojisinin geliştirilmesiyle ortaya çıktığını açıkladı. 
     


 YAŞAM 




















</TEXT>
</DOC>
