<DOC>
<DOCNO> 40781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/son/sondun07.html </URL>
<DATE> 2001/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
3 aydır komada olan kadın sağlıklı bir bebek dünyaya getirdi 
</HEADLINE>
<TEXT>

     Çin'de üç ay önce geçirdiği trafik kazasıyla komaya giren bir kadın, sağlıklı bir erkek bebek dünyaya getirdi. 
     Resmi Çin haber ajansı Xinhua'nın duyurduğuna göre, çiftçi olan 36 yaşındaki Song Yingpiong 36 , 22 Mayıs'ta iş için gittiği Chongqing kentinde, bir aracın kendisine çarpmasının ardından beyin travmasıyla hastaneye kaldırıldı. Habere göre Song, o günden beri bilincinin hiç yerine gelmediği Chongqing hastanesinde önceki gün normal doğumla 2.3 kilogram ağırlığında bir erkek bebek doğurdu. Kaza geçirdiği sırada yaklaşık 5 aylık hamile olduğu belirtilen Song'un önceki gün doğuma hazır olduğunun fark edildiği, doktorların fiziksel olarak sezaryen için zayıf gördüğü Song'un karnından yaptıkları itme hareketleriyle 30 dakika içinde doğumu sonuçlandırdıkları kaydedildi. 







</TEXT>
</DOC>
