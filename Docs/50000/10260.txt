<DOC>
<DOCNO> 10260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/07/dunya/tur.html </URL>
<DATE> 2001/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Lösemili çocuğu banka öldürdü 
Yardımların yatırıldığı bankanın parasını ödemediği Yunanlı çocuk son nefesini verdi 
     Yunanistan’da işgüzar bir bankanın tutumu, henüz 4 yaşındaki lösemi hastası Panayotis Vassilelis adlı çocuğun ölümüne neden oldu. 
     Vassilelis’in ABD’deki tedavisi için toplanan 275 bin doların yatırıldığı banka, 70 yıllık bir yasayı bahane ederek parayı çocuğun ailesine vermedi. 
     Yunanistan Ulusal Bankası’nın, geçen yıl toplanan parayı, bireylerin değil, yalnızca kar amacı gütmeyen organizasyonların bağış almasına’ izin veren yasaya dayanarak dondurması üzerine ABD’ye gidemeyen Vassilelis, dün can verdi. 
     Hükümet sözcüsü Dimitris Reppas da, banka yetkililerinin ağır eleştirilere hedef olmasına yol açan olayı Bir trajedi’ diye tanımladı. 
     


 DÜNYA 











</TEXT>
</DOC>
