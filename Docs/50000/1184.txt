<DOC>
<DOCNO> 1184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/yazar/tamer.html </URL>
<DATE> 2001/01/08/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Demirel Çağlar dava arkadaşım 
</HEADLINE>
<TEXT>

     9. Cumhurbaşkanı Süleyman Demirel, 7. ve son başbakanlığı sırasında 12 Temmuz 1992 günü Milliyet'e "Cavit Çağlar benim dava arkadaşım" diye demeç vermiş. Bakınız alttaki sütunlar . 
     Amca'nın bugün de farklı düşünmediğini biliyoruz. Aksi halde Çağlar için peşpeşe davaların açıldığı 1999 Ağustos'unda herhalde o meşhur aile fotoğrafını çektirmezdi. Daha doğrusu fotoğraf aile içinde çektirilmiş olsa bile herhalde basına sızdırılmazdı. Dahası basında boy boy yer alıp da eleştirilere hedef olduğunda Amca Cumhurbaşkanlığı koltuğundan "Onlar benim ailem" diyerek fotoğrafta yer alanların kendi korunması altında olduğunu ilan etmezdi. 
     Çağlar yurt dışında kaçak olarak dolaşırken bile Amca, hala onun uçağına binebiliyorsa, zaten bu durum herhalde ancak "dava arkadaşlığıyla" açıklanabilir değil mi 
     Sonuncu Demirel Hükümeti sırasında arşivde karşımıza çıkan gazete kupürleri de bu "dava arkadaşlığını" mükemmel teyid ediyor zaten 
     
     BU ADAMIN KERAMETİ NE Devlet Bakanı Cavit Çağlar kendisine bağlı Ziraat Bankası'nı zarara uğratarak büyük çıkar sağlamakla suçlanıyor. Kamuoyu soruyor Demirel, hükümete zarar verdiği halde neden Çağlar'ı bakanlık koltuğunda tutuyor Çağlar'ın adı Demirel hükümeti kurulduğundan beri hep bir takım "iş" meseleleriyle gündeme geldi. Sifaş hisselerinin "iki lot Cavit" diye satılması, Pakistan'dan dampingli iplik ithalatı, tarım arazisini ucuza kapatıp site yapmak ve son olarak da Ziraat Bankası'na olan kredi borcunu 233 milyar lira indirtmek... Çağlar'ın hala bakanlık koltuğunda oturabilmesi ise "Demirel'in vefa borcu"yla açıklanıyor." 
     9 Temmuz 1992 - Sabah 
     
     ÇAĞLAR'I FEDA ETMEM Demirel, "Cavit Çağlar benim dava arkadaşım. Hakkında bazı ithamlar var diye onu feda etmem. Borç tasfiyesinde siyasi nüfüz yoktur. Çağlar mültitrilyoner. Devletten niye menfaat sağlasın Bankalar benim sorumluluğumda Çağlar'ın değil. Kuyumuzu kazıyorlar, ama boşuna" dedi. 
     12 Temmuz 1992 - Milliyet 
     
     ÇAĞLAR'IN ALDIĞI KREDİYİ, DEMİREL SEÇİMDE KULLANDI ANAP lideri Mesut Yılmaz, bankaya olan bazı borçlarını sildirdiği ve usülsüz kredi kullandığı öne sürülen Devlet Bakanı Çağlar için, "Bu yolsuzluklar ortaya çıkmasına rağmen, Demirel neden ses çıkartmıyor Onu elbette harcayamaz. Çünkü Çağlar'ın Ziraat Bankası'ndan aldığı 29 milyon dolar ihracat kredisi, Süleyman Bey'in iktidara gelmesi için seçimlerde harcandı. O da başbakan olunca Cavit'i bankaların başına getirdi" dedi. 
     17 Temmuz 1992 - Milliyet 
     
     ÇAĞLAR'IN ŞİRKETİNE 14 MİLYAR KREDİ Başbakan Demirel'in bir iç genelgeyle Krediler Yüksek Kurulu Başkanlığı'na getirdiği Devlet Bakanı Çağlar, kendi şirketleri için kamu bankalarından kaynak sağlama girişimlerini sürdürüyor. Ziraat Bankası'na olan kredi borçlarının 223 milyarlık bölümünü affettiren Çağlar, bu kez de Vakıfbank'tan 2 milyon dolar yaklaşık 14 milyar lira kredi kullandı. 
     24 Temmuz 1992 - Sabah 
     
     HAYIRLI İŞLER CAVİT BEY "Başbakan Demirel, petrol zengini Kazakistan'ın Cumhurbaşkanı Nazarbayev'i Bursa'ya götürerek, Devlet Bakanı Cavit Çağlar'ın iki tekstil fabrikasını gezdirdi. Konuk cumhurbaşkanı, fabrikalardaki üretim teknolojisine hayran kalırken, Demirel'in Çağlar'ın fabrikalarının gezdirlmesi için aracı olması çeşitli yorumlara yol açtı." 
     5 Ağustos 1992 - Hürriyet 
     
     HEYKELİMİ DİKMELERİ LAZIM Başbakan Demirel'in Kazakistan Cumhurbaşkanı Nazarbayev'i Bursa'ya götürüp Cavit Çağlar'ın fabrikalarını gezdirmesi üzerine yine günün adamı haline gelen Bakan Çağlar, Kazakistan ile herhangi bir işbirliğine girmeyeceğini belirtti. Tekstil ihracatından Türkiye'ye çil çil dolar getirdiğini söyleyen Çağlar, "ABD'de bütün senatörler, bakanlar işadamıdır. Türkiye'de de bir Çağlar girmiş. Aslında bizim gibi adamların heykelini dikmek lazım" dedi. 
     7 Ağustos 1992 - Sabah 
     
     ÇAĞLAR'IN VAKIFLAR DOSYASI "ANAP lideri Mesut Yılmaz, İlksan ve Ziraat'ten sonra şimdi de hükümeti sarsacak üçüncü bombaya hazırlanıyor. Yılmaz'ın, Devlet Bakanı Cavit Çağlar'ın şirketleri Polylen ve Sifaş'a Vakıflar Bankası'nca açılan kredilerin usülsüz olduğu yolunda Başbakanlık Yüksek Denetleme Kurulu'nun raporunu konu ettiği belirtildi." 
     16 Nisan 1993 
     
     





Issawi'ye saygı 


Dokunmaya devam 


Sessiz zirveler 


İndirgenmiş ittifak... 


Saray, stadyum ve hamburger .. 


Ortadoğu'da geriye sayım 


"Bizi sevmiyorlar .." 


Olimpiyat ve maydanoz 


Memleket gerçekleri... 


Demirel Çağlar dava arkadaşım 


Kefalet çeşitlidir 


Telekom tekeli gelişmenize engel’ 


"Cep" cebi yakıyor 


</TEXT>
</DOC>
