<DOC>
<DOCNO> 28489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/guncel/gun00.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
BİLİM ADAMLARI UYARIYOR newline Tüm dikkatler Marmara'ya çevrilmişken Doğu Anadolu ve Ege'yi unutmayalım 
</HEADLINE>
<TEXT>
DOĞU’da ürküten sessizlik 
İstanbul Jeoloji Mühendisleri Odası'ndan Dr. Ramazan Demirtaş, "Şu anda en yüksek deprem riski 300 yıldır suskun olan Doğu Anadolu Fayı'nda" dedi 
     ÖNAY YILMAZ İstanbul 

     Türkiye'de deprem beklentisi Marmara Denizi'ne odaklanırken, deprembilimciler, Ege Bölgesi fayları ve Doğu Anadolu Fayı'nın DAF da her an harekete geçeceği konusunda uyarılarda bulunuyorlar. Bilim adamları, Savaştepe'de meydana gelen 5 büyüklüğündeki depremden sonra Kuzey Anadolu Fayı'nın KAF Marmara'nın güney kolunun hareketlendiğini, bunun Ege'ye kadar inebileceğini belirttiler. 
     İstanbul Jeoloji Mühendisleri Odası'ndan Dr. Ramazan Demirtaş, son 200-300 yıldır çok suskun dönem yaşayan DAF sisteminin, KAF sistemi ve Ege'ye oranla çok daha yüksek deprem riski taşıdığını belirtti. Demirtaş, Ege Bölgesi'nin de yüksek deprem riski taşıdığını savunarak şunları söyledi "1900-1980 arasında Ege Bölgesi'nde 33 hasar yapıcı deprem 1980-2000 arasında sadece 1995 Dinar depremi meydana gelmiştir. Bu her yıl Ege’de üç hasar yapıcı deprem demektir. Bu açıdan son 20 yıldır son derece sakin bir dönem geçiren Ege yüksek deprem riski taşıyan bölgeler arasındadır." 
     
İzmir depremi 6.5 olabilir      Boğaziçi Üniversitesi Deprem Mühendisliği Bölümü'nün yaptığı araştırmada da İzmir fayı üzerinde oluşacak 6.5 büyüklüğünde bir deprem senaryosuna dikkat çekildi. Senaryoya göre bu fayın depremde 20 kilometre uzunluğunda ve 10 kilometre derinliğinde yırtılabileceği belirtildi. 
     
Prof.Tankut Bunlar normal      Ulusal Deprem Konseyi Başkanı Prof. Dr. Tuğrul Tankut, yurdun çeşitli yerlerinde son günlerde meydana gelen depremleri normal bir aktivite olarak gördüğünü söyledi. Büyük depremlerin vatandaşlarda duyarlılık yarattığını kaydeden Tankut, deprem aktivitelerinin her zamanki gibi olduğunu, ancak duyarlılık artınca bunların daha kolay fark edildiğini belirtti. n ANKARA Milliyet 
     
Akdeniz ve Ege sallandı      Rodos Adası yakınlarında dün 5.7 büyüklüğünde bir deprem oldu. Türkiye'nin Ege ve Akdeniz bölgelerinde de hissedilen deprem, can kaybına yol açmadı. 
     Önceki gün Afyon'un Sandıklı ilçesinde saat 19.28'de 3.4, Çanakkale Biga'da dün saat 01.14'te 3.0 ve Balıkesir Bigadiç'te saat 07.14'de 3.0 büyüklüklerinde depremler oldu. 
     
Savaştepe’de 11 artçı      Kandilli Rasathanesi ve Deprem Araştırma Enstitüsü Balıkesir Savaştepe’de önceki gün meydana gelen 5.0 büyüklüğündeki depremin ardından 19.34 - 15.18 saatleri arasında 11 artçı sarsıntı daha kaydedildiğini açıkladı. 
     
Peru'da 7.9'luk dehşet      Peru'da dün gece Richter ölçeğine göre 7.9 büyüklüğünde deprem oldu. Arequipa kentinde büyük korku yaratan depremde ilk belirlemelere göre 26 kişi öldü. Bir dakikadan fazla süren sarsıntı, Bolivya ve Şili'de de hissedildi. 
     
Balıkesir depremleri Saat Büyüklük 19.34 3.2 20.12 3.0 22.50 3.1 22.56 3.6 23.14 3.2 23.52 3.0 04.20 3.3 06.22 3.3 06.37 3.1 07.56 3.2 15.18 3.9      



 GÜNCEL 





















</TEXT>
</DOC>
