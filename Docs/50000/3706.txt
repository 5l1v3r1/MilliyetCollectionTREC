<DOC>
<DOCNO> 3706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/son/sondun12.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'de Bakanlar Kurulu toplantısı süresiz ertelendi 
</HEADLINE>
<TEXT>

     İsrail'in müstafi Başbakanı Ehud Barak,Taba'daki görüşmelerin yeniden başlayıp başlamamasının görüşüleceği bakanlar toplantısını süresiz erteledi. 
     Başbakanlık makamından edinilen bilgiye göre, Barak, Mısır'ın Taba kentinde Filistin heyetiyle yapılan barış görüşmelerinin yeniden başlayıp başlamamasının görüşüleceği ve yerel saatle 15.00'te TSİ 15.00 başlaması öngörülen bakanlar kurulu toplantısını süresiz erteledi. 
     Ertelemenin nedenleri konusunda bilgi verilmedi. Barak, dün askıya aldıkları maraton görüşmelere yeniden başlanıp başlanmamasını ele almak üzere bakanlarını toplantıya çağırmıştı. Batı Şeria'da 2 İsraillinin öldürülmesinin ardından Filistin heyetiyle Mısır'ın Taba kentinde yapılan barış görüşmelerinin dün akşam İsrail tarafından askıya alınmasından sonra, Filistin heyeti de Taba'daki bekleyişini sürdürüyor. 




</TEXT>
</DOC>
