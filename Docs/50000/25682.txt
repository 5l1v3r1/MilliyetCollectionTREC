<DOC>
<DOCNO> 25682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/magazin/mag04.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
LOLİTA’nın zor sınavı 
</HEADLINE>
<TEXT>

Duygu Dikmenoğlu İletişim Fakültesi ne girebilmek için günde beş saat harıl harıl üniversite sınavına hazırlanıyor 
     ORHAN GÜNDOĞ 

     Podyumların lolitası Duygu Dikmenoğlu, şu sıralar üniversite sınavını kazanmak için harıl harıl ders çalışıyor. Sınavda başarılı olabilmek için kendine özel bir çalışma programı hazırlayan ünlü manken, "Günde beş saat ders çalışıyorum. Bu kez üniversiteyi mutlaka kazanmam lazım. Amacım yüksek puan alıp İstanbul’da herhangi bir üniversitenin iletişim fakültesine girmek" diyor. 
     Bir süredir Kanal D’de stajyer muhabirlik yapan ve haberciliğin dışarıdan görüldüğü gibi kolay olmadığını vurgulayan ünlü manken, bu konudaki görüşlerini şöyle dile getiriyor 
     "Habercilik dışarıdan görüldüğü gibi kolay değil. İnsanın bu işte kendini sürekli yenilemesi gerekiyor. Ben muhabirlik dışında montaj ve seslendirme de yapıyorum." 
     Nelson’un vazgeçemediği modellerden biri olan Duygu Dikmenoğlu, mankenliği bırakmaya niyetli. Dikmenoğlu’nun düşlerini süsleyen hayal ise dünyanın bir numaralı kanalı CNN’de muhabir olarak çalışmak. 
     



 MAGAZİN 













</TEXT>
</DOC>
