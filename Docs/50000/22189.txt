<DOC>
<DOCNO> 22189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/20/guncel/agun.html </URL>
<DATE> 2001/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
19 mayıs’a alkış 
</HEADLINE>
<TEXT>

Gençlik bayramı tüm yurtta renkli gösterilerle kutlandı. Anıtkabir’deki törende binlerce genç Cumhurbaşkanı Sezer’i alkışladı 
     HABER MERKEZİ 

     19 Mayıs Atatürk’ü Anma Gençlik ve Spor Bayramı, dün tüm yurtta renkli gösterilerle kutlandı. Ankara ve İstanbul başta olmak üzere törenlerden bazı ilginç notlar şöyle 
     
Anıtkabir’deki tören      Ankara’daki ilk kutlama Anıtkabir’de gerçekleşti. Cumhurbaşkanı Ahmet Necdet Sezer başkanlığındaki kortej, Aslanlı Yol’dan yürürken Ata’nın huzuruna gelen binlerce genç tarafından alkışlandı. Sezer, Başbakan Bülent Ecevit, Genelkurmay Başkanı Orgeneral Hüseyin Kıvrıkoğlu, kuvvet komutanları, DYP Genel Başkanı Tansu Çiller ve bakanlardan oluşan heyet, Anıtkabir Aslanlı Yol’dan geçerek anıtın önünde yerini aldı. 
     
Yılmaz İstanbul’daydı      İstanbul’da da ilk tören Taksim’deki Cumhuriyet Anıtı önünde düzenlendi. Törene Devlet Bakanı ve Başbakan Yardımcısı Mesut Yılmaz, Devlet Bakanı Fikret Ünlü, İstanbul Valisi Erol Çakır ile devlet erk nı temsilcileri katıldı. İnönü Stadı’ndaki törende aralarında Kuleli Askeri Lisesi’nin de bulunduğu 25 okuldan 3 bin 178 öğrenci değişik gösteriler sundu. Bazı öğrenciler sıcaktan baygınlık geçirdi. 
     
Siyah bantlı gösteri      İzmir Atatürk Stadı’ndaki 117 öğretmenle 12 bin 350 öğrencinin görev aldığı kutlamalarda, 30 derecenin üstündeki sıcağın etkisiyle fenalaşan bir öğrenciye, sağlık ekibi müdahale etti. Maltepe Askeri Lisesi öğrencileri, Malatya’daki uçak kazasında şehit olan askerler nedeniyle kollarında siyah bantlarla gösterilere katıldı. 
     
Komutan Samsun’da ağladı      Samsun Mustafa Kemal Atatürk’ün, Milli Mücadele’yi başlatmak üzere, 19 Mayıs 1919’da Samsun’da karaya çıkışı, temsili olarak canlandırıldı. Türk Bayrağı’nın 21 pare top atışıyla karaya çıkarılışı sırasında Ege Ordu eski Komutanı emekli Orgeneral Doğu Aktulga gözyaşlarını tutamadı. 
     Konya Atatürk Stadı’ndaki kutlamalarda da gösterici öğrencilerden Mustafa Büyükalpaslan 16 , 30 dereceye ulaşan sıcakta baygınlık geçirdi. 
     Trabzon Hüseyin Avni Aker Stadı’ndaki tören öncesi CASA uçağında şehit olan askerler için bir dakikalık saygı duruşu yapıldı. Ardından hemen İstiklal Marşı okunmaya başlanınca izciler bayrak çekmeyi unutup marşı söylediler. 
     Kayseri Atatürk Stadı’ndaki gösterilerin ardından Erciyes Üniversitesi Beden Eğitimi ve Spor Yüksek Okulu’nun kız ve erkek öğrencileri, hoparlörden yayılan "Karam" türküsü eşliğinde göbek attı. Kutlama komitesindeki beden eğitimi öğretmenleri ise son günlerin moda şarkısı "Nurcanım" eşliğinde halay çekti. 
     Batman Etkinlikler kapsamında Türk Yıldızları, Batman’da gösteri yaptı. Havada birbirinden güzel akrobasi hareketleri yapan Türk Yıldızları izleyicileri heyecanlandırdı. 
     
Sapık kafa sansürlediİSTANBUL Milliyet 
     Akit gazetesi, 19 Mayıs Atatürk’ü Anma, Gençlik ve Spor Bayramı törenleri için prova yapan Kuleli Askeri Lisesi ile Kandilli Kız Lisesi öğrencilerinin tango gösterisi sırasında çekilen fotoğrafı sansürledi. Gazete "Kara günde tango" başlığıyla manşetten verdiği dünkü haberde kullandığı fotoğrafta, tango yapan genç kızın bacağını mozaikle kapattı. Günlük yayın organlarında yayımlanan kadın fotoğraflarını sansürleyerek gazete binasına sokan kafa, bu sefer okurlarına da aynı sansürle gazeteyi ulaştırdı. Gazete, CASA tipi uçağın düşmesiyle şehit olan askerleri bahane ederek müzikli - danslı bayram gösterilerinin kaldırılmasını istedi. 
     



 GÜNCEL 


















</TEXT>
</DOC>
