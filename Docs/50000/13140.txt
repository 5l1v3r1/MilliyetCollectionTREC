<DOC>
<DOCNO> 13140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/26/son/sondun16.html </URL>
<DATE> 2001/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yugoslayva USSM ile işbirliğine başladı 
</HEADLINE>
<TEXT>

     Uluslararası Savaş Suçları Mahkemesi USSM Başsavcısı Carla del Ponte, Yugoslavya'nın mahkemeyle işbirliği yapmaya başladığını söyledi. 
     3 günlük ziyaret için Bosna'ya gelen del Ponte, Bosna Sırp Cumhuriyeti'nin başkenti Banya Luka'da yaptığı açıklamada, ''Belgrad ile işbirliğinin başladığı doğrudur'' dedi. 
     Del Ponte, eski Yugoslav cumhuriyetlerinin 1995 tarihli Dayton barış anlaşmasına uymalarını ve savaş suçlularını mahkemeye teslim etmelerini istiyor. 
     Ancak Yugoslav ve Bosnalı Sırp liderler, anayasalarının vatandaşların yabancı mahkemelere teslim edilmesini yasakladığını öne sürerek USSM ile işbirliğine yanaşmıyorlar. Yugoslavya Dışişleri Bakanı Goran Svilanoviç, süphelilerin mahkemeye teslim edilmesine imkan veren yeni bir yasa hazırlandığını söylemişti. Yasa henüz çıkmadan Yogoslav polisi savaş suçlusu Milomir Stakiç'i USSM'ye teslim etmiş, Yugoslavya Devlet Başkanı Voyislav Koştunitsa, bunun bir istisna olduğunu söyleyerek kendi yetkililerini eleştirmişti. Ancak del Ponte, ''Bu bir istisna değil. Bu ilk adım. Bu bir başlangıç'' diye konuştu. 




</TEXT>
</DOC>
