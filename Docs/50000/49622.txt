<DOC>
<DOCNO> 49622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/son/soneko21.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kentbank satışa çıkarıldı 
</HEADLINE>
<TEXT>

     Hisselerinin tamamı Tasarruf Mevduatı Sigorta Fonu'na TMSF ait olan Kentbank A.Ş., teklif almak suretiyle satışa çıkarıldı. 
     TMSF'nin, bankanın satışına ilişkin 27 Ekim 2001 tarihli Resmi Gazete'de yayımlanan duyurusuna göre, teklifler, Kentbank A.Ş'nin iştirakleri dahil ve hariç şekilde hazırlanarak, 12 Aralık 2001 tarihinde mesai saati sonuna kadar TMSF'ye verilecek. 
     Buna göre banka ile ilgilenen yatırımcılar, ''Bankaların Kuruluş ve Faaliyetleri Hakkında Yönetmelik''te belirtilen belgelerle birlikte, 9 Kasım 2001 tarihi mesai saati sonuna kadar Bankacılık Düzenleme ve Denetleme Kurumu'na başvuracaklar. 
     Gerekli koşulları taşıyan girişimciler, 14 Kasım 2001 tarihine kadar belirlenecek ve ilgililere bildirilecek. 
     Seçilecek olan yatırımcılarla, Kentbank'ta inceleme yapabilmeleri için 7 Aralık 2001 tarihinde Gizlilik Anlaşması imzalanacak. 
     Bankacılık Düzenleme ve Denetleme Kurumu BBDK , 10 Temmuz 2001 tarihinde KentBank A.Ş'nin TMSF'na devredilmesini kararlaştırmıştı. 
     






</TEXT>
</DOC>
