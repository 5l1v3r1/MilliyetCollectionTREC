<DOC>
<DOCNO> 15537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/son/sondun06.html </URL>
<DATE> 2001/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin, ABD'nin özür dilemesi konusunda ısrarlı 
</HEADLINE>
<TEXT>

     Çin, Amerikan casus uçağıyla Çin savaş uçağının çarpışması nedeniyle ABD'nin kendilerinden özür dilemesi talebini yineledi. 
     Latin Amerika ziyaretini sürdüren Çin Devlet Başkanı Jiang Zemin'e eşlik eden Çin Dışişleri Bakanı Zhu Bang Zao, Buenos Aires'te basına yaptığı açıklamada, Pekin yönetiminin bu olayın Washington'la ilişkilerin zedelemesini istemediğini söyledi. 
     Dışişleri Bakanı Zhu, ABD'nin açıklamalarının hala Çin halkı için kabul edilemez olduğunu belirterek, bu durumdan duydukları memnuniyetsizliği de dile getirdi. 
     Zhu, ABD'nin bu olaydaki sorumluluğunu üstlenmesi ve Çin halkından özür dilemesi gerektiği düşüncelerini tekrarlayarak, ''Biz, sorunu çözecek anahtarın bu olduğunu düşünüyoruz'' dedi. 
     Washington'un özür dilemesi halinde Amerikalı mürettebatın serbest bırakılıp bırakılmayacağı şeklindeki bir soruya da Zhu, ABD'nin bunu yapmasının, sorunun çözümüne olumlu katkı sağlayacağını ve bunu, soruşturma sonuçlarına göre kendi yasaları çerçevesinde çözeceklerini kaydetti. 
     Amerikan EC-3E casus uçağı, 1 Nisan Pazar günü Güney Çin Denizi üzerinde Çin savaş uçağıyla çarpışmış, çarpışmadan sonra Haynan adasına zorunlu iniş yapmıştı. Uçaktaki 24 kişilik mürettebatın bir an önce bırakılması için temaslarda bulunan Washington, Çin'in özür dilenmesi talebine karşı çıkıyor. 




</TEXT>
</DOC>
