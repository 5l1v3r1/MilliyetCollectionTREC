<DOC>
<DOCNO> 19575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/04/son/sonspo13.html </URL>
<DATE> 2001/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta milli maça giden Shorunmu oynamayacak... 
</HEADLINE>
<TEXT>

     Birinci Futbol Ligi'nde son haftalarda aldığı başarısız sonuçlarla şampiyonluk şansını mucizelere bırakan Beşiktaş, UEFA Kupası'na katılma şansını sürdürmek için yarınki İstanbulspor maçından mutlak 3 puan bekliyor. 
     Siyah-beyazlılar, bu akşam Fulya Tesisleri'nde basına kapalı yapacakları son idmanın ardından, kampa girecek. Teknik Direktör Christoph Daum, milli maç nedeniyle ülkesi Nijerya'ya giden Shorunmu'nun yerine, sakatlığı geçen Fevzi'yi kalede oynatacak. Sakatlığı geçen Münch'ün de yarınki karşılaşmada ilk 11'de forma giymesi bekleniyor. 
     Siyah-beyazlıların İstanbulspor karşılaşmasına, Fevzi, Ali Eren, Sellami, Erman, Nihat, Tayfur, Karhan Ayhan , Bayram, Münch, Ahmet ve Nouma ilk 11'i ile çıkması bekleniyor. 
     BJK İnönü Stadı'nda saat 19.00'da başlayacak karşılaşmayı hakem Mutlu Çelik yönetecek. 
     Bu arada Beşiktaş Kulübü Asbaşkanı Yıldırım Demirören, yarın kongre üyelerinden Erdoğan Cevahir'in Yeniköy'deki restoranının açılışına katılacak. 






</TEXT>
</DOC>
