<DOC>
<DOCNO> 36305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/10/guncel/gun00.html </URL>
<DATE> 2001/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜRK-YUNAN AŞKI KRİZDE 
</HEADLINE>
<TEXT>
Veysel, ne iş olsa yapar 
Atina depreminde tanıştığı Pinelopi'ye yıldırım aşkıyla tutulan Veysel önce işini kaybetti, ardından krize yakalandı. Hazıra dağ dayanmadı. Şimdi iki aşığın baharı, Veysel'in iş bulup para kazanmasına kaldı 
     YORGO KIRBAKİ Atina 

     Atina'da iki yıl önce meydana gelen ve 147 kişinin hayattını kaybettiği depremde tanışan Veysel Kotan ile Pinelopi Dufeksi'nin aşkı Türkiye'deki ekonomik krizden yara aldı. 
     ENKA'nın Atina'ya gönderdiği kurtarma ekibinde görev yapan Veysel Kotan, Pinelopi'ye yıldırım aşkıyla vurulunca Yunan başkentindeki görevini ihmal etmesi sonucu işinden oldu. Daha sonra çeşitli işlerde çalışan Veysel, topladığı parayla Atina'yı ziyaret ederek sevgilisi Pinelopi ile buluşuyordu. Ancak şubat krizinden sonra hem çalıştığı pazarlama şirketinde işine son verildi hem de elinde avucunda kalan para bir günde yüzde 50 değer kaybedince, Pinelopi'yi göremez oldu. 
     
Pinelopi de çok geldi, gitti      Atina'da varlıklı bir ailenin kızı olan ve bir TV kanalında dublajda çalışan Pinelopi, paranın aşkın karşısında bir değeri olmadığını kanıtlamak istercesine Veysel'in yaşadığı İzmir'e gidip gelmeye başladı. Ancak, her bir İzmir ziyareti yaklaşık 1000 dolara patlayan Pinelopi de bu durumdan bıktı. Veysel ile önceki hafta İzmir'de buluşan Pinelopi sevgilisinin mutlaka bir iş bulmasını istiyor. İşsizlikten bunalıma giren Veysel ise Atina'ya yerleşmeyi bile düşünüyor. Ancak, Pinelopi buna pek razı değil. 
     
Herkes ekonomi konuşuyor’Pinelopi Dufeksi, sıkıntılarını, düşüncelerini ve aşkını Milliyet'e anlattı 
     Veysel ile nasıl tanıştınız 
     Atina depreminden iki gün sonra karşılaştık. O, ENKA ekibi ile gelmişti, ben de deprem bölgesine gönüllü olarak yardım etmek için gitmiştim. Bir bakışta kalplerimiz çarptı. Ertesi gün Veysel benimle biraz fazla ilgilenince işini kaybetti. Atina'daki depremden birkaç gün sonra gönüllü olarak İzmit'e gittim. Veysel o kadar gururlu ki işinden olduğunu bana önce söylemedi. 
     
     İki yıl ne yaptınız 
     Veysel 5 defa Atina'ya geldi, ben de 10 defa İzmir'e gittim. Her buluşmamızda en az 20 gün beraber olduk. Birbirimizi seviyoruz. 
     
Veysel evlenmek istiyor’      Peki ya evlilik 
     Evlenirsek nerede yaşayacağız Veysel Türkiye'de işsiz. Atina'da ise ne iş yapacak Yunancayı tam bilmiyor. Zaten yarı İngilizce, yarı Türkçe yarı Yunanca anlaşıyoruz. Ama o yine de evlenmemizi istiyor. Türk erkekleri birlikte oldukları kadınlarla nedense hemen evlenmek istiyorlar. 
     
     En son ne zaman buluştunuz 
     Önceki hafta İzmir'deydim. Ailesi de beni çok seviyor. Şimdi Veysel'i Atina'ya getirtmek istiyorum. Bir sürü işlem, bir sürü para gerekli. O kadar da zengin değilim. 
     
Şarık Bey şahidimiz olsun’      Şimdi ne olacak 
     Bilemem. En iyisi Veysel'in önce Türkiye'de bir iş bulması. Şarık Tara'nın TürkYunan İş Konseyi Başkanı olduğunu biliyorum. Bir Yunanlı olarak Veysel'i yeniden işe almasını rica ediyorum. Sonra evlenebiliriz. İzmir'e bile yerleşebilirim. Eğer evlenirsek sayın Tara'nın nikah şahidimiz olmasını isterdim. Ancak, Veysel iş bulmalı. 
     
     Türkler için ne düşünüyorsun 
     Çok iyi ve samimi insanlar ama şu son ekonomik krizden sonra değiştiler galiba. İzmir'de bu defa pek güleryüzlü insanlar göremedim. Üstelik herkes ekonomiden başka bir şey konuşmuyor. 
     



 GÜNCEL 

















</TEXT>
</DOC>
