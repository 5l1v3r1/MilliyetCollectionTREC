<DOC>
<DOCNO> 9816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/03/siyaset/siy08.html </URL>
<DATE> 2001/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bürokratlara soruşturma 
</HEADLINE>
<TEXT>

     GÖKÇER TAHİNCİOĞLU Ankara 

     Ankara Cumhuriyet Başsavcılığı, Enerji Bakanlığı’nın suç duyurusu üzerine, daha önce bakanlık ve TEAŞ’ta bürokrat olarak görev yapan 11 kişi hakkında, bulundukları birimin iş yaptığı özel kuruluşlarda çalışmaya başladıkları gerekçesiyle soruşturma başlattı. Yasaya göre, bir bürokratın, görevinden ayrıldıktan sonra, kendi biriminin daha önce iş yaptığı bir özel kuruluşta göreve başlaması için en az üç yıl beklemesi gerekiyor. 
     Ankara DGM Başsavcılığı’nca, yaptığı ihaleler soruşturulan bakanlık ve TEAŞ, Ankara Cumhuriyet Başsavcılığı’nca da, "Aktaş - TEAŞ ve Kayseri Elektrik" arasındaki mahsuplaşmaların yapılmaması nedeniyle yeniden soruşturmaya alındı. Bu soruşturmalarda adı geçen bürokratlarının imzasıyla, eski bürokratlar hakkında yeni bir soruşturma başlatıldı. 
     


 SİYASET 















</TEXT>
</DOC>
