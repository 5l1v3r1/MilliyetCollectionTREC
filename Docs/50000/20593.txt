<DOC>
<DOCNO> 20593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/ekonomi/eko04a.html </URL>
<DATE> 2001/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol Ofisi yeniden lider 
</HEADLINE>
<TEXT>

Özelleştirme sonrası değişim sürecine giren Petrol Ofisi, kaybettiği pazar paylarını elde ederek, yeniden tüm ürünlerde lider oldu 
     EKONOMİ SERVİSİ 

     Petrol Ofisi Genel Müdürü Ertuğrul Tuncer, özelleştirme sonrası hayata geçirdikleri yeniden yapılanma çalışmalarının meyvelerini almaya başladıklarını, pazar paylarında ciddi artışlar olduğunu söyledi. Petrol Ofisi’nin rekabetçi yeni konumuna ilişkin düzenlenen basın toplantısında konuşan Tuncer, "Özelleştirmeden önce yüzde 37’den yüzde 26’ya kadar gerileyen pazar payını yüzde 32’ye çıkardık. Tüm ürünlerde pazar lideri olduk. Daha önce benzinde BP’ye kaptırılan liderliği de tekrar elde ettik" dedi. 
     
     K rı yüzde 330 arttı 
     Petrol Ofisi’nde değişimin süreceğini belirten Tuncer, bundan sonraki yatırımlar arasında şehir merkezlerindeki istasyonları artırmanın, yüksek kaliteli ürünler geliştirmenin, istasyonların görünümünü çağdaş hale getirmenin bulunduğunu anlattı. 
     Tuncer, bu yıl için 40 milyon dolarlık yatırım planladıklarını, 4 milyon dolar da ciro hedeflediklerini bildirerek, piyasaların durumuna göre bu rakamları revize edebileceklerini kaydetti. 
     İlk çeyrekte bir önceki döneme göre yüzde 330 artışla 40.6 trilyon k r açıkladıklarını kaydeden Tuncer, bunda en önemli etkenin pazar payları ve satışlardaki yükseliş olduğunu bildirdi. 
     
     Ortaklığa sıcağız’ 
     Ayrıca krize borçlu yakalanmamalarının da k rlılığı artırdığını söyleyen Tuncer, "60 trilyonluk k r payının şirkette kalması da bizi rahatlattı" dedi. 
     Petrol Ofisi özelleştirmesine yabancıların ilgi göstermemesinin en büyük nedenini şirketin geçmişte çevreye karşı saygılı olmamasına bağlayan Tuncer, değişim sürecinde çevre konusunda da aşamalar kaydettiklerini dile getirdi. Tuncer, "Yabancı ortaklık düşüncesi var mı " şeklindeki soruya, "Bize sıcak bakan varsa biz de sıcak bakabiliriz. Uygun bir ortak bulunursa yapılmaması için bir neden yok. Bize teknoloji getirecek bir ortak olabilir" diye yanıt verdi. 
     
Yeni logoda kurt’ korundu      Şirketin kurumsal kimliğini de yenilediklerini söyleyen Tuncer, Petrol Ofisi’nin amblemini, ismini ve kırmızı rengini koruyarak daha güçlü ve dinamik bir logonun benimsendiğini anlattı. Logoda kurt’un korunduğunun altını çizen Tuncer, "Yeni logoda kurt’ olgun, akıllı, güvenilir bir ifade kazandı" dedi. Tuncer, temmuzda şirket merkezini İstanbul - Maslak’a taşıyacaklarını da bildirdi. 
     
     ÖİB, Deutsche Bank ve İş Yatırım’la anlaştı 
     Öte yandan Özelleştirme İdaresi Başkanlığı, Petrol Ofisi’ndeki yüzde 42.3’lük kamu hissesinin bir bölümünün halka arzla özelleştirilmesinde, aracılık ve danışmanlık yapmak üzere seçilen Deutsche Bank ve İş Yatırım ile dün sözleşme imzaladı. 
     



 EKONOMİ 




















</TEXT>
</DOC>
