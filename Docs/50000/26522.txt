<DOC>
<DOCNO> 26522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/ekonomi/eko01.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Batmayanı da batırıyorlar 
</HEADLINE>
<TEXT>

Uygulanan program nedeniyle büyük tokat yiyen’ şirketlerin kamu bankalarının kredileri durdurmasıyla iyice sıkıntıya gireceğini belirten TÜSİAD Başkanı Özilhan, mekanizmanın yağlanmaya ihtiyacı var’ dedi 
     EYLEM TÜRK 

     Türk Sanayicileri ve İşadamları Derneği TÜSİAD Başkanı Tuncay Özilhan, reel sektörün krizden büyük tokat yediğini belirterek, mekanizmanın yağlamaya ihtiyacı bulunduğunu söyledi. 
     Özilhan, "Ziraat Bankası, Emlak Bankası ve Halk Bankası daraltılmak isteniyor. Ama böyle bir ortamda ona dikkat etmek gerekir. Dolayısıyla batmayanı da batıracak, sıkıntıda olmayanı da sıkıntıya sokacak" dedi. 
     
     Krediler kesildi’ 
     Bunun belirli plan, program içinde olması gerektiğini belirten Özilhan, şöyle konuştu "Asgariden onların kredi verme ihtiyaçları gündeme geldi. Bakıyorsunuz Vural Akışık’ın Kamu Bankaları Ortak Yönetim Kurulu Başkanı ekibine, onlar da kredileri durduruyor, küçülmeye çalışıyor, kredileri kapatıyor. Dolayısıyla kuruluşlar orada da sıkıntıda." 
     Özilhan, TÜSİAD’ın "Avrupa Birliği Yolunda Bilgi Toplumu ve E - Türkiye" raporunun tanıtımının ardından gazetecilerin sorularını yanıtladı. Krizin etkilerinin geçmesi için reel sektörün çalışmaya başlaması gerektiğini belirten Özilhan, şöyle dedi "Var ya pompaya önce biraz su dökersin, sonra pompalamaya başlarsın. O bir - iki suyun dökülmesi lazım. Reel sektör çok büyük tokat yedi bu işten, yara aldı. İşletme sermayesi ihtiyaçları var. Dolar bu kadar yükselince, ithalatları var onları yapamıyor. Dolayısıyla o mekanizmayı çalıştıracak bir yağlama lazım." 
     
     İnternete vali izni çağdışı’ 
     Düşünceyi suç olarak gören internet sitesi kurmak için valilikten izin alınması gerektiğini düşünen bir devlet yapısıyla yeni dünyaya uyum sağlanamayacağını" belirten Özilhan, ekonomik, ve siyasi değişimin gerçekleştirilmesi gerektiğini söyledi. 
     Afrika ülkelerinde bile bilgi toplumuna geçiş için çalışma yapıldığını vurgulayan Özilhan, Türkiye’nin geç kalması halinde çağdaş dünyanın dışında kalacağını vurguladı. 
     
Süper patronların 19 Haziran buluşması      Türkiye’nin önde gelen holding patronları ayın 19’unda yeniden bir araya geliyor. Patronlar, bu kez İş Bankası Genel Müdürü Ersin Özince’nin ev sahipliğinde toplanacak. 
     Aynı gün TÜSİAD ve Türkiye İşveren Sendikaları Konfederasyonu da TİSK birer toplantı yapacak. TÜSİAD’ın Sabancı Center’da yapılacak Yüksek İstişare Konseyi YİK toplantısına Devlet Bakanı Kemal Derviş de katılacak. 
     YİK toplantısı öncesinde, yaklaşık iki aydır TÜSİAD bünyesinde, uzmanlardan oluşan bir grup, programı inceliyor. İnceleme sonuçları YİK toplantısının gündemine getirilecek ve Bakan Derviş’e de inceleme sonuçları iletilecek. Derviş’in değişiklik’ sinyali verdiği programda olası bir revizyon öncesi, TÜSİAD’ın görüşleri yansıtılmış olacak. 
     TÜSİAD YİK Başkanı Muharrem Kayhan, "Toplantıda programı en ince detaylarına kadar ele alacağız" diyerek şöyle konuştu 
     
     İşverenler de toplanıyor 
     "Öncelikle bütçe dışı harcamaların bir yerde kesilmesi ve kamu maliyesinin düzelmesi gerekiyor. Türkiye’ye verilen ciddi mali yardımın devamlı belli kriterlerle takip edilecek olması bizim önümüze bir yol haritası koyuyor. Buna uyduğumuz sürece başarılı olabiliriz." Tuncay Özilhan da, "Programın reel sektör ayağı daha ortada yok. Bunun bir an evvel ortaya çıkmasını isteyeceğiz" dedi. 
     TİSK de aynı gün dar kapsamlı olarak yürütme kurulu toplantısı düzenleyecek. 
     



 EKONOMİ 




















</TEXT>
</DOC>
