<DOC>
<DOCNO> 38063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/son/sondun10.html </URL>
<DATE> 2001/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da kamyon geçişleri için referandum 
</HEADLINE>
<TEXT>

     Fransa'nın Alpler bölgesinde yer alan 3 kasabada yapılan ortak referandum sonucu, kamyonların Chamonix Vadisi'den geçmesine yine izin verilmemesi istendi. 
     Fransa'yı İtalya'ya bağlayan Mont-Blanc tünelinin tekrar hizmete girecek olması nedeniyle nakliye kamyonlarının yoğun biçimde bölgelerinden geçecek olmasından rahatsız olan bölge halkının yüzde 97'si, bu geçişlerin hükümet tarafından engellenmesini istedi. 
     Fransa Ulaştırma Bakanı Jean Claud Gaysott, referandum sonuçlarından sonra yaptığı açıklamada, yerel yöneticiler ile 1 Ekim'de Lyon kentinde bir toplantı yaparak, soruna bir çözüm yolu bulmak istediklerini söyledi. Chamonix İdari Mahkemesi, hafta sonu yaptığı açıklamada, referandum sonucunun yasal bir değeri olamayacağını bildirmişti. Yerel yöneticiler, mahkeme kararına rağmen, referanduma giderek, bölge halkının konuyla ilgili endişelerini Fransız kamuoyuna ve yetkililere duyurmanın gerekli olduğu görüşünü savunmuşlardı. Mont-Blanc tünelinde 24 Mart 1999'da çıkan yangın sonucu 39 kişi hayatını kaybetmişti. 






</TEXT>
</DOC>
