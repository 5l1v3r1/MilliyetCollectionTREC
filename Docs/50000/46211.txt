<DOC>
<DOCNO> 46211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/son/sontur29.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Karısını öldürdükten sonra kendisini asıp intihar etti 
</HEADLINE>
<TEXT>

     -Aydın'da eşini bıçakla öldüren yaşlı adam daha sonra kendini iple tavana asarak yaşamına son verdi. 
     Alınan bilgiye göre, bir telefon ihbarı üzerine Cumhuriyet Mahallesi 2. Sokak'ta Haydar Tükel'in evine giden polis, mutfakta Zehra Tükel'in bıçaklanarak öldürülmüş halde cesedi ile karşılaştı. 
     Güvenlik güçleri, evin iç kısmında da Zehra Tükel'in eşi Haydar Tükel'in iple tavana asılı cesedini buldu. Haydar Tükel'in üzerinde, ''Ölümümden kimse sorumlu değildir. Siz mutlu olun'' yazısının yer aldığı not bulunduğu belirtildi. 
     Yetkililer, komşuların, evden bir süre boğuşma sesi geldiğini ifade ettiğini, Haydar Tükel'in eşini bıçaklayarak öldürdükten sonra ruhsatlı silahıyla intihar etmeye çalıştığının, silahın ateş almaması üzerine kendini astığının tahmin edildiğini belirttiler. 
     Olayla ilgili soruşturma sürüyor. 
     






</TEXT>
</DOC>
