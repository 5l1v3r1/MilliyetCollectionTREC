<DOC>
<DOCNO> 20863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/son/sondun08.html </URL>
<DATE> 2001/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail helikopterlerinden Batı Şeria'da bir araca roketli saldırı 
</HEADLINE>
<TEXT>

     İsrail helikopterleri, Batı Şeria'daki Cenin kentinde bir araca roketli saldırı düzenledi. 
     Görgü tanıkları, helikopterlerin Filistin Yönetimi güvenlik karargahı önünde park halindeki araca yaptığı saldırıda, ilk belirlemelere göre bir kişinin öldüğünü söylediler. Aracın, Filistin Devlet Başkanı Yaser Arafat'ın lideri olduğu El Fetih örgütüne mensup bir kişiye ait olduğunu sandıklarını söyleyen görgü tanıkları, aracın üzerinde uçan dört helikopterden en az beş roket fırlatıldığını kaydettiler. Acil durum görevlilerinin metal yığınına dönen araçtaki yangını söndürmek için olay yerine vardığı, bir kişinin yanmış cesedinin araçtan çıkarıldığı belirtildi. 







</TEXT>
</DOC>
