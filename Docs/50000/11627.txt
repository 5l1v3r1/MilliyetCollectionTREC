<DOC>
<DOCNO> 11627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/16/yasam/yas02.html </URL>
<DATE> 2001/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
600 bin mark tazminat isteniyor 
</HEADLINE>
<TEXT>
Almanya’da doktor hatası felç etti 
Bademcik ameliyatına giren Türk hasta, narkoz uzmanının suni solunum hortumunu, nefes borusu yerine yemek borusuna takması sonucu sakat kaldı 
     DIŞ HABERLER SERVİSİ 

     Almanya’nın Lünen kentinde yaşayan Enver Doğmaz, bademcik ameliyatı olmak için girdiği hastaneden felçli olarak çıkabildi. İki çocuk babası olan Doğmaz, Düren Sankt - Marien Hospital’de yapılan ameliyatta narkoz doktoru Dr. Spierling’in hatası nedeniyle sakat kaldığını bildirdi. 
     Tekerlekli sandalyede yaşamaya mahk m olan Doğmaz’ın imam nik hlı Alman eşi Silvia Şimşek, doktorun nefes borusuna takılması gereken suni solunum hortumunu, yemek borusuna takması sonucu eşinin hayati fonksiyonlarının 24 dakika durduğunu belirtti. 
     
     Hata, bilirkişi raporuna geçti 
     Başhekim Dr. Bremer’in hatayı fark edip müdahale etmesi sonucu eşinin hayata döndürüldüğünü kaydeden Silvia Şimşek, olayın Berlin Üniversitesi’nden Prof. J.B. Brücker’in de bilirkişi raporuna geçtiğini söyledi. 
     Hastane yönetimi hakkında dava açtıklarını, eşi için 600 bin mark acı parası istediklerini ifade eden Şimşek, 18 aydır eşinin tekerlekli sandalyeye bağlı yaşadığını, başhekim Dr. Bremer’in durum karşısında ağladığını belirtti. 
     
     Tekerlekli sandalyeye mahk m oldu... 
     18 aydır tekerlekli sandalyeye mahk m olduğunu belirten Sevgi ve Hümeyra adlarında iki çocuk babası Enver Doğmaz, hiçbir yakınının da kendisiyle ilgilenmediğini vurguladı. Eşini bu duruma düşüren doktorun bir kez bile aramadığını belirten Silvia Şimşek ise, "Eşimin konuşma bozuklukları var. Havale de geçiriyor. Parasız kaldık. Hastanenin bağlı bulunduğu sigorta şirketi, duruma itiraz ediyor. Bizi oyalıyorlar. Kendileri de bilirkişiye başvurmuşlar. Bakıcı parasını bile vermeye yanaşmıyorlar" dedi. 
     


 YAŞAM 




















</TEXT>
</DOC>
