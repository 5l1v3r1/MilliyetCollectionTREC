<DOC>
<DOCNO> 36212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/09/yazar/zbirand.html </URL>
<DATE> 2001/08/09/ </DATE>
<TIME>  </TIME>
<AUTHOR> M. Ali Birand  </AUTHOR>
<HEADLINE>
Bir açıklama üzerine... 
</HEADLINE>
<TEXT>

     Genelkurmay Başkanlığı’nın açıklamasının tonu, kullanılan kelimeler ve genel havası, toplumun bir bölümünde şaşkınlık yarattı. Doğrusu ben de böylesine sert bir tepki beklemiyordum. 
     Mesut Yılmaz ne demişti 
     "Ulusal güvenlik" adına Türkiye’yi rahatlatacak bazı adımların atılmadığını söylemiş ve bunun tartışılması gerektiğini belirtmişti. 
     Doğru bir saptamada bulunmuştu. 
     Beğenelim beğenmeyelim, politikalarını benimseyelim veya benimsemeyelim, ülkenin bir bölümünün oylarıyla seçilmiş bir liderin, böylesine soyut bir kavramı tartışmaya açması, iyi işlemese dahi her hangi bir demokratik sistem içinde doğal sayılmamalı mıdır 
     Üstelik Yılmaz, ülke bütünlüğü ve irtica konusundaki duyarlılığını da açıkça ortaya koymuş ve Genelkurmay ile aynı paralelde düşündüğünün altını çizmişti. ANAP lideri, hedef olarak askeri göstermemiş, sivil-asker çevrelerden kaynaklanan bir tutumdan şikayet etmişti. 
     Yılmaz bu açıklamalarını da sokak mitinginde değil, partisinin kurultayında yapmıştı. 
     
En iyi savunma saldırı mıdır      Genelkurmay Başkanlığı’nın açıklaması, direkt saldırıya uğramış bir kişinin hasmına hakaret dolu tepki göstermesine benziyor. 
     Olayın sıcağında, emekli Tümgeneral Yaşar Gürbulak’ın CNN TÜRK ekranına yansıyan "Bu açıklama bir meşru müdafaadır" sözü, askerin üst kademelerindeki bu hissiyatı yansıtıyor olmalı. 
     Ve "meşru müdafaa" çok sert oluyor. 
     Yılmaz "beceriksizlikle" suçlanıyor ve tutumu "onursuzlukla"niteleniyor. 
     Bunlar, bir tartışmada kabul edilemeyecek ağırlıktaki sözcüklerdir. Hele TSK’nın son dönemlerde sergilediği ağır başlı tutumla çelişmektedir. 
     Ayrıca unutmamak gerekir ki, eğer ülke ekonomisi iflasın eşiğine geldiyse, bunun tek sorumlusu Mesut Yılmaz ve diğer siyasi partiler değildir. Siyasetçilerimizin sorumluluğu yanısıra toplum olarak hepimizin sorumluluğu vardır. 
     Genelkurmay açıklaması ekonomik program, AB ve IMF bağlantılarına da kuşku dolu bir bakış içermektedir. Tamamen siyasi otoritenin yetki alanına giren bu konuların açıklamaya alınması piyasalarda da soru işaretleriyle karışılanmıştır. 
     Açıklamadaki en önemli unsurlardan bir diğeri de "ulusal güvenlik kavramının" tartışılmasına çizgi çekilmesidir. Genelkurmay dolaylı şekilde "ulusal güvenlik kavramının" ancak asker tarafından ve MGK çerçevesinde konuşulabileceğini belirtmektedir. Oysa tam aksine, bu kavram toplumda tartışılmadığı sürece gereken desteği sağlayamaz. Tartışma platformu Türkiye’nin her yanı olmalıdır. 
     Genelkurmay Başkanlığı, ANAP liderini gayrimeşru zeminlerde tartışma yapmakla suçlarken, keşke kendi açıklamalarını da, kamuoyuna ültimatom havasında vermek yerine MGK’da seslendirseydi. 
     Hem daha şık, hem daha demokratik, hem de onlara yakışan ağırbaşlılıkta olurdu. 
     Üstelik bu tip sert açıklamalar, TSK’nın ağırlığını arttırmak yerine, aksine askeri siyasi polemiklerin içine çekmekte, siyaset bataklığına itmektedir. 
     Bu açıklama ile birlikte TSK istemese dahi ulusal güvenlik kavramı ve TSK’nın Türk siyaseti içindeki konumu Mesut Yılmaz’ın kurultayda yaptığı konuşmayla tartışmaya açılmıştır. 
     ANAP lideri, dün partiden yapılan yazılı açıklama yoluyla, "sözlerinin yanlış anlaşıldığını" söyledi. "askeri hedef almadığının" altını bir kez daha çizdi. Bakalım Yılmaz, başlattığı tartışmanın sonuna kadar arkasında mı duracak, yoksa "yanlış anlaşılma" çizgisinde kalıp, eskiden olduğu gibi sahneye davet ettiği tartışmacıları tek başlarına bırakıp yeniden sipere mi girecek 
     
     







Ulusal güvenlik sendromu 


Özgüven... 


Yılmaz "Hedefim partilerdi" 


Genelkurmay parti gibi hareket ederse... 


Kesmece karpuzun macerası .. 


Cevap veriyoruz "Saddam'ın yolu " 


Görüşler farklı ama... 


Hangi Fenerbahçeli 


1 milyar dolar kaç ihale eder, ya da mızrak çuvala sığar mı 


Koy gitsin rahvan 


Ulusal güvenlik krizi 


Muhatap Cumhurbaşkanı değil, kulunuz 


Sözleşmenin feshi şarta bağlı 


Merkez Bankası ’bostan korkuluğu’ mu 


HSBC’nin 7 Aralık’ta işi neydi 


</TEXT>
</DOC>
