<DOC>
<DOCNO> 24255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/yazar/pulur.html </URL>
<DATE> 2001/05/31/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Futbol 
</HEADLINE>
<TEXT>

     FUTBOL bir çılgınlık mıdır, ya da tutku mu 
     Fenerbahçe'nin şampiyonluğundan sonra, bu soru tekrar gündeme geldi. 
     Biz "futbol tutkudur" diyenlerdeniz. 
     İnsanlar, eşini, işini, evini, yaşadığı kenti, siyasi görüşünü değiştirebilir, lakin tuttuğu takımı değiştirene çok az rastlanır bu tutku değil de nedir 
     Fenerbahçe'nin şampiyonluğundan sonra sokaklara dökülen insanları en güzel Aydın Engin anlatıyordu 
     "Ağlayan, kısılmış sesiyle durmaksızın en büyük Fener, başka büyük yok diye bağıran, yüzünü sarı ve lacivert bir bulamaca sokup çıkarmış kızlar, oğlanlar... Durmadan sallanan binlerce belki yüz binlerce sarı - lacivert bayrak kimlerin, neden ve neyle çaldığını anlayamadığım marşlar, şarkılar... O şarkılarla tepinen, dans eden, halay çeken, olmadı durmadan zıplayan kadınlar, erkekler, çocuklar, moruklar, başörtülü teyzeler, seyyar satıcılar, banka müdürü kılıklı adamlar... Tinerci çocuklarla hiç durmaksızın çaaaak yapan polis memuru kapıdan giren müşterisini umursamadan elindeki Fenerbahçe bayrağını sallayan posbıyıklı, üniformalı lüks otel kapıcısı..." Cumhuriyet, 28.5.2001 
     
     PEKİ, futbol niçin insanları bu kadar coşturuyor, bazılarının yakıştırmasıyla çılgınlaştırıyor 
     Bunun sosyolojik, ipuçlarını Mahmut Sert'in "Gol Atan Galip" adlı kitabında bulabilirsiniz. Bağlam Yayınları 
     Mahmut Sert, futbolun, dünya çapında bu kadar ilgi görmesini bu oyunun "demokratik yapısı"na ve "Günlük yaşamla olan benzeyişi"ne bağlıyor. 
     Futbolun "demokratik yapısı" belki, çoğuna şaşırtıcı gelebilir. 
     Nedir futbolun demokratik yapısı 
     
     FUTBOLUN temelinde eşitlik vardır, bir örnek formalar, oyun kuralları, tribünde taraftar kimliğinin altında, sosyal farklılıkların ortadan kalkması, futbolun demokratik yapısını belirler. 
     Mahmut Sert'e göre, teknik olarak da, toplumun her kesiminden her türlü fiziksel yapıya sahip herkes futbol oynayabilir 
     "Şişman, uzun, kısa, zayıf, güçlü, hızlı gibi farklı fiziksel özelliklerine ve farklı toplumsal konumlarına karşın, insanlar bu oyunda eşit olarak yer alabilirler. Basketbol, voleybol ve güreş gibi sporlarda özel fiziksel yeteneklere, uzun boylu olma, iyi sıçrama, güçlü ve hızlı olma gibi gereksinim varsa da, futbolda bu tür özellikler aranmaz. Bunun yanında oyunun basit kuralları ve basit oynanabilme koşulları, diğer sporlar arasında futbola olan ilginin daha çok olmasının nedenlerindendir. Çünkü küçük bir odada bile iki sandalyeden kale oluşturup, futbol oynamak olasıdır bir kibrit kutusu, ya da sıkıştırılmış bir avuç kağıt, top olarak kullanılabilir." 
     
     BİR önemli saptama daha... 
     Yaşamın her döneminde, kim kazanıp kazanmadığını hemen öğrenmek istemez. 
     İşte futbolda bu vardır "Gol Atan Galip"tir, doksan dakikanın sonunda kim kazanmış, kim kaybetmiş belli olur. 
     Futbol bir tutkudur. 
     
     







YÖK... 


Atatürk meydanı 


Bu sözlerde alınacak ne var 


Bu kez cami unutulmadı 


Başbakan Devlet Bahçeli senaryosu mu .. 


Kiracı mazlum, mülk sahibi zalim mi 


Uçlarda 


Üniversite ayakta 


Hangi görevin zararı 


Adaleti bu kadarmış Adalet Bakanlığı'nın 


Futbol 


Gıda riski 


Yorum önemli 


Gümüşhane ekonomisi memur - işçi parasıyla dönüyor 


</TEXT>
</DOC>
