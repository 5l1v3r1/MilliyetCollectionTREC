<DOC>
<DOCNO> 24605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/spor/aspo.html </URL>
<DATE> 2001/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliler, Azerbaycan ile oynuyor, Dünya Şampiyonası finalleri için avantaj arıyor 
</HEADLINE>
<TEXT>
YOL VER KARDEŞ 
İnönü Stadı’nda saat 20.30’da başlayacak karşılaşmayı İspanyol hakem üçlüsü yönetecek. Ay - Yıldızlı ekibimiz sahaya önce galibiyet, sonra da fark için çıkacak 
     DÜNYA Şampiyonası 4. Eleme Grubu’nda Slovakya’nın ardından averajla ikinci sırada bulunan A Milli Futbol Takımımız, gruptaki 6. maçını Azerbaycan ile yapacak. Milli Takımımız, liderliği ele geçirmek için rakibini yenip, Slovakya’nın İsveç deplasmanında puan kaybetmesini bekleyecek. İnönü Stadı’nda oynanacak ve saat 20.30’da başlayacak maçı İspanya Federasyonu’ndan Juan Ansuaegui Roca, Antonio Cardos Paterna, Luis Nunes Lopez hakem üçlüsü yönetecek. 
     TEKNİK Direktör Şenol Güneş, oyun sistemini değiştirecek, sahaya 4 - 4 - 2 dizilişiyle takımı çıkaracak. Öncelikle galibiyet isteyen Güneş, "Skoru sağlama aldıktan sonra da averaj peşinde koşacağız" dedi. Fatih Akyel ile Hasan Özer’in sakatlıkları nedeniyle kadro konusunda kararsızlığı bulunan Şenol Güneş, forvette Hakan Şükür - Oktay ikilisine yer verecek. Karşılaşmanın son idmanını dün yapan milliler, basına kapalı çalışmada taktik üzerinde durdular. 
     
Doğum günüm 2 Haziran’      BİLAL MEŞE 

     A MİLLİ Takım Teknik Direktörü Şenol Güneş, 49. yaş gününü dün akşam Metin Oktay Tesisleri’nde Ay - Yıldızlı futbolcularla birlikte kutladı. Menajer Can Çobanoğlu tarafından yaptırılan pastayı kesen Güneş, "Asıl doğum günüm 1 Haziran’da. Azerbaycan maçından sonra kutlayacağım" dedi. Futbolcular ise, "Galibiyeti size armağan edeceğiz" ifadesini kullandılar. 
     AZERBAYCAN’ın ilk maçta sert oynadığını hatırlatan Güneş, futbolcularını da uyardı. Güneş, "Bizi sinirlendirmek isteyeceklerdir. Sakın bunu yapmayın. Asla sinirlenmek yok. Onları iyi futbol oynayarak devirmeliyiz. Bu karşılaşmayı kayıpsız geçersek büyük bir avantaj elde ederiz. Seyirci desteği ile mutlu sona ulaşmalıyız" diye konuştu. 
     
PUAN DURUMU TAKIMLAR O G B M A Y P Slovakya 5 3 2 0 7 2 11 TÜRKİYE 5 3 2 0 7 3 11 İsveç 5 3 2 0 5 1 11 Makedonya 5 1 1 3 4 5 4 Moldova 5 0 2 3 0 5 2 Azerbaycan 5 0 1 4 1 8 1      
     
354 maçta 111 galibiyet      MİLLİ Takımımız, 353 maçtan 111’ini kazanırken, 163’ünü yitirdi, 79 maçta da eşitliği bozamadı. Bu maçlarda 419 gol atan milliler, 593 gol yedi. Azerbaycan ile ise daha önce iki kez oynayan Ay -Yıldızlı ekibimiz, iki maçtan da 1 - 0’lık skorlarla galip ayrıldı. 78 yılda 67 rakiple oynayan Milli Takımımız’da en çok golü 30 golle Hakan Şükür attı. 71 kez milli olan Ogün, rekor kırdı. Takımda en uzun süre görev yapan hoca da Coşkun Özarı oldu. 
     
Güneş’in 10. sınavı      ŞENOL Güneş yönetimindeki A Milli Takımımız, bugün 10. maçına çıkacak. Güneş’li milliler 9 maçta 3 galibiyet, 3 beraberlik, 3 de yenilgi aldı. Atılan 7 gole karşılık yenen gol sayısı 11 oldu. Güneş, resmi maçlarda yenilgi yüzü görmedi. Maçta gözler Milli Futbol Takımı’nın formasını şimdiye dek giydiği 63 maçta toplam 30 gol atan Hakan Şükür’de olacak. Ay - Yıldızlı ekip, Hakan Şükür’ün gol attığı 20 maçı da kaybetmedi. 
     
Azerbaycan’ı rahat geçti      ÜMİT Milli Takım Avrupa Şampiyonası grup eleme maçında Azerbaycan’ı ilk yarıda attığı üç golle mağlup etti, puanını 13’e çıkararak üçüncü sıradaki yerini korudu. Azerbaycan karşısında zorlanmadan galibiyete ulaşan Ay - Yıldızlı ekibimizin gollerini Berkant 2 ve Serhat attı. Grubun diğer maçında ise İsveç, Slovakya’yı 4 - 0 yendi. 
     
     Maçın karnesi 
     HAKEMLER Sergiy Shebek , O.Zhurba , O.Krabchenko 
     TÜRKİYE Kerem , Beyhan , Suat Dk.46 , Adem , Kürşat , Hüseyin , Mehmet Nas Dk.60 , Cihan , Gökdeniz , Tayfun , Serhat , Berkant , Mehmet Yozgatlı Dk.78 , Murat Hacıoğlu 
     AZERBAYCAN Polodov , Hüseyinov , Sadigov , Guliyev , Kikelman , Hashimov , Aliyev , Hasanov , S.Musaev , Zeynelov Dk.80 İmam Aliyev , Rahmonov Dk.87 Sultanov R.Musaev Dk.44. 
     GOLLER Berkant DK.11 ve 39 , Serhat DK.33 . 
     SARI KART Adem, Serhat, Gökdeniz, Mehmet Yozgatlı, Guliyev, Hasminov 
     
4. Grup puan cetveli TAKIMLAR O G B M A Y P İsveç 6 4 2 0 14 1 14 Slovakya 6 4 1 1 12 5 13 TÜRKİYE 6 4 1 1 10 3 13 Moldova 5 1 1 3 3 6 4 Azerbaycan 6 1 1 4 3 16 4 Makedonya 5 0 0 5 2 13 0      



 SPOR 



























</TEXT>
</DOC>
