<DOC>
<DOCNO> 31054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/ekonomi/eko03a.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP, Telekom’da yumuşuyor 
</HEADLINE>
<TEXT>

     ZÜLFİKAR DOĞAN Ankara 

     IMF Başkanı Horst Köhler’in önceki gün Başbakan Ecevit’e gönderdiği mektupta bu hafta içerisinde çözülmesini umduğunu bildirdi, sorunların temel düğüm noktasını oluşturan Türk Telekom konusunda, dün de hükümet düzeyinde çalışmalar devam etti. 
     Başbakanlıkta çalışan Başbakan yardımcıları Hüsamettin Özkan ve Devlet Bahçeli, kendi kurmayları ile durum değerlendirmesi yaparken, Özkan, Hazine ve Merkez Bankası bürokratları ile yeniden bir araya geldi. 
     Kurmaylar aracılığıyla yapılan "dolaylı" görüşmelerde, Türk Telekom yönetim kurulunda üye sayısının ya 9’a çıkartılarak, Hazine kontenjanından iki yeni "profesyonel üye"nin yönetime girmesi, ya da mevcut yedi kişilik yönetimden iki üyenin ayrılması veya değiştirilmesi formüllerinin son aşamaya geldiği belirtiliyor. 
     MHP’nin, İbrahim Hakkı Alptürk’ün "bir şapkasını bırakması" konusunda yumuşama eğiliminde olduğu öğrenildi. 
     Hazine yönetimi faizlerin yükselmesini eleştiren IMF’nin bu tutumu karşısında, yarın yapılacak 500 trilyon liralık iç borçlanma ihalesi öncesinde, hem teklif gelmesi, hem de faizlerin aşırı yükselmesinin önlenmesi açısından, hükümetin bugün atacağı bir "siyasi adımın" çok önemli olduğu konusunu Özkan aracılığıyla hükümete iletti. 
     



 EKONOMİ 
















</TEXT>
</DOC>
