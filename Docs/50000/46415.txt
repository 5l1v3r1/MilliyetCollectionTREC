<DOC>
<DOCNO> 46415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/ekonomi/eko08a.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu k ğıtlarında faiz vergi dışı 
</HEADLINE>
<TEXT>

Vergi Dünyası MUSTAFA ÖZYÜREK 
     26 Temmuz 2001 ile 31 Aralık 2002 tarihleri arasında ihraç edilen devlet tahvili ve Hazine bonolarından elde edilen faiz ve satış gelirlerinin 50 milyar lirası vergiden istisna ediliyor. Gelir Vergisi Kanunu’na bir geçici madde eklenerek gerçekleştirilen düzenleme, bireysel yatırımcıları kamu k ğıdı almaya özendirmeyi amaçlıyor. 2001 yılında 50 milyar lira olarak uygulanacak olan istisna tutarı, 2002 ve izleyen yıllarda yeniden değerleme katsayısı enflasyon oranı kadar artırılacak. Getirilen istisna uygulaması 31.12.2004 tarihinde sona erecek. 
     Bu istisnadan yararlananlara vergi kanunlarında yer alan diğer istisnalar uygulanmayacak. IMF’ye verilen niyet mektubunda yer alan bu düzenleme dün yasalaştı. 
     Kamu k ğıtları gelirlerinden stopaj yapılmadığı için, yeni düzenleme bireysel yatırımcılar açısından önemli bir teşviktir. Kamu k ğıtlarının büyük bölümünü elinde bulunduran bankalar ve diğer ticari işletmeler, bu istisnadan yararlanamazlar. 
     Getirilen düzenleme ile rant kesimine bir avantaj sağlanmaktadır. Asgari ücretten bile yüzde 15 Gelir Vergisi alınırken, milyarlarca liralık kamu k ğıdı gelirinden hiç vergi alınmayacaktır. Mevduat faizi ve repo gelirleri üzerinden 18 vergi ve fon kesilirken, kamu k ğıtları faizleri tümüyle vergi dışı kalmaktadır. Bu durum yatırım araçları arasında dengesizliğe yol açar. 
     Bankalar mevduat toplayabilmek için mevduata ödedikleri faizleri yükseltmek zorunda kalırlar. 100 milyon lira mevduat faizi elde eden bir bireysel yatırımcı 19.8 milyon lira vergi ve fon öderken, 100 milyon lira kamu k ğıdı faizi elde eden hiç vergi ödemeyecek. 
     



 EKONOMİ 




















</TEXT>
</DOC>
