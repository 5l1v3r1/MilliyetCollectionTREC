<DOC>
<DOCNO> 24461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/yazar/sazak.html </URL>
<DATE> 2001/06/01/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Efsane döndü 
</HEADLINE>
<TEXT>

     Başlık yanıltmasın Fenerbahçe'nin giderek "kabak tadı" veren şampiyonluk öyküsünden söz edecek değiliz. 
     Zirvedeyken bırakmanın erdemini sergileyen Aziz Yıldırım, sürekli başarının "kişisel tutku"dan öte kurumsal orkestrasyon ve ekip işi olduğunu hem spor kamuoyuna hem de Türkiye'ye gösterdi. Fenerbahçe, Denizli yönetiminde iyi futbol oynayarak şampiyonluğa ulaştıysa bunu gelecek sezon da, Yıldırım'dan bağımsız sürdürebilmelidir. 
     Keşke, Türkiye'yi onca başarısızlığa karşın inatla yönetenler - pardon çökertenler - de "istikrar" mazeretine sığınmadan çekilmeyi becerebilseler 
     Zavallı yönetim daha dün Meclis çatısında "uyum" nutukları atarken, Yüksel Yalova'nın Derviş'e gönderme yaparak, "IMF ile kim anlaşma yaptıysa, tütün yasasını ona sorun" diye meydan okuması piyasaları altüst etmeye, borsayı düşürmeye yetiyordu. 
     Sahi bu hükümet kriz üretmekten başka ne icraat yapıyor 
     Efsane döndü derken, bu tuhaflığa isyan ediyoruz. 
     Türkiye borç sarmalında IMF'den taksitle gelen yardım dövizi, faizi düşürmeye yetmiyor, piyasalarda "haziran sendromu" başladı, "üçüncü kriz dalgası gemiyi batırır" diye ürkülürken böyle bir ortamda bile siyasi iktidar, jandarmayla "dedikodu savaşı" sürdürebiliyor. MHP'li bakanlardan sonra IMF'ye caka satmak sırası ANAP'a geldi. Yalova, medya önünde piyasaları sabote edeceğine, Mesut Yılmaz'a telefon açıp, "Sayın Genel Başkan, IMF mektubunda sizin de imzanız var mı " diye sorsa olmaz mı 
     Madem IMF koşulları ağır geliyor, ya da Derviş'e tahammülde zorlanıyorlar, 3 liderin dürüstçe, "Hükümeti bu şekilde sürdüremeyeceğiz" deyip, Ecevit'i istifasını sunmak üzere Çankaya'ya göndermeleri en makulü olmaz mı 
     Aslında Çankaya krizini çıkardıkları gün doğru olan Başbakan'ın çekilmesiydi. Çünkü 22 Şubat, ekonomik programın iflasının da "milad"ı oldu. Sorun siyasiydi ama hükümet topu IMF'ye atarak, Derviş'le zaman kazanmaya çalıştı. Oysa Katolik nikahı gibi, 3 lider neyi imzaladıklarını bilerek, "Ya o anda konuşacak ya da susmayı kabulleneceklerdi." IMF nikahını ilk bozan Bahçeli oldu. MHP'nin buğdaydaki çıkışını ANAP tütünle sürdürdü. 
     117 milyarlık dış borç, 67 milyarlık iç borç stoku, pamuk ipliğine bağlı ekonomiyi yeni bir "borç çevirme" riskiyle karşı karşıya bırakıyor. Çünkü sorun yapısal ve "sistem"e güvensizlik sürdükçe aşılması zor. 
     3 - 5 milyar dolarla aşılamayacak kadar derin. 
     Finansal Forum'un Genel Yönetmeni Gökhan Çırnaz, IMF yardımı kesinleştiği günlerde bile "haziran sendromu"na dikkat çekiyordu. 
     Haklı çıktı. 
     Efsane geri döndü 
     
     







Üniversite... 


Sessiz piyano 


Ders olsun diye... 


İki kadeh içince... 


Siyasetçiler hiç mi ders almayacak .. 


Konuştukça batmak 


Ecevit sözü 


Bir güvenlik konusu daha... 


Bu uyarı önemli 


Haydi Daum saç testine 


50 yıllık kalem 


Efsane döndü 


Derviş'i kaçırtmak, Derviş'e mi yarar 


Bu geçiş dönemidir 


Eski Gümüşhane, yenisinden güzel 


Yeni belgeler aynı hikayeler 


</TEXT>
</DOC>
