<DOC>
<DOCNO> 44179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/spor/yaksoy.html </URL>
<DATE> 2001/09/29/ </DATE>
<TIME>  </TIME>
<AUTHOR> FEVZİ AKSOY  </AUTHOR>
<HEADLINE>
Motivasyon antrenmanı 
</HEADLINE>
<TEXT>

     Motivasyon antrenmanı olur mu demeyin... Evet, oluyor. Her işte olduğu gibi, sporda da motivasyonsuz başarı olmuyor. Hele hele futbolda. Büyük büyük isimlerle donatılmış takım, eğer sahada yalnız yürüyorsa ve dolaşıyorsa burada bir motivasyon antrenmanı eksikliği var demektir. 
     Şimdi dünyanın en şöhretli teknik direktörleri takımlarına bu motivasyon antrenmanını yaptırıyorlar ve başarıları da burada. 
     Bayern Münih’in Hitzfeld’i ve Milan’ın Terim’i gibi... 
     Teknik direktörün otoritesi, bilgisi ve sabrı bu motivasyonu taktiğe çeviremiyorsa, oyunculara verilmiş milyon dolarlar sokağa atılmış gibidir. 
     Maç kaybettikten sonra, "Suç bende" diyen teknik direktörün davranışı, karanlıktan korkan adamın cesaretlenmek için kendi kendine konuşması gibidir. Motivasyon antrenmanı nasıl yapılır, buna dair psikoloji ve psikiyatri kitaplarında birçok yazı ve literatür vardır. Eğer bir teknik direktör maçtan evvel "Yeneceğiz" deyip, maçtan sonra "Suçlu benim" diyorsa bu işte bir yanlışlık ve uyumsuzluk var demektir. Bu teknik direktör motivasyon eğitiminde sınıfta kalmış demektir. Ve son günlerde bu sınıfta kalma misallerini maalesef herkes görüyor. 
     



 SPOR 




























</TEXT>
</DOC>
