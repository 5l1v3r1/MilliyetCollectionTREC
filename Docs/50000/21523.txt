<DOC>
<DOCNO> 21523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/yazar/cankat.html </URL>
<DATE> 2001/05/16/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
O kadar da değil 
</HEADLINE>
<TEXT>

     Kızılay, TBMM’de kan bağışı kampanyası başlatmış. Ve bu kampanya Ankara’da şakalara sebep olmuş. 
     Derler ki, birçok milletvekilinde "aranan kan bulunamamış". Bazı milletvekillerinden kan alınmış, ama kullanılır gibi değilmiş... 
     Yani, sokaktaki adam, oy verip de Meclis’e gönderdiği temsilcilerine kansız diyecek, kanı bozuk diyecek noktaya gelmiş. İşin akıl almaz yanı, milletvekillerinin de bu esprilere gülüyor olması. 
     - 
     Okuyanlar bilir, milletvekillerini tenkitten geri kalmayanlardan biri de benim. 
     "Bir dakika O kadar da değil..." demek ihtiyacını ne zamandır duyan, ama bir fırsatını bulup haykıramayan da benim. 
     İnsan sarrafıyım, desem abartılı olur. Ama insanları "tanırım". Bilirim ki, bir yerde on kişi varsa, bu on kişinin içinde en az bir, genellikle iki, bazen üç güvenebileceğiniz, birlikte yola çıkabileceğiniz adam vardır. 
     Yani, o Meclis’te 550 milletvekili olduğuna göre, benim ölçülerime vurursanız, en az 50, büyük bir ihtimalle 100, belki de 150 "pek l " adam vardır. Kadın erkek ayırımı yapmadan. 
     Gazeteciliğin tabiatı gereği yolsuzluk haberdir, dürüstlük değil adam köpeği ısırırsa haberdir, köpek ısırırsa değil... 
     Eminim TBMM’de "dört dörtlük" milletvekili çok. Ama basın onlara gereken itibarı ve ilgiyi göstermeyi bilmiyor. 
     Onlar da, diğerleri gibi şov yapıp, zırt pırt medyaya salata olmayı ya beceremiyorlar, ya kendilerine yediremiyorlar. 
     
FIKRA GİBİ      Bizim Haslet ana tarafından Karadenizli. Geçenlerde Trabzon’-dan bir akrabası gelmiş, otobüsle. Haslet’e anlatıyor 
     Abi, ben de Karadenizliyim, ama Temel fıkralarının gerçek olduğuna bu defa inandım. 
     Hayrola 
     Bütün gece uykusuz kaldım. Önümdeki yolcu uyumak için koltuğunu en arkaya yatırdı. Sinir oldum... 
     Eh ne var bunda Adam tabii koltuğu arkaya yatırarak uyuyacak... 
     İyi de koltuğu arkaya yatırdı, ama bütün gece başını ön koltuğa yaslayarak uyudu 
     
Beygir muhabbeti      Dün iki köşe yazarı hanım arasında üç gazeteci hanım da diyebiliriz, çünkü Ayşe Arman ile Ruhat Mengi atışırken, fonda Leyla Umar da var geçen seviyeli tartışmadan bahsettim. Hürriyet gazetesinde, bu kez Pakize Suda, manken Deniz Akkaya’ya cevap veriyor, Mış-Muş köşesinden 
     "Deniz Akkaya Ayşe güzel, Pakize değil’ demiş. Bir güzellik yarışmasının içinde olduğumuzdan haberim yoktu, hazırlıksız yakalandım. Bana biraz süre ver, Denizciğim. Bu memlekette beygirden top model yaratan estetikçiler var benden kim bilir ne harikalar yaratırlar". 
     Buyrun bakalım .. Hanımlar, Türkiye’de herkes, her konuda kavga ediyor zaten. Meclis’te kavga, futbolda kavga, sokakta kavga. Değişik bir şey yapamaz mıyız İlla kavga edeceksek, faydalı bir davanın kavgasını yapamaz mıyız 
     
GÖZLÜKLÜ MARTI’DAN      Eskiden, bahar geldi mi, sinek girmesin diye evimizin penceresine tel takardık. Şimdi kavak pamuğu girer diye, değil pencereleri, ağzımızı bile açamaz olduk. 
     
     







Yine 14 Mayıs 


Baba ve oğlu 


Şalk'ın çıkışını çok yadırgadım 


O kadar da değil 


Dertli milletvekilleri Bir dönem kapanıyor mu 


O'nsuz ve O'nunla 


Adalet Bakanlığı teşkilat yasası tamam 


Tam gün eğitim 


Daha iyi gitmesi için... 


Demokrasi herkese lazım, babaya da... 


Banka evlilikleri 


Telefon dinlemeye yeni düzen 


Kural, paspas olursa... 


Kafamızı kumdan çıkaralım 


Madalyonun 2 yüzü 


Derviş ile halkın niyeti farklı 


"Mason olsalardı ülke bu hale gelmezdi" 


</TEXT>
</DOC>
