<DOC>
<DOCNO> 26427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/son/sondun13.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ordudan erken emekli edilen 41 kişi AİHM'de... 
</HEADLINE>
<TEXT>

     Avrupa İnsan Hakları Mahkemesi'nde AİHM bugün yapılan duruşmada, Türk Silahlı Kuvvetleri'nden TSK erken emekli edilen 41 kişinin Türkiye aleyhine yaptığı şikayet başvurusu görüşüldü. 
     Yüksek Askeri Şura kararlarıyla, 11 Aralık 1995 ile 1 Ağustos 1997 arasında disiplin suçu işledikleri gerekçesiyle ordudan erken emekli edilen 41 kişi, AİHM'ye yaptıkları şikayet başvurusunda, gerçekte dini inançları yüzünden erken emekliye sevkedildiklerini ileri sürmüştü. AİHM'de bugün yapılan duruşmada, davayı açanların avukatları, Avrupa İnsan Hakları Sözleşmesi'nin AİHS adil yargılanma hakkıyla ilgili 6'ncı maddesi, özel yaşama saygıyla ilgili 8'inci maddesi, dini inaçlara saygıyla ilgili 9'uncu maddesi, ifade özgürlüğüyle ilgili 10'uncu maddesi, ayrımcılığın yasaklanmasıyla ilgili 14'üncü maddesinin Türkiye tarafından ihlal edildiğini ileri sürdüler. Başvuruyu yapanların savunmalarını Hasip Kaplan, Tevfik Demirel ve Mustafa Halit Çelenk'in üstlendiği duruşmada Türk hükümeti ve davayı açanların görüşlerini dinleyen AİHM, davanın incelemeye alınıp alınmamasına ilişkin kararını ileriki bir tarihte verecek. 







</TEXT>
</DOC>
