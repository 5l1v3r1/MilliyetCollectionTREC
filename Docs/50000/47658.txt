<DOC>
<DOCNO> 47658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/spor/ygokberk.html </URL>
<DATE> 2001/10/19/ </DATE>
<TIME>  </TIME>
<AUTHOR> BİLGİN GÖKBERK  </AUTHOR>
<HEADLINE>
Ruh hastası mıyız 
</HEADLINE>
<TEXT>

     Her şey vardı vallahi billahi Ali Sami Yen’deki Galatasaray - Nantes maçında. Blokları, koridorları bile ilk defa farkettim. Sahanın daralışı, ufalışı, pres, ayağa toplar, pasların kısası uzunu, hatta hatta bloklar arasındaki bağlantılar bile gözüküyordu. Kanat bindirmeleri, indirmeleri, alın teri, fiziksel mücadele, heyecan, konsantrasyon, sanki biri Rumen, öbürü Fransız iki arkadaş odalarında bilgisayarla sanal maç yapıyorlardı. Ama bir şey eksikti. Futbol yoktu. Ne güzel şut, ne pozisyon, ne de kaçan fırsatlar. 
     Allah aşkına maça niye gidiyoruz Koridorları, daralan alanları, blokların bağlantılarını görmeye mi Ruh hastası mıyız biz Otelde seminerde miyiz, yoksa stadda maçta mı Bizler teknik direktör müyüz Koridor, blok, pres bizi niye bu kadar fazla ilgilendiriyor Ercan Güven yazmış. Sergen’e göre maçın kahramanı Lucescu. Niye Lucescu’ya göre Sergen değil Veya Ümit Karan, veya Hasan Şaş Fransızlar’a göre de kahraman kendi hocalarıydı mutlaka. Maçın MVP’sinin hoca olduğu maça maç denir mi Evet, sizler değilseniz bile ben seyirciyim. Puan, puanlar, puan cetveli, mücadele tabii önemli. Ama estetik, hoş hareketler, güzel bir çalım, iki bacak arası. Ve tabii gol. Hadi gol yoksa da hiç olmazsa kaçan bir gol. E o da yoksa ne yapayım ben böyle futbolu Şimdi mırıldanmalar başlar. Yedi puanla lideriz, adamın söylediklerine bakın. Lazio’yu tek atakla yenmese, o Lazio beş yüzde yüz kaçırmasa, Fransa’daki ilk yarı 3 - 0 bitse, son Nantes maçı da kaza golüyle kaybedilse, şimdi neler söylenecekti, neler. Önemli olan yedi puanla liderken söylemek değil mi 
     
Mustafa Denizli’ye      Önümüzde altı puan var diyorsunuz. Ama arkanızda da 12 puan var. 
     Benden hatırlatması. Ve öndekiler azaldıkça, arkadakiler de fazlalaşıyor. 
     
Erman Toroğlu      Bir mail geldi Beşiktaşlılar’dan. Daha doğrusu bir duyuru. Erman Toroğlu Digitürk’teki yorumculuk görevini bırakıncaya veya bıraktırılıncaya kadar Turkcell kartlarını iptal edeceklermiş. Ve Digi Türk üyeliklerini de. Üstelik ekliyorlar hem Turkcell’in, hem Digitürk’ün hizmetlerinden çok memnunuz. Ama Toroğlu’ndan değiller anlaşılan. 
     Protestonun bu şekli güzel değil. Şık da değil. Ve tabii hoş da değil. Ve de tehlikeli çok tehlikeli. Yarın Galatasaraylılar, öbür gün Fenerliler aynı yola başvurursa yorumlayacak kimseyi bulamazsınız. Maçlarınızı kendiniz seyredip kendiniz yorumlarsınız. Kendinizi tek sesliliğe mahkum etmeyin. Bir de tersini düşünün. Sene başında Erman Toroğlu anlaşma yaparken Ahmet’e, Mehmet’e, Ali’ye, Hüseyin’e Turkcell kartı vermeyin, Digitürk’e de üye yapmayın. Aksi halde yorum yapmam derse ne yapacaksınız 
     
İtalya’dan      Lig sonuncusu Venezia, ya da Venedik. Hadi başlasın rast makamından bıktırıcı Milan - Venezia yorumları. Dır dır dır, vır vır vır. Girin stüdyoya. Bizim sonuncumuz Malatya’yı bilmeden veya Malatya’yı bilip, Venedik’i görmeden yorumlayın bakalım. Venedik’i anlatmaya gerek var mı Var belki de. 12 ay turist. Hem de bitlisi, itlisi değil, dolarlısı, marklısı. Kanallardan akan para. Gondolu mondolu, San Marco’su, dükü, sarayı, müzesi, Murano’su. Mimarideki o harika doğu - batı sentezi. İslam’ın o şahane, olağanüstü etkisi. 1500’lerde çakılan son çivisi. Su üstünde yaşayan Venedik. 
     Bunların maçla ne ilgisi var demeyin. Var, hem de çok var. Futbola hiç ihtiyacı olmayan Venedik. Futbolun kambur olduğu Venedik. Çoğunun Interli, Milanlı, Juveli olduğu Venedik. Her türlü dengeler Milano ile aynı. Ne az, ne fazla. Ne stres, ne baskı. Çıkıp oynuyorlar işte. Bizi niye bu kadar ilgilendiriyor Kırk yılda birinin Terim’e rastlaması ve kırk yıl öncekinde de Can Bartu’nun Venedik’te oynaması. Sakın ya bunlardan bize ne, bizim için sahadaki maç önemli demeyin. Dönüp bize bakalım derim. Ya da hadi bugün bakmayalım. Canınızı sıkmayalım. Öbür haftalara bırakalım. Ama fragmanlarla hatırlatalım. Futbolun kambur olduğu şehirlerden futbolun serum olduğu bizim şehirlerimize. İşsizlik, ekonomik sıkıntı, hatta tıkantı, gelecek korkusu, yokluk, çoluk çocuk kaygısı, 1600’lerden bozulan dolar, maçlardaki Hizbullah, PKK sesleri, kaçan Vanlı Ömer Gülüştürler, yok olan Jetpa Fadıllar, çok baskı, çok stres. Maç başlamadan gerilen sinirler. Ve tabii maçtan başka her şeye benzeyen maçlar. Veya maçın içinde başka maçlar. Bu lig bizimki. O da onlarınki. Onun için oraları bilenlere yorumlatalım. Top santra yuvarlağında maçın başlamasını beklerken, maç bizim buralarda çoğu zaman bitmiş oluyor. Ama orada santra ile beraber başlıyor. Haberiniz olsun. 
     
Bartu, Lazio, Fiorentina      Geçen sene Lazio - Fiorentina maçı oynanıyordu. Ve bu ülkede bir kişi vardı bu iki takımda da oynayan. Evet, tek bir kişi. Can Bartu. Maçı da o yorumlamalıydı doğal olarak. Ama ona yorumlatmadılar. Şimdi diyecekler ki çok para istedi. Kapris yaptı, naza çekti kendini. Haklı değil mi İtalya Ligi’ni almak için milyonlarca dolar vereceksin. Kırk dereden su getireceksin. Sonra o maçı yorumlaması için Bartu’yu razı edemeyeceksin ve binlerce dolardan kaçacaksın. Doksan dakika tabii önemli. Ama bazen maç sonrası yorumları, o güzelim doksan dakikadan alınan tüm keyfi kaçırıyor. 
     
13. Dev adam      Hadi TRT. Gençlerbirliği - bilmem ne, Galatasaray - Arnavut vızıltısı için paran var. Eurolig için mi yok Üstelik Efes, Ülker her türlü fedakarlığa hazırlar. Prodüksiyon masraflarına ortak olmaya ve reklam desteği vermeye bile razılar. Eurolig de üç milyon dolardan iki milyon dolara indi. Anlaş ve yayınla Allah aşkına şu maçları. 12 Dev Adam’ın yanına seni de koyalım, 13’üncü Dev Adam TRT diyelim. 
     
     



 SPOR 























</TEXT>
</DOC>
