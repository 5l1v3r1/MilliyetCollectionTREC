<DOC>
<DOCNO> 3554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/son/sonspo04.html </URL>
<DATE> 2001/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'da Sergen 2 ay sonra takımla birlikte çalıştı 
</HEADLINE>
<TEXT>

     Trabzonspor, gelecek hafta Türkiye Kupası Çeyrek finalinde Galatasaray ile kendi sahasında yapacağı maçın hazırlıklarını sürdürüyor. 
     Teknik Direktör Sadi Tekelioğlu yönetiminde, Mehmet Ali Yılmaz Tesisleri'nde yapılan ve yaklaşık 1.5 saat süren antrenmana, sadece Ramazan katılmadı. Tekelioğlu, futbolculara ısınma hareketlerinin ardından, gruplar halinde yarım alanda pas çalışması yaptırdı. 
     Almanya'da 23 Kasımda sol ayak bileğinden ameliyat geçiren Sergen, ameliyattan tam 2 ay sonra ilk kez takımla birlikte çalışmalara başladı. Kulüp Doktoru Ahmet Çağlar, Sergen'in durumun gayet iyi olduğunu ve ayağının yavaş yavaş kuvvetlenmeye başladığını belirterek, şunları söyledi 
     ''Sergen, salonda yaptığımız çalışmaları büyük oranda tamamladı. Artık bundan sonra takımla birlikte idmanlara katılacak. Önemli olan takımla yaptığı çalışmalara vereceği cevap. Şu anda Galatasaray maçında oynaması zor görünüyor ancak liglerin ertelenmesi ile birlikte, ligdeki ilk maça çıkma şansı yüksek.'' 
     



</TEXT>
</DOC>
