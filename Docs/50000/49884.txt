<DOC>
<DOCNO> 49884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/ekonomi/eko10.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom’un danışmanı Arthur Andersen oldu 
</HEADLINE>
<TEXT>

     EBRU SUNGUR 

     Türk Telekom’un TT yeniden yapılanmasında danışmanlık yapacak firmanın seçimi için açılan ihaleyi kazanan Arthur Andersen’in Kıdemli Müdürü Fatih Berk, "Yurtdışında benzer projelerde görev almış uzmanlarımızın sunumları, yönetimin çok ilgisini çekti. Avrupa’daki uzmanlarımızdan bir bölümü TT’ye danışmanlık için Türkiye’ye de gelecekler" dedi. İhalede TT’nin değişmeyi gerçekten istediğini de anladıklarını belirten Berk, "En düşük teklifi veren biz değildik. Ancak başarabilirlik de göz önünde tutuldu ki görev bize verildi" diye konuştu. TT’nin yeniden yapılanma danışmanlığı hizmeti için Arthur Andersen’a 5 milyon doları aşkın bir ödeme yapacağı da öğrenildi. 
     



 EKONOMİ 






















</TEXT>
</DOC>
