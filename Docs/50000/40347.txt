<DOC>
<DOCNO> 40347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/guncel/gun02.html </URL>
<DATE> 2001/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Firarda büyük kuşku 
</HEADLINE>
<TEXT>

Üzeyir Garih’in tek katil zanlısı firari Yener Yermez’in h l yakalanamamış olması, Korunuyor mu ’ sorusunu gündeme getirdi 
     İSTANBUL Milliyet 

     İşadamı Üzeyir Garih cinayetinin katil zanlısı firari er Yener Yermez’in şüpheli kaçışının arkasındaki sır kaldırılamıyor. Cebinde çok az parayla yeterince tanımadığı ve dostunun olmadığı bir ilde günlerdir süren insan avından kurtulması akıllara "Birileri tarafından korunuyor mu " sorusunu getiriyor. 
     Yermez’in kaçışındaki ihmaller ya da kuşkular Garih’in cep telefonunun bir astsubay tarafından kullanılmasıyla başlıyor. Hasdal Kışlası’ndaki Yermez’e ulaşan polis, en önemli zanlıyı kıl payı elinden kaçırıyor. Yermez’e refakat eden çavuşun bu durumda en fazla 5 - 10 dakika içinde Yermez’in kaçtığını komutanlarına iletmesi gerekiyor. Hasdal’dan bir er, yürüyerek bu kadar kısa sürede nasıl uzaklaşıyor, kışlanın sınırları dışına çıkabiliyor 
     
     Gece takibi zor mu 
     Durumu haber alan polis, kışlanın çevresinde tedbir aldı mı Gece yarısı bir şüpheliyi takip o kadar zor mu Sıra, İstanbul gibi bir şehirde peşinde 6 bin polis varken, saklanmaya geliyor. Polis, Yermez’in izini kimi zaman yanındaki telefonu kullanması, kimi zaman da bankamatik kartıyla sürüyor. Ya da Yermez bilerek polisleri şaşırtıyor. Operasyonlar sıklaşıyor, ama Yermez bulunamıyor. Çok zekice hareket ediyor ya da ettiriliyor. Veya artık yaşamıyor. 
     
     Yermez’den Ağca firarı 
     Yermez, İstanbul’da belli başlı semtleri tanıyor. Ama İstanbul’u çok iyi biliyor gibi saklanıyor. En önemlisi, cebinde 10 ile 25 milyon lira arasında parası olduğu tahmin ediliyor. Bu para ile ihtiyaçlarını gidermeyi başarıyor. Gasp, hırsızlık gibi suçlara bulaşmıyor. 
     Yermez, tıpkı yıllar önce Milliyet Gazetesi Genel Yayın Müdürü Abdi İpekçi’nin katili Mehmet Ali Ağca gibi, sırlarla dolu bir firarı gerçekleştiriyor. 
     



 GÜNCEL 


















</TEXT>
</DOC>
