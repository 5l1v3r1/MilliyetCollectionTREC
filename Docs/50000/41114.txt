<DOC>
<DOCNO> 41114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/yazar/temelkuran.html </URL>
<DATE> 2001/09/08/ </DATE>
<TIME>  </TIME>
<AUTHOR> Ece Temelkuran  </AUTHOR>
<HEADLINE>
Yılanları erkekler besler 
</HEADLINE>
<TEXT>

Kadınlık panayır tadında bir ülkedir. Işıkların cazibesine kapılmaktan korkan erkekler gidip şalteri indirir 
     Mardin Kızıltepe’ye bağlı Dörtyol köyünde Arbani aşiretinin malikanesinde yemekteyiz. Şöyle böyle yüz elli erkek, aşiretin ileri gelenleri, karşılama heyetindeler. Dizi dizi sıralanmış adamların otomatik pilota bağlamış şekilde ellerini sıkarken arada bir boşluk oluyor. Boşluğun nedenini anlayamadan, birtakım kadınlar "Matrix" filmindeki gerçeküstü kaymalar gibi bendenizi karanlığa doğru çekiyor. Bu, gruptaki tek kadını erkek sıkıntısından kurtarmak için hazırlanmış gizli bir kadınsal bir operasyon 
     "Burada daha rahat oluruz " 
     Kadınların bir araya gelişindeki tatlı "merasimsizlikle" malikanenin çatısına çıkılıyor. İşte o vakit daha sonra Milliyet’in birinci sayfasında yayınlanan aşiret yemeğinin fotoğraflanamayan, gözlerden 
     uzak "kadın kısmı" başlıyor. 
     
Memeli muhabbetler      Kanaviçeli yastıklar yere atılıyor. Aşiretin gelinleri, bağladıkları baş örtülerini açıyor. Yarı Kürtçe, yarı Türkçe, birbirini anlamamanın sadece eğlenceye vesile olduğu, erkeklerin mühim insanlar oldukları için asla katılamayacakları kadar gevşek ve serin bir sohbet başlıyor. Güneydoğu’yu "acayip bir diyar" sananların çok şaşıracağı konular sıradan gidiyor Adana’dan getirilen silikonlu sutyenler, aile albümünün en itibarlı yerine yerleştirilen Sibel Can’dan imzalı fotoğraflar, fazla kilolar, askerdeki kocasıyla yatmayı özlediği için utandırılan yeni gelinler, bulaşık makinesine sığmayan tepsiler, büyümesi durdurulamayan memeler, köyde giyilemeyen badiler... Erkeklerden kurtarılmış bir alanda serilmeler, serpilmeler... "Dayak var mı " diye sorunca "Biz dövmedikçe atmıyorlar" diye patlayan espriler. Ama iş saça başa gelince 
     "Günah işliyoruz aslında. Dışarıda saçımın bir teli görünse gece kabus görüyorum. Yılanlar boğazımı sıkıyor." 
     
Yılanı öldürseler      Erkekler tanrıyı rahat bıraksa, o da kadınları rahat bırakacak aslında. Bu "boğulma" kabusu da bitecek o zaman, yılanlar ölecek 
     CNBC-e’yi herkes izleyemiyor galiba. "South Park" diye bir çizgi film var. Büyükler için CNBC-e yakın zamanda bu çizgi film yüzünden RTÜK’ten kapatma cezası almış. Gerekçe, çizgi filmde tanrının "tasvir" edilmesi. Aklın olanakları böyle böyle boğuluyor işte. Mümkün değildir Varlığı kabul edilen, ancak görülemeyen bir şeyi, kafanızda bir biçimde tasvir etmeden düşünemezsiniz. Herkesin bir tanrısı vardır yani, bir tanrı tasviri. İstediğiniz kadar gözünüzde canlandırmamak için çaba sarf edin, mümkün değil, bir resim ya da resimsi bir görüntü gelir aklınıza. İnsan beyninin doğası budur çünkü Durduramaz kendini. Yani ne kadar inanan insan varsa o kadar tanrı vardır aslında o kadar tanrı tasviri. Yılanları besleyenler aklın doğasını kabul etmeyenlerdir 
     Kadınlık, panayır tadında bir ülkedir. Bu panayırda büyülenip kendinden geçmekten korkan erkekler, o panayırın üzerini örtmek isterler. Cazibesine kapılmaktan korktukları için panayırın bütün ışıklarını söndürürler. Yaptıklarının ne korkakça olduğunu bildikleri için kendi tanrılarını kadınların başına musallat ederler. Ah keşke bu yılan besiciliğinden vazgeçseler O zaman ne kadar sere serpe olacak sohbetler... 
     
     







Merhametsiz toplum 


Gardiyanlar... 


Ecevit'ten çağrı 'Haydi, Türkiye'ye' 


Nevşehir barut fıçısı gibi... 


Katil kim 


Üniversite istiyorlar ama... 


"Kötü olasılık" senaryosu 


Yol hikayesi... 


Selçuk ve yeni anayasa 


"Telsim'le iş yapmadığımız için şanslıyız" 


Yılanları erkekler besler 


İhtimalleri değerlendirin 


Kıbrıs'a da bir Lozan lazımdı 


Açık’ hem batırır hem çıkarır 


Kamyoncu da yükü Ankara’ya kaptırdı 


</TEXT>
</DOC>
