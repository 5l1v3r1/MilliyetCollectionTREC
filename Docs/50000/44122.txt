<DOC>
<DOCNO> 44122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/ekonomi/aeko.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bizi yöneten var mı, yoksa kaderimize mi terk edildik 
</HEADLINE>
<TEXT>

TÜSİAD Başkanı Özilhan, Türkiye’nin liderleri varsa, ortaya çıkıp konuşsunlar. Dünyada yer yerinden oynuyor. Ankara’ da bizi gerçekten yöneten birileri var mı" diye sordu 
     EKONOMİ SERVİSİ 

     Türkiye Sanayicileri ve İşadamları Derneği TÜSİAD Başkanı Tuncay Özilhan ve Yüksek İstişare Konseyi YİK Başkanı Muharrem Kayhan, siyasilere sert eleştiriler yöneltti. Dün İş Kuleleri’nde yapılan 3. YİK toplantısının açılışında konuşan Özilhan, "Bizi gerçekten yöneten birileri var mı, yoksa hepimiz kaderimize mi terkedildik " diye sorarken, Kayhan da "İçinde bulunduğumuz geminin layıkıyla yönetildiğinden kuşkuluyuz" dedi. 
     3. Dünya Savaşı’ndan, medeniyetler çatışmasından söz edilen bir dünyada yaşandığına dikkat çeken Özilhan, "Peki biz nasıl bir vizyon doğrultusunda hareket ediyoruz, bilen var mı Bizi bu sıkıntının içinden çıkaracak bir liderliğe sahip miyiz Gelişmeleri cephede izleyip ülkenin dinamik güçlerine yön veren bir hükümete ihtiyacımız var. Masa başı yönetimin zamanı değil" dedi. 
     
     Teşhir edeceğiz’ 
     "Bizi aradılar, önemsediler, Amerika’ya çağırdılar’ düzeyinde kompleksli bir avunma ile yetinecek miyiz " diye soran Özilhan, daha sonra şöyle konuşu "Uzlaşmayı, siyasi reformların tümüne yaygınlaştıracak mıyız Yoksa bu güdük siyasi yapı ile koltuğumuzu korumayı tercih mi edeceğiz Modern Türkiye’nin inşaası önündeki her engeli teşhir etmeyi sürdüreceğiz. Bu mücadeleden vazgeçmeye hiç niyetimiz yok." Özilhan , Türkiye’nin bir savaşa’katiyetle’ girmemesi gerektiğini de belirtti. 
     
     Bir mektup yazamadılar 
     YİK Başkanı Muharrem Kayhan da "Ankara’da oturarak değil, başkentlerde mekik dokuyarak yöneten, öngörü sahibi bir liderliğe ihtiyaç var. 11 Eylül’den sonra Türkiye biz bunlara ne mektup yazacağız’ diye 12 gün bekledi. Türkiye’nin dünyayla paylaşacağı tecrübeler var. Ama bu yumurtayı köyde satamazsınız. Liderlik, kriz anında bir davranış biçimidir. Biz bunun eksikliğini ciddi olarak vurguluyoruz" dedi. 
     
Siyasi pazarlıkla bakanlık kuruluyor      Özilhan, kamunun, açıklarını kapatmak için krizde iyice daralan kredi havuzundan fon talep etmeye devam ettiğini, buna karşılık hükümetin kamu açıklarını yapısal olarak azaltacak kapsamlı bir reformu gündemine almadığını, programın başarısı için bu reformun zorunluluğunu kavradığı konusunda piyasalara en küçük bir işaret vermediğini savundu. Özilhan, şunları söyledi "Aksine kadroları aşırı şişirilmiş kamu kurumlarının, siyasi pazarlıkların sonucu doğmuş bakanlıkların, yozlaşan ve kamu kaynaklarını denetimsiz bir biçimde tüketen yerel yönetimlerin saltanatından asla vaçgeçilmeyeceği ortaya kondu. Bu konuda ne yazık ki kamu bankaları ortak yönetimi ve bir dizi tasarruf önlemi dışında bir adım atılamadı." 
     
Sezer’e çağrı      Türkiye’nin liderleri varsa’, mevcut durumu nasıl değerlendirdiklerini onların ağızından duymak istediklerini ifade eden Özilhan, Cumhurbaşkanı Sezer’e de çağrıda bulundu. Özilhan şöyle dedi 
     "Gerekli gördüğü alanlarda inisiyatif alabildiğini, yetkilerini kullanabildiğini bildiğimiz, toplumun güvenini ve desteğini kazanmış bir Cumhurbaşkanımız var. Sayın Cumhurbaşkanı’nın yeni dünyada Türkiye’nin kendine çizmesi gereken yön konusunda topluma önderlik etmesini, vizyonunu ortaya koymasını beklememiz doğal değil mi Dünyada yer yerinden oynarken Sayın Cumhurbaşkanı, Sayın Başbakan neden çıkıp da ulusa hitap etmezler Susmanın, oturmanın, seyretmenin zamanı değil." 
     



 EKONOMİ 






















</TEXT>
</DOC>
