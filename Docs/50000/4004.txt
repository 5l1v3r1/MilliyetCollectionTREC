<DOC>
<DOCNO> 4004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/spor/spo09.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yayın ihalesi 30 Ocak’ta 
</HEADLINE>
<TEXT>

     KULÜPLER Birliği Vakfı İkinci Başkanı Cemal Aydın, ihalenin 30 Ocak’ta gerçekleştirileceğini açıkladı. Aydın, "Devir yetkisi de geldi, ki bu kulüplerimiz açısından olumlu. İhaleden sonuç çıkmazsa ertesi gün yayıncı kuruluşlardan en uygun teklifi veren firma ile anlaşma yapılacak. Ancak maçlar kesinlikle şifreli kanaldan verilecek" dedi. 
     FUTBOLUN 31 Ocak’ta oynanacak Türkiye Kupası maçları ile start alacağını belirten Aydın, "Bu hızla sanırım hafta sonu da lige dönebileceğiz. Biz bir erteleme daha olacağını sanmıyoruz. Çünkü bu kulüpler aleyhine bir gelişmedir. Sanıyorum ihalenin yapıldığı gün Futbol Federasyonu da bu konuda bir açıklama yapacaktır" diye konuştu. 
     
İşte yalanın belgesi      "Totodan kuruş almadık" dedi. Aksu’nun gerçeği yansıtmadığı belirlendi 
     YAYIN talimatının belirleneceği toplantı öncesi televizyon ekranlarına çıkıp, herkesin gözünün içine baka baka "İki yıldır Spor - Toto’dan tek kuruş para almadık" diyen Futbol Federasyonu Başkanvekili Ata Aksu’nun gerçekleri yansıtmadığı belgeleriyle ortaya çıktı. 
     SPOR Toto Teşkilat Müdürü Erdenay Oflas, kasım ayı içerisinde federasyon hissesi olarak değişik tarihlerde 40 milyarın üzerinde ödeme yaptıklarını belirtti. Oflas, bu sezon isim hakkı olarak da 61 kulübe toplam 78 milyar 605 milyon lira ödendiğini açıkladı. 
     


 SPOR 



























</TEXT>
</DOC>
