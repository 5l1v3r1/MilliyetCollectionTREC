<DOC>
<DOCNO> 44285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/ekonomi/eko05.html </URL>
<DATE> 2001/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
POAŞ'ta kafalar hızla değişiyor 
</HEADLINE>
<TEXT>

     İSTANBUL Milliyet 

     Özelleştirme kapsamındaki Petrol Ofisi'nin yüzde 51'ini satın alan Doğan Holding ve İş Bankası'nın "Kafalar değişirse her şey değişir" sloganıyla başlattığı değişim rüzgarının bir ürünü olan Cevizli'deki çağdaş akaryakıt istasyonu hizmete girdi. Petrol Ofisi'nin yeni yüzünü yansıtan Denizer Caddesi üzerindeki istasyonun açılışına Doğan Holding Yönetim Kurulu Başkanı Aydın Doğan, Petrol Ofisi Genel Müdürü Ertuğrul Tuncer, Kartal Belediye Başkanı Mehmet Sekmen ve istasyon sahibi Ömer Duruk da katıldı. 
     Petrol Ofisi Genel Müdürü Ertuğrul Tuncer, amaçlarının, tüketicilerin artan beklentilerini koşulsuz müşteri memnuniyeti çerçevesinde karşılamak olduğunu, bunun için de eğitime önem verdiklerini bildirdi. İstasyon sahibi Ömer Duruk ise, tesisin en iyi şekilde işletileceğini dile getirdi. 
     Açılış kurdelasını kesen Aydın Doğan'ın istasyonun hayırlı olmasını dilemesinden sonra hostesler, ilk müşterileri ellerinde şeker sepetleriyle karşıladılar. 
     
     



 EKONOMİ 















</TEXT>
</DOC>
