<DOC>
<DOCNO> 22320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/21/siyaset/asiy.html </URL>
<DATE> 2001/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş Anadolu’nun NABZINI TUTACAK 
</HEADLINE>
<TEXT>

Devlet Bakanı Derviş, "Anadolu’yu il il gezmeniz liderlik mesajı algılandı. Ne diyorsunuz " sorusuna, "Programı anlatacağım" sözleriyle yanıt verdi 
     ANKARA Milliyet 

     Politikaya atılıp atılmayacağı tartışma konusu olan Ekonomiden Sorumlu Devlet Bakanı Kemal Derviş, Anadolu’yu il il gezme konusunda "Programı anlatacağım, görüş almamız gerekiyor" diye konuştu. Liderlik tartışması sürecinde Derviş’in bu sözleri, "Anadolu’nun nabzını tutacak" şeklinde algılandı. 
     
     Gazetecileri atlattılar 
     Ankara’daki evlerine yerleşmek için eşiyle birlikte Esenboğa Havalimanı’na gelen Derviş çifti gazetecileri atlattı. Dervişler normal yolcu salonundan korumasının Opel marka arabasıyla çıkınca, VIP’te bekleyen gazeteciler sadece çifte ait bagajlar ile boş makam aracını çekmek zorunda kaldılar. 
     Catherine Stachniak Derviş, kırmızı güllerle çevrili Pembe Köşk Sitesi C Blok’taki evlerine gelirken, arabadan pembe renkli bir demet gülle indi. Koyu renk pantolon ve ceket giyen Bayan Derviş, sürekli kameralara gülümsedi. 
     İstanbul’daki basın toplantısında Anadolu’yu il il gezeceği açıklamasının liderlik mesajı olarak algılanmasına Bakan Kemal Derviş Ankara’da yanıt verdi. 
     
     Programı anlatacağım 
     Derviş, bir gazetecinin, "Anadolu’yu il il gezmeniz liderlik sinyali olarak değerlendiriliyor. Ne düşünüyorsunuz " sorusunu, "Programı anlatacağım, görüş almamız gerekiyor" yanıtıyla kısaca geçiştirdi. Derviş’in gazetecilerin yoğun ilgisi nedeniyle, "Biraz rahat bırakın çocuklar" demesi dikkat çekti. 
     
     Eşine çevreyi anlattı 
     Gazeteciler Pembe Köşk Sitesi önünde beklerken, Derviş çifti bir ara evlerinin arka bahçeye bakan balkonuna çıktılar. 
     Bakan Derviş, el kol işaretiyle çevreyi anlatırken, eşi de kendisini dikkatle dinledi. Gazetecilerin görüntü aldıklarını fark eden Derviş çifti muhabirlere birlikte el salladılar. 
     
Balkon sefası yaptılar      Türkiye’ye geldiği üç aydan beri yalnız yaşayan ve eşi merak konusu olan Kemal Derviş, yalnızlıktan kurtuldu. Önceki gün Paris’ten eşi Catherine Derviş ile birlikte gelen Kemal Derviş, dün Pembe Köşk Sitesi’ndeki evlerinde eşine çevreyi tanıttı. Bir ara arka bahçeye bakan balkona çıkan Derviş çifti, çiçekler arasında romantik dakikalar yaşadı. 
     



 SİYASET 












</TEXT>
</DOC>
