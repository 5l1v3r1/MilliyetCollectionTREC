<DOC>
<DOCNO> 19723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/son/sonspo12.html </URL>
<DATE> 2001/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de son çeyrek finalist Toronto Raptors oldu 
</HEADLINE>
<TEXT>

     ABD Profesyonel Basketbol Ligi NBA play-off birinci turunda Toronto Raptors, New York Knickerbockers karşısında 5 maçlık seride 3-2 üstünlük sağlayarak ikinci tura geçen on takım oldu. New York'ta yapılan maçta Raptors, Knickerbockers'ı 93-89 yendi. 
     İlk kez play-off serisini kazanan Toronto Raptors, üçüncü çeyrekten itibaren özellikle Vince Carter'la oyunun kontrolünü ele aldı. Büyük mücadele sonunda Raptors'ın galip gelmesini sağlayan Vince Carter 27, Alvin Williams 18, Antonio Davis 14, Charles Oakley 12, Chris Childs 10 sayı attı. 
     Bugüne kadar play-off serilerinde başarılı olan ancak bu kez birinci turda elenen Knickerbockers'da ise Latrell Sprewell 29 sayı üretti. Ancak Sprewell, özellikle takımının sayıya çok ihtiyacı olduğu son 2 dakikada bütün şutlarında isabet kaydedemedi. 
     Takımda Allan Houston 16, Marcus Camby 11 sayı, 8 ribaund gerçekleştirdi. 
     Ligde ikinci tur maçları yarın başlayacak. 7 maçlık serinin ilk maçı Dallas Mavericks-San Antonio Spurs arasında yapılacak. 






</TEXT>
</DOC>
