<DOC>
<DOCNO> 35575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/05/son/sondun07.html </URL>
<DATE> 2001/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Tel Aviv'in en sıkı korunan yerinde İsrail askerlerine saldırı 
</HEADLINE>
<TEXT>

     Tel Aviv'de İsrail Savunma Bakanlığı binası önündeki askerlere silahlı saldırı düzenlendiği, saldırıda ilk belirlemelere göre 5 kişinin yaralandığı bildirildi. 
     Polis, hareket halindeki bir araçtan İsrail askerlerine ateş açıldığını belirtti. 
     İsrail askerlerine ateş açan kişinin Filistinli olduğu ve ağır yaralı olarak ele geçirildiği bildirildi. 
     Polis kaynaklarına göre, Kudüs plakalı siyah renkli bir otomobilden askerlere ateş açan saldırgan, askerlerin verdiği karşılıkla direksiyon başında vuruldu ve otomobili bir elektrik direğine çarparak durdu. M-16 tüfeğiyle ateş açtıktan sonra kaçmaya çalışırken yaralanan saldırganın durumunun ağır olduğu kaydedildi. 
     Filistinli saldırganın ateşiyle yaralanan 5 kişinin sivil mi asker mi olduğu netleşmedi. 
     







</TEXT>
</DOC>
