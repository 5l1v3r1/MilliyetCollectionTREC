<DOC>
<DOCNO> 3423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/astro/index.html </URL>
<DATE> 2001/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Her şey daha kolay 
</HEADLINE>
<TEXT>

Dünün sürpriz dolu gelişmelerinden, temposu yüksek atmosferinden sonra bugün daha akıcı, gerginliği düşük bir gündeyiz. Kuşkusuz bunda gökyüzündeki rahat açıların payı büyük. Bu arada Ay’ın git gide küçüldüğünü ve birkaç gün içinde yeniden doğacağını söylemeliyiz. Durum böyle olunca, özellikle Ay’ın küçülme döneminde çok büyük değişiklikler yapmak pek o kadar kolay olmayabilir. Böyle zamanlarda hızla harekete geçmek yerine, beklemek, izlemek ve düşünmek, kısaca hazırlık yapmak daha faydalı bir strateji olabilir. Bu arada rahat açıların olduğu bir günde Oğlak burcundaki Ay’ı daha rahat ortaya koyabiliriz. Ay bu burçta duygusal açıdan kendisini çok iyi hissetmez, Oğlak’ın kontrollü ve güvensiz karakteri içinde Ay kendinden şüphe etmeye başlar. Bununla birlikte bugün olduğu gibi rahat açılar yapan Ay, yapıcı ve örgütleyici, becerikli özelliklerini gösterecektir. Gün içinde hem gerçekçi davranıp, hem de belirli bir dengeyi sağlayıp elle tutulur sonuçlar üretmek hiç de zor değil. Ay, sabah saatlerinde Venüs’le rahat bir açı oluşturuyor 10.05 . Bu açı altında grup çalışmaları, sosyal konular, yapılabilecek iyi yatırımlar ve alışverişler söz konusu. Oğlak’taki Ay, Balık’taki Venüs’ün sınırsız hayallerini gerçekleştirmesine yardımcı olacak. Akşam saatlerinde ise Ay bu kez Satürn’le üçgen gibi akıcı bir açı yaparken, sağduyulu hareket etmek, uzun vadeli düşünmek ve yapıcı sonuçlar elde etmek çok daha kolay. Parasal konularda yerinde kararlar alabilirsiniz. Bu arada küçük bir uyarı. Önümüzdeki günlerde özellikle 26-27 geçişinde Akrep’teki Mars bir yandan Boğa’daki Satürn’le karşı karşıya geliyor, bir yandan da Kova burcundaki Uranüs’le kare yapıyor. Bu görünüm altında gökyüzünde oldukça sert, zorlayıcı bir tablo oluşacak. Sabit burçlarda oluşacak bu gerilimin dünyaya yansımasını beraber izleyeceğiz. 

            Faks 287 74 37 
      





BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
