<DOC>
<DOCNO> 41373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/10/yasam/yas00.html </URL>
<DATE> 2001/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Günah diye orgazmı yaşayamıyorlar 
</HEADLINE>
<TEXT>

Uzmanlara göre cinselliğin tabu oluşu yanlış bilgilenmeye de zemin hazırlıyor. Pek çok kadın, gerek cehaletten gerekse "günah" diye orgazmı yaşayamıyor, ancak partnerini memnun edebilmek için "yaşıyormuş gibi" yapıyor... 
     Cinsellik hakkında asla soramadıklarınız 
ELİF KORAP - 1 

     Psikiyatrinin babası Freud'a göre insan hayatındaki her şey, her toplumsal davranış cinsellikle açıklanabilir. Çağımız doktorları buna tam olarak katılmasalar da cinsel dürtülerin yaşamı yönlendirdiği görüşü pek çok otorite tarafından kabul görüyor. Bir kadının süslenme nedeninden, cinayetlerin çıkış noktasına, toplumsal davranışlarımızın gerekçelerine kadar çok sayıda durum kişinin cinsel dürtüleriyle açıklanıyor. Cinsellikte sorun yaşayan kişilerin yaşamları, ruh halleri ve başka insanlarla olan ilişkileri dengesizleşiyor. Cinsellikle ilgili merak edilen her şeyi konunun uzmanlarıyla konuştuk. 
     
     Cİnsellİk süreklİ olmalı 
     Op. Dr. Erhan Cankat, hayatımızı yönlendiren iki önemli dürtünün yemek ve üremek olduğunu söylüyor ve sağlıklı cinselliğin ömür boyu yaşandığını anlatıyor 
     "Bir insan 20-40 yaşları arasında haftada 2-3, 50 yaşından sonra haftada 1-2, 60 yaşından sonra ise 15 günde bir ya da ayda bir ilişkiye girmesi normal ve sağlıklı." 
     
     Gençlerİn engellenmesi 
     Gençlerin cinsellikten uzak tutulmak için bilgilendirilmediğini ve soğutulduğunu vurgulayan Cankat, bunun çok büyük sosyal ve psikolojik yaralara neden olacağına dikkat çekiyor 
     "Kızlarda kızlık zarı küçük yaştan itibaren bir korku unsuru olarak görülüyor. Aşırı aile ve toplum baskısı nedeniyle bazı kadınlar yaşamları boyunca cinsellikten hiç keyif almıyorlar. Özellikle baskı altında kalmış ve 30'lu yaşlara kadar cinselliği yaşaması engellenmiş kızlar, bunu büyük bir korku boyutuna taşıyor. Bize başvurarak kızlık zarının yırtılmasını isteyenler var. Halbuki bunun zamanında ve doğal olarak yaşanması gerekir. Çok trajik. Ahlak kuralları nedeniyle özellikle kadınların fiziksel ve ruhsal ihtiyaçları görmezden geliniyor." 
     
     İlişkide sınır olmalı mı 
     Op. Dr. Erhan Cankat, eğer iki taraf da memnunsa ilişkide sınır olmaması gerektiğini söylüyor. Cankat'ın bu konudaki görüşleri şöyle 
     "Karşı tarafa zarar verme, şiddet, kan olmadığı sürece çeşitli fantezilerin bir sakıncası yok. Fetişizm, oral seks, bunlar yapılabilir. Fetişizm, bir nesne ya da organa karşı aşırı ilgidir. Bu saplantıya dönüşür ve başka türlü hiçbir cinsellik yaşanmazsa sağlıksız olduğu söylenebilir ancak, bunlar fantezi boyutunda yaşanırsa kişilerin yaşamına renk katacaktır. Aynı şeyi oral seks için de söyleyebiliriz. Tabii çiftin her ikisinin de zevk alması durumunda." 
     
Taklitçi kadın anlaşılırMutlu bir ilişki için kadının da cinsel doyuma ulaşması şart. Ancak kadının orgazm olması için sevip güvenmesi gerekiyor 
     Dr. Cankat, Türk toplumunda sevişmenin bilinmediğini, kadının çoğu zaman cinsel doyuma ulaşamadığını, bunun da evliliklerde sorun yaşanmasına neden olduğunu şöyle anlatıyor 
     "Ön sevişme ne kadar uzarsa o kadar iyi. Cinsellik yalnızca cinsel birleşme anı olarak algılanmamalı. Kadının orgazm olması için sevmesi, inanması ve güvenmesi gerekir. Kadın orgazmı erkeğinkinden farklı olarak psikolojiktir. Bunu duygusal yoğunlaşmanın zirveye çıkması ve rahatlaması olarak da tanımlayabiliriz." 
     Çiftlerin mutlu bir ilişki yaşaması için kadının da cinsel doyuma ulaşması gerektiğini belirten Cankat şöyle devam ediyor 
     "Kadınlarda vajinal ve klitoral orgazm vardır. Klitoris denen bölge çabuk uyarılır. Vajinal orgazm ise daha zordur. Normal bir ilişkide pozisyon itibarıyla klitoris uyarılmaz. Bunun kişilerden biri tarafından yapılması gerekir. Vajinal orgazm ise ancak çok güçlü bir duygusal zirve varsa gerçekleşir." 
     
     Gerçek orgazm... 
     Orgazmı yaşayamayan pek çok kadın partnerini mutlu etmek için orgazm taklidi yapıyor. Doktorlara göre Türkiye'de hayatı boyunca hiç orgazm olmamış çok sayıda kadın var. Bunun en büyük nedeni ise bilgisizlik ve cinselliğin tabu, günah olarak algılanması. Gerçek bir orgazmda kadında şu belirtiler görülüyor. 

</TEXT>
</DOC>
