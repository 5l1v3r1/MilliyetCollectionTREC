<DOC>
<DOCNO> 15285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/08/son/sontur12.html </URL>
<DATE> 2001/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İhlas Finans mağdurları DGM'ye başvurdu 
</HEADLINE>
<TEXT>

     İhlas Finans mağduru 20 kişi adına İstanbul DGM'ye suç duyurusu yapıldığı bildirildi. 
     Av. Mehmet Karayel, Kocaeli,Bilecik ve Mersin'den mağdur olan 20 kişi adına geçen Cuma günü İstanbul DGM'ye suç duyurusunda bulunduklarını belirterek, ''İhlas Finans A.Ş Yönetim Kurulu üyeleri ile Enver ve Mücahit Ören hakkında hapis cezası istemiyle dava açılmasını istedik'' dedi. 
     Karayel, taleplerinin içeriği hakkında şu bilgileri verdi 
     ''Dilekçemizde, suç işlemek için teşekkül oluşturduğu, nitelikli dolandırıcılık ve hizmet nedeniyle emniyetin suiistimal edildiği ve Bankalar Kanunu'nun 11. maddesindeki sınırlamaların, defalarca ihlal edildiğine yer verdik. Bu nedenle, sanıkların TCK'nın 313 1, 594 3, 508, 510 ve 522 1 maddelerinden yargılanmalarını istedik.'' 
     Karayel, sanıkların tutuklanması ve mal varlıklarına ihtiyati tedbir konulması istemini içeren dosyanın, DGM Savcılığı tarafından Bankacılık Düzenleme ve Denetleme Kurulu'na BDDK gönderileceği bilgisini aldıklarını sözlerine ekledi. Bu arada, İzmit'teki bir grup İhlas Finans mağduru, kurumun şube binası önündeki bekleyişlerini sürdürüyor. Mağdurlar, ''Alın teri, göz nuru olan paramızın, belki vicdan azabı çekerek ödenir umudunu taşıyoruz. Bu nedenle, şube binası önüne her gün gelip bir gelişme olup olmadığını gözlemliyoruz'' dediler. 
     



</TEXT>
</DOC>
