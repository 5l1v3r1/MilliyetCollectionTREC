<DOC>
<DOCNO> 8531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/23/yazar/pulur.html </URL>
<DATE> 2001/02/23/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bunun altından zor kalkarlar 
</HEADLINE>
<TEXT>

     SAYIN Ecevit'le, Hüsamettin Özkan, bunun altından zor kalkarlar. 
     Bu yargıya nasıl varıyoruz 
     Kırk küsur yıldır yazı yazıyoruz, çeşitli konularda okur tepkileri gelir, hiç böylesine rastlamadık, okurları bir konuda "oybirliği" içinde görmedik. Allah'ın bir kulu da çıkıp "Ecevit haklı " demiyor, mektuplar, telefonlar bir yana, sokakta konuştuklarımız, hepsi öyle.. 
     
     EVET, Cumhurbaşkanı Milli Güvenlik Kurulu'nda bunları konuşmamalıydı, evet, Anayasa'yı "Buyrun okuyun " diye Ecevit'in önüne atmamalıydı, diyenler de var ama, onlar bile sonuçta Cumhurbaşkanı Sezer'i haklı buluyorlar. 
     Niçin 
     "Cumhurbaşkanı, hırsızlıkların, yolsuzlukların, kamu bankalarının hortumlanmasının üzerine gitti, kıyamet bundan koptu " 
     İşte Sezer'i bu yüzden haklı buluyorlar ve toz kondurmuyorlar. 
     Hele hele, Ecevit'in toplantıyı terk edip, "Bana terbiyesizlik yaptı " demesini Hüsamettin Özkan'ın "Nankör " lafını asla unutamıyorlar. 
     Yani onlara göre, Sezer'in yöntemi, üslubu ne olursa olsun, "Adam yolsuzluklara el attı mı, atmadı mı Madem attı, haklıdır " 
     Belki kalın bir çizgi ama, gerçek bu 
     
     ECEVİT, DSP grubunda konuşup, bazılarını ağlatırken, İçel milletvekili Akif Serin, gazetecilere dönüp sormuş 
     "Basın niye alkışlamıyor " 
     Basında, kimin kimi alkışladığı, ya da alkışlamadığı ortada, eğer Ecevit'i bu davranışlarından, ekonomiyi çökerttiğinden dolayı alkışlamamak suçsa, biz suçüstü halindeyiz. 
     Niye mi alkışlamıyoruz 
     Biz, o milletvekili gibi, Ecevit'in aday listelerine oturtulmuşlardan değiliz de ondan... 
     Anlatabildik mi 
     
     ECEVİT dürüsttür... 
     Evet, 40 yıldır Ecevit'i tanıyan biri olarak, biz de buna imzamızı atarız. 
     Lakin, şu tespiti de asla unutmayız 
     "Ecevit yemez, yedirir " 
     Bu benzetmenin "fedakar anne" anlamından başka anlamı olduğunu, lütfen düşünün... 
     Biz, Florya'daki Güneş Motel'de, Demirel'in partisinden ayartılan 11 milletvekiliyle kurulan hükümeti de biliriz, o hükümetin bazı bakanlarının sonunu da... 
     Ecevit o zaman da yemiyordu. 
     
     LAKİN Ecevit'in bu dürüstlüğünü, siyasete de taşıdığı söylenebilir mi 
     Mesela, Ecevit "Yargı bağımsızdır, ona kimse müdahale edemez " der. Fethullah Gülen hakkında soruşturma açılınca da "Gülen'in yargılamadan aklanarak çıkmasını umduğunu" söyler, FP'yi kapatma davasında "Kapatılmasını düşünmek bile istemiyoruz" deyince, Anayasa Mahkemesi "İşimize karışmayın " diye karşılık verir, Beyaz Enerji soruşturmasını yürüten savcı, yabancı kuruluşlardan bilgi isteyince, savcıyı "Devletin saygınlığını gölge düşürmekle" suçlar. 
     Cumhurbaşkanı da "Savcılara, yargıya müdahale ediyorsunuz " deyince de yerinden fırlar, yardımcısı da "nankör" diye bağırır. 
     
     SAYIN Özkan'a da bir çift söz 
     "Nankör kelimesini böyle, uluorta kullanmayınız, öyle bir gün gelir ki " 
     Siyaset bu 
     
     





Kriz... 


İşte sansür... 


'Dolar çok yükselmez' 


Ajda Pekkan hangi sözleşmeyi feshetti 


İnandırıcılık Yeni paketle eski ekip mi 


İstifa çağrıları 


"Para basma hakkına" fren 


"Aptallığın hududu yoktur" 


Dolarlı okullar 


5 Nisan süreci 


Dar gelirli aldatıldı 


Çok yazık... 


Bu "dalga"da sakın sörf yapmayın 


Bir ricat’ın öyküsü 


Bunun altından zor kalkarlar 


Kim ödeyecek 


Hiç unutmayın 


Özkan'dan projeye aykırı havuz 


İmzasız karar olmaz 


Enflasyon lobisinin zaferi 


Ayşe Hanım Teyzem "yıkıldı" 


Biz buna halk dilinde hortumlama diyoruz 


</TEXT>
</DOC>
