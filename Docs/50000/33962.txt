<DOC>
<DOCNO> 33962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/son/sondun14.html </URL>
<DATE> 2001/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigara devi Philip Morris günah çıkarttı... 
</HEADLINE>
<TEXT>

     Dünyanın en büyük sigara şirketlerinden Philip Morris, sigaranın ''olumlu etkileri''ni ortaya koyan raporu için özür diledi. 
     Şirketin başkan yardımcılarından Steven Parrish, Wall Street Journal'a yaptığı açıklamada, raporun sadece hata değil, ahlak dışı olduğunu söyledi. 
     ''Raporun tamamen uygunsuz olduğunu söylemek yetersiz kalır'' diyen Parrish, şirketin, Polonya, Slovakya, Macaristan ve Slovenya'da yapılması planlanan benzer çalışmaları iptal ettiğini de kaydetti. 
     Philip Morris'in finanse ettiği araştırmanın raporunda, Çek Cumhuriyeti hükümetinin, sigara tüketicisi, ithalatçı ve tütün sektöründen elde ettiği vergi gelirlerinin, sigaranın yol açtığı sağlık, kayıp iş günü ve işten çıkarmaların maliyetini fazlasıyla karşıladığı bildirilmişti. 
     Raporda ayrıca, ''sigara yüzünden erken ölümlerin, hükümetin, sağlık, emeklilik ve yaşlılar için bakım evleri giderlerinden tasarrufetmesini sağladığı'' da belirtilmişti. 






</TEXT>
</DOC>
