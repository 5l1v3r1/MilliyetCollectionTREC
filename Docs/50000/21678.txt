<DOC>
<DOCNO> 21678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/siyaset/siy03.html </URL>
<DATE> 2001/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
RTÜK tasarısı yeniden 
</HEADLINE>
<TEXT>

Komisyon’da bugün ele alınacak tasarı radyo, televizyon yayınlarında uygulanacak esasları düzenliyor 
     ANKARA Milliyet 

     Radyo ve Televizyonların Kuruluş ve Yayınları Hakkında Yasa’da değişiklik yapan tasarı, bir yıl aradan sonra bugün yeniden Anayasa Komisyonu’nda ele alınacak. 
     Anayasa Komisyonu üyelerinin yenilenmesi nedeniyle görüşmeye açılacak olan tasarı, radyo, televizyon ve veri yayınlarında uygulanacak esasları düzenliyor. 
     Buna göre 
     Yayınlar, Anayasa’nın ilkelerine, temel hak ve özgürlüklere, milli güvenliğe ve genel ahlaka uygun olarak yapılacak. 
     Türkiye Cumhuriyeti’nin varlık ve bağımsızlığına, Atatürk ilke ve inkılaplarına aykırı yayın yapılmayacak. Yayınlar, toplumu şiddete, ayrımcılığa, düşmanlığa tahrik edici nitelikte olamayacak. 
     Bilgi iletişim telefonları yoluyla yarışma ve benzeri yöntemlere başvurulamayacak, bunların sonucunda ikramiye verilemeyecek. 
     



 SİYASET 

















</TEXT>
</DOC>
