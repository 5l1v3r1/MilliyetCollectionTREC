<DOC>
<DOCNO> 14307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/guncel/gun03.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Çevre Bakanlığı çevresini bile GÖRMÜYOR 
</HEADLINE>
<TEXT>
Arka bahçesinde lağım akıyor 
Türkiye’de çevrenin korunmasına öncülük etmekle görevli kurumların başındaki Çevre Bakanlığı, kendi atıklarını, diğer binalarla birlikte arkasındaki dereye bırakıyor 
     YILDIZ YAZICIOĞLU Ankara 

     Gün geçmiyor ki, gazetelerde yeni bir skandal haberi yer almasın. Ancak Çevre Bakanlığı’nın yaptıkları, "Bu kadarına pes" dedirtiyor. Çevre Bakanlığı’nın Ankara’daki merkez kampusunda, Çevre Koruma Genel Müdürlüğü’nün hemen arkasındaki küçük dereye çevredeki binalarla birlikte Çevre Bakanlığı da atıklarını boşaltıyor. Ankara Büyükşehir Belediyesi’nin uyarılarına karşın atıklarını kanalizasyon sistemine bağlamak yerine dereye bırakmayı tercih eden bakanlığın bu tavrı tepki topluyor. 
     
FP’li Batuk Meclis’e taşıdı      FP Milletvekili Mehmet Batuk, Çevre Bakanı Fevzi Aytekin’in yanıtlaması istemiyle verdiği soru önergesinde konuyu Meclis gündemine taşıdı "Çevre katliamına ve yanlış uygulamaya ne kadar daha devam edeceksiniz " diye sordu. Çevre Bakanlığı yetkilileri ise derenin Bilkent Konutları ve Beytepe Köyü civarından atıklarla geldiğini, kendilerinin kirletmediğini öne sürdüler. 
     


 GÜNCEL 



















</TEXT>
</DOC>
