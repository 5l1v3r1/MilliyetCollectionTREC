<DOC>
<DOCNO> 49398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/29/son/sondun16.html </URL>
<DATE> 2001/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey İttifakı "10 silahlı Amerikalı yanımızda bulunuyor" 
</HEADLINE>
<TEXT>

     Kuzey İttifakı, yaklaşık 10 silahlı Amerikalının Afganistan'ın kuzeyindeki Dara-i Suf vadisinde, kendilerinin yanında bulunduğunu açıkladı. 
     Kuzey İttifakı'nın önde gelen komutanlarından Muhammed Atta'nın sözcüsü, vadide 15-20 Amerikalı bulunduğunu ve bunların 10 kadarının otomatik silahlara sahip olduğunu söyledi. 
     Dara-i Suf vadisi stratejik öneme sahip Mezar-ı Şerif kentinin 70 kilometre güneyinde bulunuyor. Daha önce de yanlarında Amerikalıların bulunduğunu açıklayan Kuzey İttifakı'nın ilk kez silahlı Amerikalılardan söz ettiği belirtiliyor. 
     Kuzey İttifakı güçlerinin Mezar-ı Şerif'i almak için yeni bir saldırı hazırlığında olduğunu kaydeden sözcü, komutanlar Raşid Dostum, Mohammad Atta ve Hacı Muhammed Muhakik'in dün toplantı yaptıklarını belirtti. 
     ''Komutanlar Taliban'a karşı savaş planını onayladı. 2-3 gün içinde yeni bir saldırı başlayacak'' diye konuşan sözcü, komutanların görüşmeden sonra Amerikan askeri yetkilileriyle temasa geçerek ABD'nin Kuzey İttifakı güçlerine hava desteğini görüştüklerini söyledi. 
     






</TEXT>
</DOC>
