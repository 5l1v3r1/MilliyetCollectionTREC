<DOC>
<DOCNO> 33439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/yazar/pulur.html </URL>
<DATE> 2001/07/23/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Büyükada iskelesi ve Tayyip Erdoğan 
</HEADLINE>
<TEXT>

     BÜYÜKADA iskelesinin üst katında açılan pastahanenin broşürlerini görünce, aklımıza Recep Tayyip Erdoğan geldi... 
     Ne ilgisi var diyeceksiniz 
     Eğer hafıza özürlü değilseniz, ilgiyi kurabilirsiniz. 
     
     BÜYÜKADA'nın en güzel binalarından biri Büyükada iskelesidir, 1915 yılında yapılan ve mimarı meçhul olan bu bina Denizcilik İşletmesi tarafından onarıldı, üst katı "TURİNG"e teslim edildi. Çelik Gülersoy da buraya imzasını attı, yeniden düzenlendi, pastahane yaptı. 
     
     NASIL mı oldu 
     Çelik Gülersoy'un adını verdikten sonra, nasıl olduğunu tahmin etmek zor değil 
     Çünkü Çelik Gülersoy'un eserleri ortadaydı, Yıldız Parkı'ndaki Çadır Köşkü, Malta Köşkü, Sultanahmet'teki Konak, Fenerbahçe Parkı ve Çamlıca Tepesi... 
     Buraların eski halini bilenler, Büyükada iskelesinin durumunu tahmin edebilirler. 
     İşte şimdi, Tayyip Erdoğan ile buraların ilgi ve ilişkisine geçeceğiz... 
     
     TAYYİP Erdoğan İstanbul Belediye Başkanı olunca, ilk işlerinden biri, buraları "TURİNG"in ve Çelik Gülersoy'un elinden almak oldu. 
     Madem sözleşme bitmişti, belediye burayı geri alacaktı. 
     Kağıt üzerinde itiraz hakkı olmasa da bir nezaket borcu da mı yoktu 
     Hiç olur mu 
     Çelik Gülersoy, onların zihniyetinin tam karşısında, idealistti, laikti, cumhuriyetçiydi, üstelik buralarda içki de veriliyordu. 
     Yangından mal kaçırılır gibi, buralar boşaltıldı... 
     
     HELE o Çamlıca Tepesi... 
     Mezbeleden, mamureye döndürülen, o güzelim mekan, adeta köy kahvesine benzetildi, "Refah" turları düzenlenip, "yatır"lar keşfedildi. 
     Cumartesi, pazar günleri, Çamlıca Tepesi'nde, gövde gösterileri yapılıyordu. 
     Bir iki kere gittik, siyasetin, bu hale getirilmesini görüp, kahrettik. 
     Yıldız Parkı'ndakilerin ise, işletmeleri bir şirkete verildi, buralar için aynı şeyi söyleyemeyeceğiz, şirket, içki yasağı dışında, eskiyi devam ettirmeye uğraşıyor... 
     
     ŞİMDİ anladınız mı Büyükada iskelesindeki pastahaneyle Recep Tayyip Erdoğan'ın ilgisini... 
     Buraların, bir laik cumhuriyetçinin elinde olmasına bile tahammül edemeyen bir zat, bugünlerde özgürlük, çağdaşlık mücahidi diye yutturulmak isteniyor. 
     Bereket versin ki, "takiyye" diye bir kavram var, artık herkes de, "takiyye"nin ne anlama geldiğini biliyor. 
     Eğer Recep Tayyip Erdoğan "takiyye" yapmıyorsa, çıksın da "O gün yaptıklarım yanlıştı " desin... 
     
     BUNLARIN adı da yenilikçi... 
     Şairin dediği gibi 
     "Sen herkesi kör, alemi sersem mi sanırsın " 
     Büyük depremden sonra başörtülü kızların eline "7.4 yetmedi mi " yazılı pankartı tutuşturup meydanlara salanları unutabilir miyiz 
     Eğer hafızamızı peynir ekmekle yememişsek... 
     
     







Küreselleşme ve uçurum 


Bush'un dünyası ve dünyamız 


Merkez Bankası, Trinity veya trilemma 


Hortumcu siyaset 


Büyükada iskelesi ve Tayyip Erdoğan 


Fogg'la AB turu 


Dolar bir iktidar aracı mı 


Turistin 100 markının 40'ı bize kalıyor 


</TEXT>
</DOC>
