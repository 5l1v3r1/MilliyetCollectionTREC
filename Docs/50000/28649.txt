<DOC>
<DOCNO> 28649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/siyaset/siy03.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Geri dönüş yok 
</HEADLINE>
<TEXT>

     ANKARA Milliyet 

     Kutan, milletvekillerini, partiden kopmaması için uğraşırken, aynı saatlerde Erdoğan da Ankara turu yaptı. Birçok milletvekili Kutan'ın toplantısına katılmadı. Yüksel Kavuştu'nun oğlunun sünnet törenine yenilikçi milletvekilleriyle katılan Erdoğan, önceki akşam da Abdullah Gül'ün de katıldığı toplantıda, yenilikçilere yeni partinin artık kurulması gerektiğini ve geri dönüşün olmayacağını söyledi. 
     Erdoğan, dün "yeni parti çalışmalarıyla ilgili yönetime öneriniz var mı " sorusu üzerine, "Onları arkadaşlar daha sonra gerekli zeminlerde açıklarlar. Biz de zaten tam kararımızı verdiğimiz anda her şeyi açıklamaya başlayacağız" dedi. Erdoğan, askerlerle görüştüğüne yönelik haberlerin hatırlatılması üzerine de, "Valla ben gazetelerden böyle şeyleri okuyorum, oradan duyuyorum. Böylece öğrenmiş oluyorum. Yani haberin bir defa yarısı doğruysa, yarısı yalan" dedi. 
     



 SİYASET 













</TEXT>
</DOC>
