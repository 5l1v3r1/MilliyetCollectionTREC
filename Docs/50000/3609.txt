<DOC>
<DOCNO> 3609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/guncel/gun01.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Güvercinlerim PİS KOKAR’ 
</HEADLINE>
<TEXT>

Öcalan'ın son kitabında Kürt kadınları için "Pis, biçimsiz, ruhsuz" dediğini yazan Le Figaro Dergisi, haberinde "Onu asmaya gerek yok, bu kitabı dağıtmak yeter" dedi 
     DIŞ HABERLER SERVİSİ 

     Kürtler'in hakkının çiğnendiğini iddia ederek "hak savunuculuğu"na soyunan PKK lideri Abdullah Öcalan, bu kez ayrımcılık yapıp Kürt kadınlarını aşağıladı. Öcalan, son kitabındaki sözleriyle Le Figaro Dergisi’ne alay konusu oldu. 
     
"Vücutları ölgündür"      Öcalan, 544 sayfalık "Nasıl Yaşamalı" adlı kitabında, "Kürt kadınların vücutları ölgündür. Pis kokarlar, soğuk ve biçimsizdirler" dedi. Ayrıca, Kürt kadınların ruhsuz olduğunu ve entelektüel kapasiteleri olmadığını savundu. Bu görüşlere yer veren Le Figaro, "Kürt usulü feminizm" başlıklı haberinde, "Türkiye Öcalan'ı asmakla hata eder bu kitabı dağıtmak yeter" dedi. 
     
Despot açıklamalar      Öcalan, son durağı İmralı Adası'na gelene kadar, kadınlar için sarfettiği sözlerle de kafaları karıştırdı. Öcalan, kadınlar hakkında, kimi zaman feminist, kimi zaman despot ifadeler içeren açıklamalarda bulundu. 1994'de yazdığı "Sorunlarımızı Kavrayalım, Çözüm Gücü Olalım" adlı iki ciltlik kitabının "Aile ve Kadın Sorunlarına Kısa Bir Giriş" bölümünde Öcalan, kadınlar için şu düşüncelere yer verdi 
     
"Aşktan kaçmayın.. "      "Adam her şeyini bir karı uğruna satıyor. Karı, çok kaba bir cinselliği erkeğe veriyor. Bunlardan iyi ki uzak durduk." 1996'da, "Aşk Örgütleri" adıyla yayınladığı örgüt içi bildiride de Öcalan, şu ifadeleri kullanmıştı " Cinsinizi unutmayın. Bunu suç kabul ediyorum. Ancak bir erkek ölçümüze uymuyorsa onu elinizin tersiyle itin. Erkeklerin köle kadın ilişkilerinden hoşlandığı anlaşılmaktadır. Bu namussuzluk." 
     
"Güvercinlerim beni bilir"      Öcalan'ın 1998'de göbeğini kaşıyarak kadın militanlara hitaben yaptığı konuşmada, "Aşka karşı zayıfım. Bundan çekinmiyorum. Ancak güvercinlerim benden uzaklaşırsa, bunun cezasını çeker. Daha önce benden uzaklaşanlar cezalarını buldu. Ben erkekliğimi daha önce ispatladım, bunu güvercinlerim bilir " demişti. 
     


 GÜNCEL 

















</TEXT>
</DOC>
