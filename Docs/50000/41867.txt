<DOC>
<DOCNO> 41867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/guncel/gun09.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç ay öncesinden yeni Pearl Harbor uyarısı... 
</HEADLINE>
<TEXT>

     BARIŞ ERGİN 

     Haftalık Insight dergisinin 18 Haziran’da yayımladığı J. Michael Waller imzalı bir yazıda yeni bir Pearl Harbor’un sinyalleri üç ay öncesinden haber verilmişti. 
     Sovyetler Birliği’nin dağılması ve Soğuk Savaş’ın bitmesinin ardından ABD ulusal güvenlik birimlerinin etkinliğini de yitirdiğini belirten Waller, Soğuk Savaş ’ın ardından jeopolitik ve teknolojik yenilikler yaşandığını ve o dönemdeki müttefiklerin sayısında da bir azalma olduğunu belirtti. Toplam silah üretiminin azaldığını ve ekonominin de daha hassas hale geldiği belirtilen yazıda, tüm bu nedenlerle artık politika yapıcıların yeniden düşünüp ülkenin savunma ve güvenlik sistemlerini gözden geçirmeleri gerektiği de vurgulandı. 
     ABD Kongresi’nin Ulusal Güvenlik Komitesi’ni bir rapor hazırlaması konusunda görevlendirdiği de vurgulanan yazıda, senatörler Gary Hart ve Warren Rudman’ın başkanlığında hazırlanan rapora yer verildi. 
     Dünyanın gelecek 25 yılı değerlendirilen raporda ulusal güvenlik kısmında ise tüm sistemin yenilenmesinin gerekliliğine dikkat çekilerek şu satırlara yer veriliyor "Amerikan güvenlik sisteminde bir yeniliğe ihtiyaç var. Bu olmadığı takdirde ise ABD gücünü ve dünyada sözünün geçmesini devam ettiremez. Önümüzdeki 25 yıllık periyotta vatandaşlarımıza ve direkt olarak ABD’ye bir saldırı bekliyoruz, böyle bir saldırı sonucu ölüm ve maddi kayıplardan daha çok zarar ABD’nin küresel liderliğinde yaşanacak." 
     



 GÜNCEL 























</TEXT>
</DOC>
