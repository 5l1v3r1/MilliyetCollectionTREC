<DOC>
<DOCNO> 38837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/24/son/sontur23.html </URL>
<DATE> 2001/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli Van'da tekrarladı "Sabırla bekliyorum, affetmem" 
</HEADLINE>
<TEXT>

     Devlet Bakanı ve Başbakan Yardımcısı Devlet Bahçeli, ''Vurgun Operasyonu olarak nitelendirilen olay savcılığa intikal etti, sabırla bekliyoruz'' dedi. 
     Devlet Bahçeli, beraberindeki bakanlarla, Van-Et entegre tesislerinin açılışını yaptı. Bahçeli, buradaki konuşmasında, kalkınmaya uygun olan Van ilinin, iş dünyası için cazip hale getirilmesini, yarım kalan yatırımların tamamlanması ve kentin geliştirilmesini istedi. Ulaşım ve enerji kaynaklarının artırılması gerektiğini belirten Bahçeli, şunları söyledi 
     ''Bölgesel kalkınmalarda yöre insanının katılımı, birikimi ve gücü, bu yoğunlukta kullanılmalıdır. Bilindiği gibi hayvancılık, Doğu illerinde ülkenin diğer illerine göre daha önemlidir. Çünkü nüfusun yüzde 60'ının geçim kaynağı hayvancılıktır. Tarım ve Köyişleri Bakanlığı, bölgesel hayvancılığı geliştirmek için projeler üretmiştir. Bunun için de entegre tesislere çok önem vermiştir. Ülke hayvancılığının merkezi olan bu bölgenin yeniden bu alanda canlanması ve dünya piyasalarına açılabilmesi, bu projeyle gerçekleşmektedir.'' 
     Buradan, Valiliğe giden Bahçeli, Vali Durmuş Koç'tan ilin sorunları hakkında bilgi aldı daha sonra gazetecilerin sorularını cevaplandırdı. 
     Bahçeli'ye yöneltilen sorular ve cevapları şöyle 
     Soru Vurgun operasyonunu siz bir siyasi misilleme olarak görüyor musunuz 
     Cevap Bu tür yorumlara ihtiyaç yoktur. Türkiye'de yolsuzluklarla mücadele başlamıştır. Bu mücadele başarıyla sürdürülüyor. Hangi kuruluşta nasıl bir yolsuzluk olursa olsun bu mücadele devam edecektir. Buna farklı yorumlar getirerek farklı anlamlar aramaya ihtiyaç yoktur. Vurgun operasyonu olarak nitelendirilen olay, savcılığa intikal etmiştir. Sabırla bekliyoruz. 
     ''Soru Bunun siyasi olarak kullanılacağını düşünüyor musunuz 
     Cevap Kullanıldığı takdirde çok büyük bir yanlış olacağını ifade etmiştim. Geçen gün de açıklamıştım. Arkasında veya önünde herhangi bir siyasi tavır görürsem affetmeyeceğimi ifade ettim. 
     Soru Bu durum hükümetten ayrılmanızı gerektirir mi, gündeme getirildi mi 
     Cevap Bu, Hükümetten ayrılmayı gerektiren konu değil. Hükümetin çözmeye çalıştığı konulardır. 
     Soru Soruşturmanın selameti açısından Bakanın istifa etmesi söz konusu mu 
     Cevap Böyle bir şey söz konusu değildir. 
     Soru Yolsuzluklarla kararlı mücadeleniz vardı, şimdi tavrınız ne olacak 
     Cevap Hiç eksilmeden devam edecek. Bayındırlık Bakanlığı olduğu için daha titizlikle devam edecek.'' 
     
     






</TEXT>
</DOC>
