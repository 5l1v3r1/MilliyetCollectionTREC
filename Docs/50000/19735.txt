<DOC>
<DOCNO> 19735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/son/sontur02.html </URL>
<DATE> 2001/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP'lı Bakan Okuyan "Yılmaz ile Tantan arasında gerginlik olamaz" 
</HEADLINE>
<TEXT>

     Çalışma ve Sosyal Güvenlik Bakanı Yaşar Okuyan, ANAP Genel Başkanı, Devlet Bakanı ve Başbakan Yardımcısı Mesut Yılmaz ile İçişleri Bakanı Sadettin Tantan arasında ''gerginlik olamayacağını'', ''bir iletişim kopukluğu yaşandığı'' yönündeki haberlerin de asılsız olduğunu belirterek, ''Bizi nasıl Sayın Yılmaz atadıysa, Sadettin Tantan'ı da seçip atayan Genel Başkanımız'dır. Bizi atayan insanla aramızda bir problemin olmasına imkan yok'' dedi. 
     Yaşar Okuyan, sabah namazını Eyüp Camii'nde kıldı. Daha sonra Ensar Lokantası'na giden Okuyan, kahvaltı öncesi gazetecilerin sorularını cevaplandırdı. 
     ''ANAP Genel Başkanı Yılmaz ile İçişleri Bakanı Tantan arasında bir gerginlik var mı Bunun partiye yansıması nasıl oldu '' şeklindeki bir soru üzerine Okuyan, şu yanıtı verdi 
     ''Sayın Yılmaz ve Tantan arasında hiçbir gerginlik olamaz. Herhangi bir iletişim kopukluğu yaşandığı yönündeki haberler de asılsızdır. Bizi nasıl sayın Yılmaz atadıysa, Sadettin Tantan'ı da seçip atayan Genel Başkanımız'dır. Bizi atayan insanla aramızda bir problemin olmasına imkan yok.'' 
     
     'Dış krediye bel bağlamak doğru değil' 
     Okuyan, ''Devlet Bakanı Kemal Derviş'in yurtdışından getireceği kredi, işçi ve memur maaşlarına zam olarak yansıyacak mı '' şeklindeki soruya karşılık, dışarıdan gelecek kredilere bel bağlayarak program yapmanın doğru olmayacağını belirterek, ''Yurtdışından gelecek kredilerden önce kendi iç kaynaklarımıza yönelmeliyiz. Kendi kaynaklarımız yetersiz kaldığı zaman dış kaynakları kullanmalıyız. Gelen kredi ile daha önemli ve acil sorunlar halledilecek'' diye konuştu. 
     İşçi zammıyla ilgili bir soruya da Okuyan, ''İşçiye 'sıfır zam' önerisinde bulunmadık. Bu yılın sıkıntısını dikkate alarak düşük zam yapacağız. Ancak bu yılın farkları önümüzdeki yıl toptan ödenecektir'' yanıtını verdi. 
     







</TEXT>
</DOC>
