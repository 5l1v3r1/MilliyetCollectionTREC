<DOC>
<DOCNO> 11510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/son/soneko12.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 8 bin seviyesinde tutunuyor 
</HEADLINE>
<TEXT>

     Borsa'da, günün ilk seansında Endeks,satış ağırlıklı açılışın ardından, 8,000 puan seviyesinde tutunmaya çalışıyor. 
     Devlet Bakanı Kemal Derviş'in dün yaptığı acil önlemler paketini ilişkin açıklamaya odaklanan piyasa, güne İktisat Bankası şokuyla başladılar. Yatırımcılar, seans açılışında satışa yöneldiler. 
     Ulusal-100 Endeks, 8,143 puan seviyesinde açılış yaptıktan sonra, 7,929 puana kadar geriledi. Ancak, tepki alımları hızlı geldi ve Endeks, yeniden dünkü kapanış seviyelerine toparlandı. Seansın son yarım saatlik bölümüne girilirken Endeks, 8,150 puan seviyelerinde. 
     İstanbul Menkul Kıymetler Borsası İMKB Tahvil ve Bono Piyasası Repo Pazarı'nda gecelik faiz oranı yüzde 82.50'den açıldı. Şu sıralarda gecelik faiz oranı ortalama yüzde 85.16 düzeyinde. İMKB Tahvil ve Bono Piyasası verilerine göre, Repo Pazarı'nda en düşük oran yüzde 85.10, en yüksek oran ise yüzde 85.20 oldu. Bankalararası TL interbankında da faizler, dünkü gibi yüzden 80'den açılış yaptı ve henüz bu piyasada da tek işlem gerçekleşti. Öte yandan, serbest döviz piyasasında döviz fiyatları dünün üzerinde açıldı. ABD Doları serbest piyasada 990 bin-1 milyon 30 bin lira aralığında işlem görüyor. 




</TEXT>
</DOC>
