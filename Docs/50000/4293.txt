<DOC>
<DOCNO> 4293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/28/siyaset/siy08.html </URL>
<DATE> 2001/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Milletvekilini yatıştırmak zor 
</HEADLINE>
<TEXT>

     MUSTAFA İSTEMİ 

     Muhalefetin sesini kısan İçtüzük değişikliğini engellemeye çalışan DYP ve FP’lilerin, özellikle MHP’lileri kışkırtan konuşmalar yapması, Meclis’te gergin oturumlara neden oluyor. MHP Grup Başkanvekili İsmail Köse, önceki gün içtüzük üzerindeki ilk görüşmelerin başlangıcında DYP ve FP’lilerin kavga çıkaracağı söylentileri yayılınca, partisinin milletvekilerini, muhalefet sıralarını gösterip, "Bizi o mevkiye çekmeye çalışıyorlar. Oraya gitmeyeceğiz" diye uyardı. Ancak gece geç saatlerde artan gerginlik, sahte oy kullanıldığı ortaya çıkınca kavgaya dönüştü. Bunun üzerine Köse, partili vekillerini yatıştırmaya çalışırken zor kullandı. Köse, muhalefetin üzerine yürüyen Mustafa Zorlu’yu, belinden kavrayarak iktidar sıralarına kadar sürükledi. 
     


 SİYASET 












</TEXT>
</DOC>
