<DOC>
<DOCNO> 33521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/24/ekonomi/eko03.html </URL>
<DATE> 2001/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Turkcell yüzünden Sonera kan kaybetti 
</HEADLINE>
<TEXT>

Turkcell hisselerinin hızlı düşüşü, şirkette yüzde 37 payı bulunan Sonera’nın hisselerinin de değer kaybetmesinde etkili oldu 
     EKONOMİ SERVİSİ 

     Finlandiya’nın en büyük telekom operatörü Sonera, piyasalarda darbe üzerine darbe yiyiyor. Son 18 aydır uluslararası borsalarda sürekli değer kaybeden Sonera’nın hisseleri geçtiğimiz hafta 5.99 Euro’ya kadar geriledi. 
     Şirketin hisseleri geçen yıl mart ayında 97 Euro ile zirve noktasına çıkmıştı. Grubun temel sorunu, henüz geleceği belirsiz olan üçüncü GSM altyapısına yaptığı büyük yatırımlardan kaynaklanıyor. Bununla birlikte, şirketin üçüncü GSM yatırımlarını finanse etmek için varlıklarının bir kısmını satışa çıkarmasının yanı sıra, tepe yönetimindeki bazı önemli isimlerin istifası da yatırımcıların güveninin sarsılmasına yol açtı. 
     
     Hisseler düşüyor 
     Financial Times’ta çıkan habere göre, şirketin k r ve zarar dengesinde 3.8 milyar dolarlık bir açığın ortaya çıkması, Sonera’yı başka iştiraklerini satmaya zorladı. 
     Şirket ilk aşamada Türkiye’nin bir numaralı GSM operatörü Turkcell’de bulunan yüzde 37 oranındaki hissesini satmayı düşündü. Ancak, bu payın uluslararası borsalarda piyasa değeri 750 milyon dolara kadar gerileyerek, Sonera’nın hisselerinin düşmesinde etkili olmuştu. 
     Turkcell hisseleri halka arz edildiği geçen yıl temmuz ayından bu yana İMKB’de ve New York Borsası’nda büyük bir düşüş yaşıyor. 
     Analistler, Sonera’nın bir başka telekom operatörüne satılmasının kaçınılmaz olduğunu belirtiyorlar. Finli şirketin, İsveçli rakibi Telia ile bir süredir görüştüğü ama fiyatta anlaşamadıkları belirtiliyor. 
     



 EKONOMİ 





















</TEXT>
</DOC>
