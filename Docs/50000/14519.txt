<DOC>
<DOCNO> 14519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/04/siyaset/siy02.html </URL>
<DATE> 2001/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
THY zammına Öksüz taş koydu 
</HEADLINE>
<TEXT>

     Ekonomik krizden çıkış programında yer alan Ulaştırma Bakanlığı ile ilgili düzenlemelerle ilgili görüşmeler sürerken, Ulaştırma Bakanı Enis Öksüz, dün sabah Kemal Derviş ile biraraya geldi. Türk Telekom özelleştirmesi ve Sivil Havacılık Yasası’na ilişkin olarak uzmanlar ekibinin çalışma yapacağını açıklayan Öksüz, THY biletlerine zam konusunda Derviş’e net bir tavır koydu. 
     
     Birlikte çözeceğiz’ 
     İç hat bilet fiyatları konusunda mevcut mevzuatın devam edeceğini belirterek, zamma izin vermeyeceğini ifade eden Öksüz, Sivil Havacılık Yasası’nda değişiklik yapılıp yapılmayacağı konusunda ise şunları söyledi "Hepsini ele alacağız. Bu teşekküller nasıl en iyi şartlarla verimli hale getirilir, bunu beraberce çözeceğiz." Telekom’un yüzde 51’inin satışı için de Anayasa değişikliğinin şart olduğunu vurgulayan Öksüz, "Zıttına inandırırlarsa, başımın üstünde yeri var" dedi. Öksüz, "Gerekmiyor deyip ortaya formül koyarlarsa onu da yaparız. Biz adam gibi özelleştirme istiyoruz" diye konuştu. 
     


 SİYASET 














</TEXT>
</DOC>
