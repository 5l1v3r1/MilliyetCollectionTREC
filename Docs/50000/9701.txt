<DOC>
<DOCNO> 9701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/02/son/sondun11.html </URL>
<DATE> 2001/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Komisyonu Avusturya'ya 'ayrımcılık'tan dava açıyor 
</HEADLINE>
<TEXT>

     AB Komisyonu, sağlık hizmetlerinde yabancılara daha yüksek fiyat tarifesi uyguladığı gerekçesiyle Avusturya'ya karşı dava açıyor. 
     Yabancılardan, Avusturya dışında farklı bir sağlık sigortası kurumu üyesi olmaları halinde, aynı sağlık hizmeti için daha fazla tedavi ücreti alınması, Komisyon tarafından, insanların hizmet görme özgürlüğüne yönelik bir kısıtlama ve kişilerin uyruğuna göre ayrımcılığa tabi tutulması olarak değerlendiriliyor. AB Komisyonu'nun raporunda, Avusturya'nın sağlık ve eğitim gibi temel hizmetlerde kendi vatandaşlarına tanıdığı haklardan herkesin yaralanabileceği ve özellikle sağlık hizmetinde kişilerin uyruklarına göre tarife belirlenmemesi gerektiği ifade edildi. 




</TEXT>
</DOC>
