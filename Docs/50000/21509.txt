<DOC>
<DOCNO> 21509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/yasam/yas05.html </URL>
<DATE> 2001/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Captagon’un önünü kestiler 
</HEADLINE>
<TEXT>

Usta eroin avcıları Pars’ ve Alev’ kısa bir eğitimden sonra Captagon kaçakcılarının da peşine düştüler... 
     GURBET GÖKÇE DHA 

     Son aylarda Bulgaristan’dan Suriye’ye yapılan Captagon kaçakçılığı büyük artış gösterince gümrük kapıları alarma geçti. 
     İşte çarpıcı bir rakam Kapıkule Gümrük Kapısı’nda son iki ayda ele geçirilen 481 bin 757 Captagon hapının değeri 2.5 trilyon lira. 
     Kapıkule Gümrük Muhafaza Kaçakçılık ve Narkotik Müdürlüğü ekipleri, Bulgaristan'ın başkenti Sofya’da imal edilen ve özellikle Arap ülkelerinde büyük rağbet gören Captagon kaçakçılığını önlemek için özel önlemler aldı. 
     Bu çerçevede, Suriye uyrukluların kullandığı Bulgaristan plakalı araçlar takibe alındı. Ayrıca uyuşturucu operasyonlarında kullanılan Pars’ ve Alev’ adlı köpekler de Captagon konusunda özel eğitimden geçirildi. 
     
     Güzerg h değişiyor 
     Kapıkule'de narkotik dedektör olarak görev yapan ve eroine karşı duyarlı olan Alev’ ve Pars’, yapılan 4 operasyonda, otomobillerin gizli bölmelerinde bulunan hapları kısa sürede bulmayı başardılar. 
     Yetkililer, Suriye-Bulgaristan arasındaki kaçakçılığa büyük darbe vurulduğunu belirterek şunları söylediler "Bu haplar Bulgaristan'da imal ediliyor. Suriyeli ve Bulgar kaçakçılar ortak hareket ediyor. Hapları kiraladıkları kişilerle kaçırıyorlar. Ancak Kapıkule’deki operasyonlar nedeniyle güzerg h değiştireceklerini tahmin ediyoruz." 
     



 YAŞAM 
























</TEXT>
</DOC>
