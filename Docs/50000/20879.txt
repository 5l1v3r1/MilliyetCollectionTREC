<DOC>
<DOCNO> 20879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/son/sonspo02.html </URL>
<DATE> 2001/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, bu sezon hiç yenemediği Gençlerbirliği karşısında 
</HEADLINE>
<TEXT>

     Beşiktaş ile Gençlerbirliği, yarın yapacakları maçla birlikte, Birinci Futbol Ligi'nde 56. kez karşı karşıya gelecek. 
     2 takım arasında şimdiye dek yapılan maçlarda, siyah-beyazlıların 30 galibiyetine karşılık, kırmızı-siyahlıların yalnızca 4 galibiyeti bulunuyor. Taraflar 21 maçta da beraberliği bozamadı. 
     Lig maçlarında Beşiktaş'ın toplam 86 golüne, Gençlerbirliği 35 golle karşılık verebildi. 
     
     Ankara'da Beşiktaş üstün 
     Beşiktaş, Gençlerbirliği karşısında genel toplamdaki galibiyet üstünlüğünü, Ankara'daki maçlarda da gösterdi. 
     Siyah-beyazlılar, başkentte yapılan 27 lig maçının 13'ünü kazanırken, 3 kez yenildi. 11 karşılaşmada ise taraflar birbirlerine üstünlük sağlayamadı. Ankara'da siyah-beyazlılar 43, kırmızı-siyahlılar ise 20 gol attı. 
     
     Beşiktaş bu sezon hiç yenemedi 
     Beşiktaş, bu sezon Gençlerbirliği ile yaptığı 2 maçta da galibiyet yüzü göremezken, hem lig, hem de Türkiye Kupası'nda büyük yara aldı. 
     ''Kara Kartallar'' ligin ilk yarısında İstanbul'daki maçı 3-0 yitirirken, Türkiye Kupası yarı finalinde yine İstanbul'da normal süresi berabere sona eren karşılaşmayı penaltılar sonucu kaybetti. 






</TEXT>
</DOC>
