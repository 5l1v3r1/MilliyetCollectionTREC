<DOC>
<DOCNO> 47304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/yazar/bila.html </URL>
<DATE> 2001/10/17/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Bölgesel barış gücü 
</HEADLINE>
<TEXT>

     Afganistan operasyonunu sürdüren ABD'nin bir yandan barış gücü için bazı projeler üzerinde çalıştığını ve Ankara'nın da buna sıcak yaklaştığını dün duyurmuştuk. 
     Devrik Afganistan Kralı Zahir Şah ve Kuzey İttifakı'nın ABD'deki temsilcisinin de barış gücü oluşturulması yönünde girişimlerde bulundukları ABD basınında yer alan haberler arasındaydı. Kuzey İttifakı sözcülerinin açıklamalarından barış gücünde Türkiye'nin hakim rol oynamasını istedikleri anlaşılıyor. 
     Dışişleri Bakanı İsmail Cem, dünkü görüşmemizde bu konuda Ankara'ya ulaşmış resmi bir başvuru bulunmadığını belirtirken, kişisel tahminini de şöyle açıkladı 
     - Türkiye'nin barış gücü oluşumlarına her zaman katkıda bulunduğunu söylemiştim. Şu anda Afganistan'la ilgili bir başvuru henüz yok. Ancak benim tahmin olarak söyleyebileceğim şu ABD, operasyon bitmeden bölge bölge barış gücü uygulamasının yararlı olacağını düşünüyor olabilir. Operasyon sürerken duyulabilir. Washington da buna dönük düşünceler geliştiriyorsa, bunlar basına yansımış olabilir. 
     Cem, önceki gün olduğu gibi bugün de Türkiye'nin bütün Afgan halkının dostu olduğunu, Kuzey - Güney ayırımı yapmadığını vurguladı. 
     Öyle anlaşılıyor ki, operasyon sürerken barış gücüne ihtiyaç duyulur ve Türkiye'den katkı istenirse, Ankara, oluşacak barış gücünün görev yeri, yönetimi ve işlevini dikkate alarak olumlu yanıt verme eğiliminde. 
     Ankara, Pakistan Devlet Başkanı Pervez Müşerref'in ABD Dışişleri Bakanı Powell'la yaptığı görüşmeden sonra "Taliban sonrasında oluşacak yönetimde ılımlı Taliban temsilcileri, muhalefet güçleri ve Zahir Şah temsilcilerinin bulunması konusunda anlaştık" biçiminde yaptığı açıklamaya da olumlu yaklaşıyor. 
     Dışişleri Bakanı Cem, bu konuda şu değerlendirmeyi yaptı 
     - Biz de öteden beri geniş tabanlı, geniş kapsamlı bir yönetim oluşturulmasını savunuyoruz. Müşerref'in ifade ettiği "ılımlı Taliban temsilcileri" yaklaşımı yeni yönetimde her durumda Peştunların yer alması gerekliliğine işaret ediyor. Kastı bu olsa gerek. Geniş kapsamlı bir yönetim bizim de yaklaşımımıza uygun düşer. 
     Ankara'nın geliştirmeye çalıştığı bir organizasyon da insani yardım alanında. Cem'in dün Orta Asya Türk temsilcileriyle yaptığı toplantıda Türkiye ve Türk cumhuriyetlerinin ayrıca Afgan halkına insani yardım amacıyla bir organizasyon oluşturmaları kararına varıldı. 
     Ankara, barış gücü ve yardım konusunda gelecek talepleri karşılamaya hazır görünüyor. 
     
     







Referandum yanlış... 


Yurt görevi... 


Bölgesel barış gücü 


Siyaset sahnesinde yeni beklentisi 


Yıpranma menzili 


Türkiye'yi bürokrasi yönetiyor 


IMF’nin rolü nedir 


Herkes için ulaşılabilir olmak 


Ortadoğu'da Afgan etkisi 


Milletvekillerine neden maaş ödüyoruz 


KOBİ’ler sahipsiz’ 


Hükümet Cumhurbaşkanı'na karşı atakta 


Sinema da krizde... 


TBMM, 1931'de vekil maaşını düşürmüştü 


BBG evinde diktatorya Kadınlar faşist mi sever 


Fon’a devir yok, tasfiye birleştirme devletleştirme var 


</TEXT>
</DOC>
