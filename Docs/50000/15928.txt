<DOC>
<DOCNO> 15928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/son/sonspo01.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli 'Kaybedeceğimizi hissettim' 
</HEADLINE>
<TEXT>

     Fenerbahçe Teknik Direktörü Mustafa Denizli, kupayı kazanmak için 20 dakika boyunca her şeyi yaptıklarını, ancak sonuca ulaşamadıklarını söyledi. 
     Final maçında kalelerinde yenilmemesi gereken iki gol gördüklerini belirten Denizli, "İkinci yarıda her şeye hakim olan bizdik. Ama futbolun enteresanlığı burada. Bazen her şey yaparsınız, kazanamazsınız" diye konuştu. Kupayı kaybedeceklerini penaltılar öncesi hissettiğini de ifade eden Denizli, "Finalde bize yakışacak futbolu ortaya koyduk. Ancak olmadı" dedi. İlk penaltı atışını kaçıran Ogün'ün antrenmanlarda çok iyi vuruşlar yaptığını söyleyen tecrübeli hoca, "Her futbolcu penaltı kaçırabilir. Rüştü'ye de fedakarlığından dolayı teşekkür ediyorum. Çok üzgünüz" açıklamasını yaptı. 




</TEXT>
</DOC>
