<DOC>
<DOCNO> 20249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/guncel/agun.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kristof Kolomb efsanesi, Piri Reis'le yeniden yazıldı 
</HEADLINE>
<TEXT>
Amerika yedi yıl önce keşfedilmiş 
İtalyan tarihçi Marino, Piri Reis'in dünya haritasındaki ifadeye dikkat çekiyor Bu kıyıları hicri 890'da Cenova'lı bir k fir buldu 
     DIŞ HABERLER SERVİSİ 

     İtalya'nın ünlü tarihçilerinden Ruggero Marino, Kristof Kolomb'un Yeni Dünya'yı 1492'de değil, bu tarihten 7 yıl önce keşfettiğini öne sürdü. Tarihle ilgi kanıtın ünlü Osmanlı denizcisi Piri Reis'in haritasında bulunduğunu belirten İtalyan tarihçi, Kolomb'u Amerika'ya gönderenin de Kraliçe İsabella değil, Papa 13. Innocente olduğunu olduğunu tespit etti. 
     İtalya'da yayınlanan Oggi dergisinin haberine göre Marino, bu iddiasını Venedik Üniversitesi İslam Araştırmaları Bölümü Başkanı Profesör Bausani'nin Piri Reis haritası araştırmasına dayandırdı. 
     
Kaynak Piri Reis’te      Buna göre Topkapı Sarayı'nda bulunan ve 1513'te çizilen haritada Amerika kıtasından "Bu kıyılar Hicri takvimle 890 yılında Cenovalı bir kafir tarafından keşfedildi" diye söz edilmekte. 890 yılı da miladi takvimle 1485 - 1486 yıllarına denk geliyor. 
     
Papa’nın mezar taşı      Ruggero Marino, iddiasını daha sonra da Papa 13. Innocente'nin mezar taşındaki yazıya dayandırdı. Burada da Latince "Novi orbis suo aevo inventi gloria", yani "Yeni Dünya'nın keşif zaferi" yazmakta. İtalyan tarihçi, Papa'nın 1492 Haziran'ı sonunda, yani Kolomb'un Amerika'ya yola çıkmasından üç ay önce öldüğünü hatırlatarak, "Bu halde 1492'den önce keşfetmiş olması gerekiyor" dedi. 
     Marino'ya göre, Kolomb'un seyahatini finanse edenler de Papa ile Medici ailesiydi. 
     



 GÜNCEL 




















</TEXT>
</DOC>
