<DOC>
<DOCNO> 44109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/28/son/sontur24.html </URL>
<DATE> 2001/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Buffalo Davası'nın sanıkları yanlışlıkla serbest bırakıldı 
</HEADLINE>
<TEXT>

     Yurda kaçak sokulduğu iddia edilen etlerle ilgili olarak ''Buffalo'' davasında yargılanan İsak Romano'nun da aralarında bulunduğu tutuklu 9 sanıktan 7'si, Ankara 1 No'lu DGM'nin tahliye kararının ardından, dün Ankara Merkez Kapalı Ceza ve Tutukevi'nden yanlışlıkla serbest bırakıldı. 
     İsak Romano'nun da aralarında bulunduğu tutuklu 9 sanık, toplam 71 sanıklı ''Buffalo'' davasında, dün Ankara 1 No'lu DGM'de hakim karşısına çıkarıldı. 
     Mahkeme, yargılama sonucunda, 9 sanığı tahliye etti ve tahliye müzekkerelerini Ankara Merkez Kapalı Ceza ve Tutukevi'ne gönderdi. 
     Cezaevi yönetimi de akşam saatlerinde İsak Romano'nun da aralarında bulunduğu 9 kişiyi serbest bıraktı. 
     Ancak, bugün, 9 kişiden 7'si hakkında Mersin 1. Ağır Ceza Mahkemesi'nin verdiği tutuklama kararı olduğu anlaşıldı. Mersin 1. 
     Ağır Ceza Mahkemesi Başkanı Süleyman Köse, konuyla ilgili İsak Romano'nun da aralarında bulunduğu 7 kişinin mahkemelerinde tutuklu bulunduğunu ve bir yanlışlık sonucu serbest bırakılmış olabileceklerini kaydetti. 
     






</TEXT>
</DOC>
