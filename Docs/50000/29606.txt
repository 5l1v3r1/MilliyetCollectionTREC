<DOC>
<DOCNO> 29606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/30/spor/bbas.html </URL>
<DATE> 2001/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Örs'ün disiplini yeteneği Terim'in karizması cesareti 
</HEADLINE>
<TEXT>

İtalyan Montepaschi’nin coachu olan Ergin Ataman, Basketbol A Milli Takımı Antrenörü ve Milan’ın yeni hocasını kendisine örnek aldığını söyledi. Ataman "Çizme’yi sarsacağım" dedi 
     GÖKHAN TÜRE 

     İTALYAN Montepaschi Siena’nın patronu olan Ergin Ataman, "Çizme’yi sarsacağım" dedi. Türkiye ve Avrupa’da elde ettiği başarılarla dikkat çeken Ataman, kendisine Aydın Örs’ün disiplini ve coaching yeteneğini, Fatih Terim’in ise karizması ile cesaretini örnek aldığını belirtti. Genç coach, "Bu iki antrenörün de benim için önemi çok büyük. Her ikisinden de örnek aldığım yönler var" dedi. 
     ATAMAN, "Hedefim şampiyonluk" dediğinde İtalyan gazetecilerin güldüğünü söyledi ve "Ama son gülen ben olacağım" yorumunu yaptı. Efes Pilsen’de zor bir dönemde göreve geldiğini hatırlatan Ergin Ataman, "Ama Final - Four oynadık. Şartlar ne olursa olsun bir antrenörün görevi çıtayı en yüksekte tutmaktır. Bunu yaptığı zaman başarılı sayılır. Aksi taktirde oynadığı kumarı kaybeder" ifadesini kullandı. 
     ÇİZME basketbolunu yakından tanıdığını da sözlerine ekleyen Ataman şöyle konuştu "Terim ile kulvarlarımız farklı. Ama hedefimiz aynı. Umarım, sezon sonunda o Milan Teknik Direktörü olarak, ben de Siena’nın başında büyük başarılara imza atarız. Ben her zaman büyük hedeflere odaklanırım. Naumoski ile pürüzleri büyük ölçüde çözdük. Onunla birlikte çalışmak da beni mutlu eder". 
     
     İbo serbest 
     YUNANİSTAN’IN AEK takımında forma giyen Türk basketbolcu İbrahim Kutluay’ın sözleşmesinin yenilenmediği bildirildi. Atina Haber Ajansı ANA , AEK yönetiminin, Kutluay’a serbest bırakıldığını bildirdiğini duyurdu. Kulübün mali çıkmaz nedeniyle böyle bir karar aldığı ifade edildi. 
     



 SPOR 























</TEXT>
</DOC>
