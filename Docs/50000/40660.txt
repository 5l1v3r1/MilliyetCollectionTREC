<DOC>
<DOCNO> 40660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/son/sonspo16.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Dakika dakika Hırvatistan zaferi 
</HEADLINE>
<TEXT>

     Hakemler Pascal Dorizon x Fransa , Carl Jungebrand x Finlandiya 
     Türkiye Kerem xxx 2, İbrahim xxxx 16, Hidayet xxxx 16, Mehmet xxxx 16, Hüseyin xxx 6, Harun xxx 9, Haluk xx, Mirsad xxxx 20, Asım xx, Ömer xx 
     Hırvatistan Mula"meroviç xxx 22, Giriçek xxx 28, Vrankoviç x, Kovaciç xx 14, Tabak x 2, Vujciç xx 7, Sesar x, Mrsiç x 8, Prkacin x 2, Krstiç x 2 
     1. Periyot 10-19 
     Devre 44-28 Hırvatistan lehine 
     3. Periyot 48-57 
     Normal Süre 73-73 
     Beş Faul Alan Prkacin 40.37 Hırvatistan , Mirsad 44.59 Türkiye 
     32. Avrupa Erkekler Basketbol Şampiyonası'nda, çeyrek finalde Hırvatistan'ı 87-85 yenen A Milli Basketbol Takımı, yarı finale çıkarken, ilk kez Dünya Şampiyonası finallerine katılmaya da hak kazandı. 
     Karşılaşmaya adam adama savunmayla başlayan milliler, ilk dakikalarda rakibiyle başabaş bir oyun ortaya koydu. 4. dakikada ilk kez öne geçmeyi 8-7 başaran milliler, bu dakikadan sonra oyunda bir hayli zorlandı. Sakat Orhun'un yokluğunda Kerem ve Hidayet ile oyun kuran milli takım, Mula"meroviç ve Giriçek'in dış şutlarını bir türlü durduramadı. Hücumda da sıkıntı yaşayan ve bu periyotta 4 adet 3 sayılık atıştan yararlanamayan milliler, ilk periyodu 19-10 geride kapadı. 
     2. periyotta da düşük bir şut yüzdesiyle oynayan milli takım, Kovaciç ve Mula"meroviç'e yeterince önlem alamayınca, bir anda farkın açılmasını engelleyemedi. Taraftarların desteğiyle ve Harun'un bulduğu basketlerle 14. dakikada farkı 7 sayıya dek 18-25 düşüren milli takımda, Hüseyin'in erken 3 faule ulaşıp kenarda oturmasından yararlanan Hırvatistan, özellikle Mula"meroviç, Giriçek ve Kovaciç'in basketleriyle 19. dakikada farkı 18 sayıya 43-25 çıkardı. Bir türlü istediği oyunu sergileyemeyen milli takımda, skorerlerden İbrahim ve Hidayet de 2'şer sayıda kalınca, Türkiye devreyi 44-28 gibi farklı bir skorla yenik kapadı. 
     İkinci yarıya milli takımı, Mula"meroviç'i tutması için Ömer ile başlatan antrenör Aydın Örs, amacına ulaşırken, İbrahim de bu devrede tutukluğunu üzerinden attı. Mirsad'ın, ikinci yarının başından itibaren ortaya koyduğu mücadeleyle farkı kapatmaya başlayan milli takım, 25. dakikayı 50-36 geride tamamladı. Oyuna bir türlü ağırlığını koyamayan milliler, 3. periyodun sonunda Mehmet, İbrahim ve Mirsad'ın çabalarıyla farkı kapatma çabasına girdi. Milller, bu periyodun son dakikası içinde Mirsad ve İbrahim ile bulduğu basketlerle farkı 9 sayıya indirdi 48-57 
     4. periyotta sahada nefes kesen bir mücadele ortaya koyan A Milli Takım, salonu dolduran 10 bin taraftarın da desteğiyle yavaş yavaş maça ortak olmaya başladı. Milliler, 33. dakikada farkı 3 sayıya 57-60 indirdi. Bu dakikadan itibaren müthiş bir savunma sergileyen milli takım, son saniyeye 73-72 geride girdi. Bu sırada kazanılan 2 serbest atıştan Mirsad ancak 1'ini sayıya çevirebilince, maçın normal süresi 73-73 eşitlikle sona erdi. 
     Uzatma dakikalarında milli takım müthiş bir performans sergiledi. Mirsad, Hidayet, İbrahim ve Harun'un bulduğu 3 sayılık basketlerle coşan milliler, son saniyelerde de oyunu iyi kontrol ederek rakibinin öne geçmesini engelledi ve karşılaşmadan 2 sayı farkla da olsa 87-85 galip ayrılmasını bildi. 
     A Milli Basketbol Takımı'nın yarı finaldeki rakibi, Almanya ile Fransa arasındaki karşılaşmadan sonra belli olacak. 
     
     







</TEXT>
</DOC>
