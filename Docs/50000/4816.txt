<DOC>
<DOCNO> 4816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/son/sondun19.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da Türk Türk'ü bıçaklayarak öldürdü 
</HEADLINE>
<TEXT>

     İtalya'nın kuzeyindeki Modena kentinde bir Türk işçisi, tartıştığı bir Türk tarafından bıçaklanarak öldürüldü. 
     İtalya'da işçi olan Ferhat Topal adlı gencin, dün gece yarısı sokak ortasından 3 Türkle tartıştığı ve ardından bunlardan biri tarafından bıçaklandığı kaydedildi. Topal'ın olaydan hemen sonra hastaneye kaldırıldığı, ancak kurtarılamadığı belirtildi. Polisin, Topal'ı öldürdüğü bildirilen Türk'ü yakaladığı kaydedildi. 
     Türkiye'nin Milano Başkonsolosluğu'ndan edinilen bilgiye göre, kısa bir süre önce pasaportu yenilenen Ferhat Topal Çorum merkez doğumlu ve 22 yaşında. İtalyan polisi tarafından resmi yazının Başkonsolosluğa iletilmesinin ardından, Topal'ın cenazesinin Türkiye'ye gönderilmesi bekleniyor. Topal'ı bıçaklayarak öldüren va adı açıklanmayan Türk'ün savcılık tarafından sorgulandığı bildirildi. 




</TEXT>
</DOC>
