<DOC>
<DOCNO> 37556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/yasam/yas04.html </URL>
<DATE> 2001/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakın şu müdürün yaptığına Böylesi de varmış 
</HEADLINE>
<TEXT>

Yuva çocuklarını okula almak istemedi 
     Erzurum’da Evliya Çelebi İlköğretim Okulu Müdürü Mahir Yazıcı, Atatürk Yetiştirme Yurdu’nda kalan ve eğitim çağına gelen çocukların okullarına kayıt yaptırmamaları için yurda resmi yazı gönderdi. 
     Atatürk Yetiştirme Yurdu Müdürü Kenan İrşi, "Bizim çocuklarımız kesinlikle sorunlu değildir. Bu çocukların da devlet okulunda okumaları en doğal hakları." 
     Milli Eğitim Müdürü Fevzi Budak "Müdürle görüştüm. Yetiştirme yurdunda kalan çocuklarımız da diğer çocuklar gibi okula kayıt yaptırabilecekler" diye konuştu. Vali Derya Kadıoğlu, okul müdürü hakkında inceleme başlattıklarını bildirdi. 
     
     Tuhaf savunma 
     Yazısında herhangi bir kasıt bulunmadığını iddia eden müdür ise şunları söyledi "Ben, yuva çocuklarının diğer okullardaki öğrencilerle de kaynaşmasını sağlamak amacıyla kayıtlarının yaptırılmaması için tavsiyede bulundum. Söz konusu öğrenciler, okulda çoğunlukta oldukları zaman gruplaşmalar oluyor." 
     



 YAŞAM 






















</TEXT>
</DOC>
