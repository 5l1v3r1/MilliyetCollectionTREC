<DOC>
<DOCNO> 11308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/yazar/tamer.html </URL>
<DATE> 2001/03/14/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Derviş erken mi geldi 
</HEADLINE>
<TEXT>

     Devlet Bakanı Kemal Derviş'e biçilen rol, uzatmaları inkıtaları mı oynatmaktı yoksa 
     Belli ki hükümet, köklü değişikliklere evet demeye ne niyetli, ne de fikren hazır. Biraz makyaj ve rötuşlarla bir süre daha idare edebileceklerini sanıyorlar Zaten ülkemizde idrak sorunu, her zaman kaynak sorununun önüne geçmiştir. 
     Başta Başbakan Bülent Ecevit, son günlerde düne kadar hangi hükümet üyesi ağzını açsa, maalesef durumun vahametinin farkında olmadığını ortaya koyuyor. Ve piyasalar bunu derhal algılayıp gerekli tepkiyi veriyor. Neyse ki dün inanmasalar da ayağı yere basan birkaç demeç verdiler. 
     Zaten Derviş de ilk restini çekmiş baksanıza. Dünkü Hürriyet'in haberine göre "Siyasi destek olmazsa ayrılıp üniversitede hocalık yaparım" demiş. 
     Yeni Bakanımız Kemal Derviş'in TBMM'de yemin ederek göreve resmen başlayacağı gün dün , gazetelerde veda eder gibi el sallayan fotoğraflarının çıkması tesadüf mü 
     Ecevit "IMF çağın gerisinde" dediğinden bu yana, "Acaba Derviş'i Türkiye'ye erken mi çağırdık " diye kaygılananların sayısı artmaya başladı. 
     Neyse ki Derviş bu hükümetten umudu kesse de fazla uzaklara gitmeyecek anlaşılan. Üniversite hocalığı yaparak kenarda durup, gereksiz yere yıpratılmasına izin vermeden sırasını bekleyecek. 
     Ancak o sırasını beklerken, bugünleri de aratacak daha sert birkaç kriz de necip Türk milletini beklemez inşallah 
     
TOBB parayı çekemez      Zenginin parası, züğürdün çenesini yorarmış. 
     Türkiye Odalar ve Borsalar Birliği TOBB'un üye aidatlarından birikerek 300 - 350 milyon doları bulduğu belirtilen ve yüksek faizle bankada yatan parası da son günlerde değişik kesimlerin ağzını sulandırıyor. 
     Ancak kimse boşuna heveslenmesin. Dünkü yazım üzerine arayan bir okurum, "TOBB'un o parayı bankadan çekmesi mümkün değil" dedi ve gerekçesini anlattı "Son krizde 20 trilyon lira faiz geliri sağladığına göre o para ya Ziraat ya da Halk Bankası'ndadır. Daha geçen ay Hazine'den Ziraat'e 500 milyon dolar, Halk Bankası'na 250 milyon dolar aktarılma gereği duyuldu. TOBB böyle bir miktarı çekerse o kamu bankası da deli gibi yüksek faizlerle para toplamaya kalkışıp piyasayı allak bullak eder " 
     Gördüğünüz gibi durum iyice girift. Bileşik kaplar misali birbiri içine geçmiş. 
     
Fransa da şapa oturdu      Avrupa'da İngiltere dışındaki ilk şap vakası Kuzey Fransa'da görülmüş. Gerisi de geleceğe benziyor. Zaten şapın Kıta Avrupası'na da sıçramasının ardından İngiltere tümüyle karantina altına alınmış. 
     Okyanus ötesinde olduğu halde Amerika'yı bile korku sarmış. Alabama eyaletinde İngiltere'den son dönemde ithal edilen tarım aletlerinin kullanılması yasaklanmış, hatta tarım aletleri karantinaya alınmış. 
     İngiltere'de ise 75 bin hayvan itlaf edildi. Yavrulamaya hazır 500 bin koyun da bugün - yarın itlaf edilecek. Zararın 1 milyar sterlini aştığı belirtiliyor. 
     Zararın bu boyutlara ulaşmasının temel nedeni, AB ülkelerindeki verimlilik hırsı. Daha çok sayıda hayvan, daha verimli hayvancılık derken toplu itlaflar da daha acıtıcı oluyor. 
     
     





IMF, Atatürk... 


Polis bankada 


Destek... 


Dükk n iyi de vitrini berbat 


Hükümet, zamanla yarışın ne kadar farkında .. 


Büyük ulus olmanın... 


8 gün kaldı Sayın Ecevit 


Balkan gerçeği 


Faruk Müren’den Kutsal itiraflar 


Siyaset - banka ilişkisi 


Yolsuzluk mücadelesi 


İktisat bilim midir 


Derviş erken mi geldi 


Tarih yazmak veya şaşmak 


Altı sorun ekonomiyi kilitledi 


Rantiyeler içeri 


</TEXT>
</DOC>
