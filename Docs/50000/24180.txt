<DOC>
<DOCNO> 24180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/guncel/agun.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Batmanlı İdris’i McGraw okutacak 
</HEADLINE>
<TEXT>

Güneydoğu turuna çıkan 158 kişilik ekip, manevi aile olarak 265 çocuğun eğitim masraflarını üstlendi. Ünlü yıldız Ali McGraw da Batmanlı İdris'in 'annesi' oldu 
     SEMRA KARDEŞOĞLU 

     Türk, ABD'li ve Avrupalı işkadını, yazar, ressam ve oyuncuların da aralarında bulunduğu çoğu kadın 158 kişinin Güneydoğu turu sona erdi. Tura katılanlar, maddi durumu kötü, ancak okul hayatında başarılı 265 öğrencinin manevi ailesi oldu. Manevi aileler, eğitim hayatları boyunca bu öğrencilerin tüm masraflarını karşılayacak. 
     
Bir çocuk da Simaviler’e      Kampanyada Çiğdem Simavi, Neslihan Taki, Meltem Demirören, Nadire İçkale, Türkan Uzel, Esra Üstünkaya ve Gülay Kamaz da birer öğrencinin masraflarını üstlenerek manevi anne oldu. Güneydoğu turuna katılan Love Story filminin yıldızı Ali McGraw da İdris Çelik adlı bir çocuğun, arkadaşı Lyn Rotrman ise Gökhan Arslan'ın eğitim masraflarını karşılayacak. 
     
Üniversite de dahil      Kampanyanın "fikir annesi" Monik İpekel, en kısa sürede Güneydoğu'ya tekrar gideceklerini belirterek şunları söyledi "Avrupa ve ABD'de tanıdığım dostlarımla haberleştim. TOÇEV ve TEGV'in de desteğiyle etkinliği düzenledik. Amacımız, Güneydoğu'da köy okullarındaki çocuklara kırtasiye ve giysi yardımı sağlamak, daha önemlisi öksüz, yetim ve maddi ihtiyacı olan çocukların, üniversite dahil eğitim masraflarını üstlenerek onların gönüllü ailesi olmaktı. Ve 265 çocuğun eğitimi üstlendik." 
     
Neslihan Taki'nin bir oğlu daha oldu      Manevi aileler, masraflarını üstlendikleri çocuk hakkında sürekli bilgilendirilecek. Çocuklarla aileler arasında mektup ağı oluşturulacak. Güneydoğu turu sayesinde hayatları kurtulan çocuklardan ve manevi ailelerden bazıları şunlar 
     İdris Çelik Batman 1988 doğumlu. Ailesinin maddi durumu kötü. Ali McGraw 
     Ebru Açıkgöz Adıyaman 1994 doğumlu. Babasının düzenli işi yok. Çiğdem Simavi 
     Gökhan Arslan Adıyaman 1991 doğumlu. Anne - baba ayrı. Lyn Rotrman 
     Muhammet Doğantekin Adıyaman 1994 doğumlu. İnşaat işçisi babanın dört çocuğundan biri. Neslihan Taki 
     Gamze Demir 4 kardeşi var. Baba işsiz. Türkan Uzel 
     
Onlar kurtuldu ya diğerleri      Güneydoğu’daki okullarda eğitim gören yoksul çocuklara kırtasiye yardımı yapmak üzere bölgeye giden ekibin üyeleri arasında Çiğdem Simavi ve Ali McGraw da vardı. Simavi bir kız çocuğunun, McGraw ise bir erkek çocuğunun manevi annesi oldu. 
     



 GÜNCEL 


McGraw okutacak 















</TEXT>
</DOC>
