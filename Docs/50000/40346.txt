<DOC>
<DOCNO> 40346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/guncel/gun01.html </URL>
<DATE> 2001/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ne olur bırakın’ 
</HEADLINE>
<TEXT>

6 gün sorgulanan ve serbest bırakılan dört kadınla medya arasında kovalamaca yaşandı. Show TV ekibi, Pınar’ diye gösterilen Suna Taşdelen’i taksiden indirip yayına çıkardı 
     NEZİH GÜROL, NESLİHAN CUYAR, DİNÇER ŞEREF İstanbul Fotoğraflar YURTTAŞ TÜMER 

     Üzeyir Garih cinayeti zanlısı Yener Yermez’in kız arkadaşı Pınar Konuşkan’la birlikte gözaltında tutulan dört kadın, dün Eyüp Cumhuriyet Savcılığı’nca serbest bırakıldı. Konuşkan’ın sorgusunun tamamlanması için üç günlük ek süre alınırken, Garih’in Adli Tıp raporu, Eyüp Savcılığı’na gönderildi. 
     Adli Tabiplik’te sağlık kontrolünden geçirilen dört kadın, Eyüp Cumhuriyet Savcısı Ali İhsan Demir tarafından sorgulandı. Soruşturmayı yürüten Eyüp Cumhuriyet Başsavcı Vekili Hasan Yılmaz’ın üç günlük mazeret izni kullandığı bildirildi. Savcı, dört kadının da serbest bırakılmasına karar verdi. Genç kadınlara Adli Tıp’ta bek ret kontrolü yapıldığı, muayenede Nişancı kardeşlerin kız çıktığı öğrenildi. 
     Gazetecilerin alınmadığı Eyüp Adliyesi’nden ilk çıkan, Pınar Konuşkan olarak görüntüsü yer alan Suna Taşdelen oldu. Polis nezaretinde çıkan Taşdelen, "Ben Suna’yım. Olayla ilgim yok. Ne olur beni bırakın" diyerek, ağlamaya başladı. TV ekiplerince çekiştirilen Taşdelen, izdiham altında ilerlemeye çalışırken tökezledi. 
     Necla Polat ise türban takarak bir kadın polisin arkasında adliyeden çıkarken fark edildi. Polat, taksiye binerek kaçtı. 
     Adliyede bekleyen Elif Nişancı ve 17 yaşındaki kız kardeşi E.N., savcılık kaleminin penceresinden yemekhanenin çatısına geçerek kaçtı. E.N.’nin ifadesinde "Ablam ve benim olayla ilgim yok. Biz tornacıda çalışıyoruz" dediği kaydedildi. 
     
     Nefes kesen takip 
     Gazeteciler, adliye çıkışında "Ben Pınar değilim" diye bağıran Suna Taşdelen’i de röportaj için takibe aldı. Bu sırada Suna’nın bir kolunda Show TV şoförünün, bir kolunda da bir polisin olduğu dikkat çekti. Show TV ekibince götürülmek isterken baygınlık geçiren Suna, polislerce Eyüp Karakolu’na getirildi. Suna, daha sonra taksiyle evine gönderildi. 
     Show TV’ye ait iki araç, takibe alınan taksinin önünü keserek durdurdu. Diğer gazetecilerin de önünü kesen Show TV ekipleri Suna’yı kendi araçlarına bindirdi. Takip sırasında konvoydaki üç araç da kaza yaptı. 
     Küçükköy’de altı çocuğuyla birlikte yaşayan Hasan ve Sevim Taşdelen çifti, "Kızımın tırnağını dünyalara değişmem, kızımı istiyorum" dedi. 
     
Suna Pınar’la kuafördeydik      Show Haber’de Reha Muhtar’ın sorularını yanıtlayan Suna, arkadaşı Pınar’ın Gaziosmanpaşa’da bir kafede, 2.5 hafta önce kendisine hamile olduğunu söylediğini belirterek, "Kimden, dedim. Sesini çıkartmadı. Herkes 2.5 aylık hamile olduğunu biliyor" dedi. 
     Kendisinin de para karşılığı erkeklerle birlikte olduğunu anlatan Suna, Pınar’ın Eyüp Mezarlığı’na gidip gitmediğini bilmediğini ifade etti. Suna, "İnsan mezarlıkta çarpılır" diye konuştu. Pınar’ı cinayet günü gördüğünü, Yermez’den de haberi olmadığını vurgulayan Suna, şunları anlattı "Pınar’ı cumartesi günü gördüm. Güneş’e telefon açtım. Arkadaşında olduğunu söyledi. Oraya gittim. Pınar da geldi. Oradan çıktık, saat 12.00’de 500 Evler’de Fatoş Kuaför’e gittik. Saçına fön çektirdi. Gaziosmanpaşa’da kafeye gittik. Bunu polise söyledim. Pınar’ı iki senedir Eyüp’ten, otoparkın oradan tanıyorum." 
     



 GÜNCEL 


















</TEXT>
</DOC>
