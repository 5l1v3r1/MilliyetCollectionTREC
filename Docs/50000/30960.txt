<DOC>
<DOCNO> 30960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/spor/spo02.html </URL>
<DATE> 2001/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Rapajic çıldırttı 
</HEADLINE>
<TEXT>

Sarı-Lacivertli takımın yeni sezon hazırlıklarına h l katılmayan Hırvat futbolcu, Teknik Direktör Denizli’ye özel işlerinin uzadığını ve bir hafta sonra gelebileceğini söyledi 
     YUSUF KOBAL 

     FENERBAHÇE’NİN Hırvat oyuncusu Rapajiç inanılmaz mazeretler öne sürerek Teknik Direktör Mustafa Denizli’den bir hafta daha izin istedi. Cep telefonunu çaldırdığını ve bu nedenle temas kurmakta zorlandığını belirten Hırvat oyuncu, Türkiye’ye gelip Fenerbahçe’nin antrenmanlarına katılmasının ancak özel işlerini bitirdikten sonra mümkün olacağını bildirdi. 
     MENAJERİ aracılığıyla haber gönderen Rapajiç, "İngilizce bilmediğim için kulüpten hiç kimseyle konuşamadım. Otel ve arazi satın alıyorum. Ayrıca mahkeme işim var. Samandıra çalışanlarından İsmet Badak’a haber vermiştim" dedi. Denizli ise önceki gece ulaştığı Hırvat yıldıza dön çağrısı yaptı. Rapajiç’in bir milyon dolarlık alacağını istediği öğrenildi. 
     
Denizli hız kesti      TEKNİK Direktör Mustafa Denizli bir haftalık yorucu antrenmanlardan sonra dün akşam çalışmasını iptal etti. Geçen sezonun tam aksine Almanya kampı öncesi idman temposunu hayli ağır tutan Denizli yavaş yavaş sakatlıkların başlaması üzerine böyle bir karar aldı ve oyuncularına bugün için de izin verdi. 
     FENERBAHÇE, cumartesi günü başlayacak olan Almanya seyahati öncesi İstanbul’daki son etap çalışmalarına yarın start verecek. Bu arada dünkü idmana hafif sakatlıkları bulunan Ceyhun ile Lazetiç katılmadılar. Denizli yine koşulara ağırlık verirken, antrenmanı top kapma çalışması ile bitirdi. 
     
Sponsorlar yarışa girdi      HÜSEYİN YAVUZ 

     FENERBAHÇE forma sponsorları için fiyatını belirledi. Barcelona ve Real Madrid gibi dünyaca ünlü kulüplerin yıllık gelirlerini baz alan Sarı - Lacivertliler, önümüzdeki yıl için 10 milyon dolar kazanç hedefledi. Gelen teklifleri değerlendirmeye alan Fenerbahçe’nin formasını kapabilmek için dünyaca ünlü Adidas, Nike, Reebok, Puma, Lotto, Umbro gibi firmalar yarışa girişti. 
     GEÇTİĞİMİZ yıl kendi formasını kendisi yapan Sarı - Lacivertli kulübün tüm malzemelerine yoğun talep gelmiş ve yüklü bir gelir elde edilmişti. Asbaşkan Murat Özaydınlı uygulamaya soktukları kendi malzemeni kendin üret ve pazarla eyleminin çok başarılı olduğunu, Fenerbahçe Sportif Hizmetler A.Ş.’nin geçen sezonki gelirinin sponsor firmaların iştahını kabarttığını söyledi. 
     
Kontrollere devam      YUSUF DURSUN 

     SARI - LACİVERTLİ takımda sezon öncesi sağlık kontrollerine dün de devam edildi. Rüştü, kaptan Ogün, Abdullah, Mert Meriç, Mirkoviç, Johnson, Revivo ve Uche sabah çalışmasından sonra Acıbadem Hastanesi’ne giderek bir dizi testten geçti. Oyuncularda önemli bir sorun çıkmadı. 
     FENERBAHÇE’DE diğer futbolcular da bugün kontrolden geçecekler. Bu arada Sarı - Lacivertli kulüp Saffet Akbaş’ı İstanbulspor’a verdi. Sarı - Siyahlılar, geçtiğimiz yıl Diyarbakır’da kiralık oynayan 33 yaşındaki tecrübeli futbolcu ile iki yıllık sözleşme imzaladılar. 
     
Sigara yasağı      ÖNCEKİ gün sağlık kontrolünden geçen Teknik Direktör Mustafa Denizli’ye doktorlar sigarayı azaltması gerektiğini bildirdiler. Check - up’tan geçen tecrübeli hocada önemli bir şey bulunmazken, hem gözleri hem de ciğerleri için ileriye yönelik böyle bir tedbirin şart olduğu açıklandı. 
     
Kalıcı olacağım’      SARI - LACİVERTLİ takımın yeni transferi Ali Akdeniz, Celil gibi çabuk teslim olmayacağını ve formayı kapacağını söyledi. Fenerbahçe’de en az beş yıl oynamak istediğini kaydeden Ali, "Beni Abdullah ağabeyle karşı karşıya getirmeyin. O, Türkiye’nin sol kanattaki en iyi oyuncusu. İkimiz de Fenerbahçe için mücadele edeceğiz" diye konuştu. 
     



 SPOR 

























</TEXT>
</DOC>
