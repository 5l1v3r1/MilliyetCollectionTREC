<DOC>
<DOCNO> 17628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/yazar/sazak.html </URL>
<DATE> 2001/04/23/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
1 milyon çocuk 
</HEADLINE>
<TEXT>

     Türkiye Eğitim Gönüllüleri Vakfı'nın "Bir milyon çocuk" kampanyası çığ gibi büyüyor. 
     Bugün 23 Nisan... 
     NTV'nin canlı yayınında sizde 17 Ağustos depreminden sonraki en büyük "sivil toplum" hareketine bağışlarınızla katılabilirsiniz. 1995 yılından bu yana etkinliği sürdüren vakıf, kendi alanında Türkiye'nin en saygın gönüllü kuruluşlarından biri olarak tanınıyor. 
     Hedef belli ülkenin aydınlık yarınları için çocuklarımızı geleceğe hazırlamak, sosyo ekonomik zorluklar nedeniyle çağdaş eğitimden "eşit" ölçüde yararlanamayan milyonlara ulaşmak. Bu amaçla 2001'den başlayarak, yılda "Bir milyon çocuk"a ulaşmayı amaçlayan 5 yıllık bir program geliştirildi. Ulusal Egemenlik ve Çocuk Bayramı etkinlikleri kampanyayı ateşledi. 
     Aydınlık yarınlar için bir adım da siz atın. 
     23 Nisan sabahı Eğitim Gönüllüleri'yle buluşmak için işte gerekçeniz 
     "Bugünün çocuklarının yarın Cumhuriyet'in temel ilke ve değerlerine bağlı, akılcı, sağduyulu, özgüven sahibi, düşünen, sorgulayan, yaratıcılığını harekete geçirebilen, farklı düşünce ve inançlara saygılı, insan ilişkilerinde cinsiyet, ırk, dil farkı gözetmeyen bireyler olabilmeleri için çalışmalarımızı sürdürmek ve yaygınlaştırmak zorundayız." 
     Vakıf bu hedefe ilerlerken, şimdiden 100 bin çocuğa ulaşmış durumda. Birkaç yıl önce Fatih'teki Eğitim Parkı'nı o sırada belediye başkanı olan Sadettin Tantan'la gezmiş ve çok etkilenmiştik. Suna Kıraç ve Cengiz Solakoğlu da, projeyi Doğu ve Güneydoğu'ya taşımak için yoğun çaba harcadılar. Van'daki eğitim parkı son derece başarılı oldu. 
     Bayrak yarışında şimdi İbrahim Betil öne geçti vakıf başkanı olarak "Bir milyon çocuk" projesine imza attı. 
     Betil'in bir okul ziyaretinde kravatındaki gülen çocuk yüzleri desenini tuhaf bulan kız öğrenciyle ilgili anısı, kampanyanın işlevini anlatmaya yetiyor 
     "Çok komik çünkü bütün çocuklar gülüyor. Çok tuhaf çünkü bütün çocuklar gülmez." 
     Çocukların güleceği bir dünya ve Türkiye idealine doğru atılan her adım saygınlık vericidir. 
     Aydınlık yarınlar için bir adım da siz atın 
     
     KAMPANYA İÇİN Alo Garanti telefon hattı 444 0 333 Eğitim Gönüllüleri Vakfı Garanti Bağlarbaşı Şubesi hesabı 629 98 48. Bilgi için 0216 492 32 32. İnternet adresi www.tegv.org Gün boyunca NTV canlı yayında. Derviş gibi telefonla kampanyaya katılabilirsiniz. 
     
     





İlber Ortaylı... 


Gülen çocuklar, kaçırılan paralar 


Normalini özlemişiz 


O'Neill ve bizdeki yangın 


Çıkış yolu 


Silah oyunu tutmadı 


Ayıptır ayıp 


1 milyon çocuk 


Biz bu filmi görmüş müydük 


25 milyon TL bir çocuğun bir yılını kurtarıyor 


"Bizim gidecek başka ülkemiz yok" 


</TEXT>
</DOC>
