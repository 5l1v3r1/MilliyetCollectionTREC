<DOC>
<DOCNO> 47324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/son/sondun06.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrailli Bakana suikast.... 
</HEADLINE>
<TEXT>

     İsrail'de Ariel Şaron başkanlığında kurulan ulusal birlik hükümetindeki Turizm Bakanlığı görevinden iki gün önce istifa eden Rehavam Zeevi'ye, Kudüs'teki Hyatt Oteli'nde yakın mesafeden üç el ateş edildiği bildirildi. Ağır yaralı olarak hastaneye kaldırılan aşırı sağcı Zeevi kurtarılamayarak öldü. 
     Polis yetkilileri, Ulusal Birlik Partisi Genel Başkanı Zeevi'ye, oteldeki odasının kapısında üç el ateş edildiğini ve daha sonra karısı tarafından koridorda ağır yaralı halde bulunduğunu açıkladı. 
     İsrail radyosu, Zeevi'ye suikast düzenleyenlerin iki kişi olduklarını bildirdi. 
     İsrail-Filistin barış anlaşmalarına karşı çıkan Zeevi, Başbakan Ariel Şaron'un Filistinlilere yönelik kısıtlamaları yumuşatma ve Batı Şeria'da Filistinlilerin kontrolündeki bölgelerden asker çekme kararının ardından istifa etmişti. 
     






</TEXT>
</DOC>
