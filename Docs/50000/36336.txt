<DOC>
<DOCNO> 36336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/10/spor/spo01.html </URL>
<DATE> 2001/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Keller, imzaya geldi 
</HEADLINE>
<TEXT>

Beşiktaş’ın el sıkıştığı ABD’li kaleci dün akşam İstanbul’a indi. 31 yaşındaki file bekçisi ile bugün sözleşme yapılacağı bildirildi 
     KARTAL YİĞİT 

     BEŞİKTAŞ’IN prensipte anlaştığı ABD’li kaleci Kasey Keller, dün İstanbul’a geldi ve yönetimle masaya oturdu. Shorunmu’nun gönderilmesi üzerine Teknik Direktör Christoph Daum ve Kaleci Antrenörü Immel’in görüştüğü ve prensipte anlaştığı 31 yaşındaki tecrübeli file bekçisi, ABD Milli Takımı’nın da kalesini koruyor. 
     
     Boliç tavsiye etti 
     GEÇEN sezon İspanyol R.Vallecano’da forma giyen Keller ile bugün sözleşme imzalanacak. Bonservisi elinde bulunan 1.87 metre boyundaki Keller, "Beşiktaş hakkında Boliç’ten bilgi aldım. Türkiye ligini çok övdü. Vatandaşım Friedel de Galatasaray’da oynamıştı. Benim için sorun yok. Yarın imza atacağım" dedi. 
     
Yıldızlar süper      İNGİLTERE’deki Premier Lig Yaz Turnuvası’na katılan Beşiktaş Yıldız Takımı, hiç gol yemeden şampiyonluğa ulaştı. Siyah - Beyazlılar, Ajax’ı 6-0, diğer maçlarda da Leicester City, D.Country ve Blackburn Rovers’ı aynı skorla 1-0 mağlup etti. 
     
Tamer başladı      TEDAVİSİ süren Tamer, Fulya’da kuvvet çalışmalarına başladı. Beşiktaş, dün MHK’nin kural değişikliklerini anlatan toplantısının ardından Trabzon maçı için kampa girdi. Menajer Sinan Engin, Baya’nın transfer sertifikasını yetiştireceklerini söyledi. 
     
Beşiktaş - Trabzon      2001-2002 sezonu, Türk futbolunun iki güzide ekibi Beşiktaş ile Trabzon’un randevusuyla başlayacak. BJK İnönü Stadı’nda saat 20.00’deki maçı Mustafa Çulcu yönetecek. Beşiktaş’ta sakat Tamer, konuk ekipte de Erhan ve Şenol forma giyemeyecek. Siyah - Beyazlılar, Baya’ya sertifika almaya çalışırken, Trabzon’da Cafer krizi çözülmedi. Müsabakayı DigiTürk naklen yayınlayacak. 
     
     Beşiktaş 

</TEXT>
</DOC>
