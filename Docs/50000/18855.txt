<DOC>
<DOCNO> 18855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/son/sontur04.html </URL>
<DATE> 2001/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
FP Genel Başkan Yardımcısı umudunu Erbakan'ın dönüşüne bağladı 
</HEADLINE>
<TEXT>

     FP Genel Başkan Yardımcısı Bahri Zengin, ''Derviş'in programı, uygulamaları ve yöntemleri, 1960 ve 1980 darbesini Türkiye'de darbecilerin kurduğu sistemi takviye etmek amacını gütmektedir'' dedi. 
     Fransa'da De Gaulle döneminde yaşanan ekonomik krizde De Gaulle'ün hazırladığı reçeteye itiraz edildiğini anlatan Zengin, 54. Hükümet döneminde Anayasa Mahkemesi'nce kapatılan RP'nin genel başkanı Necmettin Erbakan'ın hazırladığı ekonomik reçeteye de tepkiler geldiğini hatırlattı. Zengin, Fransa'da daha sonra işlerin kötü gitmesi üzerine De Gaulle'ün reçetesinin uygulanması için talep geldiğini kaydederek, ''Türkiye gidecek Erbakan'a, 'şu reçetelerini uygula' diyecek. Öyle zannediyorum ki, bundan başka da çözüm yoktur'' diye konuştu. 
     Zengin, bir gazetecinin ''Erbakan'ın göreve çağırılması gerektiğini söylediniz. Sizin genel başkanınız Recai Kutan. Kutan'ı yetersiz mi buluyorsunuz '' sorusu üzerine ''Bir zamanlar Erbakan'ı siyaset dışına çıkaran güçlerin, Erbakan'ın zihniyeti, formülleri ve reçetelerinin çözüm yolu olacağına inanacaklarını düşünüyorum, başka çözüm yok'' karşılığını verdi. 
     Erbakan'ın yasaklı olduğunun anımsatılması üzerine de Zengin, ''bir reçete doğru ise onu uygulayacak eczacıya da ihtiyaç duyulacağı'' görüşünü dile getirdi. 
     
     






</TEXT>
</DOC>
