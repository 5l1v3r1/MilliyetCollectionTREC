<DOC>
<DOCNO> 43798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/25/yasam/yas05.html </URL>
<DATE> 2001/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Daha renkli seks için özel rejim’ 
</HEADLINE>
<TEXT>

Seks hayatınız eskisi kadar renkli değil mi Libidonuzu mu kaybettiniz Yatak oyunları yerine rüya görmeyi mi tercih eder oldunuz Bu rejimi mutlaka deneyin... 
     NEVSAL ELEVLİ Londra 

     DİYET uzmanları Ian Marber ile Vicki Edgson’un yeni kitapları "Gıda Doktoruyla Yatakta - Yiyerek Daha İyi Bir Seks Hayatına ve Uyku Düzenine Kavuşun", bazı gıdaları günlük yemek listenizde bulundurarak, yukarıdaki sorunların nasıl üstesinden geleceğinizi öğretiyor. Cuma akşamından başlayacağınız bu rejimle, cinsel arzunuz artacak, regl öncesi sinirliliğiniz yok olacak, kendinizi seks için daha enerjik hissedeceksiniz. İşte rejim listesi... 
     
     Cuma Kavun ve tatlı kırmızı biberle servis yapılan altışar istiridye veya dörder iri karides. Arkasından elma, kuru badem ve rezene kökü ile yapılmış salata. 
     Cumartesi Tavada yumurta, fırında yağsız pişmiş ıspanak, ıspanağın üzerine biraz tereyağı. Çavdar ekmeği ile servis yapın. 
     Akşamüstü Çiğ sebze ve mısır gevreğini, avokado sosu ve humusla servis yapın. 
     Akşam yemeği Sirke salata sosu ile tatlandırılmış semizotu salatası yanında haşlanmış bıldırcın yumurtası ile başlayın. Nane ve maydanozla birlikte ızgara yapılmış tuna balığı. 
     Pazar Kurutulmuş erikle yulaf ezmesi, yoğurt, erik suyu. Öğlen Kuşkonmaz çorbası, bezelyeli pilav, şarap. Akşam Tütsülenmiş somon balığı, çavdar ekmeği, beyaz şarap. 
     



 YAŞAM 




















</TEXT>
</DOC>
