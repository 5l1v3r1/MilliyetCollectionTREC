<DOC>
<DOCNO> 28133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/ekonomi/eko01.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Köşk telefonları iade etti 
</HEADLINE>
<TEXT>

13 trilyon 600 milyar liralık ödeneğinden 5 trilyon 426 milyar liralık tasarruf yapan Cumhurbaşkanlığı, 141 telefon hattını da geri verdi 
     ANKARA ANKA 

     Cumhurbaşkanlığı, 2000 yılı içinde uyguladığı tasarruf önlemleri ile kamu kurum ve kuruluşları arasında örnek oldu. Cumhurbaşkanlığı kendisine tahsis edilen 13,6 trilyon liralık ödeneğin 8 trilyon 174 milyar lirasını harcadı. 
     
     Personel azaldı 
     Cumhurbaşkanlığı’nın 2000 hesapları, TBMM İnceleme Komisyonu’nda aklandı. Komisyon Başkanı Nazif Okumuş, Cumhurbaşkanlığı’nda personel sayısının 619’dan 506’ ya indiğini, 225 güvenlik personeli sayısının ise 248’e çıktığını, bunun da Huber Köşkü güvenliğinin Cumhurbaşkanlığınca sağlanmasından kaynaklandığını belirtti. 
     Okumuş, telefon görüşmelerinin kayıt altına alındığını, 17 ücretsiz telefonun kaldırıldığını, görüşmelerde 133 bin kontörden 78 bine inildiğini belirtti. Okumuş, iç ve dış telefon hatlarının iptaliyle, 141 hattın da iade edildiğini, Aralık 1999’da ortalama 9 milyar lira olan görüşmelerin 2001 Ocak - Nisan ayında 5 milyara indirildiğini kaydetti. 
     Çankaya Köşkü’nde Cumhurbaşkanı ve personelin kaldığı lojmanlarda, daha önce "bedava" su kullanıldığı, Sezer’in ise lojmanlara sayaç taktırarak, konutlarda kalan herkesin kendi su parasını ödemesi uygulamasını başlattığı belirlendi. 
     
Uçağını Hava Kuvvetleri’ne verdi, yakıttan da yarı yarıya tasarruf etti      GAP uçağının bakım ve onarımı için de 160 milyar lira harcandı. Hava kuvvetleri bünyesinde işletilmesine karar verilen GAP uçağının işletmesi bir protokolle Hava Kuvvetlerine verilmişti. Cumhurbaşkanlığı’ndaki araçların tümüne de resmi plaka takıldı. Yakıt tüketimi de 25 bin 689 litreden 12 bin 311 litreye indirildi. 
     



 EKONOMİ 
























</TEXT>
</DOC>
