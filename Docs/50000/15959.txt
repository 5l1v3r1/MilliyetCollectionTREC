<DOC>
<DOCNO> 15959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/son/sontur21.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Esnaf eyleminin elebaşıları " Meclisi işgal etmeyi düşünüyorduk" 
</HEADLINE>
<TEXT>

     Emniyet Genel Müdürü Turan Genç, dünkü olaylar sırasında, topluluğa karışan provokatörlerin topluluğun kanunsuz bir duruma dönüşmesine sebep olduklarını söyledi. 
     Turan Genç, Ankara Emniyet Müdürlüğü Çevik Kuvvet Şube Müdürlüğü'nü ziyaret ederek, çevik kuvvet polislerini dünkü olaylar sırasında ''kararlı, sabırlı ama bilinçli'' bir şekilde görev yaptıkları için kutladı. 
     Kemal İskender, daha sonra gazetecilerin dünkü olaylara ilişkin çeşitli sorularını cevaplandırdı. 
     Bir soru üzerine ''çalışmaların devam ettiğini'' belirten İskender, ''Şu anda 131 kişi gözaltında. Güvenlik kuvvetlerimiz faaliyetleriyle bu işin müsebbiplerini bulacak ve olayların ardına mutlaka inecektir. Kim var bu işin altında, kim heveslenmiş bu tür tahrikleri yapmaya onları bulacağız. Ciddi çalışmalarımız var'' dedi. 
     İskender, ''dinci örgütlerin provokasyonu var mı '' sorusu üzerine ise ''Şu anda bir şey söylemek mümkün değil. Ama gözaltına aldığımız insanlara baktığınızda her tür fraksiyondan var' dedi. 
     İfadelerde, ''Meclis'e girip işgal edeceğiz'' denildiğini belirten İskender, şöyle devam etti 
     "Bu insanların ifade ve beyanlarında tüyler ürpertici ifadeler var. 131 kişiden 38'i esnaf, işsiz ve diğer tür sosyal gruplara mensup kişiler. Muhtelif eski mazide suç kaydı olan örgütsel yapılanma içerisinde yer almış kişilerin kayıtları var. Şunu açıklıkla söylemek istiyorum ki, yapılan tespitlerden olayların ardına ineceğiz. Bununla ilgili çalışmalarımız devam ediyor. 
     
     



</TEXT>
</DOC>
