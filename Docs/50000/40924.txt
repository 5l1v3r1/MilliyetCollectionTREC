<DOC>
<DOCNO> 40924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/yazar/sazak.html </URL>
<DATE> 2001/09/07/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
12 dev adam 
</HEADLINE>
<TEXT>

     Yönetemeyen, çözüm üretemeyen demokrasiye inat ülkede iyi şeyler de oluyor 
     Bilişim 2001 Fuarı, ekonomik kriz ve yolsuzluklar batağında debelenen Ankara'nın kapsama alanından çıkmaya çalışan genç beyinleri 21'inci yüzyıl teknolojisiyle buluşturdu. 
     12 dev adam ise Athena'nın klibi gösterime girdiği andan itibaren başka bir coşkuyu ateşledi. Aylardır üzerimize çöken "başarısızlık" duygusundan kurtulmak için Avrupa Basketbol Şampiyonası bekleniyormuş. Garanti'nin sponsorluğundaki Avrupa trenindeki umuda yolculuğa baskete ilgi duyan duymayan herkes bilet aldı. "Uh... ah.. Dev adam... 12 dev adam". Futbolda eskittiğimiz "Avrupa duy sesimizi" sloganın aksine basketçilerin başarı şarkısı kompleks ürünü değildi, tersine özgüven mesajı içeriyordu. Aydın Örs'ün gençleri bu duyguyu maçlara da yansıtınca coşku salonlardan televizyon başındaki milyonlara yansıdı. 
     Efe'li, Aytek'li yıllardan sonra basketbola en ilgisiz seyirci bile İbrahim'i, Hidayet'i tanıdı, Hırvatistan karşısındaki mücadeleyle büyülendi. 
     Moral önderlik, ekip ruhu, gençlik ve başarma duygusu, idealizm... Ülke yönetiminde eksik olan ne varsa, 12 dev adam onu sergiliyordu. Maçı izlerken soluğumuz o yüzden kesildi. 18 sayı geriye düşen bir takımın farkı kapatarak maçı uzatmaya götürmesi, son 5 dakikada galibiyete uzanması olağanüstüydü. İbrahim'in, Hidayet'in üçlükleri, zaptedilmeyen Mirsad'ın takımı da seyirciyi de ateşlemesi zaferi getirdi. Sonuç haftalardır Türkiye'yi kuşatan bir coşkunun skorboard'a yansımasıydı. 
     Başarısızlığa kilitlenmiş, yolsuzluğa batmış, İkinci Dünya Savaşı'nın küçülmesine sürüklenmiş, ekonomisi Afganistan'la, Brundi'yle kıyaslanma noktasına indirgenmiş, parası "dandik" diye nitelendirildiği için ancak okuyarak üfleyerek değer kazandırılmaya çalışılan, bir ülkede "12 dev adam"ın başarısına kimin ihtiyacı yoktu ki .. Sadece Garih cinayetinin çözümündeki beceriksizlik ve geri plandaki sosyal çürümenin izleri bile ekrandaki kandan, medya teröründen bıkan insanları kendini baskete adamış gençlerin etrafında toplamaya yetti. 
     12 dev adam umudu boşa çıkarmadılar. 
     Hırvatistan'ı eleyerek ilk dörde girdiler ve 50 yıl sonra Dünya Şampiyonası'na katılma başarısını gösterdiler. Yalçın Granit'in tanımıyla Avrupa'da "Türk ekolü" doğuyor. 
     Almanya da zorlu rakip, NBA'de oynayan Nowitzki ve Bradley Michael Jordan'la Bugs Bunny kahramanıydı. 35'lik sayı ortalamasına sahip oyuncular genç Mithat da Türkiye'ye karşı oynayacak, 12 dev adam finale çıkarsa Avrupa Şampiyonluğu için muhtemelen Yugoslavya ile karşılaşacak. 
     Athena ile coşmaya devam 
     "Uh... ah... Dev adam. 12 dev adam." 
     
     







Hangi hukuk 


Canlı spiker... 


Ecevit Ticaretle, siyaseti ayıracağız 


Girişimci ruhun kalesi 


Kayseri’de öğrenci olmak zor 


Büyümede revizyonun anlamı 


Umutlar gene gitti 


Şeytan ayrıntıda gizli ’ 


12 dev adam 


Siemens'te iyi çalışmazsan, ücretin düşer 


"Tıpkı beyaz bir gölge gibi " 


İdare mahkemesine başvuracaksınız 


Ufukta AB ile çatışma görünüyor 


Pastırmacı rantiyeler 


</TEXT>
</DOC>
