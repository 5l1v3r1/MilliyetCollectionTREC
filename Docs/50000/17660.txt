<DOC>
<DOCNO> 17660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/son/soneko05.html </URL>
<DATE> 2001/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol 27 dolar seviyesinde...ABD ve Suudi zirvesi bekleniyor 
</HEADLINE>
<TEXT>

     ABD'nin, petrol ithal ettiği öndegelen ülke olan Suudi Arabistan'ın petrol bakanı Ali al-Naimi, ABD Enerji Bakanı Spencer Abraham ile bu hafta sonuna doğru Washington'da görüşecek. 
     İki bakanın, milyarlarca dolarlık doğalgaz arama-çıkarma sözleşmelerinin yanısıra, Petrol İhraç Eden Ülkeler Teşkilatı'nın OPEC , üretimi bu yıl iki kez kısması karşısında, petrol fiyatlarının seyrini ele almaları bekleniyor. 
     ABD'de benzin stoklarının azalması, geçen yaz olduğu gibi bu yaz da akaryakıt fiyatlarının artması endişesini gündeme getirdi. 
     
     Petrol fiyatları durgun 
     Bu arada, hafta sonundan önce 60 sent birden artan Amerikan Batı Teksas petrolündeki fiyat artışı biraz durgunlaştı. Singapur borsasında Haziran ayı teslimatı Batı Teksas petrolünün varil fiyatı bugün sadece 6 sent artışla 27 dolar 64 sente çıktı. 



</TEXT>
</DOC>
