<DOC>
<DOCNO> 27798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/guncel/gun07.html </URL>
<DATE> 2001/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İdamları istendi, beraat istediler 
</HEADLINE>
<TEXT>

Ergin kardeşler dayılarını öldürdükleri iddiasıyla yargılanıyor 
     DİNÇER ŞEREF İstanbul 

     Kamuoyunda "Karagümrük çetesi" olarak bilinen organize suç örgütünün elebaşıları Vedat ve Nuri Ergin kardeşlerle bir adamlarının, Eyüp’te, üç yıl önce dayıları Orhan Üşenmez’in öldürülmesine ilişkin idam cezası istemiyle yargılanmalarına devam edildi. 
     Eyüp 1. Ağır Ceza Mahkemesi’ndeki duruşmaya, tutuklu sanıklar Nuri Ergin ile Vedat Ergin getirildi. Gıyabi tutuklu sanık Ahmet Tunçoğlu ise duruşmaya katılmadı. Duruşmada söz alan sanık Vedat Ergin, dayısının öldürülmesi olayına karışmadığını savunarak, beraatini istedi. 
     Sanık Nuri Ergin ise bir süre önce trafik kazasında hayatını kaybeden eşine yakın olmak için geldiğini anlattı. Nuri Ergin, kardeşi Vedat Ergin’in olayla ilgisinin olmadığını ileri sürdü. Mahkeme heyeti, sanıkların tutukluluk hallerinin devamına karar vererek, duruşmayı erteledi. 
     



 GÜNCEL 























</TEXT>
</DOC>
