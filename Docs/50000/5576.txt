<DOC>
<DOCNO> 5576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/yasam/yas04.html </URL>
<DATE> 2001/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Depremin faili Ay newline mı acaba 
</HEADLINE>
<TEXT>

Depremi önceden tahmin etmek için çırpınan bilim adamları gözlerini bu kez de Ay’a dikti. Çünkü birçok fay dolunay’ çıktıktan sonra kırılmış... 
     Her depremin ardından sorulan ilk soru Önceden tahmin edilebilir miydi ’ olur. Bilim adamları, bu soruyu net bir dille yanıtlar Hayır.’ 
     Ancak, Rus bilim adamları, Ay’ın hareketleri ile deprem arasında sıkı bir ilişki’ belirlediklerini açıkladı. Rusya Bilim Ajansı’nın haberine göre, bilim adamları, yeryüzünden yayılan nötron ışıması ile sismik faaliyetin yükselmesi arasında doğru orantı olduğunu belirledi. 
     
     Dolunay’a dikkat 
     Bu bulgunun, depremin önceden tahmin edilmesinde kullanılabileceğini düşünen bilim adamları, yeryüzünden yayılan nötron ışımasının, Ay’ın yeni ay’ ve dolunay’ dönemlerinde arttığını saptadı. 
     Ölçümler, şiddetli deprem kuşağı üzerinde bulunan Orta Asya’daki Pamir Dağları’nda, deniz seviyesinden 1100 metre yükseklikte yapıldı. 
     
     Her şey Ay’da bitiyor... 
     Bilim adamları, 1964 - 1992 yılları arasında dünyada meydana gelen depremlerin Ay’ın zamanlarıyla karşılaştırmasını da yaptı. Ve ortaya çıktı ki Pasifik’te meydana gelen depremlerin çoğu, yeni ay ya da dolunay evrelerinin başlangıcında ya da birkaç gün önce veya sonra meydana gelmişti. 
     Ay hareketleriyle, yeryüzünün sismik faaliyeti ve nötron ışımaları arasında bağlantı kurmaya çalışan bilim adamları, bulgularını geliştirebilirlerse, depremin önceden bilinmesine katkıda bulunabileceklerini düşünüyor. 
     
     175 yıl daha rahatız 
     Rus bilim adamları, bu yıl Dünya’nın yakınından 38 göktaşı geçeceğini açıkladı. Ancak paniğe gerek yok. Çünkü, en yakın göktaşı, Ay’ın Dünya’ya mesafesinden 4 kat daha uzaktan geçecek. Bilim adamları dev gökcisimlerinin gelecek 175 yıl içinde dünyayı için tehdit oluşturmayacağını görüşünde. 2176 yılına kadar Dünya’nın yakınından geçecek olan asteroidlerin tümü bugünden belirlenmiş durumda. Daha sonraki yıllardaki çarpışma riski de erken önleme teknolojisi önlenebilecek. 
     


 YAŞAM 























</TEXT>
</DOC>
