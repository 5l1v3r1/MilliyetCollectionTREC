<DOC>
<DOCNO> 21330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/yazar/guclu.html </URL>
<DATE> 2001/05/15/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Okul yerine işe 
</HEADLINE>
<TEXT>

     Türkiye, çocuk işçi çalıştırmada Kenya, Bengaldeş ve Haiti'den sonra dünyada 4. sırada bulunuyor. 12 19 yaş arasındaki her üç çocuktan birisi çalışıyor. 
     Oysa bu çocukların okullarda öğrenim görüyor ya da çocuk bahçelerinde oyun oynuyor olmaları gerekirdi. 
     Öyle bir ülkeyiz ki eğitim takvimi bile hala çocukların işgücünden yararlanmaya yönelik. 
     Öğrenciyi daha mutlu ve başarılı kılan dört yarı yıllı akademik takvimi getirmemek için hala direniyoruz. 
     Öğrenciyi okuldan soğutan uzun yaz tatilli iki yarı yıllı sistemden vazgeçmiyoruz. Çünkü yaz aylarında çocukların işgücünden yararlanmayı hedefliyoruz... 
     Yapılan tüm araştırmalar çalışan çocukların en büyük hayalinin yaşıtları gibi öğrenim görmek olduğunu ortaya koyuyor. Ama nedense bu gerçek, ne anne babalar ne de devlet tarafından görülüyor. 
     Hiç olmazsa bu konuda Batılı ülkelerin dayatmasına gerek kalmadan mesafe kaydedebilsek. Ama nerdeee... 
     Çocuklarımızın eğitimini bile dış dayatma olmadan yükseltemiyorsak yazık hem de çok yazık bize .. 
     
Tartışmalı soru var ama...      2000 sınav maratonunun ilk sınavı pazar günü gerçekleşti. 15 bini aşkın öğrencinin katıldığı kolejler sınavında adaylar özellikle yabancı okullar için ter döktüler. 
     120 dakikada 100 sorunun sorulduğu sınavda öğrenciler en fazla zaman açısından sıkıntı çektiler. Türkçe, Fen ve Sosyal Bilgiler'de birer sorunun yanlış olduğu iddia edildiyse de iptali gerektirecek bir durum olmadığı dile getirildi. 
     Dün akşam saatlerine kadar bize gelen verilere göre soruların tamamını yapan olmadı. Ama 95'in üzerinde neti olan bir hayli öğrenci var. 75 90 net arasında ise önemli bir yığılmanın olması bekleniyor. 
     Velilerin en çok sordukları sorulardan biri de kaç netle nereye girilir şeklinde. Bu konuda geçen yılki verilerin çok yanıltıcı olduğunu peşinen hatırlatmak isteriz. Sınava geçen yıl 3 bin kişi girmişti, bu yıl beş katı öğrenci katıldı... 
     İlk verilere göre Robert 93 netin üzerine çıkabilir. Ama yüksek ücreti nedeniyle 85 90 netlilere de fırsat doğabilir... 
     Son bir veri de 70'in üzerindeki neti olanlara, özellikle anadolu liselerinin ek kontenjan kayıtlarından sonra yabancı okullara girme şansı doğabilir .. 
     
Zamlara yoğun tepki sürüyor      Binlerce veli çocuğunu koleje sokabilme uğraşı verirken, daha önce bu sıkıntıları aşıp çocuğunu koleje yerleştiren on binlerce veli şu günlerde sancılı günler yaşıyor. 
     Öğrenim ücreti yüzde 100'e yakın zam gören kolejlerin velileri, seslerini giderek yükseltiyorlar. Toplu imzaların ardından, toplu öğrenci alımı gündeme geliyor. Zam oranında düşüş olmadığı takdirde sınıfça devlet okullarına ya da daha makul ücretli kolejlere geçişin planları yapılıyor. 
     Milli Eğitim Bakanlığı ise yüksek zamlar konusunda, her zamanki gibi hala sessizliğini koruyor .. 
     
     







Etnik siyaset 


Neler öğrenmiş 


Albay’ın başını bar ziyareti yaktı 


Hanımlar ayıptır 


Cart curt milliyetçiliği yerine... 


Sıradışılık 


Sevmeyip, terk edenler 


Okul yerine işe 


"Evet", ama... 


Cezaevleri boşalıyor 


Derviş'in oyu 


Amca'dan tavsiye mektubu yaramıyor 


Yönetim planını inceleyin 


Bilgisayar tarlaya girdi 


</TEXT>
</DOC>
