<DOC>
<DOCNO> 11362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/son/sonspo10.html </URL>
<DATE> 2001/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray "Böyle olaylar olsa bizim stadımızı kapatırlardı" 
</HEADLINE>
<TEXT>

     Galatasaray Kulübü Genel Sekreteri Celal Gürcan, Paris Saint Germain maçında çıkan olayların İstanbul'da olması halinde UEFA'dan ağır bir ceza alma ihtimallerinin yüksek olduğunu belirterek, ''Böyle olaylar olsa bizim stadımızı kapatırlardı'' dedi. 
     Stattaki olaylara Fransız polisinin beceriksizliği ve vurdumduymazlığının neden olduğunu kaydeden Gürcan, şunları söyledi 
     'Bu tür olayların bizim statımızda olması mümkün değil. Aslında küçük bir olay polisin tedbir almaması nedeniyle büyüdü. İki takım seyircisini yan yana oturtmuşlar, araya da 4 tane özel güvenlik oturtmuşlar. Böyle de olunca çıkan olaylar büyüdü.'' 
     Celal Gürcan, Paris Saint Germain maçına da değinerek, bugüne kadar oynadıkları takımlar içindeki en vasat ekibin Fransız temsilcisi olduğunu söyledi. 
     Maçta çok gol kaçırdıklarını kaydeden Gürcan, ''Yenemeyeceğimiz bir takım değildi. Çok gol kaçırdık. Vasat bir takımla oynadık ama bir türlü gol atamadık. Top istemiyince sen de bir şey yapamıyorsun'' diye konuştu. Celal Gürcan, çeyrek finalde takımın Bayern Münih ile eşleşmesini istediğini de ifade ederek, ''Bayern Münih ile oynarsak iki maçı da İstanbul'da gibi yaparız. Almanya'daki maçta seyirci desteğimiz çok iyi olur'' dedi. 




</TEXT>
</DOC>
