<DOC>
<DOCNO> 36644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/12/dunya/dun01.html </URL>
<DATE> 2001/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzaylı’ kloncu 
</HEADLINE>
<TEXT>

İnsan kopyalamayı hedefleyen Raelian tarikatının lideri Vorhilon, uzaylıların kendisini UFO’da konuk ederek yaradılışın sırlarını’ aktardıklarını öne süren bir çılgın 
     DIŞ HABERLER SERVİSİ 

     İnsan klonlama operasyonuna önümüzdeki ay başlayacak olan İtalyan doktor Severino Antinori en büyük desteğini, dünyadaki yaşamın uzaylılar tarafından ekildiğine inanan Raelian tarikatından alıyor. Tarikatın bir yan kuruluşu olarak faaliyet gösteren Clonaid ise, insan kopyalama çalışmalarına aylar öncesinden başladı bile. Bu yüzden ABD yönetimiyle de çoğu kez karşı karşıya gelen Clonaid’in sözcüsü Brigitte Boisselier, Antinori’nin Washington Ulusal Bilimler Akademisi’ndeki konuşmasında da hazır bulunmuştu. 
     Clonaid gibi bilimsel araştırma yürüten bir grup vakfı da bünyesinde bulunduran Raelian tarikatının tuhaf iddiaları, insan kopyalamak gibi çığır açıcı bir amaçla yan yana geldiğinde, ortaya düşündürücü bir manzara çıkıyor. 
     Tarikatın lideri, oto yarışı muhabiri Claude Vorhilon, Raelian’ın temellerininin 13 Aralık 1973’te Fransa’nın ücra bir köşesinde "uzaylılarla temasa geçmesiyle atıldığını" iddia ediyor. Vorhilon, kendisini UFO’larına alan uzaylıların onu bir hafta boyunca konuk ettiklerini ve bu sürede dünyanın sırlarını öğrettiklerini öne sürüyor. 
     
Robotlarla seks      Bu gezi sırasında Tanrı, Buda ve Hz İsa ile bir akşam yemeğine katıldığını öne süren Vorhilon, bir keresinde de altı "dişi robotla" ihtiras dolu bir gece geçirdiğini, bu robotların kendisine şehvetin sırlarını öğrettiklerini iddia ediyor. 
     Bu gezinin ardından adını "Rael" diye değiştiren Vorhilon, uzaylıların kendisine, dünyadaki yaşamın tesadüfi bir evrimin sonucu gelişmediğini ya da doğaüstü bir tanrının eseri olmadığını, DNA’lar kullanılarak bilimsel bir şekilde yaratıdıldığını öğrettiklerini söylüyor. 
     Tarikat, "Kutsal Kitapöta "Tanrı" anlamına gelen "Elohim"in asıl anlamının "Uzaydan gelenler" olduğunu iddia ediyor. 
     Tarikatın öğretisine göre uzaydan gelenler, yani Elohim, dünyada yaşamı oluşturmalarının ardından peygamberlerle de temasa geçip bunları da yaşadıkları dönemlere ışık tutmaları için eğitiyor. 
     
Yüzde 10’la zengin      Arkalarında hiçbir ideoloji ve ülke bulunmadığını da ısrarla vurgulayan Raelian tarikatının, çoğunluğu Avrupa, Japonya ve Kanada’da olmak üzere 55 binden fazla müridi var. Gelirlerinin yüzde 10’unu Vorhilon’un kasasına yatıran müridler, bu sayede "peygamberlerinin" milyonlarca dolarlık bir servet edinmesini de sağladı. 
     



 DÜNYA 











</TEXT>
</DOC>
