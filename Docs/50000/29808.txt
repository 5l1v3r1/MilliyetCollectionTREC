<DOC>
<DOCNO> 29808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/son/sonspo11.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Kaptanı Ogün "Oturmuş kadromuzla daha başarılı olacağız" 
</HEADLINE>
<TEXT>

     Fenerbahçe Futbol Takımı Kaptanı Ogün Temizkanoğlu, 2000-2001 sezonunu şampiyon olarak tamamlayan kadronun bozulmamasını çok olumlu karşıladığını söyledi. 
     Kaptan Ogün, kendi adını taşıyan ''www.oguntemizkanoğlu.com'' web sitesinde yaptığı açıklamada, ''Oturmuş kadromuzla, özlenen yeni başarılara daha emin adımlarla koşacağız. Ayrıca yeni transferlerimiz Ümit Özat ve Ceyhun, geçen sezonun en başarılı isimleri. Takıma büyük faydaları olacak'' dedi. 
     Sezonun başlamasını sabırsızlıkla beklediğini ve hazırlık döneminien iyi şekilde değerlendirmeleri gerektiğini belirten Ogün, ''Geçen sezonun son haftalarını sakatlığım nedeniyle takımdan ayrı geçirdiğim için, futbolu diğer arkadaşlarıma göre daha fazla özledim. Şükrü Saracoğlu Stadı'ndaki ilk maçımızın başlamasını iple çekiyorum. Ayrıca hazırlık dönemini de iyi değerlendirmeliyiz'' diye konuştu. 






</TEXT>
</DOC>
