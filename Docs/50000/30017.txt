<DOC>
<DOCNO> 30017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/guncel/gun07a.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
G.Saray’da 2. sakıncalı 
</HEADLINE>
<TEXT>

Emniyet’in yakından izlediği futbol dünyasına bir sakıncalı daha katılmak üzere. Uruguaylı Recoba da sahte pasaport cezalısı... 
     TOLGA ŞARDAN Ankara 

     Çeşitli suçlardan haklarında yasal işlem yapılan yabancı sporcu ve teknik adamların Türkiye'ye transferleri, "ikamet izinleri" açısından tartışma konusu oldu. Emniyet Genel Müdürlüğü, üç kişinin dosyalarını takibe aldı. Önce Beşiktaş'ın Alman çalıştırıcısı Daum hakkında 63 kez kokain kullandığı yönünde Köln'de yeni soruşturma açılması nedeniyle harekete geçen Emniyet Genel Müdürlüğü, Dışişleri Bakanlığı ve Emniyet'in Almanya nezdindeki irtibat görevlisini harekete geçirdi. Galatasaray'ın bu yıl kalesini emanet edeceği Kolombiyalı Mondragon'a, sahte pasaport kullandığı gerekçesiyle Fransa'da futbol oynamama cezası verilmesi nedeniyle emniyet, GS'nin ikamet başvurusunu özel olarak ele alacak. 
     
Son örnek, eski Inter’li      GS yönetimini zor durumda bırakacak ikinci futbolcu da Uruguaylı Recoba oldu. Ünlü futbolcunun geçen sezon İtalya'da ortaya çıkarılan sahte pasaport olayına adının karışmasıyla bir yıl ceza alması Emniyet'te değerlendirilecek. Menajerlerin itirazına karşın Recoba'nın cezasının onaylanması halinde Emniyet Genel Müdürlüğü, "savcılık belgesi" isteyecek. 
     



 GÜNCEL 
























</TEXT>
</DOC>
