<DOC>
<DOCNO> 38183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/21/spor/spo02.html </URL>
<DATE> 2001/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Collina yönetecek 
</HEADLINE>
<TEXT>

     Fenerbahçe - Glasgow Rangers maçında Dünyaca ünlü İtalyan hakem düdük çalacak 
     ŞAMPİYONLAR Ligi’nde Fenerbahçe’nin İskoçya’nın Glasgow ekibiyle oynayacağı karşılaşmaya UEFA tecrübeli bir hakem atadı. Dünyaca ünlü hakemlerden İtalyan Pierluigi Collina, zorlu karşılaşmada görev yapacak. Yardımcılıklarını ise Claudio Pugliss ve Alessandro Stagnoli üstlenecek. 
     
Görev aldığı maçlar 08.03.95 Türkiye - Fransa Ordu Milli 1 - 1 17.10.96 Galatasaray - PSG 4 - 2 27.08.97 Maribor - Beşiktaş 1 - 3 25.08.99 G.Saray - Rapid Wien 1 - 0 09.10.99 Almanya - Türkiye 0 - 0 28.09.00 G.Saray - G.Rangers 3 - 2 03.04.01 G.Saray - R.Madrid 3 - 2      
     
Taraftarın bilet paniği      GLASGOW Rangers maçının biletlerinin dağıtımını üstlenen Biletix firmasındaki teknik arıza taraftarı isyan ettirdi. Arıza nedeniyle üç gündür bilet satılamazken, şu ana kadar sadece 3 bin bilet elden çıkarılabildi. Ayrıca taraftarlar, 16 milyon 500 bin ve 79’ar milyon liradan satılan biletlere fazla ilgi göstermedi. Öte yandan FIFA yetkilileriyle İsviçre’de masaya oturan Dış İlişkiler Sorumlusu Sadettin Saran, Murat Yakın’ın bonservisi için UEFA Asbaşkanı Şenes Erzik’in devreye girdiğini açıkladı. 
     
Glasgow geldi      ŞAMPİYONLAR Ligi ön elemesinde yarın Fenerbahçe ile rövanş maçına çıkacak olan Glasgow Rangers dün akşam saatlerinde İstanbul’a geldi. İskoç ekibini Atatürk Havalima’nında Sarı - Lacivertli taraftarlar çiçeklerle karşıladı. Gösterilen ilgiye şaşırdıkları gözlenen Glasgow Rangerslılar, yarın karşılaşmanın yapılacağı Şükrü Saracoğlu Stadı’nda bir antrenman yapacak. Teknik Direktör Dick Advocaat, "Tur şansımız yüzde 50" dedi. 
     
Numan’ın bahanesi      İSKOÇ ekibinin Hollandalı futbolcusu Arthur Numan "Dürüst bir hakem olmazsa, Türkler’i elememiz çok zor" dedi. Fenerbahçeli futbolcuların Fair - Play’a aykırı davrandığını ileri süren Numan, "İlk maçta Johnson rol yaptı ve Mols’u attırdı. Milli takımda da karşılaştım. Türkler bunu hep yapıyor. Hakem tecrübeli olmazsa işimiz zor. Stat atmosferleri gerçekten ürkütücü" dedi. 
     



 SPOR 




























</TEXT>
</DOC>
