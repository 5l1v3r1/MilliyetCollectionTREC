<DOC>
<DOCNO> 28874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/yazar/cankat.html </URL>
<DATE> 2001/06/26/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Vallahi çekilmez 
</HEADLINE>
<TEXT>

     Herkes tenkit ediyor, ama FP’nin kapatılmasından gene de herkes memnun. Laik cumhuriyetçiler memnun. Liboşlar, rejimi kötülemek için fırsat buldu. "Yenilikçiler" memnun. Erbakan meydan kendine kaldı diye memnun. Milletvekili avına hazırlanan MHP ve ANAP memnun. Ana muhalefet olan DYP memnun. Başbakan da, piyasalar ve Rahşan Hanım memnun diye memnun... 
     Ben memnun değilim. Anayasa Mahkemesi Türkiye’ye büyük bir kazık attı. 
     Tamam, kanun uygulansın, ama 
     1 Nazlı Ilıcak yine "demokrasi kahramanı" kesildi ki, çekilmez. 
     2 Mehmet Barlas da onu destekler ki, bu hiç çekilmez. 
     3 Dün, ıslak dudakları, alnından akan teri ve fırıl fırıl gözleriyle Necmettin Erbakan mal görmüş vaziyette kürsüdeydi. Yanında da Oğuzhan Asiltürk 
     4 Ve, ve en kötüsü Tansu Çiller "ana muhalefet lideri" oldu 
     Kadri Amcama geçmiş olsuna gitmiştik. Evde komşular da var. Apartman yöneticisi takıntılı, çekilmez bir ihtiyar. Lafı, uzata uzata beş kere anlatıyor. Kömürcüyle kavgasını böyle uzun uzun anlatıp baymıştı ki, komşulardan Rum bir hanım gelip bize katıldı. Ve daha otururken, yöneticiye sordu 
     Hüsnü Bey, nedir bu kömür meselesi 
     Kadri Amca kendini tutamadı 
     İşte şimdi ağzımıza ettin Madama 
     
KÜÇÜK HORTUM      Bir bankanın güvenlik görevlisi cinnet getirdi, silah zoruyla kasadan aldığı 38 milyar lirayı sokaklara saçtı, okudunuz değil mi Sokaktaki insanlar bu paraları kapıştı, galiba sadece 4 küsur milyar lirası kurtarılabildi. Okurum Hakan Deniz altını çiziyor 
     Türkiye’de pervasızca hırsızlık yapılabilmesinin tek nedeni işte bu. Halkın büyük çoğunluğu, bir bankadan çalınmış parayı cebine indirmeyi tabii karşılıyor. Marifet de sayıyorlardır, Hakan Bey, eminim sağda solda, bankanın parasını nasıl kapıp kaçtıklarını anlatıyorlardır. 
     Siyas gücü fazla olan, ekonomik imk nı fazla olan, daha büyük çapta hortumluyor. Fark bundan ibaret. 
     Hakan Bey, imk nım olsa araştırırdım dünya üzerindeki yüzlerce dilden kaçında "Bal tutan parmağını yalar" diye bir atasözü vardır acaba 
     
Onlar da bilmiyor ki      Kemal Derviş uzun yıllar yurtdışında kaldı. Onun için bugünkü MHP’nin ne olduğunu, nereden geldiğini pek bilmez. Ankara’da söylenenlere göre, tenis oynarken bile kendisine köstek olmaya çalışan, husumet gösteren MHP’lilerden yakınıyormuş. 
     Ve eşe dosta soruyormuş 
     Bu kadro seçimde nasıl böyle başarılı oldu 
     Cevap basit kendileri de bilmiyor ki... H l da tam inanabilmiş ve hazmedebilmiş değiller. Adı, laf olsun, gerekli sayı dolsun diye listelere yazılıp pat diye milletvekili seçilen bazı MHP’lilerin kendilerini "rüyadan uyandırmak için" tokatladığı bile anlatılmıştı, Ankara’da... 
     
Pes doğrusu      Yer Rumelihisarüstü. Belediye’nin işlettiği, denize bakan o nefis çay bahçesi. 
     Zaman pazartesi günü, saat 14.30. 
     Kadriş Annem’le bir çay içip, biraz hava alalım, dedik. 
     İnsanlarımız belli ki pazar tatilinden istifade, burayı tarumar etmişler. Yerde uçuşan k ğıtlar, torbalar, kırık şişeler, burkulup atılmış sigara paketleri... İkisi turuncu önlüklü üç belediye temizlik işçisi, küçük bir ağaca yaslanmışlar, sigara içip sohbet ediyorlar. On dakika, on beş dakika, yarım saat... 
     Kalk Berrin, gidelim Susup oturamayacağım, bir laf edeceğim. Gene tansiyonum çıkacak, kalk gidelim... 
     Kalktık. O cennet gibi yeri "İstanbullulara" ve "seçilmişlerine" terk ederek, annem ve ben ilk defa ricat ettik. 
     
     







Takiyye, irtica, sosyoloji 


Tam tiyatro 


Kapatma ve devam 


Vallahi çekilmez 


Recep Tayyip Erdoğan değişti mi .. 


Aliye ile Ramazan 


Eğer eski bilgisayarınız varsa... 


Sadece Fazilet olayı değil... 


Yanıt bekleyen sorular 


Naylon faturam var almaya gelin 


Kutan'ın çağrısı 


Türkbanklılar kime oy vermez 


Resmi Gazete’de ilan şart mı 


Et, süt, ekmek, şeker ve banka dışarıdan gelecek 


Özel oldu ama güzel olmadı 


</TEXT>
</DOC>
