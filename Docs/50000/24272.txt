<DOC>
<DOCNO> 24272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/son/sondun13.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da seçim merkezinin başkanını bıçakladılar 
</HEADLINE>
<TEXT>

     İran'da cumhurbaşkanı adaylarından Abdullah Casbi'nin güney Tahran'daki seçim merkezinin başkanı bıçaklandı. 
     Muhafazakar aday Casbi'nin yayınladığı Aferineş gazetesinin bugünkü haberine göre, başkentin güney banliyösü İslamşehr'deki seçim karargahını dün TSİ ile 20 00'de basan kimliği belirsiz kişiler, merkez başkanını bıçakladıktan sonra kampanya posterlerini tahrip ettiler ve kaçmadan önce merkezi ateşe verdiler. 
     Hastaneye kaldırılan seçim merkezi başkanının, tedaviden sonra taburcu olduğu belirtildi. Son günlerde, özel İslami Azad Üniversitesi Rektörü Casbi ve Cumhurbaşkanı Muhammed Hatemi'nin seçim merkezlerine yönelik benzer saldırılar endişe yaratırken, bir taraftan da bu saldırıların adaylara yönelik dikkati artırmayı amaçlayan ''sahte saldırılar'' olduğu kuşkuları dile getiriliyor. 







</TEXT>
</DOC>
