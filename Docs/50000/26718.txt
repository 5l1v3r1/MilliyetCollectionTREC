<DOC>
<DOCNO> 26718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/ekonomi/eko02.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB seçimi konuşuyor 
</HEADLINE>
<TEXT>

İstifası kör düğüme dönen Fuat Miras seçim istedi. İstifanın yürürlüğe girdiğini savunan muhalifler seçimi TOBB kanunu değişirse kabul edeceklerini açıkladı 
     EYLEM TÜRK, EZELHAN ÜSTÜNKAYA Ankara 

     Türkiye Odalar ve Borsalar Birliği TOBB Başkanı Fuat Miras’ın krize dönüşen istifa olayı, erken seçim tartışmalarını gündeme getirdi. 8 Haziran’da yönetim kurulunda yaşanan tartışma sonrası başkanlıktan istifa ettiğine dair dilekçe veren, daha sonra Birlik Genel Sekreterliği’ne istifasını geri aldığına dair yazı gönderen Miras, yönetim kurulunun dünkü olağanüstü toplantısından sonra seçimli bir genel kurul yapılmasını önerdi. Miras, "TOBB’un huzura kavuşması için erken seçim lazım" dedi. 
     Dünkü olağanüstü yönetim kurulu toplantısına katılan ancak yarım saat sonra altı yönetim kurulu üyesiyle birlikte toplantıyı terk eden Miras, istifasını geri aldığını belirterek, görevinin başında olduğunu söyledi. Ancak yönetim kurulundaki diğer sekiz üye ise istifanın işleme konulduğunu ve Miras’ın başkanlığının düştüğünü savundu. Miras’ın istifasını krize dönüştüren ise tarafların salt çoğunluk görüşü oldu. 
     
     Buçuk adam krizi 
     Miras, "İstifamın onaylanabilmesi için salt çoğunluğun toplantıda ortaya çıkması l zım. Toplantının salt çoğunluğu 9’dur. Çünkü 15 üye var. 7.5, bir fazlası 8.5. Buçuk adam olmayacağı ve buçuklar tamama irca edildiği için 9 üye ile toplanması l zım" dedi. Muhalifler ise istifa dilekçesine sekiz yönetim kurulu üyesinin yanında genel sekreter yardımcısının da imza attığını, sayının dokuza ulaştığını savundu. 
     
     Yargı yolu 
     Görüşlerine başvurulan öğretim üyeleri ise salt çoğunluğun sekiz olduğunu ve istifanın verildiği anda hukuki olarak geçerli olduğunu belirtiyor. Buna rağmen Miras tarafı yargı yoluna gidilebileceğini konuşuyor. 
     Öte yandan dün konsey başkanları uzlaşma için devreye girdi ancak sonuç alamadı. Muhalifler, Miras’ın yerine yedek üyelerden DTO’dan Ahmet Bedri İnce’nin atanacağını bildirdi. 
     
Miras GörevdeyimMuhalifler Değilsin      Miras’ın istifası dün yaşanan tartışmalarla tam bir yılan hikayesine dönüştü. Miras dünkü açıklamalarında görevinin başında olduğunu söylerken, muhalifleri istifanın yürürlüğe girdiğini ileri sürdü. 
     Miras, "Cuma günü istifamı geri aldığımı, görevimin başında olduğumu anlattım. Yazılı talebim de sekreterliğe verildi. TOBB’a kimse gölge düşüremez her şey süt liman olacak. 2002 Mayıs ayına kadar görevdeyim. Salt çoğunluk dokuzdur. Dokuz üyeyi topladıkları takdirde görevim bitmiş olur. Ben başkanım" dedi. 
     
     Yönetim istifayı kabul etti 
     Miras muhalifi grup da bir açıklama yaptı. Yönetim Kurulu Başkanvekili Rıfat Hisarcıklıoğlu ve yedi yönetim kurulu üyesinin yaptığı açıklamada, "Son dört günde yaşanan istifa konusu, TOBB’u ve camiamızı yıpratmamak için Fuat Miras’ın istifasının kabulü ile hayırlı bir sonuca ulaşmıştır" denildi. 
     Açıklamada, sağlık nedenleri göz önüne alınarak Başkan’ın aldığı istifa kararına saygı duyulduğu ve hukuka uygun olarak onaylandığı belirtildi. Muhalif Yönetim Kurulu Üyesi Bülent Koşmaz toplantı sonrasında "Yönetim Kurulu, Miras’ın istifasını kabul etti" dedi. 
     
Ulusoy abi’ formülü      Fuat Miras ve ekibi, yaşanan tartışmalara nokta koymak için, gelecek hafta perşembe günü konseyleri toplantıya çağırma kararı aldı. 
     Miras, istifasının konsey toplantısında değerlendirilmesini istediğini belirterek, şöyle konuştu "Konsey başkanlarının bizimle yaptığı görüşmede, Yönetim Kurulu’nun bir yaşlı başkan nezaretinde toplanmasını -ki bu kişi Ali Osman Ulusoy’dur, o başkanın seçime kadar görevde olmasını arzu ettiler. Biz de bunlara arkadaşlarımızla ittifakla evet dedik." 
     Muhalif grubun buna sıcak bakmadığını anlatan Miras, "Konu burada kilitlendi. 
     Herhalde önümüzdeki günlerde çözülür diye düşünüyorum" dedi. 
     
     Gözler muhalif grupta 
     Miras, daha sonra dün akşam saatlerinde TOBB’dan ayrılarak İstanbul’a döndü. 
     Bu arada muhalif grup, seçimi ancak 5590 sayılı kanunda TOBB Kanunu yapılacak değişiklikten sonra kabul edeceklerini açıkladı. 
     



 EKONOMİ 





















</TEXT>
</DOC>
