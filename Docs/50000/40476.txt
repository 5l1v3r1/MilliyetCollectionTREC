<DOC>
<DOCNO> 40476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/son/sonspo17.html </URL>
<DATE> 2001/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
12 DEV Adam'ın ilk hedefi yarı finale kalmak... 
</HEADLINE>
<TEXT>

     32. Avrupa Erkekler Basketbol Şampiyonası'nda yarın çeyrek finalde Hırvatistan ile karşılaşacak A Milli Takım'da hedef, maçı kazanarak, Dünya Şampiyonası finallerine katılma hakkını elde etmek olarak belirlendi. 
     Milli Takımlar Genel Menajeri Doğan Hakyemez, ilk hedeflerinin Dünya Şampiyonası finallerine katılma hakkını elde etmek olduğunu belirterek, ''Bu nedenle yarın Hırvatistan'ı yenmek istiyoruz'' dedi. 
     Hakyemez, çeyrek finalde karşılaşacakları rakibin adının önemli olmadığını vurgulayarak, ''Kim olursa olsun kazanmalıyız. Hırvatistan veya İtalya olması farketmiyordu. Hırvatistan, İtalya'yı yenerek rakibimiz oldu. Biz de Hırvatlar'ı yenerek ilk 4 içinde yer alıp Dünya Şampiyonası finallerine katılma hakkını elde etmek istiyoruz'' diye konuştu. 
     Menajer Hakyemez, büyük organizasyonlarda genel düşünmediklerini, hesaplarını tek maç olarak yaptıklarını kaydetti. 
     Takımda Orhun'un dışında eksik oyuncunun bulunmadığını belirten Hakyemez, ''Takım da bu sabah yaptığı antrenmanla Hırvatistan maçı hazırlıklarını tamamladı. Şu anda dinleniyorlar ve yarınki maçı düşünüyorlar'' dedi. 






</TEXT>
</DOC>
