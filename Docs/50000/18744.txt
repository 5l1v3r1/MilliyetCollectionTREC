<DOC>
<DOCNO> 18744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/spor/spo01.html </URL>
<DATE> 2001/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum çileden çıktı 
</HEADLINE>
<TEXT>

Beşiktaş’ın hocası Kocaelispor maçından sonra futbolcularını azarladı, özellikle forveti suçladı. Alman teknik adam, "Ayakta uyudunuz" dedi 
     KARTAL YİĞİT 

     BEŞİKTAŞ’IN Kocaelispor karşısında aldığı sonuç Teknik Direktör Christoph Daum’u öfkelendirdi. Soyunma odasında futbolcularıyla bir toplantı yapan Daum, başta forvet olmak üzere herkesi suçladı, Nouma’ya ise "Seninle daha sonra görüşeceğiz" dedi. Alman hoca, "Sanki antrenmanda gazozuna maç gibi oynuyorsunuz. Bu nasıl hal Siz Avrupa’ya gitmek istemiyor musunuz " diye çıkıştı. 
     FORVET oyuncularına yüklenen Daum, "İlk yarıda neredeyse tek kale oynadık. Ancak forvet sanki ayakta uyuyordu. Gelen pozisyonları akıl almazca harcadınız. Bunları atamazsanız neyi atacaksınız Bu şekilde biz maç kazanamayız" dedi. Antrenör Rıza Çalımbay da "Bir çok pozisyon bulduk, atamadık. Kocaelispor cesaretlenerek üzerimize geldi ve golü buldu" diye konuştu. 
     
Shorunmu yok      SİYAH-BEYAZLI takımın file bekçisi Nijerya Milli Takımı’nın maçı nedeniyle dün ülkesine gitti. Shorunmu’nun İstanbulspor maçında oynamayacağı açıklandı. Bu arada dünkü antrenmana Shorunmu’nun yanısıra izinli olan Ali Eren de katılmadı. Teknik Direktör Daum ise yarın, Real Madrid - Bayern Münih maçını yorumlamak üzere Madrid’e gideceğini ve bu gidişinin transferle ilgili olarak yorumlanmamasını istedi. 
     
Düren’den gözdağı      BEŞİKTAŞ Basın Sözcüsü Mete Düren, Avrupa kupalarına katılmamaları durumunun iç transfer görüşmelerine yansıyacağını belirterek, sözleşmesi bitecek futbolculara gözdağı verdi. Düren, "Avrupa’da mücadele etmek, sadece kulübümüz için değil, futbolcular için de büyük bir prestij ve kendini göstermektir" dedi. 
     



 SPOR 





























</TEXT>
</DOC>
