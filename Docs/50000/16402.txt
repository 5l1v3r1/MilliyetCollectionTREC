<DOC>
<DOCNO> 16402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/15/yazar/mujde.html </URL>
<DATE> 2001/04/15/ </DATE>
<TIME>  </TIME>
<AUTHOR> Gani MÜJDE  </AUTHOR>
<HEADLINE>
Devletin tasarruf tedbirleri 
</HEADLINE>
<TEXT>

     İcraatından sual olunmayan cici hükümetimiz devlet mertebesinde alınacak tasarruf tedbirlerini geçenlerde açıkladı. 
     İşte tasarruflu devlet, işte şampiyon... 
     
     Benzin israfına son. Kimse makam arabasını kullanmayacak. 
     Makam arabasını kullanmakta ısrar eden ise motoru asla çalıştırmayacak. 
     Bakanların korumaları, arabaları gidecekleri yere kadar itseler ölmezler ya... 
     Gerçi onlar yıllardır vurdurarak çalıştırıyor ama 
     Milletvekilleri ise Meclis’e okul servisleri ile gelebilirler. 
     Koltukları ceylan derisi diil ama olsun, servis minibüslerinin koltukları da rahattır. 
     Açılış ve davetlere çiçek gönderilmeyecek. 
     Çiçek yerine kırlardan ısırgan otu, ebegümeci, araka, hindiba gibi şifalı otlar toplanacak ve bunlar teksir kağıtlarına paket edilerek gerekli yerlere gönderilecek. 
     Resmi daireleri ziyarete gelenlere çay ısmarlanmayacak. 
     Her gelene musluk suyunun faydaları ve insanın günde üç litre su içmesinin mecburiyeti anlatılacak. 
     Yurtdışı telefon görüşmeleri yapılmayacak. 
     İlla ki görüşme yapmak gerekiyorsa "Yahu santralde arıza var. Senin şu cep telefonundan bir evi arayabilir miyim Çocuk hasta da" denerek ziyarete gelenlerin cep telefonlarından İngiltere Dışişleri Bakanı aranacak. 
     Kalorifer kullanılmayacak. 
     Devlet dairelerine işini görmek için gelen bağrı yanık vatandaşların ısısından yararlanılacak. 
     Hortumlanan bankalar köşe bucak aranacak. 
     Eski sahiplerinden kalmış bir iki dolar varsa bulunacak ve Merkez Bankası’na teslim edilecek. 
     Kağıtların ön ve arkaları dışında yan kenarları da yazışma için kullanılacak... 
     Bana ne, bir yolunu bulup yazın işte... 
     Devlet dairelerinde elektrik tasarrufu şarttır. 
     Bazı kurumlara, örneğin emniyet müdürlüklerine elektrik verilmeyecek. 
     Yıllardır kendi elektriklerini kendileri üretiyor zaten. 
     Ürettikleri elektriğin bir kısmını da aydınlanma için kullansınlar... 
     Devlet arazileri meraklısına satılacak. 
     Örneğin Anıtkabir, Fazilet Partisi’ne fahiş fiyatla satılabilir. 
     Ali Sami Yen Stadı’nın Fenerbahçe’ye, Rüştü Saraçoğlu Stadı’nın Galatasaray’a satılması gibi bi şey bu. İlginç olur. 
     Bakalım alırlarsa oraya ne yapacaklar merak ediyorum doğrusu 
     
Gani Bey’in alternatif tüketici köşesi      Ye Digikürküm ye .. 
     Digitürk otomatik ödeme talimatım bulunan kredi kartımdan ücret tahsil ederken gecikme cezası kesebilir mi 
     Türkiye’de keser... 
     Efendim son ödeme tarihim 11’iymiş ama bunlar 12’sinde çekmişler parayı. 
     Bana ne 
     Yahu kredi kartım sizde, numaram sizde, talimatım sizde niye bir gün sonra çekip beni zarara 
     uğratıyorsunuz ki 
     Gerçi gecikme zammı 
     500 bin lira ama olsun. 
     1 milyon aboneye aynı numarayı çekersen, kazanca bak sen... 
     Ye Digikürküm ye... 
     
Web-Cam      Reno’dan kriz otomobili... AT-12 
     Reno firması hiç benzin tüketmeyen Reno AT-12 modelini piyasaya sürdü. 
     Kilometrede sıfır litre benzin ve 30 gram arpa yakan bu yeni model krizle boğuşan Arjantin, Kanada ve Meksika’ya da ihraç edilecek. 
     

</TEXT>
</DOC>
