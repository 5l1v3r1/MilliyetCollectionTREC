<DOC>
<DOCNO> 26605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/yazar/uras.html </URL>
<DATE> 2001/06/13/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Köprü zammı yetmez ya vergi ya enflasyon 
</HEADLINE>
<TEXT>

     Ankara, yılbaşından önce 2001 yılı için bir bütçe hazırlamıştı. Kriz çıktı. Her şey altüst oldu. O bütçe işe yaramaz oldu. Şimdi yeni bir bütçe hazırlandı. Bütçe denilen şey, devletin gelir - gider hesabıdır. 
     Türk lirası "katrilyon trilyon" akıl karıştırdığından ben Ankara'nın yeni bütçe tablosunu ABD dolarına çevirdim. Yazının altında özetini veriyorum. 
     Bu bütçe bu ülkede yaşayan zengin fakir herkesi ilgilendiriyor. 
     1 Bu bütçe ile Ankara, halktan bugüne kadar görülmemiş, duyulmamış büyüklükte para toplayıp, harcayacak. Bütçe harcamalarının büyüklüğü, milli gelire oranı ile ölçülür. Milli gelir bu ülkede bir yıl içinde üretilen mal ve hizmetler toplamının parasal değeridir. 2001 yılında Türkiye'de halk sabahtan akşama çalışıp 170 milyar dolar gelir yaratacak. Ankara bu yıl 73 milyar dolar para harcamayı bütçeliyor. Demek ki halkın bu yıl yaratacağı gelirin yüzde 43'ünü 100 liranın 43 lirasını Ankaramız halkın elinden alıp, bütçeye koyacak. İstediği gibi harcayacak. Bu, Türkiye'de harp dönemlerinde bile görülmemiş büyüklükte bir harcama rakamıdır. 
     2 Ankara, halkın bu yıl yaratacağı 100 liralık gelirin 43 lirasını harcamak için halkın elinden gelirini alacak da, sonra ne yapacak Bu geliri kime, nasıl dağıtacak Gelir dağılımını nasıl rezil edecek Bunu görmek için bütçenin giderler kalemine bakmak gerekir. 
     Ankara milli gelirin yüzde 22.7'si kadar faiz ödeyecek. Açık anlatım ile üreten kesimin elinden her 100 liranın 22.7 lirası alınıp, faiz olarak bir başkalarının cebine konulacak. Zaten bozuk olan gelir dağılımı daha da bozulacak. Üreten daha çok cezalandırılacak. 
     3 Bütçenin gideri 73.6 milyar dolar ama, geliri sadece 45.5 milyar dolar. Arada 28.1 milyar dolar bütçe açığı var. Bu açık öyle bir açık ki... Büyüklüğü anlatılamaz. Bakınız, artırılacak vergilere rağmen Ankara'nın vergi olarak toplamayı beklediği para 34 milyar dolar. Halbuki açık 28 milyar dolar. Bütçe açığı milli gelirin yüzde 16.5'i büyüklüğünde... 
     İşte işin püf noktası burada sayın halkım... Sayın halkım, bu kadar para köprü geçiş ücretine zam yapılarak, rakının satış fiyatı artırılarak toplanamaz. 
     Vergi reformu yapılarak para toplamak yıllar alır. Bu yıl üretim, ticaret yok ki, vergi gelirleri artsın... 
     O zaman kalıyor iki çare 1 Hazır olunuz. Hemen bu yıl halkın ödemek zorunda kalacağı yeni vergiler gelecek. KDV artacak. Servet vergisi, faiz vergisi, hayat vergisi, hava vergisi, su vergisi... İşte o biçim vergilerle para toplanacak... 2 Ama bu da yetmeyecek. İç borçta konsolidasyona gitmemek için, Ankara para basacak. Enflasyonun önünü açacak... 
     Unutmayınız Ankara'nın masrafı 73 milyar dolar. Halktan toplamayı umduğu para 45 milyar dolar. Ankara'nın yıl sonuna kadar bulmak zorunda olduğu para 28 milyar dolar... Hadi bakalım sayın halkım... Pamuk eller cebe... 
     
Bütçe açığı başa bela  Eski bütçe Milyar Milli gelir 'si Yeni bütçe Milyar Milli gelir 'si Artış Milyar GİDERLER 45.4 26.6 73.6 43.1 28.2 Faiz 15.6 9.2 38.7 22.7 23.1 Transferler 11.4 6.7 13.6 8.0 2.2 Faiz dışı giderler 18.3 10.7 21.2 12.4 2.9 - Personel 10.6 6.2 12.8 7.5 2.2 - Diğer cari 4.5 2.6 5.0 2.9 0.5 - Yatırımlar 3.3 1.9 3.5 2.1 0.3 GELİRLER 40.4 23.7 45.5 26.6 5.0 Vergi geliri 29.8 17.5 34.8 20.4 5.0 Diğer gelirler 10.6 6.2 10.6 6.2 0.0 BÜTÇE AÇIĞI - 4.9 - 2.9 - 28.1 16.5 23.2 Milli gelir Milyar 170.7  170.7      
     Ortalama kur TL 1.066.198 
     
     







FP ve hukuk 


Emlakbank oyunları... 


Ölüm oruçlarında durum 


Başkan geliyor 


Tifo vakası Viranşehir nire, Amerika nire 


Çin seli 


Kolej sonuçları 


Takas makas yedi mi 


Avrupa'da bir Amerikalı 


Sensin entelektüel ... 


Dış borç... 


IMF Meclis'e karşı 


Tatile takılanlar... 


Reddedilme şansı olmayan adam 


Borcunuz yok 


Komplo teorileri 


Köprü zammı yetmez ya vergi ya enflasyon 


</TEXT>
</DOC>
