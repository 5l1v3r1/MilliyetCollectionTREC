<DOC>
<DOCNO> 48292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/guncel/gun07.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çağlar davası Ağır Ceza’ya 
</HEADLINE>
<TEXT>

DGM, GÖREVSİZLİK KARARI VERDİ 
     SEMRA PELEK İstanbul 

     İstanbul 6 No'lu DGM, işadamı Cavit Çağlar'ın da aralarında bulunduğu 29 sanık hakkında "cürüm işlemek amacıyla teşekkül oluşturmak" suçundan açılan davanın dosyasını, sanıkların "kaçakçılık yapmak" suçundan yargılanmaları için "görevsizlik kararı" ile Bakırköy Ağır Ceza Mahkemesi'ne gönderdi. "Çete kurmakla" şuçlanan sanıklar, mahkemenin bu kez davaya konu hayali ihracat suçunun yetkileri dışında olduğunu belirtmesiyle DGM'den kurtulmuş oldu. 
     İstanbul 6 No'lu DGM'de dün görülen davanın duruşmasına Kartal Hastanesi'nde tedavi gören Cavit Çağlar ile kırmızı bültenle aranan Orhan Aslıtürk katılmazken, Çağlar'ın oğlu Mustafa Çağlar, Muhammet Ciğer, Şükrü Şankaya, Şenol Şankaya ile diğer tutuksuz 23 sanık katıldı. 
     
     Savcı, kaçakçılık’ dedi 
     Duruşmada sanıklar savunma yapmazken, DGM Savcısı Ali Cengiz Hacıosmanoğlu, soruşturmanın "teşekkül halinde kaçakçılık yapmak" suçundan yürütüldüğünü belirterek, dosyanın, "görevsizlik kararı"yla Ağır Ceza’ya gönderilmesini istedi. 
     Savcı Hacıosmanoğlu'nun istemini yerinde bulan 6 No’lu DGM Heyeti, dosyanın Bakırköy Ağır Ceza Mahkemesi'ne gönderilmesini kararlaştırarak, davayı bitirdi. 
     



 GÜNCEL 



















</TEXT>
</DOC>
