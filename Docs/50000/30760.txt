<DOC>
<DOCNO> 30760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/ekonomi/eko06.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya liginde dört Türk şirketi 
</HEADLINE>
<TEXT>

Koç, Sabancı, İş Bankası ve Tüpraş, Forbes dergisinin en büyük 500 şirket’ listesine toplam 27.1 milyar dolarlık gelirle girdi 
     EKONOMİ SERVİSİ 

     Forbes dergisi tarafından hazırlanan dünyanın en büyük 500 şirketi’ listesinde Koç ve Sabancı grupları ile Türkiye İş Bankası ve Tüpraş da yer aldı. Amerikan finans çevrelerinin dergisi Forbes’ın yaptığı sıralamada, toplam ciroları itibarıyla ilk 500’de ABD dışındaki şirketler sıralamasında yer alan dört Türk şirketinin toplam geliri, Türkiye’nin 170 milyar dolarlık Gayri Safi Milli Hasılası GSMH ile kıyaslandığında, GSMH’nin altıda biri düzeyinde bulunuyor. 
     
     Türkiye 17’inci oldu 
     Türk firmalarının gelir toplamının, 27 milyar 150 milyon dolar düzeyinde bulunduğu açıklandı. Gelir toplamı açısından Türk firmaları, 28 ülke arasında 17’inci sırada yer aldılar. 
     Forbes’ın en büyük 500 firma listesinde İş Bankası 345’inci, Koç Grubu 383’üncü sırada yer alırken, Tüpraş da 417’inci oldu. Sabancı Grubu 462’inci sıraya yerleşti. Forbes’ın 1000 firmalık listesinde yer alan öteki Türk kuruluşlarından Garanti Bankası, bankacılık sektöründe, 611’inci sırada listeye girdi. 
     
     Citigroup birinci sırada 
     Dünyanın en büyük 500 şirketi arasında Amerikan finans devi Citigroup yine bir numara oldu. Forbes, ilk 500’e girebilmek için, firma ve grupların yıllık en az 5.2 milyar dolar gelire sahip olmaları gerektiğini kaydetti. Bu listede ABD dışında Japonya’dan 163, İngiltere’den 67, Fransa’dan 45, Almanya’dan 40 ve Kanada’dan 24 firma yer alıyor. 
     
İlk 10'a giren şirketler      1 - CITIGROUP ABD 
     2 - General Electric ABD 
     3 - Exxon Mobil ABD 
     4 - BP İngiltere 
     5 - HSBC bankasi İngiltere , 
     6 - ING Group Hollanda 
     7 - JP Morgan Chase ABD 
     8 - Bank of America ABD , 
     9 - Royal Dutch Shell Group Hollanda 
     10 - AT T telefon şirketi ABD 
     
ABD dışındaki ilk 10      1 - Daimler-Chrysler Almanya 
     2 - Royal Dutch Shell Hollanda 
     3 - BP İngiltere 
     4 - Mitsubishi Japonya 
     5 - Toyota Japonya 
     6 - Mitsui Japonya 
     7 - Itochu Japonya 
     8 - Total FINA Fransa 
     9 - Nippon Tel Japonya 
     10 - AXA Group Fransa 
     



 EKONOMİ 




















</TEXT>
</DOC>
