<DOC>
<DOCNO> 23742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/28/son/sontur18.html </URL>
<DATE> 2001/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller miting alanında coştu "Bahçeli Apo'nun hesabını versin" 
</HEADLINE>
<TEXT>

     DYP Genel Başkanı Tansu Çiller, seçim sandığını ''çeke çeke'' milletin önüne getireceklerini belirterek, ''Sakın yine 'hadi bunu deneyelim, hadi bir de bu olsun' demeyin'' dedi. 
     Çiller, Samsun ve Ordu'nun bazı ilçelerinde iki gün sürecek gezisinin ilk durağı olan Vezirköprü'ye sabah saatlerinde geldi. Çiller, burada partisince düzenlenen mitingde halka hitap etti. Konuşmasına, ''Görüyorum ki, kıratın kalesi, yine kırata sahip çıkmaya karar vermiş, hayırlı olsun'' diye başlayan Çiller, Bunlar da enflasyonu indireceğiz diye ekonomiyi, milleti yaktılar.Millet, ekonomi kalmadı. Hala enflasyon ve fareler dolaşıyor. Sayın Kemal Derviş, ekonomideki yangını söndürdüğünü söyledi. İyi de sayın Derviş, yanacak bir şey bırakmadınız ki... Yanacak bir şey kalmadı.'' 
     Alanda bulunanların ''Hükümet istifa'' sloganları atması üzerine Çiller, şunları kaydetti 
     ''Sizi duyuyorlar mı 'İstifa ederlerse, ihanet olurmuş' diyorlar. Sayın Bahçeli, siz ihanetin mi hesabını vermek istiyorsunuz, önce bu Apo'nun hesabını verin. Sayın Ecevit, 'istifa edersek alternatifimiz yok' diyor. Sayın Bahçeli ve Ecevit, bu millet önünde hesap verecekse, milletin fukaralaşmasının hesabını versin. Enerji yolsuzluklarının hepsi Meclis'te, onun hesabını versinler. Ancak önce gitsin, bizim yaptığımız gibi Meclis'te değil, bağımsız mahkemede hesap verip öyle aklanıp gelsinler.'' 
     
     
     






</TEXT>
</DOC>
