<DOC>
<DOCNO> 35496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/05/ekonomi/eko04.html </URL>
<DATE> 2001/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bono oyunu eski kurttan döndü 
</HEADLINE>
<TEXT>

BDDK Başkanı Akçakoca, bankaların işlem görmeyen tahvillerin fiyatlarını yükselterek fiktif k r yapmamaları için Bankalar Birliği’ne yazı yazdı 
     EKONOMİ SERVİSİ 

     Bankaların bilanço dönemlerine yakın bono fiyatlarını yüksek göstererek bilançolarına fiktif k r yazmalarına ilişkin oyun, yılların bankacısı BDDK Başkanı Engin Akçakoca'dan döndü. Akçakoca imzasıyla Bankalar Birliği'ne gönderilen bir yazıyla, bono fiyatlarının haziran dönemi bilançolarında yapay olarak yükseltilerek k rın yüksek gösterildiği belirtildi ve bu yöntemin dört tahvilde uygulanmayacağı bildirildi. 
     BDDK'nın 3 Ağustos'ta gönderdiği yazıda, 30 Haziran'da sona eren yılın ilk yarısına ilişkin bilançolarda, özellikle borç takasıyla verilen tahvillerin gerçekçi olmayan fiyatlarla çok az işlem gördüğü belirtilen yazıda, bonoların ortalama fiyatlarının yükseltildiği kaydedildi. 
     Yüksek fiyatların bankaların mali tablolarına fiktif hayali k r yazmalarına neden olacağı uyarısında bulunan açıklamada, konunun incelenmesi için İstanbul Menkul Kıymetler Borsası'na bildirimde bulunulduğu BDDK'nın da ayrıca inceleme yaptığı vurgulandı. 
     İncelemede, haziran bilançoları için 18 - 29 Haziran tarihleri arasındaki işlemlerin geçerli olacağı bildirilmesine karşın sadece 29 Haziran’da birkaç işlem geçtiği belirtilerek 19 Haziran 2002, 16 Haziran 2004, 14 Haziran 2006, 15 Mayıs 2002 vadeli bonoların borsa rayiciyle değerlendirilmemesi istendi. 
     BDDK, konunun bankalar ile bağımsız denetim kuruluşlarına acilen iletilmesini, sonucu hakkında da BDDK'ya bilgi verilmesini istedi. 
     
     
     



 EKONOMİ 

















</TEXT>
</DOC>
