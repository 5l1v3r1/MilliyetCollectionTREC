<DOC>
<DOCNO> 5611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/son/sondun13.html </URL>
<DATE> 2001/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsızlık yapan kadına ilginç ceza 
</HEADLINE>
<TEXT>

     ABD’de bir mahkeme, 4 kez üst üste süpermarketlerde hırsızlık yaparken yakalanan bir kadının, her alışverişe gittiğinde, yakasına "Ben bir süpermarket hırsızıyım" yazılı bir kart takmasına karar verdi. 
     Regina Zimmermann adlı kadın, hapse girmektense, yargıcın verdiği cezaya uymayı ve alışverişe giderken utanç verici kartı takmayı kabul etti. 
     Aynı zamanda uyuşturucu bağımlısı olduğu ifade edilen bayan Zimmerman’ın son olarak bir mağazadan 66 dolar değerinde saç şampuanı ve yüz temizleme malzemesi çaldığı ve bu nedenle 100 dolar para cezasına mahkum olduğu bildiriliyor. 
     Zimmerman, söz konusu kartı bir yıl boyunca taşıyacak. Bunu yapmadığı takdirde sanık kadının derhal tutuklanarak cezaevine konulacağı bildirildi. Kararı veren yargıç Bradford Charles, "Bir dükkana gittiğinizde, dükkan sahibinin sizi yakından izlemesini istiyorum" diye konuştu. 
     




</TEXT>
</DOC>
