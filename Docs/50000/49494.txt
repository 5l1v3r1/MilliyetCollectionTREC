<DOC>
<DOCNO> 49494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/ekonomi/eko03.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergiyi yarıya indirin devletin geliri artsın’ 
</HEADLINE>
<TEXT>

Otovizyon ŞULE YÜCEBIYIK 
OSD’nin bulduğu formüle göre, Taşıt Alım Vergisi indirilir, Motorlu Taşıtlar Vergisi sabitlenirse hem devlet hem otomotivciler kazanacak 
     Otomotiv Sanayii Derneği, geçen ay Maliye Bakanlığı’na, devletin otomobilden aldığı ve fiyatın yüzde 52’sini bulan vergi yükünü hafifletmesini öneren bir rapor sundu. 
     Kamuoyuna açıklanmayan bu raporun şimdiye kadarkilerden farkı, devlete bu indirimle oluşacak vergi kaybını karşılayabileceği yolları da gösteriyor olması. 
     Yüksek vergilerin otomobili orta sınıf halkın erişemeyeceği seviyeye yükselttiğinin vurgulandığı raporda, bu yıl yüzde 80 küçülen iç pazarın, 2004 için hedeflenen 7 - 8 milyar dolarlık ihracatı da tehlikeye soktuğu belirtiliyor. Otomobilden alınan vergilerinin AB’de olduğu gibi ortalama yüzde 25 seviyesine indirilmesinin gerekli olduğu belirtiliyor. 
     OSD raporunda devletin bu şekilde kaybedeceği vergi gelirini Motorlu Taşıtlar Vergisi’ni MTV yeniden düzenleyerek karşılayabileceği belirtiliyor. MTV’nin halen yaşlı araçlardan az, yeni araçlardan çok alınmasının çarpıklığına dikkat çekilen raporda, "AB ülkelerinde yol vergisi olarak tanınan bu vergi, aracın yaşından bağımsız olarak sabit bir rakam üzerinden alınmaktadır" deniyor. 
     Buna göre MTV’nin, her yaş ve ağırlıktan araç için bugünkü fiyatlarla 97 milyon lirada sabitlenmesi devlete 189 trilyon lira fazladan yüzde 75 gelir getiriyor. 
     Maliye Bakanlığı’nın rapora olumlu baktığı ve sektörü krizden kurtarmak için bu formül üzerinde çalışma başlattığı belirtiliyor. 
     
Periyodik bakım tarihe karıştı      Ekonomik krizle birlikte, otomobilin bakım, akseuar, alım - satım gibi işleriyle uğraşmak pahalı masraflar haline geldi. Otokoç Genel Müdürü Cenk Çimen, otomobil sahiplerinin rutin bakımlara gelmeyi kestiğini, "idare etsin" diyerek küçük arızaları gidermekten kaçındığını söylüyor. 
     Çimen, vatandaşın aracını ucuz olsun’ diye sanayi sitelerine götürüp bakım veya tamirini yaptırdığını belirterek, yetkili servislere gidenlerin sayısının yarı yarıya azaldığını vurguluyor. 
     Çimen’in verdiği bilgiye göre, sürücülerin aldığı diğer kriz önlemleri de şunlar 

</TEXT>
</DOC>
