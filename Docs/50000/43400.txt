<DOC>
<DOCNO> 43400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/son/sondun09.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'a destek yüzde 91... 
</HEADLINE>
<TEXT>

     ABD Başkanı George Bush'un yerel saatle dün akşam Kongre'deki konuşmasından sonra yapılan kamuoyu yoklaması, halkın büyük bölümünün, Bush'un geçen hafta düzenlenen saldırılara karşı tutumunu desteklediğini ortaya koydu. 
     ABC NEWS Washington Post'un anketine göre, Bush'un konuşmasını halkın yüzde 79'u izlerken, bu oranın son 10 yıldır bir başkanın konuşmasının aldığı en yüksek izleyici oranı olduğu belirtildi. 
     Telefonla yapılan ankete katılan 526 kişinin yüzde 91'i Bush'un ABD'deki saldırılara yanıtını desteklediğini belirtirken, yüzde 5'i olumsuz görüş bildirdi. Geri kalanlar ise fikir beyan etmedi. 
     Yüzde 90'lık kesim saldırıların sorumlusu örgütler ya da uluslara karşı askeri operasyonu desteklerken, destek verenlerin yüzde 63'ü sorumlulara karşı geniş çaplı bir karşılık istedi. 
     Amerikan ordusunun askeri operasyonunun yıllarca süreceği görüşünü benimseyenlerin oranı yüzde 57 olurken, yüzde 22 operasyonun en az bir yıl, yüzde 14 birkaç ay, yüzde 2 de birkaç hafta süreceği görüşünü belirtti. 






</TEXT>
</DOC>
