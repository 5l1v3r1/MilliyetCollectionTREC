<DOC>
<DOCNO> 40605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/son/sondun11.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Posta Servisi Ramazan ve Kurban bayramları için pul bastırdı 
</HEADLINE>
<TEXT>

     ABD Posta Servisi, ülkedeki Müslümanlara yönelik olarak, Ramazan ve Kurban bayramları için pul bastırdı. 
     Güney California'nın Santa Ana kentinde düzenlenen törende tanıtılan mavi ve sarı rekli pullar, hafta sonunda ülkedeki bütün posta şubelerinde satışa çıkarılacak. Posta Servisi sözcüsü David Mazer, yaptığı konuşmada, pulun Ramazan ve Kurban bayramları ithaf edildiğini, bu çalışmanın, Posta Servisi'nin ulusun çeşitliliğini tanıma çabasının bir parçası olduğunu söyledi. Mazer, ''Ülkede 6 ila 7 milyon Müslüman yaşıyor. Onların kültürel mirası bizim mirasımız'' diye konuştu. Amerikan-İslam İlişkileri Konseyi'nin Güney California sorumlusu Hüsam Ayluş da, ABD'deki Müslüman toplumun ülke çapında mektup kampanyasıyla üç yıldan fazla bir süredir pul bastırılması yönünde Kongre'de lobi faaliyetleri sürdürdüğünü söyledi. ''Yeni pulun, yabancı terörizme ilişkin Müslümanlar hakkında filmlerde yaratılan kötü imajın düzeltilmesine yardımcı olacağını umduğunu'' belirten Ayluş, ''Pulun, İslam'ın bir Amerikan dini olarak kabul edilmesi yolunda yeni bir başlangıç olacağını umuyoruz'' dedi. 







</TEXT>
</DOC>
