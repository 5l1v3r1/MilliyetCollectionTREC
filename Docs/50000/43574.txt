<DOC>
<DOCNO> 43574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/22/yazar/toker.html </URL>
<DATE> 2001/09/22/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
Laiklik Amerikan usulü.. 
</HEADLINE>
<TEXT>

     Hepsi, su katılmamış, laik devlet yanlısıdırlar. Siyasi partilerinin liderleri Başta, SP'nin genel başkanı Kutan ve AkP'nin genel başkanı Tayyip Erdoğan. Bütün yazarları "Dinci gazeteler"deki polemikçilerinden "kartel gazeteler"indeki teorisyenlerine.. Zaten bazılarına göre Osmanlı da bir "laik devlet" idi. Kendileri, haydi haydi, sapına kadar laisizm şampiyonlarıdır. "Müslümanlık ile laiklik bağdaşmaz" sözüne siz bakmayınız o, bir dil sürçmesidir. 
     Onların, Cumhuriyet ile bir tek anlaşmazlıkları vardır. Cumhuriyet, "fransız usulü laisizm"i seçmiştir. Onlar "amerikan usulü laisizm"den yanadırlar Pür - su katılmamış - laisizm "Fransız usulü laisizm" orada Jakoben'ler, burada Kemalistler tarafından dejenere edilmiştir, saptırılmıştır. 
     Bir "amerikan usulü laisizm"in olduğu doğrudur. Belki şimdiye kadar bu, "sisler içinde bir kavram"dı. Amerika'yı vuran terörizm onun ne menem bir şey olduğunu da göz önüne çıkardı. 
     
     "Dinsel hakların televizyonda konuşan sözcülerinden en önemli ikisi, Jerry Falwell ve Pat Robertson insan hakları savunucusu liberal grupların, feministlerin, homoseksüellerin ve kürtajı destekleyenlerin, eylemleriyle "Allahın hışmını Amerika'nın üzerine çektiklerinden dolayı Salı günkü terorist saldırılardan kısmen sorumlu olduklarını söylemişlerdir. Mr. Robertson'u programına konuk eden Mr. Falwell "Bundan dolayıdır ki Allah Amerika düşmanlarının, hak ettiğimiz bu cezayı bize vermelerine göz yummuştur" demiş ve muhatabı da kendisini "Benim de inancım bu, Jerry" diye desteklemiştir. Mr. Falwell suçlamalarına bu yolda kararlar alan yargı organlarını da katmış ve "Parmağımı Amerikan toplumunu laikleştirmeye çalışan herkese uzatıyor ve onlara diyorum ki 'Bu, sizin yüzünüzden oldu " demiştir". Bk. International Herald Tribune, 12 Eylül 2001 
     Hatırlanacaktır son deprem felaketinden sonra bizde de bir takım türbanlı militan kızlar ellerinde "7,4 yetmedi mi " diye levhalar dolaştırmışlar ve bazı din adamları camilerde "Jerry ve Pat gibi" konuşmalar yapmaya kalkışmışlardır. 
     Fakat bizde "Amerikan usulü laiklik" geçerli bulunmadığından, Türk toplumuna onu salık verenlerin iktidara gelmelerini beklerken, hepsi kendilerini "adaletin pençesi"nde bulmuşlardır. 
     Her halde, daha çok bekleyeceklerdir. 
     
O laiklik bize uyar mı      Çok dinli Amerikan toplumunda - üstelik her din bir dünya nizamı önermez - böyle bir çıkış ancak "uyandırdığı akis kadar" mukabele görmüştür. Sözler uygunsuz ve sorumsuz bulunmuş, Başkanın "milli birlik" çağırısına karşı görülmüş, bir Beyaz Saray sözcüsü de Bush'un onları paylaşmadığını açıklamıştır. O kadar Bu, "Amerikan usulü laiklik"in Atlantik ötesi toplumu rahatsız etmemesi, ona zarar vermemesi, huzursuzluk yaratmaması sonucudur. Bizde ta köylere kadar indirilecek "doğal felaketleri toplumda din egemenliğinin sona erdirilmesi" sebebine bağlayacak bir istismar kampanyasının ne çalkantılara yol açacağını düşünebiliyor musunuz "Menemenler" unutulacak olaylar mıdır Hala softaların baş kaldırdığı düzenin "Cumhuriyete sonradan eklendiği", yani onun sökülüp atılabileceği "Tayyip"ler tarafından telkin edilmeye çalışılmaktadır. Laiklik, Cumhuriyete ancak 1937'de, o da İnönü tarafından monte edilmiş Tayyipbey'de ampul biraz geç yanmış olmalı ki 1937'de Atatürk'ün başta olduğunu hatırladığında "Zaten Atatürk daha 1937'de..." diye bir laf etmiştir. "Üç nokta" ile biten lafın Tayyipbey'in dilinde nereye çekilmesi gerektiği açıktır. 
     Gerçek şudur ki "bizim usul laiklik" Cumhuriyetin ta başından itibaren Türk devriminin temel taşı olmuştur, onu kımıldatmaya kimsenin güçü yetmeyecektir. Jakobenlerin, katolik papaz düşmanlığına dayanan - Aydınlanma devrinin açılmasına, bizim softalar gibi Kilise başlıca engeldi - sekülarizminin, bugünkü modern Avrupa - ve Türkiye - laisizmine dönüşmesi çoktan gerçekleşmiş bir "metamorfoz"dur. Köprülerin altından akmış suların peşinden Amerika'ya "başka laiklik" aramaya gitmek pek beyhude gayrettir. 
     
     Yarın Şu, "Anayasa değişikliği " 







Ecevitler 


Musevi bayramı.. 


Ecevit'in Bush'a önerisi 


Terör çağında terörist ve düşman devlet... 


İnsanlar ve çakallar 


New York'ta bir pazar 


Bülent Tanör vakası 


Türkiye birinci raundu atladı... 


Hakem kararıyla mağlup sayılmak 


Demirbank’ta yeni dönem ’ 


Biraz da biz aynaya bakalım... 


Doğu'da organize sanayi 3 


Kapılar kapanıyor Köpekler, sahipler ve halklar 


Çağdaş değiliz 


Laiklik Amerikan usulü.. 


Her ilin derdi başka 


Canı yananlar feryat ettiler 


</TEXT>
</DOC>
