<DOC>
<DOCNO> 3493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/yasam/yas03.html </URL>
<DATE> 2001/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
FIFA kokartı, magandaları durdurmadı 
</HEADLINE>
<TEXT>
Holiganlar kadın erkek dinlemiyor 
Kadın yan hakeme küfüre müdahale eden hakem Serdar Tatlı, zor kurtuldu 
     FARUK DEVECİ Şanlıurfa 

     Futbol terörünün panzehiri olarak düşünülen kadın hakemler, sonunda gerçek dünyayla’ tanıştı. Ancak olan yine bir erkek hakeme oldu. Kadın meslektaşını tribün teröründen korumak isteyen hakem Serdar Tatlı, öfkeli taraftarların hışmına uğradı. 
     Önceki gün Şanlıurfa amatör liginde Eyüpspor ve Viranşehir İdmanyurdu Play - Off karşılaşması vardı. 
     Karşılaşmayı tribünden izleyen Serdar Tatlı, maçın yan hakemi Nesrin Ün’ün kararlarına küfürle tepki gösterilmesi üzerine taraftara müdahalede bulundu. 
     
     İyi ki polis vardı 
     Ancak yaklaşık 30 kişilik Eyüpsporlu bir grup aniden Tatlı’ya saldırdı. 
     Çevik Kuvvet’in araya girmesiyle milli hakem öfkeli kalabalığın elinden güçlükle kurtarıldı. Olayın ardından alkollü olduğu saptanan Mehmet Takan adlı taraftar gözaltına alınırken maç da Viranşehir İdmanyurdu’nun 2 - 1 üstünlüğüyle sona erdi. 
     


 YAŞAM 
























</TEXT>
</DOC>
