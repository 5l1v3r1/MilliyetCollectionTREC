<DOC>
<DOCNO> 21513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/yasam/yas10.html </URL>
<DATE> 2001/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk yazıyı Türkler yazmış 
</HEADLINE>
<TEXT>

     DIŞ HABERLER SERVİSİ 

     Arkeologlar, Türkler’in ana yurdu Orta Asya’da, daha önce bilinmeyen bir uygarlığın izine rastladı. Türkmenistan’ın başkenti Aşkabat yakınlarında yapılan kazılarda, hiçbir kaynakta anılmamış bir uygarlığa ait yazı’ izleri bulundu. 4 bin yıl öncesinden kalma yazıtlar, adı bilinmeyen uygarlığın, Çin’den bile önce yazı yazdığını’ gösteriyor. 
     
     Keçi de var 
     Pennsylvania Üniversitesi’nden arkeolog Fredrik Hiebert, bu konuda şu bilgileri veriyor "Bulgular, Orta Asya’da İran’dakine benzer bir uygarlığı gösteriyor. Bulunan uygarlığın keçi sürüleri olduğuna, tarımla uğraştığına, seramik ve bronz aletler yaptığına inanıyoruz." 
     Arkeolog Fredrik Hiebert’in bulduğu yazı’ ise, bir mühürde yer alıyor ve M.Ö. 2300 yılına tarihleniyor. Bu tarih Mezopotamya, İran ve İndus Irmağı Vadisi’nde yazının ortaya çıktığı tarihle çakışıyor. O tarihlerde Çinliler’in henüz yazı geliştirmediği biliniyor. 
     



 YAŞAM 
























</TEXT>
</DOC>
