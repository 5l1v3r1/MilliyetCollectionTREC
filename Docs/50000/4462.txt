<DOC>
<DOCNO> 4462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/yazar/cerrahoglu.html </URL>
<DATE> 2001/01/29/ </DATE>
<TIME>  </TIME>
<AUTHOR> Nilgün CERRAHOĞLU  </AUTHOR>
<HEADLINE>
Soykırım II 
</HEADLINE>
<TEXT>

     Alman bir tanıdık "Ermeni meselesinin 'soykırım' olarak etiketlenmesine inanamıyorum" dedi geçen gün "Bizimki 'soğukkanlı ve pervasız cynical bir sistematikle' gerçekleştirilmiş örgütlü yok etmeydi. Bu meseleyle ne ilgisi var Ben bir Alman olarak bunu itiraf ediyorsam hesap edin..." 
     Bu sözlerin anlamını kavrayabilmek için "Auschwitz"i görmek gerek. Ben gördüm. "Auschwitz"e girdiğiniz an o güne dek bu konuda edindiğiniz tüm bilgilerin "holocaust"un arkasında - soykırımla ifade edilmek istenen - "sistematiği" anlatmakta yetersiz kaldığını görüyorsunuz. 
     Kampların inşasından çok önce Yahudilere karşı "bilinçli" ve gerçekten "pervasız" bir kamuoyu inşa edilmiş bir defa. Hitler '33'te iktidar oluyor. Auschwitz 40'ta açılıyor. Auschwitz 7 yıllık bir propagandanın ürünü. Bunun bir "ön mantalitesi" oluşturulmuş önce. Kıyım ritueli kademeli olarak gerçekleştirilmiş. İlk etapta "gettolaşma" ile Yahudiler sosyal anlamda yok edilmiş ardından "ölüm kampları" kurulmuş. 
     Yer olarak "Auschwitz"in seçilme nedeni rastlantı değil. Gene tipik bir Alman sistematiği ile saptanmış burası. Avrupa'nın tam ortası olması itibariyle kıtanın dört bir yanından toplanan Yahudilerin sevkiyatını kolaylaştırmak maksadıyla buraya kurmuşlar ana karargahı. Ve Almanların gözünde Yahudiler nihayet "hayvanla eşdeğer" bir noktaya indirgendiğinde, artık garipsenmeden sürülerle katarlara yüklenip sevk edilmişler. 
     Kabus yolculuktan sağ çıkanlar kampa ayak bastıkları an gene Alman kültüründen başka hiçbir kültürde rastlanmayacak bir "sistematikle" "insanlıkaltı yaratıklara" dönüştürülmüş. Önce isimlerinden arındırılmışlar. Birer numara verilmiş hepsine. Davar gibi sonra hepsi birer numarayla dövmelenmiş. 
     Moiz'ler, Raşel'ler, İshak'lar "0216", "0217", "0218" oluvermiş. İnce kamp üniformalarıyla günde iki kez - kıta Avrupası soğuğunda - yapılan toplu mahkum yoklamalarında bile isim değil "numarayla" çağırılır olmuşlar. 
     Farklı ırk ve ülke mensubu tutsaklara çıkarılan muamele bile - gene benzer bir "Alman sistematiği" ile - kamp üniformalarına yapıştırılan işaret ve işaret rengine endeksliymiş. Tutsakları bir dizi alt kategoriye - Yahudi, Çingene, siyasi suçlu, savaş suçlusu, antisosyaller - ayırmış Almanlar. Üzerinizdeki işaret göreceğiniz muamelenin temel kriteri olmuş. Kriterler "suç" değil "ırk" esasıyla saptanmış. 
     Batı Avrupalılar gaz odalarına gönderilmemiş mesela. Güney Avrupalı ve Islavlara daha acımasız davranılmış. Yakılanların hemen tümü Çingeneler ve Yahudiler. 
     İlginç bir ayrıntı da şöyle Gaz odası kurbanlarının "kamp jargonundaki" lakabı "Müslümanlar " "Auschwitz" mahkumları arasında gerçekte bir "Müslüman" kesim yok. Ama kamp mahkumları gömüldükleri bu "ırkçı cehennemde" - kendi aralarında - böyle fiktif bir "ırkçı kategori" yaratmış. Gaz odalarına gönderilmek üzere seçilen ya da yakılmaya aday görülen - zayıf, çelimsiz, biçare - kurbanlara "Müslüman" etiketi takmışlar. Sembolik anlamda yakılanlar "Müslümanlar" olmuş oluyor yani böylece. Bkz. Primo Levi Eğer Bu İnsansa" Se questo e un uomo sayfa 80 . 
     Bu akıllara seza "ırkçılık sistematiğini" anlatmaya sayfalar yetmez. Ama "Auschwitz"de şeytani mükemmelliyetçiliğine erişen "holocaust" bir soykırımsa eğer, yeryüzünde gerçekleşen başka hiçbir kıyıma "soykırım" adı verilemez. 
     
     





'Tehcir' 


Diyarbakırspor 


Annesine benziyor 


Soykırım II 


Poker gibi yarışma 


ABD'nin tartıştığı adam 


Jenosid 


Ben de havaalanı isterim 


Hayali sorular gerçek cevaplar 


Gates'ten Davos'ta AIDS'e 100 milyon dolar 


İki örnek olay 


Küresel uçurum lafla kapanmıyor 


Beş bankanın birleşmesi "tedrici tasfiye"dir 


</TEXT>
</DOC>
