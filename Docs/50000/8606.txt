<DOC>
<DOCNO> 8606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/23/son/sontur15.html </URL>
<DATE> 2001/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Emeklinin protestosu karakolda son buldu 
</HEADLINE>
<TEXT>

     SSK'dan emekli Erdoğan Keskin 56 adlı kişi, SSK hastanelerindeki ilaç ve bankalardaki maaş kuyruklarını protesto amacıyla başlattığı Ankara yürüyüşü sırasında gözlem altına alındı. 
     Teknik eleman olarak çalıştığı Taşkızak Tersanesi'nden emekli olan Keskin, SSK hastanelerindeki ilaç ve bankalardaki maaş kuyruklarını protesto amacıyla Kartal SSK Hastanesi önünden Ankara'ya yürüyüş başlattı. 
     Gazetecilere yaptığı açıklamada, isteklerinin kabul edilmesine kadar yürüyüşünü sürdüreceğini anlatan Keskin, ''Donarak ölsem de bu yürüyüşe devam edeceğim ve bunları Ata'ya şikayet edeceğim'' dedi. 
     Ancak, Erdoğan Keskin'in yarı çıplak durumda başlattığı ve yaklaşık 4 kilometre süren yürüyüşü, vatandaşların haber vermesi üzerine gelen polisin engellemesi sonucu E-5 Karayolu'na ulaşmadan son buldu. Boynuna kuyrukları eleştiren yazı da asan Keskin, polis tarafından Kartal Merkez Karakolu'na götürüldü. 
     Keskin, geçen yıl da aynı nedenlerden, yarı çıplak durumda gösteri yapmak istemiş, ancak yine gözlem altına alınmıştı. 




</TEXT>
</DOC>
