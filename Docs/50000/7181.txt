<DOC>
<DOCNO> 7181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/15/yazar/heper.html </URL>
<DATE> 2001/02/15/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Çok komşu çok dert... 
</HEADLINE>
<TEXT>

     Türkiye'nin, bir farkı da pek çok komşuya sahip olmasından doğuyor. 
     Hem de ne komşular. 
     Rejimleri farklı, güçleri farklı, ekonomik durumları farklı, dinleri, kültürleri farklı, arzu ve istekleri farklı, hayalleri farklı... 
     Bu kadar farklılığa karşı Ankara'nın politikasının da farklı olması ama bu farklı politikaların tek tek komşuları gücendirici durumlar yaratmaması da gerekiyor. 
     Bu arada onların Türkiye aleyhindeki gizli açık faaliyetlerinin de, niyetlerinin de önlenmesi, caydırılması da önem kazanıyor. 
     İşte, bu açıdan bakınca çok komşunun çok dert olduğu da ortaya çıkıyor. 
     Bir Danimarka, bir Hollanda, bir İspanya, bir Portekiz'in böyle çok kumşululuktan doğan sorunları olabilir mi 
     Çok kumşululuğu az zararla sürdürebilmek başlı başına bir marifet. Ve politika sanatı denen şey de zaten bunun için gerekli değil mi 
     
     İsmail Cem'in iki günlük İran ziyareti sona erdi. 
     Bu ziyaret şimdiye kadar yapılanların en yararlılarından biri gibi görünüyor. 
     Çeşitli anlaşmalar ve Tahran'a tren seferlerinin başlayacak olması bir yana iki tarafın da samimi şekilde, inandırıcı şekilde konuşmuş olmaları gelecek için ayrı bir önem taşıyor. Çünkü samimi davranmak yakınlaşmanın birinci şartıdır. 
     Bu ziyaretle bu birinci şart aşılmış gibi görünüyor. 
     
     Türkiye'nin en güçlü komşularından biri İran. 
     İki ülke işbirliği içinde olsa en azından ekonomik bakımdan güçlerine güç katabilirler. 
     Ama görünmeyen bir el yıllardır Tahran'la Ankara'nın yakınlaşmasını önledi. 
     İtham çok, ispat yoktu ama iki komşu arasında bir güven bunalımı vardı. 
     Artık bu anlamsız güven bunalımının, korkunun atlatılması zamanı gelmişti. 
     Üstelik ABD'nin bile İran'la buzları erittiği bir dönemde Ankara, Tahran'la bir dargın bir barışık olamazdı. 
     
     Son gezide, belki de ilk kez Dışişleri Bakanı İsmail Cem'in sözleri, iki komşu ülke arasındaki "rejim ihracı" senaryolarıyla oluşturulan duvarın artık ortadan kaldırılması kararında olunduğunu gösterdi. 
     İsmail Cem'in Türk - İran ilişkilerinde açılan yeni dönemi özetleyen şu cümlesi ilginç 
     "İki ülkenin hem ekonomide, hem de siyasette birçok şeyi birlikte yapabilmenin eşiğinde olduğunu söyleyebilirim." 
     Geç de olsa hayırlı bir başlangıç. 
     
K r zararın ortağı      İhlas Finans iflas etti. 
     Bundan binlerce tasarrufçu zarar görecek. 
     "Bu zararı devlet karşılasın, küçük tasarrufçuyu kurtarsın" savunmasına girişenler var. 
     Bankalara bile devlet güvencesinin haksız rekabet doğurduğu, yersiz olduğu tartışmaları yapılırken bu önerinin haklılığı kabul edilebilir mi 
     Güvenceyi yüksek faize tercih eden tasarrufçuyla, yüksek faizi güvenceye tercih edenlerin eşit farz edilmesi adaletsizlik sayılmaz mı 
     Kar zararın ortağıdır. 
     Fazla kar peşinde olanın riski de kabul ettiği karinesi, zararı devlete, fakir halkın vergilerine yüklemeyi engeller. 
     
     





CHP 


İcazet 


Dostlara selam 


Susurluk kararının anlamı 


Aşka dönüşen böbrek acısı 


CHP'li yazı yazmanın dayanılmaz ağırlığı... 


Bir kent, iki çehre 


SSK'lı hastalanınca ne yapsın 


Sevgili ve GS 


Hatay'da kuşlar uçak düşürecek .. 


MEB'den Çankaya'ya 52 gün sonra cevap 


Çok komşu çok dert... 


İran ile yeni bir başlangıç 


"Oynanan oyunları" açıklamaktan korkmayın 


Kaçak işçiler 


Truva uyarısı 


80 milyarlık Seda Hanım’ın vergisi nerede 


Kapkaççılık önlenemez 


Deli dana 


</TEXT>
</DOC>
