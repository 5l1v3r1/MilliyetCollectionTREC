<DOC>
<DOCNO> 12659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/spor/spo05.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliler’den prim jesti 
</HEADLINE>
<TEXT>

Ay - Yıldızlı ekibin kaptanları Hakan Şükür ile Rüştü, arkadaşları adına, Futbol Federasyonu’na prim talebi olmadıklarını bildirdiler 
     CEMAL ERSEN 

     SLOVAKYA ve Makedonya maçlarının primi konusunda yapılan tartışmalara, futbolcular son noktayı koydu. Milli Takım Sorumlusu Selami Özdemir ve Şeref Has ile bir araya gelen kaptanlar Rüştü ve Hakan, prim için talepleri olmadığını, federasyonun, hakettikleri ödülü vereceğine inandıklarını bildirdi. 
     KAPTANLARIN bu jestini toplantıya getiren Özdemir ve Has, iki maçın sonucunda ortak bir prim verilmesi konusunda yönetimden destek aldı. Ayrıca İçişleri Bakanlığı tarafından gönderilen "Makedonya İçişleri Bakanlığı kafilenin güvenliğini garanti altına aldı" şeklindeki yazı yüreklere su serpti. 
     
İlk sınav Ümitler’den      ÜMİT Milli Takım, Avrupa Şampiyonası Grup Eleme maçında bugün Slovakya’yı konuk edecek. Bursa Atatürk Stadı’nda 18.30’da başlayacak maçta Ay - Yıldızlı ekibimiz grupta lider durumda bulunan rakibini devirip, zirveye yerleşmeye çalışacak. 
     
Puan Durumu TAKIMLAR 0 G B M A Y P SLOVAKYA 3 2 1 - 6 1 7 TÜRKİYE 3 2 1 - 3 1 7 İSVEÇ 3 1 2 - 6 1 5 MOLDOVA 3 1 - 2 3 4 3 AZERBEYCAN 3 1 - 2 3 8 3 MAKEDONYA 3 - - 3 1 7 -      
Ogün sevindirdi      ÖNCEKİ günkü antrenmanda sol ayak bileği burkulan A Milli Takım’ın tecrübeli oyuncularından Ogün’ün hızla düzelmesi teknik kadroyu sevindirdi. İki gün boyunca yoğun tedavi uygulanan Ogün’ün görev yapacağı belirtildi. 
     
Medya’ya teşekkür      ŞENOL Güneş, yazılı ve görsel medyadan büyük destek gördüklerini belirtti. Güneş, "Ortada bir başarı varsa, ki var. Bunu herkese borçluyuz. Medya bize moral aşılıyor. Herkese teşekkür ederiz" ifadesini kullandı. 
     
Tarkan geliyor      PEPSİ, A Milli Takım’ın Slovakya maçı için Tarkan’ın da katılacağı muhteşem bir şov hazırladı. Tribünlere kırmızı - beyaz karton levhalar dağıtılacak, 1000 metrekarelik dev Türk bayrağı asılacak. 
     
Güneş’in sırrı      Şenol Güneş, ideal on bir üzerindeki çalışmalarını sürdürüyor. Tecrübeli hoca, Slovakya’da bazı alanlarda sürpriz değişikliklerin olabileceğini gözönünde bulundurarak, son dakikaya kadar bekleyeceğini belirtti. 
     


 SPOR 

























</TEXT>
</DOC>
