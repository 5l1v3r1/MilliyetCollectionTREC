<DOC>
<DOCNO> 1298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/siyaset/siy03.html </URL>
<DATE> 2001/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
"Siyaset kendini yıpratıyor" 
</HEADLINE>
<TEXT>

Milliyet Genel Yayın Yönetmeni Mehmet Y. Yılmaz, ANAP liderinin sözlerini değerlendirdi "Bir bakan gözaltında, bir bakan kaçak. Basının birşey yapmasına gerek yok" 
     İSTANBUL Milliyet 

     Basını siyaseti kirletmekle suçlayan Başbakan Yardımcısı Mesut Yılmaz'ın, Beyaz Enerji operasyonuyla ilgili haberler konusundaki "Yeniden askeri yönetimlere özlem mi var" sözleri tepkilere neden oldu. 
     Milliyet Gazetesi Genel Yayın Yönetmeni Mehmet Y. Yılmaz, Hürriyet Gazetesi Genel Yayın Yönetmeni Ertuğrul Özkök ve ANAP Genel Başkan Yardımcısı Ahad Andican, Mehmet Ali Birand'ın CNN Türk'te canlı yayınlanan Manşet programına katıldı. 
     Yılmaz, Mesut Yılmaz'ın konuşmasını şöyle değerlendirdi 
     "Mesut Bey'in konuşmasından şunu anlıyorum. Türkiye'de otoriter yönetim heveslileri olan bir grup var ve bu grup siyasi kadrolara güvensizliği arttırıyor. Güvensizlik arttığı için halkın güveneceği tek kurum olarak ordu kalıyor, otorite kalıyor. Bu da Türk demokrasisi için iyi bir şey değil. Benim çıkarttığım sonuç bu. Ama 'Mesut Bey'e katılıyor musunuz ' diye soruyorsanız, katılmıyorum. Çünkü Türkiye'de siyaset kurumuna güvenilmezliği pompalamak için, özel bir çaba göstermeye gerek yok. Bunu o kurumun kendisi yapıyor zaten. Şu anda bir bakan yurtdışında kaçak, bir bakan içerde gözaltında. Bunlar iyi bir tablo değil." 
     Yılmaz, siyasetçileri yıpratmaya yönelik kampanya iddiaları konusunda da şunları söyledi 
     "Böyle bir kampanya yok. Seçimler olalı iki yıl oldu. Bütün partilerin seçim beyannamelerinde dokunulmazlığın sınırlandırılması vardı. Ama iki yılda hiç bir şey yapılmadı." 
     
"Komplo yok"      Özkök de konunun siyasetçilerle alakası olmadığını belirterek şöyle konuştu 
     "Bundan önce de Cavit Çağlar, Ali Balkaner, Murat Demirel ve daha bir çok işadamıyla ilgili haberler verdik. Bu olayın, benim için herhangi bir bankacının gözaltına alınmasından farkı yok. Niye sivil siyasete karşı komplo içinde olalım Türk basınının siyasileri yıpratma gibi bir niyeti olsa bir çok imkan vardı. Haberin altında komplo teorileri aramayın. Demokratik kurumların savunulması konusunda sonuna kadar omuz omuza her türlü mücadelede varız. Bu tür polemiklerle Türkiye'nin gündemini meşgul etmeyin. Türkiye'de medya üzerinden siyaset yapmak, siyasi beceriksizliklerin kılıfı haline geldi. Biz Türkiye'de demokratik rejimin yürümesinden, sonuna kadar yürümesinden yanayız." 
     Andican ise Mesut Yılmaz'ın sözleriyle ilgili görüşlerini şöyle dile getirdi 
     "Yılmaz'ın mesaj gönderdiği tek bir yer yok. Siyaset kurumuna yönelik, siyaset kurumunu çözümlerin kaynağı olan ve olması gereken bir anlamda devre dışı bırakırsak onun yerine alternatif çözüm üretecek bir müesseyi koyamayacağımız bir kuruluşu yıpratmamak gerektiğini vurguluyor. Yoksa belli belgelere, bilgilere dayalı şahıslara yönelik bir çalışmanın, kim olduğu hiç farketmez, tabii ki üzerine gidilecektir." 
     


 SİYASET 












</TEXT>
</DOC>
