<DOC>
<DOCNO> 35127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/02/son/sonspo16.html </URL>
<DATE> 2001/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Wimbledon şampiyonu Ivaniseviç ayın tenisçisi seçildi 
</HEADLINE>
<TEXT>

     Bu yılın Wimbledon Tenis Turnuvası şampiyonu Hırvat raket Goran Ivaniseviç, Profesyonel Tenisçiler Birliği ATP tarafından Temmuz ayının tenisçisi seçildi. 
     Sezonun 3. ''Grand Slam'' mücadelesi olan Wimbledon Tenis Turnuvası'nda tek erkeklerde şampiyonluğa ulaşan Goran Ivaniseviç, bu başarısı nedeniyle ATP'den 200 puan alarak dünya klasmanında 11. sıraya yükselmişti. Hırvat tenisçi aynı zamanda Wimbledon şampiyonluğuyla, kariyerindeki ilk ''Grand Slam'' turnuvasını da kazanmıştı. Bu arada ATP'nin yıldızlaşan tenisçilere her ay verdiği ödülü de 23 yaşındaki Arjantinli Guilermo Canas aldı. Bu yılın başında Fas'ta yapılan Casablanca, son olarak da Hollanda'daki Den Bosh turnuvalarında şampiyonluğa ulaşan Canas, 66 puan alarak 6 sıra birden ilerledi ve 14. sıraya yerleşti. 







</TEXT>
</DOC>
