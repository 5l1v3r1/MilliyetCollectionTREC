<DOC>
<DOCNO> 31752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/ekonomi/eko04.html </URL>
<DATE> 2001/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Etibank satılamazsa kapatılacak 
</HEADLINE>
<TEXT>

     REUTERS 

     Bankacılık Düzenleme ve Denetleme Kurulu BDDK Başkanı Engin Akçakoca, Tasarruf Mevduatı Sigorta Fonu’ndaki TMSF bankaların tümünü yıl sonuna kadar elden çıkarmayı hedeflediklerini söyledi. 
     Reuters’in sorularını yanıtlayan Akçakoca, "Fondaki bankaları ekonomiye kazandırmak lazım. Öyle olmayacak olanları da fazla taşımamak lazım. Onun için biz kendimize sene sonunu, bu işlerin bitiş tarihi koyduk. Şimdi ben beş banka için de çok süratle bir hedef koyacağım. Yarın bu bankaların yöneticileri ile toplanacağım. Satabilirsek hemen, satamazsak tasfiye etmek lazım. Beş banka için de yıl sonuna kadar bir şey yapma hedefimiz var" dedi. 
     Demirbank ile Sümerbank’ın satışı konusunda önümüzdeki hafta gelişme olacağını tekrarlayan Akçakoca, "İktisat’ı imk n olursa tek başına satalım diyoruz. Etibank için de zaten eylül sonuna kadar satamazsak onun da tasfiye kararını almamız lazım ki, yıl sonuna kadar bir hareket olsun." 
     
Yine mahkemelik olacak      Daha önce 10 bankala el konulacak’ dediği için hakkında dava açılan İstanbul Ticaret Odası Başkanı Mehmet Yıldırım, dün yapılan meclis toplantısı öncesinde, gazetecilerin size el konulacak başka banka var mı ’ şeklindeki sorusuna, "Üç - beş bankaya daha el konulabilir. Ben 10 banka demiştim, şimdi 18 oldu. Bilmiyorum o mahkeme nasıl karar verecek " diye cevap verdi. 
     Yıldırım, Türkiye’nin değişim sürecinde kuru kafa milliyetçiliğine yer olmadığını söyledi. Yıldırım "IMF gitsin diye beylik laflar etmem. Cottarelli gitti, yenisi yanında bakanla geldi. Bu sefer hükümetle gelirler" dedi. 
     



 EKONOMİ 



























</TEXT>
</DOC>
