<DOC>
<DOCNO> 25068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/magazin/yazdud.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara’da gece hayatı tam gaz 
</HEADLINE>
<TEXT>

Gazino hayatı bitmiş, Garant-Möble Grubu’nun muhteşem açılışı, Süleyman Nazif, Dip, şık bir restoran I Matti, Sheraton Towers, CSA’nın başarısı, Jackie’s... 
     Efendim, sevgili arkadaşım Ali Sayar, "Bir geceliğine Ankara’yı turlayalım, oranın eğlence yaşamının da sana ihtiyacı var" deyince itiraz edemedim. Cuma 19.00 uçağıyla gidip cumartesi aynı saatte döndüm. Zaten pek çok mekan sahibinden ve Ankaralıdan da mail, faks ve telefon alıyordum, gücümün yettiğince turladım. Ali Sayar, CSA’nın ortağı. Diğer iki ortak Siber Çelik ve Can Topçu da arkadaşlarım. CSA Türkiye’de pekçok açılış, davet, düğün organizasyonlarına başarıyla imza atan bir şirket. Belki bir gün ihtiyacınız olur. Telefon numarası 0312 447 73 96. Havaalanında sevgili Yüksel Abla Şener ile karşılaştım. Kendisi Bodrum’un en güzel manzaralı otellerinden Manastır’ın sahibi, iş adamı Sadri Şener’in eşi. Neyse, her zaman olduğu gibi Sheraton Towers’ın 2016 numaralı odasında kaldım. Burası çok rahat. Başta Berna olmak üzere ekibin çoğu tanıdık, nazımız geçiyor. Hem bu odadan Ankara’nın manzarası muhteşem. O akşam Ali’nin de benim de dostlarımız olan ve bana göre ANAP’ın temel direklerinden, Meclis Başkan Vekili Nejat Ağabey Arsever , güzel karısı Düriye, Yasemin-Can Üstüngel, Ayşıl Topuzoğlu, Müge Gökyay, Turizm ve Tanıtma Bakanı Erkan Mumcu’nun zarif eşi Işın Hanım, Ankara’nın son aylardaki trendi I Matti Restaurant’da buluştuk. 
     Arjantin Caddesi’ndeki restorana girince kendimi Avrupa ya da Amerika’da zannettim. Müthiş şık, ferah, yemekler lezzetli. Yani eksiğini göremedim. Çağatay Kalkanoğlu, Ahmet Yaşar, Tolga Özbilen, Evren Özdemir adlı pırıl pırıl 4 genç burayı açmışlar. Mutfak şefi ve işletme müdürü Ali Açıkgül hayli deneyimli. Yemekleri öylesine güzel bir show ile sunuyor ki insan seyrederken kendinden geçiyor. I Matti’de saat 24.00’den sonra bar cıvıl cıvıl. Burası bir İtalyan restoranı. Gündüzleri cafe olarak açık, yemek servisi var. Arjantin Caddesi, Bodrum’daki Barlar Sokağı ya da bizim Etiler gibi. Paul Cafe, Mis, İmage, Divan, Bardak Altı, Alaturka hep bu cadde üzerinde. Yani birinden sıkılınca diğerine gitmek kolay. I Matti’nin pizzaları meşhur, fiyatlar 3-8 milyon arası. Tatlılar ise enfes. Kolit falan dinlemedim, yedim. Doktorum Mehmet Tekinel duymasın. Rahatça gidebileceğiniz, zevkle yemek yiyebileceğiniz ender yerlerden biri I Matti. Rezervasyon için telefon numarası 0312 426 55 70. 
     
Gazinolar bitmiş, Süleyman Nazif farkı      2-3 sene öncesine kadar Ankara’da ne gazinolar vardı. Altınnal, Süreyya, Başkent, Lunapark, Sürmeli... Hepsi yok olmuş. Daha doğrusu var da o dev kadroların yerinde yeller esiyor. Bir gazinoda Muazzez Abacı, diğerinde Emel Sayın, Hülya Avşar, Bülent Ersoy, Seda Sayan, Ebru Gündeş, Harika Avcı, Hülya Süer, Ajda Pekkan daha kimler kimler çalışırdı. Neyse, Hürriyet Dergi Grubu temsilcisi olan, tam 25 yıllık can dostum Erdal İpekeşen ve güzel karısı Oya’ya da sözüm vardı. Yakın arkadaşlarımız olan genç iş adamı Sarp Evliyagil ve karısı Sanem de davet edince popüler bar-gece kulüplerinden Süleyman Nazif’de aldık soluğu. Daha önce burası Alpay tarafından Karpiç adıyla işletiliyordu. Güvenlik Caddesi’ndeki bu mekana girerken kapıdaki görevlilerin tanıdık olduğunu gördüm. Ali Sayar’ın işletmesini yaptığı Han 13’de çalışıyorlardı. ATK Güvenlik Sistemi’nde görev yapan Cevdet Toptaş, Cihan Kasapgil, Erkan Fırat ile sohbet ettim. Önce Süleyman Nazif’in altındaki Dip’e girdim. Gençlik ağırlıkta ve disko olarak revaçta. Sahipleri Çiğdem Meran-Serdar Calbay. O gece Serdar oradaydı. Girişe ünlü Safranbolu kapıları koymuşlar. Güzel bir şömine, yanında geniş bir televizyon ekranı... Personel işinin ehli, o kalabalığa rağmen servis aksamadı. Ama belki bunda Erdal ve Sarp’ın adları da rol oynamıştır. Latin müzik çaldılar. Fiyatlar normal. Rezervasyon için telefon numarası 0312 468 57 83. 
     
Jackie’s, Türk mobilya sektöründe bir imza Garant-Möble      Efendim, Süleyman Nazif’in ardından benim Türkçe müzik dinleme saatim geldi, Ali Sayar, Can Topçu ve iki konuğu ile birlikte sevgili Suat Durakan’ın sahibi olduğu Jackie’s’e gittik. İstanbul Bario Latino’da daha önce çalışan Özgür Gümüş buranın müdürü olmuş. Ben Altay’ı beğenirim, ama birinci şarkısının ardından kalktık. Meyveler, içkiler, servisi yapan Cevdet Kaya, Ömer Bozoba, Aykut Karaşişkekoğlu’nun ellerinde kaldı. Nasıl bir gürültü, anlatamam. Volüm öyle açık ki inanın ertesi gün kendime zor geldim. Artık kabahat tesisatta mı Altay’da mı bilmem. Telefon numarası 0312 447 81 00. Bu arada hafta arası ve bazı haftasonları burada Işın Karaca sahne alıyor. Işın’la da karşılaştık. Sezen Aksu annesiyle barışmış. Sezen ona bomba gibi bir kaset hazırlıyormuş. Cumartesi günü sevgili Erdal İpekeşen ile Hürriyet’in Ankara bürosunda öğle yemeği yedik ve biraz kaynattık. Efendim, öğleden sonra sevgili Ali Sayar’ın şirketi CSA ile yine Türkiye’de pek çok başarılı organizasyona imza atan Vizyon Ajans’ın sahibi Atilla Kaplakaslan’ın Garant-Möble Grubu’nun açılış davetine katıldım. Deniz Akkaya ve Ebru Şallı mankenlik yaptılar. Samimi söylüyorum, müthiş bir yer. Şirketin Genel Müdürü Hüseyin Yeşilyurt, Genel Direktör Savaş Şan ile sohbet ettik. Merkez Almanya’daymış. Ankara-İstanbul yolu üzerinde olan show roomda 10 milyon marklık, yani 5 trilyona yakın bir yatırım yapılmış. Şu krizde gerçekten büyük cesaret. Garant-Möble’nin merkezi Almanya’da, yaklaşık 600 uluslararası ticari partneri ile birlikte komşu ülkeleri Avusturya, Çek Cumhuriyeti, İsviçre, Lüksemburg, Belçika, Hollanda, Danimarka, İtalya, Fransa, Portekiz, İspanya, Türkiye dışında Tayland, Malezya, Bangladeş, Singapur’da faaliyetini sürdürmekte. 1956 yılından beri hizmet veren şirketin show roomunu mutlaka gezmeniz gerekir, anlatmakla, yazmakla olmaz. Telefon numarası 0312 278 18 00. Efendim, bu günlük de bu kadar, kalın sağlıcakla. En kötü pazarınız benimkinden iyi olsun. 
     
     



 MAGAZİN 












</TEXT>
</DOC>
