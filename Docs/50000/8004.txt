<DOC>
<DOCNO> 8004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/son/sondun11.html </URL>
<DATE> 2001/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan’da açlık tehlikesi 
</HEADLINE>
<TEXT>

     Afganistan’daki kuraklıklarla mücadele eden ve çatışmalar nedeniyle evlerini terk etmek zorunda kalan en az 1 milyon insanın açlık tehlikesi içinde oldukları bildirildi. 
     BM Genel Sekreteri Kofi Annan’ın yardımcılarından Kenzo Oshima, Afganistan ve Pakistan’da yaptığı incelemelerden sonra hazırladığı raporda, Afganistan’ın büyük bir insani felaketle karşı karşıya olduğuna dikkat çekerek, uluslararası toplumun bir an önce bölgeye acil yardım yapması gerektiğini belirtti. 
     Oshima, Afganistan’da en az 1 milyon insanın açlık riski altında olduğunu tahmin ettiklerini ifade ederek, bu insanların yarısının evlerini terk ederek mülteci kamplarına sığınan kişiler, diğer yarısının da BM yardım görevlilerinin ulaşamadığı bölgelerde kalan kişiler olduğunu kaydetti. 
     Oshima, son birkaç ayda en az 170 bin mültecinin sınırı geçerek Pakistan’a girdiğini ve her gün ortalama 700 kişinin de sınırı geçmeye devam ettiğini bildirdi 




</TEXT>
</DOC>
