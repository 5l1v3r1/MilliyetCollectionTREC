<DOC>
<DOCNO> 17825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/24/son/sondun17.html </URL>
<DATE> 2001/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de şap hastalığı hayvanlardan insanlara sıçradı 
</HEADLINE>
<TEXT>

     İngiltere'de şap hastalığına yakalandığından şüphe edilen bir kişinin, öldürdüğü hayvanlardan birinden sıçrayan sıvıyı kazara yuttuğu bildirildi. 
     İngiltere Başbakanı Tony Blair'in adının açıklanmasını istemeyen sözcülerinden biri, çürümeye başlamış bir sığırı taşıdığı sırada hayvanın leşinden sıçrayan sıvının, bu kişinin ağzına geldiğini söyledi. 
     Sözcü, bu kişinin olası hastalığının beklenmedik bir durum olduğunu belirterek, halk için sağlık riski bulunmadığını kaydetti. 
     Kimliği açıklanmayan söz konusu kişinin, ülkenin kuzeybatısındaki Cumbria'da hastalıklı çiftlik hayvanlarını öldürenlerden biri olduğu bildirilmişti. Bu kişinin şap hastalığı için yapılan hastane testlerinin sonuçları henüz açıklanmadı. 




</TEXT>
</DOC>
