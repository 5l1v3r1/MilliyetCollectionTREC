<DOC>
<DOCNO> 41360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/10/spor/spo04.html </URL>
<DATE> 2001/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayıp ediyorlar’ 
</HEADLINE>
<TEXT>

Galatasaray’ın istediği Gökdeniz, "Araya parayı sokmasınlar, önce kendi sporcularına sahip çıksınlar" açıklamasını yaptı 
     MEHMET TAN 

     ÜMİT’İN Milan’a transfer olmasından sonra gözünü Trabzonsporlu Gökdeniz’e çeviren Galatasaray’a genç yıldızdan sert tepki geldi. Gökdeniz, "Trabzonspor’da çok mutluyum. Nankörlük edersem Allah beni cezalandırır. Galatasaray beni Türk futboluna kazandıracakmış. Onlar önce kendi yetiştirdikleri oyunculara sahip çıksınlar" diye konuştu. 
     GENÇ oyuncu, "Araya para sokmasınlar. Mahçup olurlar. Trabzonspor ile dört yıllık sözleşmem var, ayıp ediyorlar" dedi. Bu arada Genel Sekreter Mahmut Ören de Galatasaray Asbaşkanı Fatih Altaylı’yı eleştirdi, "Medyaya, siyasetçiye, bankacıya her gün etik dersleri veren Altaylı, spor yöneticisi olarak ahlaksızca davranıyor" ifadesini kullandı. 
     
     TEKELİOĞLU Baskı altındayız 
Trabzonspor’un hocası, Diyarbakırspor karşısında kişiliksiz oynadıklarını söyledi 
     DİYARBAKIRSPOR karşısında ağır bir yenilgi alan ve liderliği bırakan Trabzonspor’da teknik direktör Sadi Tekelioğlu, sonucu pısırık ve kişiliksiz oyuna bağladı. Tecrübeli hoca, "İlk üç hafta sonunda hak etmediğimiz bir ilgiyle karşılaştık. Genç ve tecrübesiz oyuncularım bu baskıyı kaldıramadı" diye konuştu. 
     SAVAŞMADAN maç kazanılmayacağını söyleyen Tekelioğlu, "Bu yol değil, bir iş kazasıdır. Böyle kişiliksiz ve pısırık bir oyun kırk yılda bir görülür. Oyuncularım yeterince konsantre olamadı" dedi. Sadi Tekelioğlu, bir sezon boyunca yapılacak hataların bir maçta toplandığını da sözlerine ekledi. 
     



 SPOR 



























</TEXT>
</DOC>
