<DOC>
<DOCNO> 39071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/son/sondun01.html </URL>
<DATE> 2001/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Airbus'ı Azor adalarına motorsuz indiren 'Sihirbaz' pilot... 
</HEADLINE>
<TEXT>

     Portekiz'in Azor Adaları'na dün acil iniş yapan Kanada'nın Transat Havayolları'na ait Airbus 310 tipi yolcu uçağının pilotunun adeta sihirbaz olduğu ve ''bir mucizenin pilotu kimliğine büründüğü'' bildirildi. 
     Portekiz'in Lusa ve İngiliz Reuters haber ajanslarına göre, Toronto'dan Lizbon'a gelen, Kanada'nın en büyük charter şirketi Transat'ın uçağı, yakıt akıtma gibi çok ciddi sorun nedeniyle iki motoru defalarca durduğu halde kaptan pilotun büyük becerisiyle son 30 dakikada havada motorsuz planör gibi süzülerek çok zor bir acil inişi gerçekleştirdi. 
     Lajes Havalimanı'na inen ve 9 yolcunun hafif yaralandığı uçağın tekerlekleri yanarak patlamış, piste de yakıt saçılmıştı. 
     Yolcular, ''Öyle korktuk ki, son dualarımızı etmeye başladık. Korkunç sallantı... Ne tahayyül edilebilirse edilebilir. Son yarım saat dehşet vericiydi. Büyük işkenceydi. Pilot, tam anlamıyla mucize gerçekleştirdi'' dediler. 
     Pilot, her ihtimale karşı yolculara ''Denize mecburi iniş yapacağız'' diyerek kabin ekibine can yeleklerinin dağıtım emrini verdi, ancak karaya inişi başardı. 






</TEXT>
</DOC>
