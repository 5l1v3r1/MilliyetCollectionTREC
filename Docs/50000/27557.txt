<DOC>
<DOCNO> 27557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/son/sontur29.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit "RTÜK yasası ileri bir tarihte görüşülebilir" 
</HEADLINE>
<TEXT>

     Başbakan Bülent Ecevit, radyo ve televizyon yayınlarına ilişkin yasanın geri gönderilmesinin Cumhurbaşkanı'nın takdiri olduğunu belirtirken, TBMM'nin yoğun gündemi nedeniyle ileri bir tarihte görüşülebileceğini söyledi. 
     Ecevit, TBMM'de gazetecilerin yasanın iadesine ilişkin sorularını yanıtlarken, ''Sayın Cumhurbaşkanı'nın takdiridir. Birşey söylemek istemiyorum'' dedi. Ecevit, TBMM'nin, Cumhurbaşkanı Ahmet Necdet Sezer'in görüşlerini de gözönünde tutarak konuyu ele alacağını bildirerek, ''Fakat Meclis'in çok yoğun gündemi var bildiğiniz gibi, yaz tatiline kadar. Onun için hemen gündeme alınamaz, ileri bir tarihte yeniden gündeme alınır, herhalde'' dedi.Başbakan Ecevit, Anayasa değişikliğinin Meclis gündemine ne zaman geleceğine ilişkin bir soruya da ''Olabildiğince hızlı yapılmasını istiyoruz'' yanıtını verdi. 






</TEXT>
</DOC>
