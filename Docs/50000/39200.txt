<DOC>
<DOCNO> 39200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/27/yazar/temelkuran.html </URL>
<DATE> 2001/08/27/ </DATE>
<TIME>  </TIME>
<AUTHOR> Ece Temelkuran  </AUTHOR>
<HEADLINE>
Size gittik Sizden geliyoruz 
</HEADLINE>
<TEXT>

Bu ülkenin başına kötü bir şey gelince etinden et koparılıyormuş gibi canı yananlar ne zaman köyün delisi’ ilan edildi Bu hayatı kim kuruttu beyler 
     Milliyet TIR’ının içinde, otel odalarında, şehirlerarası yollarda kuruyan gözyaşı... Yani işte, bazı şeyleri ağlamadan yazmak mümkün olamadı. Gümüşhane'deki, ülkenin derdini dert edinmiş şahane çocuklar gibi mesela. Hemen her şehirde kamyonun önüne ilk gelen, doğru ve duru şeyler söylerken öfkelendiği için müstehzi gülüşlerle köyün delisi muamelesi yapılan adamlar gibi. Ya da tek başına evinden koşup gelip "Ne yapacağız bu ülke için " diye soran ve yoldan geçenlerin tuhaf bakışları altında ezilen kadınlar gibi mesela. Ne zaman kıymetsizleşti bu ülke üzerine iyi şeyleri içtenlikle düşünmek Olup bitenlere etinden et koparılıyormuş gibi üzülmek ne zaman "köhnelik" olarak teşhis edilmeye başlandı Bu hayatı kim kuruttu 
     
Sol yanımda yara var      Bütün şehirlerde, kafası çalışan herkesin aynı şeyi söylemesi bir tesadüf olamaz 
     "60’larda, 70’lerde çok iyiydi buralar. Sonra bozuldu her şey." 
     Gümüşhane'deki elma bahçelerinin nasıl kurutulduğunu, Rize'deki hırçın kadınların nasıl "hanımlaştırılıp" evcilleştirildiğini, Samsun'da denizin nasıl hayatın dışına itildiğini, Türkiye’de ilk tiyatronun kurulduğu Ordu’da şimdi lumpenliğin nasıl katil yosunlar gibi yayıldığını, nelerin nelerin olduğu Trabzon’da nasıl tek meselenin Trabzonspor olduğunu herkes biliyor aslında. 80’den sonra sol eğilimli ilan edilen her şeyin boğazı sıkılırken aslında bizatihi hayatın kendisinin boğazının sıkıldığını biraz kafası çalışan herkes anlayabilir. Bedava kitap okuyacakları kütüphaneleri, ruhlarının soluklanacağı tiyatroları, seslerini birleştirecekleri dernekleri yok edilirken "Komünistlik illetinden kurtuluyoruz" diye sevinenlerin yüzünde bile ağır ağır işledikleri bu hayat cinayetinin pişmanlığı var şimdi. Geçmiş olsun 
     
Onur eylemi      Her şehirde birkaç kişi köy öğretmenleri, muhasebeciler, köylerde çalışan ziraat mühendisleri, üniversite öğrencileri TIR’ın önüne gelip, geçen pazartesi yazdığımız "Siz de Onur Eylemi istemiyor musunuz " yazısı üzerine konuşmak istedi. Tam da yukarıda sözü geçen vaziyetten bahsediliyordu yazıda. Her şehirde birkaç kişi, Allah'ın sıcağında evinden, köyünden çıkıp, güneşin altında sıcaktan bayılmayı göze alıp 80 öncesindeki erdemleri canlandırmak için ne yapacağını konuşmaya takat buluyorsa... O kadar da "ört ki ölem" bir pozisyon yok demek ki Demek ki, h l duyuluyor kalp atışları, nabız alınabiliyor.. Hele Gümüşhane'de 11 yaşında bir çocuk "Abla, başka ülkelerden borç istiyiler, bizi mahcup düşiriler" deyince... Dedim ya, bazı şeyleri ağlamadan yazmak mümkün olamadı. İyi bir ağlama bu, pek iyi. Bu ülkeyi çok sevmekle ilgili 
     
     Mühim not Radikal yazarı Hakkı Devrim, Karadeniz'de dolaşıp yazı yazarken yaptığımız bir Türkçe hatasından bahsederken, söze "Ece Temelkuran araziye çıkmış" diye başlamış. Hakikaten de aceleyle yazıp, yazıyı İstanbul'a göndermeye çalışırken vahim bir hatamız olmuş. Ama İstanbul'dan gerisine "arazi" demek hatası da herhalde sadece İstanbul’dan yazarken mümkün oluyor 
     
     







Garih'e saygı 


Varyag'ın geçişi 


Dostunu, düşmanını tanıyacaksın 


Garih’in ardından 


Dolar ve Ağrı’da onur 


Bir acemi birliği, bir de üniversite’ 


Bir cinayetin anatomisi 


ÜVEY EVLAT OLDUK... 


Tayyip olmazsa Gül 


Size gittik Sizden geliyoruz 


Ben çok iyiyim, siz nasılsınız 


Gelirimizden çok değil az harcıyoruz 


</TEXT>
</DOC>
