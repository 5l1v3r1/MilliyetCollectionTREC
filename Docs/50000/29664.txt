<DOC>
<DOCNO> 29664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/30/son/sonspo07.html </URL>
<DATE> 2001/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İbrahim Kutluay'ın AEK'den ayrılması Atina'yı karıştırdı 
</HEADLINE>
<TEXT>

     Yunanistan'ın AEK Basketbol Takımı'nda forma giyen milli basketbolcu İbrahim Kutluay'ın, AEK ile sözleşmesini, kulübün içinde bulunduğu mali darboğaz nedeniyle feshetmesi Atina'yı karıştırdı. 
     Atina'da yayınlanan günlük spor gazetesi ORA, ''Kutluay'ın ayrılışı soğuk duş etkisi yarattı'' başlıklı haberinde, ''AEK yönetiminin geçtiğimiz sene boyunca yeni binyılın en iyi Avrupalı oyuncularından birine sahip olduğu için bayram havası içinde olduğunu,Kutluay'ın ayrılmasına yönelik kararının ise şok etkisi yarattığını yazdı. 
     Türk basketbolcunun, AEK camiasının gözü gibi baktığı ve çok sevdiği ''çocuğu'' olduğunu vurgulayan ORA, AEK yönetiminin sözleşmenin feshedildiğine ilişkin açıklamalarının herkesi telaşa düşürdüğü yorumunu yaptı. 
     Athlitiki İho gazetesi ise, ''Kutulay'ı kovdular'' başlıklı haberinde, ekonomik darboğazdan çıkma çalışmaları içinde bulunun AEK'in önce Brimiça Stefanov ile antrenörü Dusan İvkoviç'i kovduktan sonra, şimdi de İbrahim Kutlay'ın sözleşmesini yenilemeyerek, ''Felakete doğru ilerleyişini'' sürdürdüğünü kaydetti. 
     AEK taraftarının artık ''İbo'' tezahüratını kullanamayacağını yazan Filathlos gazetesi, Türk basketbolcunun Yunan basketbolculardan daha çok sevildiğinin, ancak tatlı bir anı olduğunun altını çizdi. 
     
     






</TEXT>
</DOC>
