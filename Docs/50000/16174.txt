<DOC>
<DOCNO> 16174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/guncel/gun14.html </URL>
<DATE> 2001/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
SATIRBAŞI 
</HEADLINE>
<TEXT>

     Lisede cinayet 
     Ağrı'da liseli öğrenciler arasında çıkan kavgada bir öğrenci öldü, bir öğrenci de yaralandı. Naci Gökçe Lisesi öğrencileri, Vali Lütfi Yiğenoğlu Stadyumu'nda 19 Mayıs Gençlik ve Spor Bayramı provaları sırasında tartışmaya başladı. Tartışma okul bahçesinde kavgaya dönüşünce, kimliği belirlenemeyen bir öğrenci, Fatih Demirkol ile Mustafa A.'yı bıçaklayarak olay yerinden kaçtı. Fatih Demirkol 16 yaşamını yitirirken, yaralı Mustafa A., Erzurum Aziziye Araştırma Hastanesi'ne kaldırıldı. 
     
     Öğretmenler atandı 
     Milli Eğitim Bakanlığı, 1724 öğretmen adayının atamasını yaptı. Bilgisayarlı kura çekiminde, 3 bin kadro için başvuran 2 bin 474 adaydan 1645'inin tercih yerine göre ataması yapılırken, 79 aday da isteği doğrultusunda ihtiyaç olan yerlere atandı. Adayların yüzde 85'inin istediği yere yerleştirildiği belirtildi. 750 adayın tercihleri dolu olduğundan atamaları yapılamazken, tercihe göre atama önceliğini devlet memurluğu sınavında yüksek puan tutturan adaylar aldı. 
     
     2 başlı bebek ortada kaldı 
     Eyüp SSK Hastanesi'nde tedavi gören iki başlı "Uçar bebek"i ailesi kabullenemiyor, hastane yetkilileri de, "yatakta bakımı yapılabilecek duruma gelince" taburcu etmek istiyor. Maddi durumu iyi olmayan Uçar ailesinden anne Sevim Uçar, saç tokası yapıp kazandığı paralarla bebeğini beklediğini belirterek şunları söyledi "Doğumun ardından 'Bebek sakat doğdu' dediler. Adeta şok oldum. Bebeğimin ameliyatla sağlıklı bir görüntü almasını istiyorum. Bu şekilde eve gelirse ben de, çocuklarım da korkarız." 
     
     Sigara kavgası can aldı 
     Osmaniye'de Ömer Bülbül 21 , sigara yüzünden Veysel Yıldız'ı 16 dövdü, ağabeyi Hakan Yıldız'ı 22 da öldürdü. İddiaya göre alkollü olduğu belirtilen Ömer Bülbül, yoldan geçen Veysel Yıldız'ı kendisine sigara vermediği için dövdü. Yıldız eve giderek durumu ağabeyi Hakan Yıldız'a anlattı. Hakan Yıldız, olay yerine giderek Ömer Bülbül ile kavgaya etmeye başladı. Kavga sırasında birbirlerine bıçaklarla saldıran Yıldız kaldırıldığı Devlet Hastanesi'nde yaşamını kaybederken, Bülbül tedaviye alındı. 
     


 GÜNCEL 


















</TEXT>
</DOC>
