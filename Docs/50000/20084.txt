<DOC>
<DOCNO> 20084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/guncel/gun12.html </URL>
<DATE> 2001/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
14 Meclis üyesi sorguda 
</HEADLINE>
<TEXT>

Esenyurt Belediyesi başkanını seçemedi 
     İSTANBUL Milliyet 

     Esenyurt Belediyesi’ne dün başkan vekilini seçmek amacıyla gelen 14 Meclis Üyesi, imar yolsuzluğu soruşturması kapsamında gözaltına alındı. Esenyurt Belediye Meclisi üyeleri, imar yolsuzluğu yapıldığı iddialarına ilişkin, İstanbul DGM Cumhuriyet Başsavcılığı’nca yürütülen soruşturma çerçevesinde tutuklanan Belediye Başkanı Gürbüz Çapan’ın yerine başkan vekili seçmek üzere dün belediyeye geldi. Toplantıya beş dakika kala binaya gelen jandarma ekipleri, eski FP’li Bağımsız Meclis Başkan Vekili Aytekin Çolak ile eski CHP’li Bağımsız üyeler Cuma Dilek, Yüksel Taşkın, Kenan Yılmaz, Murteza Kalem, Rıdvan Karaboz, Ali Aksu, Aliyar Eltemur, Hıdır Güler, Hüseyin Taşar, Erol Tuna, Muharrem Çöpçü, Ahmet Pehlivan ve Ayhan Suna’yı gözaltına aldı. Soruşturmayı yürüten İstanbul DGM Cumhuriyet Savcısı Ahmet Kelebek’in talimatıyla gözaltına alınan 14 belediye meclis üyesi, jandarma tarafından sorguya alındı. 
     Bu arada Esenyurt Belediye Meclisi’nin başkan vekili seçimi gündemli Olağanüstü Toplantısı, Meclis Başkan Vekili Kenan Karahan tarafından çoğunluk sağlanamadığı gerekçesiyle ertelendi. 
     



 GÜNCEL 























</TEXT>
</DOC>
