<DOC>
<DOCNO> 44660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/yazar/yilmaz.html </URL>
<DATE> 2001/10/02/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
30 yılda ilk kez eleman çıkardım’ 
</HEADLINE>
<TEXT>

     Başbakanlık makamı gerildi. Bir yandan Cumhurbaşkanı Ahmet Necdet Sezer ile Bayındır Holding kredileri soruşturması, öte yandan TÜSİAD’ın yönetim krizi ilanı üst üste geldi. 
     Başbakanlık Teftiş Kurulu’nun raflarında zaman aşımına giden dosyalar, Sezer’e bağlı DDK’nın elinde patlıyor. 
     Haklı - haksız kargaşası yaratılıp, iş bulandırılıyor. 
     Kasım ayının 20’sinde takke düşüp, kel görünecek. 
     İçişleri Bakanlığı ve Dünya Bankası ile ortak yolsuzluk araştırması yapan ve bu araştırmanın bürokrasi ayağını açıklayan TESEV, aynı çalışmanın ikinci bölümünü oluşturan "İş dünyası" sonuçlarını gelecek ay açıklayacak. 
     TÜSİAD o zaman neler diyecek 
     Yapılan operasyonlarla yolsuzların üzerine gideceğini anlayınca, alelacele tüzük değişikliğine gidip, "Üyelik dondurma" maddesini geçiren TÜSİAD, henüz meşhur listesini Haysiyet Divanı’na sunmadı. 
     Sunamadı mı, sunmayacak mı 
     Hiç birini yapmayacaksa, Kartal Cezaevi’ne üyelerini görüşe gitsin bari... 
     
Objektif kriterler      Başbakan Bülent Ecevit’in CNN - Türk’deki röportajı, TÜSİAD kongre salonunda söylenen sözlere derinlik kazandırmakla kalmadı, tartışma da çıkardı. 
     Ecevit söz konusu röportajda kendisinin hükümetten çekilmesini isteyen TÜSİAD üyelerine, "Galiba moralleri bozuk" yanıtını vermişti. 
     TÜSİAD’lı, TESEV Başkanı ve Alman firması Henkel’in tepe yöneticilerinden Can Paker "Moraliniz bozuk mu" soruma bakın nasıl yanıt verdi 
     "Moralsiz değil, parasızım..." 
     Ve devam etti 
     "Ayda yüzde 10 - 15 düzeyinde devalüasyon olan bir ülkede işlerin iyi gitmesi mümkün mü Hükümet döviz takvimi verdi, güvendik. Şubat’ta krizden çıkılması için güven istedi, tamam dedik. Para piyasalarının halen istikrara kavuşmaması hükümete güven duyulmadığını gösterir. Objektif durum budur." 
     
Gidenler beyaz yakalı      Paker’in şu sözüne ne dersiniz 
     "30 yıllık meslek yaşamımda ilk kez küçülme kararı aldım. Eleman çıkardım..." 
     Kasım krizini takiben ilk 4 dört ayda bir furya halinde işten çıkarmalar yaşanırken, TÜSİAD patronları aralarında kısmen de olsa bir konsensus oluşturarak, "Dayanabileceğimiz kadar dayanalım" kararına varmışlardı. Ne var ki, çözülme başladı. En son çözülenlerden biri de sanırım Henkel. 
     Paker "Eylül ayına kadar bekledim. Eylül’de yüzde 12 küçülme kararı aldık. İşten çıkardığımız arkadaşlarım beyaz yakalı..." diyor. 
     Bunun anlamı okumuş, geleceğini planlamış, kuruma katkı sağlamış insanlar krizin tokadını yiyor. 
     İşinden olan her beyaz yakalı, aynı zamanda iyi bir tüketici olduğuna göre, piyasanın vay haline. 
     
İşadamı ve siyaset      Son günlerde yeniden güncelleşen soru, "İş dünyası kendi içinden politikacı çıkarmaya hazırlanıyor mu " 
     İşadamlarının hepsi aynı siyasi görüşü paylaşmadığına göre, burada iki şık akla geliyor. 
     Ya, yeni bir siyasi oluşum etrafında biraraya gelecekler. 
     Ya da, kendilerini yakın gördükleri partide siyaset yapmaları desteklenecek. 
     Size bir site adresi vereyim, "imedya.com". Girin bakın bakalım, oradaki işadamları ne kadar oy alıyor 
     İş dünyasından Bülent Eczacıbaşı, Mahfi Eğilmez, Atalay Şahinoğlu ve gazeteci Fehmi Koru gibi isimlerin yer aldığı sitenin anketinde en yüksek oyu, AKUT Başkanı Nasuh Mahruki alıyor. 
     Yüreğinde cesareti, bileğinde kuvveti olan uzun soluklu, çevik, genç bir lider arıyoruz galiba... 
     Ekonomi ve siyasetten anlamama tercih nedenidir .. 
     
     







Dicle’de durum 


Rahmi Koç'un Ecevit'e mektubu 


Siyaset dikiş tutmazsa, ekonomi de tutmaz 


Yılmaz ve Demirel 


Sıradan faşizm 


Üniversiteler açılıyor ama 


Dünyanın kafası karıştı 


Hükümet gözümü kapamamı rica ederse 


Buy - back’ 


Kefeli ne anlatacak 


Solda İnönü bilmecesi 


Demirel'in yöntemiyle krizden çıkılmaz 


Uzlaşacaksınız 


Piyasa ekonomisinde de plan vardır 


30 yılda ilk kez eleman çıkardım’ 


</TEXT>
</DOC>
