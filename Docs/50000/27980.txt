<DOC>
<DOCNO> 27980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/siyaset/siy06.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit Ertelenmeli 
</HEADLINE>
<TEXT>

DSP’li milletvekilleriyle evinde bir çay toplantısı yapan Başbakan, "Seçim her şeyi darmadağın edebilir" dedi 
     ANKARA Milliyet 

     Başbakan Bülent Ecevit, FP’nin kapatılması hakkındaki davanın ertelenmesinin iyi olacağını belirterek, "Meclis’in önünde Anayasa değişikliği paketi var. O paket içinde de parti kapatılmasını güçleştirici hükümler bulunuyor. Onun için erteleme iyi olur ancak takdir Yüksek Mahkeme’nindir" dedi. 
     DSP’li milletvekilleriyle Oran’daki evinde dün bir çay toplantısı yapan Ecevit, gazetecilerin sorularını şöyle yanıtladı "Rahşan Ecevit, genel başkan yardımcısı olarak milletvekilleri ve aileleriyle tanışmak istiyor. Milletvekilleriyle böyle görüşüyoruz. Şu sırada Türkiye, seçim kaldıramaz. Çünkü ekonomiyi düzlüğe çıkarmak için duyarlılıkla uygulanması gereken bir programı yürütüyoruz. Devrim niteliğinde atılımlar yapıyoruz. Şu sırada bir seçim olursa, hatta seçim söz konusu olursa, bütün bunlar darmadağın olabilir." 
     
     Kaygım yok’ 
     Başbakan Ecevit, "Derviş, ekonomiyi etkiler diye siyasilerin, bakanların konuşmamasını istiyor. Bu konuda ne düşünüyorsunuz " sorusuna da, "Benim o yönde bir kaygım yok. Tartışıyoruz, görüşüyoruz. Sonunda belli noktalarda görüşbirliğine varıyoruz" yanıtını verdi. 
     Dünkü toplantıya DSP’li milletvekilleri Evliya Parlak, Ahmet Tan, Mustafa Karslıoğlu ve Devlet Bakanı Fikret Ünlü eşleriyle katıldı. Ünlü, toplantının genel bir sohbet toplantısı olduğunu ve aile ziyareti gerçekleştirdiklerini belirtti. 



 SİYASET 
















</TEXT>
</DOC>
