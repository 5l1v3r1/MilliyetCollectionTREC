<DOC>
<DOCNO> 30564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/ekonomi/eko04.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollandalı beyin avcısı Türkiye’de 
</HEADLINE>
<TEXT>

Dünyanın üçüncü büyük insan kaynakları ve yönetim danışmanlığı şirketi Vedior, Karamık Yönetim Danışmanlık’ın yüzde 60’ını satın aldı 
     EKONOMİ SERVİSİ 

     Yönetici ve Personel Danışmanlığı alanında faaliyet gösteren Karamık Yönetim Danışmanlık KRM , şirketin yüzde 60’ını, dünyanın en büyük üçüncü insan kaynakları ve yönetim danışmanlığı şirketi Vedior’a sattı. 
     Hollandalı şirketin Türkiye’deki hedefi, Avrupa’da işsizliğe çözüm olarak kullanılan dönemsel ve esnek işgücü’nü Türkiye’ye yerleştirmek. 
     Satışla ilgili olarak açıklamalarda bulunan KRM Yönetim Kurulu Başkanı Sunay Karamık Özbek, "Hisselerimizin çoğunu satmamıza rağmen yönetim hakkı yine bizde kalacak. Vedior Holding’in İngiltere temsilcisi Select Grubu’na bağlı olarak çalışacağız" dedi. Özbek, satış bedeli ile ilgili açıklama yapmadı. 
     Vedior Yönetim Kurulu Başkanı Tony Martin ise krize rağmen Türkiye’yi gelişme ve büyüme potansiyeli çok yüksek bir pazar olarak gördüklerini söyledi. 
     
İşsizlere dönemsel’ işler bulacaklar      Vedior’la birlikte, Türkiye’ye dönemsel ve esnek işgücü’ sistemini getireceklerini belirten Sunay Karamık Özbek "Türkiye içinde bulunduğu koşullar itibariyle bu sistem için çok uygun. Birçok şirket personel azaltıyor. Ayrılanlar yeni iş bulamadı. Vedior da zaten bu sistemle çalışıyor. Yani işten çıkarılanlara, dönemsel işler bulacağız. KRM bundan böyle dönemsel iş arayan nitelikli işgücü ile dönemsel işgücü arayan şirketleri buluşturacak" dedi. Bu sistemde firmalar, her iş için sürekli tam kadro personel istihdam etmek yerine ihtiyaç duydukları’ dönemlerde ilgili işlerde dönemsel personel çalıştırmayı tercih ediyorlar. 
     



 EKONOMİ 























</TEXT>
</DOC>
