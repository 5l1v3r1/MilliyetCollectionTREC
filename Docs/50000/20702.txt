<DOC>
<DOCNO> 20702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/son/soneko11.html </URL>
<DATE> 2001/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Telsim'in başvurusu üzerine Siemens'e ihtiyati tedbir kondu 
</HEADLINE>
<TEXT>

     Tuzla Asliye Hukuk Mahkemesi, Siemens AG ve Türkiye Temsilcisi Siemens Sanayi ve Ticaret A.Ş için ihtiyati tedbir kararı aldı. 
     Alınan bilgiye göre, GSM operatörlerinden Telsim'in başvurusunu kabul eden mahkeme, 8 Mayıs 2001 tarihli kararıyla, Siemens AG ve Türkiye Temsilcisi Siemens Sanayi ve Ticaret A.Ş adına kayıtlı gayrimenkullerin üçüncü şahıslara devrinin önlenmesi, menkul malları, üçüncü şahıslardaki hak ve alacakları, bankalardaki hak ve alacakları ile mevduatının üzerine ihtiyati tedbir kararı konulmasına karar verdi. 
     Telsim, 1995 yılından beri Siemens AG ve Türkiye Temsilcisi Siemens Sanayi ve Ticaret A.Ş tarafından kurulan Telsim teknik altyapısında yaşanan sorunlar, buna bağlı teknik altyapının tamamına yakınının değiştirilmek zorunda kalınması ve büyük miktarda zarara uğradığı iddiasıyla mahkemeye başvurmuştu. 
     







</TEXT>
</DOC>
