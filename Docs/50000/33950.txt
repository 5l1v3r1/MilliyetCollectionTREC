<DOC>
<DOCNO> 33950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/son/sondun02.html </URL>
<DATE> 2001/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İnanılmaz olay...Anne, 6 yaşındaki oğlunu tutuklattırdı... 
</HEADLINE>
<TEXT>

     ABD'de, 6 yaşındaki oğlunun karnına tekme atmasına sinirlenen hamile anne, polisi arayarak oğlunu tutuklattı. 
     Florida'da, 6 yaşında ilk sabıkasını alan oğlu hakkında konuşan Mattie Ashley, ''Oğlumu hapse göndermek yüreğimi parçaladı. Ancak bu gerçek sevgi. Bazen anne baba, çocuğuna doğru ile yanlışı göstermek için bu tür bir şey yapmalı'' dedi. 
     Polis kayıtlarına göre, Ashley, Pazar gecesi yüzüne vurmaya çalışan oğlunu kanepeye yatırarak zaptetmeye çalıştığı sırada çocuk, annesinin karnına tekme attı. Oğluna bir ders vermek isteyen anne, polisi arayarak, hamile bir kadını tekmelemenin doğru olmadığını anlaması için oğlunu korkutmalarını istedi. 
     Polis, yaramaz çocuğun daha önce de hamile bir öğretmeni tekmelediği için iki kez kreşten uzaklaştırıldığını belirten anne Ashley'e, ''çocuk korkutmak bizim işimiz değil'' cevabını verirken, küçük çocuğu tutukladı. Ashley şikayetinden vazgeçtiyse de polis küçük çocuğu serbest bırakmadı. 
     Çocuk Adaleti ofisinin devreye girerek, 6 yaşındaki çocuğun serbest bırakılmasını istemesi üzerine, polis çocuğu bıraktı. 
     







</TEXT>
</DOC>
