<DOC>
<DOCNO> 49541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/yasam/ayas.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Tıkla, harika’ olsun 
</HEADLINE>
<TEXT>

Ayasofya’yı dünyanın yeni yedi harikasından biri yapmak, bir mouse kadar yakın ama bunun için 55 gününüz var 
     NURDAN AKINER 

     Dünyanın Yedi Harikası’na yedi kardeş daha geliyor. M.Ö. 2000’de Sidonlu Şair Antipatros’un dünyada görülmeye değer 7 büyük sanat eserini sıralamasıyla ortaya çıkan harikalar önümüzdeki günlerde genişleyecek. 
     UNESCO, 2000 yıl içinde insanlığın oluşturduğu dünyanın yeni 7 harikasını seçmek için "www.new7wonders.com" adresli bir site kurarak adayları oylamaya sundu. 
     Bugüne kadar 200’den fazla ülkeden 5.5 milyonu aşan oy toplayan adaylar arasında, Tac Mahal’den Çin Seddi’ne kadar bir dolu eser var. Daha da önemlisi bu eserler arasında Ayasofya’nın da yer alması. 
     55 gün sonra sona erecek oylamada ilk 3 şimdilik Tac Mahal, Yemen’deki Eski Sana’a Şehri ve Çin Seddi olarak sıralanıyor. 
     
     Neden üç tane olmasın 
     Mevcut yedi harikadan ikisinin, yani Artemis Tapınağı ve Bodrum’daki anıt mezarın bulunduğu ülkemizden üçüncü bir dünya harikası’nı oylarımızla çıkarabiliriz. Seçilecek harikaların belgeselleri çekilecek ve öyküleri kitaplaştırılacak. 
     



 YAŞAM 





















</TEXT>
</DOC>
