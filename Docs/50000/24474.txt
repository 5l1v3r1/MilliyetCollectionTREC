<DOC>
<DOCNO> 24474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/son/sondun08.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İşten atıldığı gün büyük ikramiye vurdu 
</HEADLINE>
<TEXT>

     Australya'nın güneyindeki ada eyaleti Tasmania'nın başkenti Hobart'da, işten çıkarılan bir tersane işçisi, aynı gün, piyangodan yaklaşık 5.5 trilyon Türk Lirası 4.5 milyon dolar kazandı. 
     Kimliği açıklanmayan kişi, piyangoyu düzenleyen Tattersall şirketi aracılığıyla yaptığı açıklamada, ''bu sabah kendisinin ve 99 arkadaşının işten çıkarılacağını öğrendiğinde çok üzüldüğünü'' belirtti. 
     Söz konusu kişi, başka iş bakmaya başladığı sırada radyodan yetkililerin piyango talihlisini aradıklarını işittiğini kaydetti. Bu anons üzerine cebindeki piyango biletini kontrol eden kişi, talihlinin kendisi olduğunu anlayınca şoke olduğunu ifade etti. 
     Kutlamaya daha sonra yapacağını belirten talihli, işten çıkarılan diğer arkadaşlarıyla iş kayıplarını öğrenmek için biraraya gelmeyi planladığını söyledi. 






</TEXT>
</DOC>
