<DOC>
<DOCNO> 8461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/23/guncel/gun04.html </URL>
<DATE> 2001/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Nakşilerin yeni şeyhi ilk emrini verdi 
</HEADLINE>
<TEXT>
Günahlardan sakının’ 
     ÖMER ERBİL İstanbul 

     Avustralya’da geçirdiği trafik kazasında hayatını kaybeden Nakşibendi tarikatı şeyhi Prof. Dr. Mahmut Esad Coşan, İstanbul Fırat Kültür Merkezi’nde düzenlenen törenle anıldı. 
     Basına kapalı yapılan toplantıda tarikatın başına geçen oğul Nurettin Coşan, konuşmasında müritlerine ilk emrini verdi "İbadetlerinizi yapacaksınız. Günahlardan sakınacaksınız." 
     Harem - selamlık oturan tarikat mensupları, yeni şeyh Nurettin Coşan’ı salona girdiğinde ayakta karşıladı. Toplantı öncesi Mahmut Esad Coşan’ı anlatan barkovizyon gösterisi sunuldu. Daha sonra kürsüye çıkan oğul Coşan, Mahmut Esad Coşan Kültür Vakfı kuracaklarını belirtti. Coşan, "Bugünden sonra ibadetleri yapacak, günahlardan sakınacak, ahlakınızı güzelleştirmek için ömür boyu gayret edeceksiniz. Allah bu yolda sizleri muvaffak eylesin. Yeni kurulacak vakfımıza bütün yardımlarınızı bekliyoruz. Babamın öğretileri, çalışmaları, bundan böyle bu vakıfla devam edecek, bize yol gösterici olacaktır" diye konuştu. 
     


 GÜNCEL 

















</TEXT>
</DOC>
