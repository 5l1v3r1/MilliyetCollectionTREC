<DOC>
<DOCNO> 33017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/yazar/pulur.html </URL>
<DATE> 2001/07/20/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Aynı dükkanlara ayrı kararlar 
</HEADLINE>
<TEXT>

     ZİYA Paşa "Kadı ola davacı, muhzır dahi şahit Ol mahkemenin hükmüne derler mi adalet " diye feryat eder. 
     Ziya Paşa'nın feryadı elbette "taraf tutan" mahkemelerdir. Kadının davacı olduğu, mübaşirin de şahit olduğu mahkemenin adaletinden kuşku duyar. 
     
     BAĞIMSIZ mahkemeler için böyle düşünelemez lakin bu mahkemeler de, yanlış, hatalı kararlar verebilir, vermektedirler de... 
     "Adli hata" kavramı bunun için vardır. 
     İdama karşı çıkanların en haklı gerekçelerinden biri de budur... 
     Öyle ya, adamı asacaksınız, yıllar sonra bir de bakacaksınız ki yanlış yapılmış, hata olmuş... 
     Eee, şimdi ne olacak 
     Masum bir insanın canını geri verebilir misiniz 
     Diyeceğimiz şu, hata hep oluyor, onun için itirazlar, üst mahkemeler, temyiz, Yargıtay, tashih - i karar, gibi merciler hep açık tutuluyor. 
     
     BİR de şu örneğe bakalım. 
     Gebze Otogarı, 17 otobüs yazıhanesiyle bir şirkete satılıyor. Alıcı hem tahliye, hem de kira artırımı davaları açıyor. Yerel mahkeme kiraları 32 milyon liradan 48 milyon liraya çıkarıyor. 
     Avukat Casim Yılmaz'ın müvekkilleri kira artırımına itiraz etmiyorlar, 48 milyon lirayı ödeyecekler. 
     
     LAKİN yeni mal sahibi, kira artırımını az bularak temyize başvuruyor. 
     Yargıtay 3. Hukuk Dairesi bu dükkanlardan bazılarının 48 milyon lira kira bedelini yerinde bularak onaylıyor. 
     Ama bazı dükkanların kiralarını ise 48 milyon liradan, 72 milyon liraya çıkararak onaylıyor. 
     Yani, birinci dosyada doğrudan onama kararı veren Yargıtay Dairesi, ikinci dosyada düzelterek onama kararı alıyor. 
     Yani kısacası, aynı yerde ve aynı ölçüde ve aynı nitelikte bir dükkanın kirası 48 milyon, diğerinin 72 milyon lira... 
     
     AVUKAT, Yargıtay 1. Daire Başkanlığı'na başvuruyor, iki karar arasındaki ayrılığın giderilmesini, istiyor, o da reddediliyor. 
     Avukat Casim Yılmaz soruyor 
     "Şimdi size, kendime ve tüm hukukçulara soruyorum Acaba Gebze Sulh Hukuk Mahkemesi'nin dava konusu dükkan kirasına 48.000.000 TL dediğini doğrulayan Yargıtay 3. Hukuk Dairesi'nin kararı mı doğrudur, yoksa, aynı dükkan bitişiğindeki aynı ebat, aynı nitelik ve aynı iş için kullanılan dükkan kiralarının 72.000.000 TL olduğunu kabul eden aynı dairenin sayılı kararları mı doğrudur " 
     Herhalde, bu sorunun muhatabı biz değiliz 
     Ayrıntılı bilgi avukat Casim Yılmaz'dan alınabilir. Telefon 0216 374 27 01... 
     
     DİP NOTU 
     Soruyorlar... 
     "İnsan öldüren katil, ev soyan hırsız affediliyor lakin devlet kendi malını çalanı affetmiyor... 
     Bu nasıl iş " 
     Cevap... 
     Köyde kızın zorla ırzına geçen herifi yakalayıp hapse atmışlar... Bir süre sonra tecavüze uğrayan kız, kasabada, herifi elini kolunu sallayarak, dolaşırken görmüş, jandarmaya koşmuş 
     "Bu nasıl iş " 
     "Devlet onu affetti " 
     Kadın "devlet"in ağzının payını vermiş 
     "Bu herif, beni mi becerdi, devleti mi " 
     
     







Yarı başkanlık sistemi 


Turist var da... 


Yeni tarz siyasetin doğum sancıları... 


El yakmak 


ÖSS sonuçları açıklanıyor ama... 


Dans pistinin yeri nerede 


İçte kriz, ya dışta 


Vadeli döviz piyasası... 


Küçülmezsek değişemeyeceğiz 


Aynı dükkanlara ayrı kararlar 


Cenova İnisiyatifi 


Böyle dalga olmaz 


Hayat 


Satış noterde yapılır 


Bayan Graham öldü 


</TEXT>
</DOC>
