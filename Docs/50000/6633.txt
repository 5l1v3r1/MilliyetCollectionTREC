<DOC>
<DOCNO> 6633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/siyaset/siy01.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Vekillere e-h k ret 
</HEADLINE>
<TEXT>

Meclis’tekiler bugünlerde internet dertlisi... Çünkü bazı kızgın vatandaşlar TBMM web sitesindeki e - mail adreslerine ve şahsi web sitelerine ağza alınmayacak hakaretler yolluyor 
     GÜNSELİ ÖNAL Ankara 

     Vatandaşa daha yakın olmak için teknolojiden yararlanma yolunu seçen, bunun için de internetin nimetlerinden yararlanan milletvekilleri, bugünlerde biraz şaşkın. Çünkü bir aydır, milletvekillerinin TBMM’nin web sitesinde bulunan e - mail adreslerine gelen ağır hakaretler içeren mesajlarda olağanüstü artış var. "Küfür hayatın bir gerçeği, internetten vazgeçmeyiz" diyen milletvekilleri, argo kültürümüzün çok zengin olduğunu belirtti. 
     TBMM’nin web sitesinde 148 milletvekilinin e-mail adresi bulunurken, bunlardan dokuzunun kişisel web sitesi var. Bir süre önce DSP Amasya Milletvekili Gönül Saray Alphan’ın web sitesi çökertildi. Alphan, bazı vatandaşların kızgınlıklarını "aşırı ifadelerle" anlatan mesajlar gönderdiklerini ifade etti. Alphan, bu mesajlara bazen tatlı - sert yanıtlar verdiklerini belirtirken, seçime doğru bu tür rahatsız edici mesajların artmasından endişe ettiğini de söyledi. 
     Vatandaşların "yakası açılmamış" küfürler ettiğini bildiren milletvekilleri bunların ne olduğunu söylemezken şöyle dediler 
     Ramazan Toprak FP Aksaray Milletvekili Tepkiler daha çok milletvekili maaşı konusunda. Üstelik de aldığımız paranın iki katı maaş aldığımızı sanıyorlar. Ağza alınmayacak, bugüne kadar hiç duymadığım çirkin küfürler vardı, hemen sildim. Geçen hafta gelen 700 dolayında mesajın yüzde 80’i olumsuzdu, ölçüyü kaçıranlar 10-15 kişiydi. Bunlardan 3-5’inin küfürleri ifade edemeyeceğim kadar çirkindi. Ama internet kesinlikle devam etmeli. 
     Emre Kocaoğlu ANAP İstanbul Milletvekili Vatandaşın her türlü sıkıntısını milletvekiline iletebilmesi gerekir. Milletvekillerinin bu konuda alınganlık göstermemesi gerekir. Kızgınlıkları da saygıyla karşılamak lazım. Üslup konusunda da anlaşılır. Türkiye’ye İngiliz parlamenter heyeti geldi. E-mail konusunu onlara da sordum. Onların bilgisayarlarını da hack ediyorlar, onlara da ağır hakaretler içeren mesajlar geliyormuş. Üslup zamanla düzelir. 
     
Online chat önerisi      DSP’li Akif Serin’in Meclis’in değişik bölümlerine yerleştirilecek web kameralarla sanal ortamda 24 saat Meclis’ten görüntü yansıtılması önerisi ise vekilleri böldü. ANAP’lı Kocaoğlu, "Televole programlarına döner" derken, FP’li Toprak, "Kulislere kamera son derece iddialı, ama iyi fikir" yorumunu yaptı. 
     


 SİYASET 














</TEXT>
</DOC>
