<DOC>
<DOCNO> 29331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/son/sontur02.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de otel inşaatı çöktü...1 işçi öldü 
</HEADLINE>
<TEXT>

     Balçova ilçesindeki bir otel inşaatında çökme meydana geldi. Olayda, 1 işçi ölürken, 3 işçi de yaralandı. 
     Hüseyin Özdilek'e ait İnciraltı'ndaki ''Özdilek İzmir-İnciraltı Turizm ve Alış Veriş Merkezi ve Oteli'' inşaatının 2. katında çökme oldu. Çalışan ve inşaatta kalan işçilerden bazıları göçük altında kaldı. İlk anda yapılan kurtarma çalışmalarıyla 3 işçi çıkarıldı, yaralı işçiler hastaneye gönderilerek tedavi altına alındılar. 
     Otel inşaatındaki çökmede, işçilerden Ahmet Yazıcı 42 , beton ve demir yığınlarının altında kaldı. Yazıcı, İzmir İtfaiye Müdürlüğü AKS-110 ekiplerinin yaptığı çalışmalar sonucu göçük altından güçlükle çıkartıldı. Göçük altından ağır yaralı olarak çıkartılan Yazıcı, 9 Eylül Tıp Fakültesi Hastanesi'ne götürüldü. Ancak Yazıcı, yolda hayatını kaybetti. 
     Çöken inşaattan yaralı olarak çıkartılan Turan Aslan 25 , Salih Köse 38 ve Mehmet Çelik adındaki işçilerin tedavileri ise sürdürülüyor. İşçilerin sağlık durumunun iyi olduğu öğrenildi. 
     Olayla ilgili soruşturma başlatıldığı bildirildi. 






</TEXT>
</DOC>
