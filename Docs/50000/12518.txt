<DOC>
<DOCNO> 12518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/yazar/sazak.html </URL>
<DATE> 2001/03/22/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Derviş bonosu 
</HEADLINE>
<TEXT>

     Hazine'ye 3 ay soluk aldıran "Derviş bonosu"na gösterilen ilgi, "siyaset borsası"ndaki senaryolara da umut katıyor. 
     Dün görüştüğümüz DSP'li bir milletvekili 2001 sonbaharında "erken seçim" öngören düşünceyi şöyle seslendirdi 
     "Kemal Derviş'e kamuoyunda açılan krediyi iyi değerlendirmek gerekiyor ekonomik kriz yeni bir başlangıç için fırsat yarattı, hazirana kadar atılacak adımlar olumlu sonuç verirse, sonbaharda erken seçime gidilmelidir. Bu programla 15 ayda iki büyük kriz yaşadık, iktidara olan güven azaldı, son krizin DSP'ye fatura edildiği, anket sonuçlarında görünüyor. IMF programı 3 yıllık olduğuna göre, 2002 ve sonrası şartlar çok daha ağırlaşacak. Ecevit'in gelecek seçimi kaldırması bir yana, ekonomide yeni bir krizin siyaseti tümüyle devreden çıkarması bile mümkün. 
     En iyisi, koşulların ağırlaşmasını beklemeden 'Ecevit genel başkan, Derviş başbakan' mesajıyla erken seçime gitmektir. 
     Kemal Derviş ekonomide başarılı olursa, Ecevit sonrası DSP tartışması sona erer, Batı'da örneklerini gördüğümüz gibi partiyi seçime Bülent Bey götürür, başarı halinde hükümeti Derviş kurar." 
     Formül iyi niyetli ama Türkiye geleneğinde pek örneği yok. Rusya bile Yeltsin'in Putin'i öne çıkarmasıyla, 2000'lere sancısız geçiş yapmıştı. Ekonomide çöküş yaşanmasa, "değişime kapalı" siyaset sınıfının aklına Derviş ya da başkası gelir miydi 
     Mesut Yılmaz'ın ANAP Grubu'nda milletvekillerine verdiği mesaja bakın "Bayramda moral bozukluğu gördük. Sizin de etkilendiğinizi biliyorum. Bundan kurtulun. Sağlam durmamız gerekiyor. Bazen istifa etmemek daha büyük siyasi sorumluluk gerektirir. 
     Toplumda siyasetsiz yönetim özlemleri kamçılanmaktadır. Siyasete tuzak kurulmuştur. Bunların istekleri siyasetçisiz siyasettir." 
     ANAP lideri daha önce de, İtalya örneğini vererek, yeni oluşumla mevcut kadroların tasfiyesinin amaçlandığını belirtmiş, "Buradaki hedeflerden biri de benim" demişti. Yılmaz'ın kurmayları arasında, "Kemal Derviş'e birkaç ay sonranın başbakanı" gözüyle bakanlar var 
     Bıçak sırtındaki ekonomi erken seçimi kaldırmaz görüşüne karşılık, MHP içinde de DSP'de olduğu gibi, "sonbahara hazırlıklı girelim" düşüncesi seslendiriliyor. 
     Meclis'teki muhalefet ve dışarıdaki CHP de seçimi gözlüyor, ancak koalisyon partilerinin "baraj handikapı"nın caydırıcı etkisi unutulmasın Derviş bonosu seçimde prim yapmazsa ne olacak 
     Haziranı görelim. 
     100 günlük performans durumu gösterir. 
     
     





YÖK... 


Bira skandalı 


İç kaynak ve emeklilik 


Ben daha da lezbiyenim... 


Siyasette 'rant ittifakları'nı kırmak 


Zam var, satış yok .. 


Mavi kirpiklerin külü 


Esaret ve ihanet 


Destek şansı... 


Değişimin adı... 


Kemal Derviş "İki yıl sonra Amerika'ya döneceğim" 


Acaba Avrupa ne diyor 


Derviş bonosu 


Mustafa Koç mu acaba 


Pilav üstü "az destek" 


</TEXT>
</DOC>
