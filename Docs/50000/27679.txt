<DOC>
<DOCNO> 27679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/son/sondun11.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Madonna konserine seks karşılığı bilet... 
</HEADLINE>
<TEXT>

     Madonna'nın Almanya konseri için bir bilet karşılığında, internet sitesinin bir çalışanıyla seks yapma teklifini, Frankfurt'tan bir kişi kazandı. 
     Thema1 sitesinin yayıncısı Bernd Heusinger, Madonna'nın Berlin konseri için dünyanın dört bir yayından 120 okuyucunun başvurduğunu söyledi. 
     Kazananın, Frankfurt'tan 26 yaşındaki ''Aaron'' rumuzlu bir kişi olduğu, bu kişinin geceyi internet sitesinin yazarlarından Shelly Masters ile geçireceği belirtildi. 
     Heusinger, sitelerine Kanada'dan Singapur'a kadar pek çok ülkeden başvuru olduğunu ve başvuranların vücutlarının çeşitli yerlerini gösteren fotoğraflar gönderdiklerini söyledi. ''Seks karşılığı bilet'' teklifinin yaşadışı ve ahlaksız olduğu eleştirilerini reddeden Heusinger, okuyucuların yarışmaya gönüllü katıldıklarını, web sitesinden de 5 erkek ve 2 kadının kazanan yarışmacıyla seks yapmayı istediğini vurguladı. Okuyuculardan 90'ı internet sitesinin çalışanlarından Masters ile, 11 erkek sitenin eşcinsel çalışanıyla, 19 kadın ise sitenin 3 erkek çalışanından biriyle birlikte olmak isteğini iletti. Geceyi yarışmacıyla geçirecek Masters, dünyanın dört bir yanından 90 erkeğin kendisiyle birlikte olmak için başvurduğunu hatırlatarak bunun çok heyecan verici olduğunu söyledi. 







</TEXT>
</DOC>
