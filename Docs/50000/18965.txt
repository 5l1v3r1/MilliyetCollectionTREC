<DOC>
<DOCNO> 18965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/yazar/sazak.html </URL>
<DATE> 2001/05/01/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Ecevit nereye 
</HEADLINE>
<TEXT>

     Bülent Bey'i, 1977 seçimlerinde Diyarbakır mitingi dönüşü Esenboğa'dan Farabi Sokak'a taşıyan "insan seli"ne "solun iktidarı" umudunu müjdelediği CHP seçim otobüsü üzerinde izlediğimiz günlerin üzerinden neredeyse çeyrek yüzyıl geçmiş. Gazeteci olarak 24 yıldır yakından takip ettiğimiz Ecevit'i son DSP kurultayındaki kadar "duyarsız" görmemiştik. 
     Sema Pişkinsüt'ün adaylığı Ecevitler'in en önemli özelliği olan "insanca hakça yaşam" duygularını silip süpürmüş gibiydi. 
     Salonda tam bir tutulma hali yaşanıyordu. 
     Sema Hanım ve oğlu "nasyonal parti" özentisindeki "mavi gömlekliler"ce tartaklanırken liderin arkasındaki kabine sıralarındaki kimi bakanlar gazino muhabbetiyle türkücüye el çırpıyor, çekirdek çıtlıyorlardı. Salondaki sıcak ve ilerleyen yaşının verdiği "bitkinlik" Ecevit'in bunları görmesine engel mi oluyor, diye düşünürken, DSP liderini kürsüdeki dikkatine kanıt bir "enstantane" yakaladık. Bülent Bey, önündeki güvercinciyi, "Arkadaşım onları sonra uçur" diye uyardı. Salonda kendisini alkışlayan tribünler arasında, sadece birazdan Pişkinsüt'ü kuşatacak "mavi gömlekli" amigolara teşekkür etti. 
     Belli ki, Sema Hanım'ın adaylığının her aşamada önlenmesi ve tüzük oyunlarıyla konuşturulmaması planlanmıştı. 
     Pişkinsüt'ün oğlunun dövülmesi ise zorbalıktır. Son bir yıldır Fazilet'ten CHP'ye, MHP'den DSP'ye dört kurultay izledik hiçbirinde böyle "utanç verici" saldırı görmedik. 
     Bu görüntüler "Demokratik - Sol - Parti " adına yakışmadı. 
     Pişkinsüt konuşturulsaydı kendisine verilen 86 oyu ne kadar yükseltebilirdi meçhul ama Genel Merkezin bu kadar telaşa kapılmasının ardında bu adaylığın simgesel önemiyle ilgili kaygılar olmalı. Ecevitler baskıcı görüntüleriyle "Çavuşeskular"a benzemeye başladıklarının acaba farkındalar mı Böyle zamanlarda lidere tapınan çevreler doğru yolu göstermezler. Tüzük oyunuyla Sema Pişkinsüt'ün engellenmesinin DSP'ye ne yararı oldu 
     Demokrasi ve hoşgörü kavramı kadar, yolsuzluklarla mücadele konusunda da Ecevit eski duruşundan çok uzakta... Türkbank skandalını Fikri Sağlar ortaya çıkarıncaya kadar, durumu seyreden koalisyonun ortağı kimdi Yüce Divan'da Yılmaz ve Çiller'in birbirini aklamasına oylarıyla katkıda bulunan DSP değil miydi Ecevit'in ısrarıyla Demirel yeniden Cumhurbaşkanı seçilse Egebank ve Etibank yolsuzları açığa çıkarılıp Yahya Murat'la Cavit Çağlar hapsi boylar mıydı Jandarma operasyonu olmasaydı, "Beyaz Enerji"de Ersümer bakanlıktan uzaklaştırılır mıydı 
     Kurultayda dikkatimizi çeken Ecevit afişlerinden birisi "O sizi hiç aldatmadı" oldu. 
     Bülent Bey'e hala inanmak istiyoruz. Enerji eski Bakanı'yla ilgili Meclis soruşturmasında Yüce Divan yolunu açacak mı 
     Göreceğiz. 
     
     







Halksız siyaset 


Beritan ve DSP 


Yakınları da dolar aldıysa yandı 


Ecevit nezaketi bu mu 


Kabuk değiştirecek Türkiye, eli mahkum 


Gölge boksu 


Çekip giden 


Okuduk da ne oldu 


AB'yi unuttuk mu 


Çağlar'ı sıkıntıya sokan söz 


Melih Gökçek'in Amerika serüveni 


Ecevit nereye 


DSP'ye oy verdiğim için utanıyorum 


Adliye çalışanı dertli 


Nisan "umut ayı" oldu 


</TEXT>
</DOC>
