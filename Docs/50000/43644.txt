<DOC>
<DOCNO> 43644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/23/yasam/yas05.html </URL>
<DATE> 2001/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanal lemdeyim gözlerim kapalı... 
</HEADLINE>
<TEXT>

Milyonlarca insan, internetteki haberlerden hiç şüphe etmiyor.. Oysa Yahoo’nun başına gelenler, Her sanal habere inanmayın’ dedirtiyor.. 
     DIŞ HABERLER SERVİSİ 

     ABD’li bir bilgisayar uzmanı, internet dünyasının en favori adreslerinden Yahoo’da yayımlanan haberlerin içeriğinin, sitenin güvenliğini rahatça aşabilen hacker’larca değiştirilebileceğini kanıtladı. 
     Yahoo’ya güvenlik önlemleri konusunda yardımcı olurken, sitenin içerik idare sistemi’ne girmeyi başaran Adrian Lamo, açığı göstermek için, bir habere bizzat’ uydurduğu bazı bölümler ekledi. 
     Lamo, Yahoo’da yer alan terörle ilgili konuşmasını değiştirerek, ABD Başkanı George W. Bush’a, Bazı çocuklar Mark Twain okuyormuş. Bu kanunsuzluğun sürmesine izin vermeyeceğiz. Bizi yenemeyecekler’ dedirtti. 
     
     Felakete yol açabilir 
     Sadece haziranda 200 milyon kişinin ziyaret ettiği Yahoo da, olayın ardından güvenlik açığının giderildiğini açıkladı. 
     Ancak bu olay, internet ortamındaki haberlerin, hassas durumlarda ne kadar tehlikeli olabileceğine kanıt oldu. 
     Örneğin bir hacker’ın, Yahoo’da yer alan bir şirketin 3 aylık bilançosuyla oynayarak o şirketi batırabileceğine veya ultra zengin yapabileceğine işaret edildi. New Scientist’e demeç veren London School of Economics uzmanı Profesör Peter Sommer da, bunun özellikle Yahoo gibi yaygın ve güvenilir internet sitelerinde felaketlere yol açabileceğini belirtti. 
     
Her gün milyonlarca insanın ziyaret ettiği Yahoo’da verilen haberlerle kolayca oynanabilmesi ciddi soru işaretleri yarattı... Ancak bu, internette dolaşan her bilgi, haber ve fotoğrafın doğru olmadığına dair sadece bir örnek.. Pek çok insan, "Dünya Ticaret Merkezi’ne yapılan saldırıdan birkaç dakika önce" mahreciyle internette yayılan üstteki fotoğrafın bile gerçek olduğuna inandı. Oysa, bu sadece fotomontajdı..      
     



 YAŞAM 















</TEXT>
</DOC>
