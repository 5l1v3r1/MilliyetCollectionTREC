<DOC>
<DOCNO> 18800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/son/soneko02.html </URL>
<DATE> 2001/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF'den Türkiye'ye bir destek daha 
</HEADLINE>
<TEXT>

     Uluslararası Para Fonu'nun IMF Uluslararası Para ve Finans Komitesi IMFC , Türkiye'nin yeni ekonomik programını överek, bu programın uluslararası topluluk ve özel sektörün desteğini hak ettiğini bildirdi. 
     IMFC toplantısından sonra yayımlanan, IMFC'nin dönem başkanı, İngiltere Maliye Bakanı Gordon Brown ve IMF Başkanı Horst Köhler'in yanı sıra IMF'nin 24 icra direktörünün imzasını taşıyan açıklamada, Türkiye ile ilgili şu görüşlere yer verildi 
     'Komite, Türk yetkilileri tarafından başlatılan bankacılık sektörünün yeniden yapılandırılması, mali konsolidasyon ve yapısal reformlar öngören kapsamlı stratejiyi memnuniyetle karşıladı. IMF ve Dünya Bankası tarafından öngörülen gerekli dış finansla birlikte, bu politikaların finansal istikrar, büyüme ve enflasyonun düşürülmesi yönünde temel oluşturacağını ve uluslararası topluluk ve özel sektörün desteğini hak ettiğini düşünen komite, gerekli bütün önlemlerin sıkı bir şekilde uygulanmasını beklemektedir.'' 
     Açıklamada komitenin, IMF Başkanı tarafından önerilen ek finansmanı olumlu karşıladığı ve bu konunun IMF İcra Direktörleri Kurulu'nda ele alınmasını beklediği de kaydedildi. 







</TEXT>
</DOC>
