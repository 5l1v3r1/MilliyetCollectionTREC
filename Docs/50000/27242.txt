<DOC>
<DOCNO> 27242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/17/ekonomi/eko06.html </URL>
<DATE> 2001/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Takas bitti sıra ihalede 
</HEADLINE>
<TEXT>

Haftalardır piyasaların gündemini meşgul eden iç borç takası sonuçlandı. Gözler Hazine'nin salı günü açacağı 3 ay vadeli bono ihalesinde olacak 
     Tarık YILMAZ 

     İç borç takasıyla yatıp kalkan piyasalar bugün açıklanacak sonuçlarla hatfaya başlayacak. Bu sonuçlar ise 19 Haziran salı günü yapılacak üç ay vadeli bono ihalesini ciddi oranda etkileyecek. Hazine, ihalede en az 1.3 katrilyonluk net satış faiz hariç alınacak borç hedefliyor. 
     Bu rakam, 5 ve 12 Haziran'da yaptığı 100 trilyonluk mini ihalelerde faizi yüzde 80 düzeyinde tutmayı başaran Hazine'nin ilk ciddi sınavı olacak. İhaleye vade kısa olması nedeniyle yüksek ilgi bekleniyor.Ancak bu ilgiyi, satış rakamını ve faiz tekliflerini etkileyecek temel unsur haftalardır piyasa gündeminin ilk sırasında yer alan iç borç takası. 
     20 Haziran'da toplam 4 katrilyon 666 trilyon liralık bonç ödemesi yapacak Hazine'nin ihaledeki başarısı takasa verilen bonolar içinde Haziran ve Temmuz 2001 vadeli bonoların ne kadarının uzun vadeli bonolarla değiştirilmesi olacak. 
     
     Faizi düşürmenin yolu açılacak 
     Eğer takasta bu k ğıtlar kullanılmışsa, bu durumda Hazine, ne IMF'den sağlanan kaynaktan ne de yüksek faizle borçlanmak zorunda kalacak. Hazine, 4.6 katrilyonluk borcun vadesini üç ve beş yıllık tahvillerle uzatırsa kısa dönemde faizleri düşürmesinin yolu da açılacak. Ancak takasa konu olan bono ve tahviller içinde haziran vadeli bonoların olmaması durumunda Hazine, faizi tutma konusunda oldukça zorlanacak. Bu da bonoda iyi bir getirinin kapısını açacağını belirten uzmanlar, piyasanın bu ihalede yüksek faiz isteyerek kısa vadeli kar etmesinin yolunu açacağını dile getiriyorlar. Son edinilen bilgiler bankaların takasa yaptıkları faiz tekliflerinin ağırlıklı olarak dolar bazında 18 - 20 aralığında olduğu yönünde. Önemli olan teklif değil satış diyen bankacılar bu nedenle özellikle açıklanacak satış tutarını beklediğini belirtmek gerekiyor. 
     
     Gündem değişiyor 
     Öte yandan takasla ilgili beklentiler eğer iyi bir şekilde sonuçlanırsa Derviş'in bugün yapacağı açıklama ve pazartesi günü yapılacak takasla sona erecek. Bunun ardından piyasada farklı beklentiler satın alınacak. Bu hafta piyasayı etkileyecek bazı gelişmeler şöyle 
     FP DAVASI Anayasa Mahkemesi, FP'nin kapatılması istemiyle açılan davada görüşmelerine, 19 Haziran salı günü devam edecek. Kararın bu hafta açıklanması bekleniyor. 
     TELEKOM YÖNETİMİ Türk Telekom Genel Kurulu'nun bu hafta içinde yeni yönetimini işbaşına getirmesi bekleniyor. 
     YAPISAL DÜZENLEMELER 25 Haziran'a kadar Emlakbank'ın kapatılması, Tütün Yasası’nın Meclis'ten geçmesi gerekiyor. Haziran sonuna kadar fonların kapatılması, tahkim ve bağlı krediler düzenlemesinin çıkarılması gerekiyor. 
     



 EKONOMİ 



















</TEXT>
</DOC>
