<DOC>
<DOCNO> 16749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/ekonomi/eko09.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer, şeker işçilerini dinledi 
</HEADLINE>
<TEXT>

     ANKARA Milliyet 

     TBMM’de kabul edildikten sonra 5 Nisan’da Cumhurbaşkanı Ahmet Necdet Sezer’in onayına sunulan ve yayınlanması için iki günü kalan Şeker Yasası’yla ilgili tarafları dinledi. 
     Türkiye Şeker Sanayii İşçileri Sendikası ve Pancar Ekicileri Kooperatifleri Birliği heyetleri dün Sezer’i ziyaret ederek, yasa hakkındaki taleplerini iletti. Sezer’in onaylaması halinde FP tarafından Anayasa Mahkemesi’ne götürülecek olan Şeker Yasası’nı destekleyen Pankobirlik heyeti de yasanın bu haliyle Türkiye’ye zarar vereceği görüşünde olan Şeker - İş heyeti de Sezer’le görüşmelerinin sonunda yaptıkları açıklamada, Cumhurbaşkanı’nın yasayı onaylayacağı izlenimini edindiklerini belirttiler. 
     Pankobirlik Yönetim Kurulu Başkanı Recep Konuk, yasayla birlikte pancara değil, pancarın müdahili olan tatlandırıcılara kota konulduğunu belirtti. Şeker - İş Genel Başkanı Ömer Çelik de "Bu yasa ülkemizin menfaatine değil, aleyhinedir" dedi. Çelik, yasanın Meclis’ten geçen şekliyle 18 milyon ton olan pancar üretimini 11.5 milyona düşüreceğini, bunun da sanayii ve tarımı olumsuz yönde etkileyeceğini vurguladı. 
     


 EKONOMİ 

























</TEXT>
</DOC>
