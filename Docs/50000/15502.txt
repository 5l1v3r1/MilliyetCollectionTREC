<DOC>
<DOCNO> 15502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/spor/spo12.html </URL>
<DATE> 2001/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
ANADOLU TURU 
</HEADLINE>
<TEXT>

Yozgat’ta bayram      GALATASARAY’a deplasmanda ilk mağlubiyeti tattıran ve dokuz hafta sonra üç puanla tanışan Y.Yozgatspor’da büyük sevinç yaşanıyor. Taraftarlar, şehirde tur atarak, sevinç gösterilerinde bulundular. 
     
Samsun moralsiz      GENÇLERBİRLİĞİ mağlubiyetiyle son üç haftayı puansız kapatan Samsun’da futbolcular şoku atlatamadı. Teknik Direktör Yücel Uyar, "Siirt Jetpaspor maçı kötü gidişi durdurmak için kaçınılmaz fırsat" dedi. 
     
Vural kızdırdı      DENİZLİ yönetimi, Yılmaz Vural’ın "Fenerbahçe’yi üç yıl şampiyon yaparım" sözlerine tepki gösterdi. 2. Başkan Mustafa Baysal, "Üç büyüklere karşı başarılı sonuçlar aldık. Ancak Vural, bu maçları tek başına kazanmadığını da göz ardı etmemeli" dedi. 
     
Özberk destekledi      YILMAZ Vural’a, Gaziantepspor’un hocası Sakıp Özberk’ten destek geldi. Özberk, "Eleştirilmesi yanlış. Ben iyi hocayım, niye ilgilenmeyip, yabancı getiriyorlar’ diyor. Ben de çok başarılı olduğuma inanıyorum" dedi. 
     
Körfez üzgün      KOCAELİ, İstanbul deplasmanından da bir puanla dönerek, 9 maçlık yenilmezlik unvanını sürdürmesine rağmen, teknik heyet alınan beraberliğe üzüldü. Hikmet Karaman, "İkinci yarıda üstünlük kurduk. Ancak son vuruşlarda etkisiz kaldık" dedi. 
     
Sıra Hatay’da’      SİVASSPOR’u farklı yenerek, Play - Off’ta liderlik koltuğuna oturan Diyarbakırspor’da yüzler gülüyor. Başkan Adnan Öktüren, "Kentiyle kenetlenen bir takımın başarısız olmasına imkan yoktur. Hatay’ı yenerek, şampiyonluğa biraz daha yaklaşacağız" diye konuştu. 
     


 SPOR 






























</TEXT>
</DOC>
