<DOC>
<DOCNO> 9175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/yasam/yas13.html </URL>
<DATE> 2001/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölü bebek, koliyle Adli Tıp’a yollandı 
</HEADLINE>
<TEXT>
Postalayıp gönderdiler 
Doğumda felç olan ve geçen hafta ölen bebeğin, doktor hatasından mı can verdiği Adli Tıp’ta yapılacak otopside belirlenecek 
     ERAYDIN AYTEKİN Sivas 

     Sivas’ta "Burası Türkiye, olmaz demeyin" dedirtecek olay... Burcu’ adlı kız bebek, 29 Aralık 2000’de felçli doğdu. Doğum sırasında ters gelen bebeğe sezaryen yaptırmadığı gerekçesiyle Dr. Melahat Cankurtaran suçlanırken, bebeğin ölümü, iddiaya yeni bir boyut kazandırdı. 
     Baba Suat Yiğit’in savcılığa başvurması üzerine, 20 Şubat’ta bebeğin mezarı açılıp, cenazesi otopsi için çıkarıldı. Minik bebeğin cenazesi özel solisyon içinde koliyle postaya verilerek İstanbul’a gönderildi. 
     İstanbul Adli Tıp Kurumu’nda yapılacak otopside doktor hatası olup olmadığının ortaya çıkması beklenirken, bebeğin cenazesinin postayla gönderilmesi ayrıca eleştiri konusu oldu. 
     
     Uykusu bölündü 
     Anne Fadime Yiğit, "Bebeğimi 45 dakika çekiştire çekiştire çıkardılar. 10 gün yoğun bakımda kaldı. Başka bir doktor çocuğun doğum sırasında zorlamadan kollarının sinirlerinin zedelenip, felç olduğunu söyledi. Doktor Melahat Cankurtaran gece uykusu bölündü diye, sezaryen yapmayıp, çocuğumu felç etti." 
     Ölüme sebebiyet vermekten’ suçlanan doktor hakkında adli ve idari soruşturma sürdürülüyor. 
     


 YAŞAM 



























</TEXT>
</DOC>
