<DOC>
<DOCNO> 21156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/son/sondun24.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Fiorentina Kulübü Başkanı Gecchi Gori bu kez senatör seçilemedi 
</HEADLINE>
<TEXT>

     Fiorentina Kulübü'nün Başkanı Vittorio Cecchi Gori'nin, bu seçimlerde aday olduğu bölgeyi değiştirmesine rağmen seçilemediği anlaşıldı. 
     1996 yılında yapılan seçimlerde, Floransa'dan senatör olarak seçilen Cecchi Gori, ünlü futbolcu Batistuta'yı satması ve teknik direktör Fatih Terim'in istifasına neden olması dolayısıyla halkın tepkisini alırken, bu kez milletvekili olarak Acireale kentinden adaylığını koymuştu. 
     Gori, Sicilya adası içinde yer alan Acireale kentinin 3. ligde bulunan futbol takımını seçimlerden önce satın almasına rağmen, oyları almayı başaramadı. 
     İçişleri Bakanlığı tarafından açıklanan resmi sonuçlara göre, sol ittifaktan aday olan Cecchi Gori yüzde 23.7, rakibi ise yüzde 62.6 oy aldı. 
     Seçim sonuçlarına ilişkin ilk açıklamalarda Geri'nin milletvekili seçildiği bildirilmişti. 
     
     







</TEXT>
</DOC>
