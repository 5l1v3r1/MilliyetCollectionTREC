<DOC>
<DOCNO> 38178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/21/spor/bbas.html </URL>
<DATE> 2001/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
AVRUPA BASKETBOL ŞAMPİYONASI’NA DOĞRU 
</HEADLINE>
<TEXT>
Milliler son etapta 
     BASKETBOL Milli Takımımız, ev sahipliği yapacağımız 2001 Avrupa Şampiyonası son etap çalışmaları için bugün Ankara’da kampa girecek. 31 Ağustos’taki şampiyonaya kadar Bilkent Otel’de kamp yapacak olan Ay - Yıldızlı ekibimiz, bu akşam Ankara’ya geçecek. Milliler on günlük süre içinde İsrail ve Polonya ile özel maçlar oynayacak. 
     
Şanssız İtalya      SON Avrupa şampiyonu İtalya Basketbol Milli Takımı’nda sakatlıkların ardı arkası kesilmiyor. Gök - Mavililer’de, Maggioli ve Mordente’den sonra pivot Samuel Podesta da sakatlandı. Atina’daki Acropolis Turnuvası’na gitmeye hazırlanan İtalya’da Podesta’nın Yunanistan’a götürülmeyeceği açıklandı. 
     
İspanya tutulmuyor      A Milli Basketbol Takımımız’ın finallerde B Grubu’nda karşılaşacağı İspanya, Fransa’yı 98-91 yenerek, ev sahipliğini yaptığı Antonio Diaz Miguel Kupası’nın sahibi oldu. Ev sahibi takımda Navarro 26 sayı ile yıldızlaşırken, Gasol ile Paraiso da 18’er sayı ile kendisine eşlik etti. 
     



 SPOR 




























</TEXT>
</DOC>
