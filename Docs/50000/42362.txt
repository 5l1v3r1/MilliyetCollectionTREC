<DOC>
<DOCNO> 42362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/ekonomi/eko03.html </URL>
<DATE> 2001/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ek kaynak için erteleme formülü 
</HEADLINE>
<TEXT>

5.5 milyar dolarlık IMF kredisi geri ödemesinin bir yıl ertelenmesi gündemde. Türkiye bu talebini IMF anlaşmasına dayanarak yapacak 
     HARUN GÜREK Ankara 

     Uluslararası Para Fonu'ndan IMF ek kaynak talebi netleşmeye başladı. Programda 2002 yılı için ihtiyaç duyulan 7.5 - 8 milyar dolarlık dış kaynak kapsamında, vadesi gelen 5.5 milyar dolarlık IMF kredisinde geri ödemenin bir yıl ertelenmesi sözlü olarak istendi. IMF Türkiye Masası Şefi Juha Kahkonen başkanlığındaki IMF heyeti ile görüşmelerde de gündeme getirilen bu talep, ek niyet mektubuyla birlikte IMF'ye resmen iletilecek. 
     Türkiye bu talebini, üye ülkelerin talebi halinde kredi borçlarının bir - bir buçuk yıl ertelenmesine olanak sağlayan IMF Anlaşması’na dayanarak yapacak. Anlaşma, ertelenen krediler için her altı aylık dönemde yüzde 0.5 ilave faiz uygulanmasını öngörüyor. IMF'den ekim ayında sağlanacak 3 milyar dolarlık kaynağın ise planlandığı gibi ayın ilk yarısında onaylanması bekleniyor. 
     



 EKONOMİ 


















</TEXT>
</DOC>
