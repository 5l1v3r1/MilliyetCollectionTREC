<DOC>
<DOCNO> 20384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/son/sontur02.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarıyer'de yangın çıktı, bir kişi dumandan boğulup öldü 
</HEADLINE>
<TEXT>

     Sarıyer'de bir binada çıkan yangında yoğun duman içinde kalan 1 kişi zehirlenerek öldü, 1 kişi de hastaneye kaldırıldı. 
     Sahilyolu Çayır Çıkmazı Sokak 4 numarada bulunan 6 katlı binanın 4. katında, sabah saatlerinde henüz belirlenemeyen bir nedenle yangın çıktı. 
     Sarıyer ve Kağıthane itfaiye ekiplerinin müdahale ettiği yangında, evin mutfak bölümünü saran alevler, kontrol altına alınarak kısa sürede söndürüldü. Yangının söndürülmesinin ardından itfaiye ekipleri yaptıkları araştırmada, üst katlarda oturan ve dışarı çıkmaya çalışırken yoğun duman içinde kalan Sıdıka Küçükyıldız 60 ile İbrahim Kurtuluş'u yerde yatar halde buldu. 
     Küçükyıldız, kaldırıldığı SSK Okmeydanı Hastanesi'nde yapılan tüm müdahalelere rağmen öldü. Kurtuluş ise İstinye Devlet Hastanesi'nde yapılan ilk müdahalenin ardından Şişli Etfal Hastanesi'ne sevk edildi. Kurtuluş'un sağlık durumunun iyi olduğu öğrenildi. Elektrik kontağından kaynaklandığı sanılan yangınla ilgili soruşturma sürdürülüyor. 
     
     







</TEXT>
</DOC>
