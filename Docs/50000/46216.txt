<DOC>
<DOCNO> 46216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/dunya/dun01.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
K bil dört kez vuruldu 
</HEADLINE>
<TEXT>

ABD, harek tın dördüncü gününde Kandahar ve K bil’e yine bomba yağdırdı 
     DIŞ HABERLER SERVİSİ 

     ABD savaş uçakları, Afganistan'a yönelik başlattığı harek tın dördüncü gününde dün akşam başkent K bil ve güneydeki Taliban'ın siyasi merkezi Kandahar'ı yeniden bombaladı. 
     K bil'e yönelik dört saldırıda başkentin merkezi, 10 kilometre kadar doğudaki Afgan Askeri Akademisi ve havaalanının kuzeyinin hedef alındığı bildirildi. Akademinin bulunduğu bölgede Taliban'ın büyük bir topçu garnizonu olduğu kaydediliyor. 
     Görgü tanıklarına göre, K bil'e dün akşamki saldırılarda 14 bomba ve füze atıldı. Görgü tanıkları, her saldırıda olduğu gibi, Amerikan savaş uçaklarına Taliban uçaksavarlarının ateş açtığını belirttiler. 
     Pakistan merkezli Taliban'a yakın Afgan İslami Basın Ajansı AIP ise, Amerikan uçaklarının Pakistan sınırına altı kilometre uzaklıktaki Şamşad kasabasındaki Taliban askeri üssünü bombaladıklarını duyurdu. Ajans, Afgan kaynaklarına dayanarak, askeri üssün yakınlarında beş altı şiddetli patlama sesinin duyulduğunu, bölgeden yükselen dumanın göğü kapladığını bildirdi. Kabil’in dün geceyarısından sonra Amerikan savaş uçakları ve Cruise füzeleriyle dördüncü kez vuruldu. Harek tta havaalanı hedef alındı. 
     
     Taliban liderleri öldü 
     CNN televizyonu, Afganistan’a düzenlenen harekatın ilk gecesinde çok sayıda Taliban liderinin öldüğünün sanıldığını iddia etti. Taliban yönetimi, pazar akşamı başlayan Amerikan saldırılarında düne kadar 76 sivilin öldüğünü, 100'den fazlasının yaralandığını bildirdi. 
     
     Pakistan'dan sınır takviyesi 
     Pakistan, kuzeybatıdaki Afgan sınırına takviye güç gönderdi. Yerel yetkililer, kuzeybatı sınırındaki Navan sınır noktasında önceki gün Taliban milisleriyle Pakistan askerleri arasında meydana gelen çatışmalardan sonra, Bajaur aşiret bölgesine takviye gönderildiğini belirttiler. 
     Pakistan Savunma Bakanlığı Sözcüsü Raşid Kureyşi ise, sınırdaki çatışmanın önemli bir olay olmadığını, bir grup Afganın sınırı geçme girişiminden ibaret olduğunu belirterek, Pakistan askerlerinin birkaç el uyarı ateşi açtıklarını, ölen ya da yaralanan olmadığını söyledi. 
     
Bush, hedefteki 22 adamı açıkladı      YASEMİN ÇONGAR Washington 

     Bush yönetimi, 22 kişilik yeni bir "en çok aranan teröristler" listesi açıkladı. ABD Başkanı George W. Bush’un FBI merkezinde yaptığı bir konuşmayla duyurduğu listedeki kişilerin isimleri medyaya dağıtılırken, Bush da bu listedekilerle onları koruyanların "mutlaka cezalandırılacağını" kaydetti. Liste, El Kaide Örgütü’nün lideri Usame Bin Ladin ve onun en yakın iki yardımcısı olarak bilinen iki Mısırlı Eymen El Zevahiri ve Muhammed Atıf ile başlıyor. Listedeki 22 kişiden toplam 13’ü hakkında, Kenya ve Tanzanya eylemleriyle ilgili olarak tutuklama emri bulunuyor. Bu 22 kişi arasında, 1996’da Suudi Arabistan’da Amerikan askerlerinin kullandığı Khobar tesislerinin bombalanmasından sorumlu tutulan İbrahim El Yakup ve Abdülkerim Nasır da var. 
     
İncirlik de operasyonda      Adana’daki İncirlik Üssü, Afganistan’a yönelik operasyon kapsamında, önceki gece ilk kez savaş uçakları tarafından fiilen kullanıldı. Üs, dün terörist saldırılarının yapıldığı 11 Eylül’den bu yana en yoğun gece hava trafiğine sahne oldu. Saat 22.30’da 9 F - 16 ve F - 15, 2 Awacs ve 3 tanker uçak havalandı. Savaş uçaklarından 3’ü bir saat sonra dönerken, diğerlerinin 7.5 saat sonra üsse dönmesi, bombardımına katıldıkları yorumuna neden oldu. 
     
     İlk yaralı getirildi 
     Gazetecilerin, üsteki hava trafiğinin artışının Kuzey Irak ile mi, Afganistan ile mi ilgili olduğu sorusuna verilen "Sonsuz Özgürlük Operasyonu kapsamında" yanıtı, uçakların Afganistan’a yönelik bombardımanda kullanıldığını ortaya koydu. Bu arada, operasyon bölgesinden ilk yaralı dün gece İncirlik’e geldi. Adı ve rütbesi açıklanmayan ABD’li askerin durumunun ağır olduğu öğrenildi. 
     



 DÜNYA 













</TEXT>
</DOC>
