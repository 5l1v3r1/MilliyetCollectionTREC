<DOC>
<DOCNO> 31732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/son/sontur18.html </URL>
<DATE> 2001/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksici katilini cezaevinde döverek hastanelik ettiler 
</HEADLINE>
<TEXT>

     Şişli'de bir taksi şoförünü öldürdüğü, birini de yaraladığı gerekçesiyle dün tutuklanarak Bayrampaşa Cezaevi'ne konulan katil zanlısı Nadir Pandul, diğer tutuklular tarafından dövülerek hastanelik edildi. 
     İl Jandarma Komutanlığı'ndan alınan bilgiye göre, dün sevk edildiği Şişli Adliyesi'nde tutuklanan Nadir Pandul 20 , akşam saatlerinde Bayrampaşa Cezaevi'ne getirilerek D-4 koğuşuna konuldu. 
     Ancak, bu koğuşta bulunan diğer tutuklular tarafından feci şekilde dövülen Pandul, yaralı olarak önce, Sağmalcılar Devlet Hastanesi'ne kaldırıldı. Başına aldığı darbeler nedeniyle travma olasılığı nedeniyle Haseki Hastanesi'ne gönderilen Nadir Pandul, buradaki kontrollerinin ardından cezaevine geri götürülerek ayrı bir koğuşa alındı. 
     
     






</TEXT>
</DOC>
