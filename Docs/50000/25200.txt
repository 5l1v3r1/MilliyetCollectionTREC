<DOC>
<DOCNO> 25200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/son/sonspo09.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kolombiyalı kaleci Mondragon perşembe günü Galatasaray için geliyor 
</HEADLINE>
<TEXT>

     Galatasaray'da Taffarel'in yerine alınması düşünülen Kolombiyalı kaleci Mondragon'un 7 Haziran Perşembe günü İstanbul'a geleceği bildirildi. 
     Futbolcunun İstanbul'daki menajeri Tarık Yalçın, Mondragon'un Galatasaray ile her konuda anlaştığını ve protokol imzaladığını iddia ederek, ''Kolimbiyalı kaleci perşembe günü imza atmak için İstanbul'a gelecek'' dedi. 
     Mondragon'un Fransa'ya giremeyeceği şeklindeki haberlerin de kesinlikle doğru olmadığını belirten Yalçın, futbolcunun Arjantin-Kolombiya maçını oynadığını ve Arjantin'den Paris'e geçip, buradan da İstanbul'a geleceğini söyledi. Yalçın, futbolcunun kesinlikle sahtekarlık yapmadığını da ifade etti. 
     Dragon'un menajerinin bunları söylemesine rağmen, Galatasaraylı yöneticiler Kolombiyalı kaleci için ''Sadece adaylardan biri'' diye konuşuyorlar. 






</TEXT>
</DOC>
