<DOC>
<DOCNO> 3838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/yasam/ayas.html </URL>
<DATE> 2001/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ermeni gelinimiz soykırıma’ takıldı 
</HEADLINE>
<TEXT>

Evlendiği gün vize krizi’ yaşayan Ermeni gelin Gayena, şimdi de iki ülke arasındaki soykırım krizinden muzdarip 
     FARUK DEVECİ Şanlıurfa DHA 

     Düğün günü vizesi bitti diye Türk polisi tarafından, apar topar alınarak sınırdışı edilen Ermeni gelin’, bu kez de evlenme işlemleri için gittiği ülkesinde esir kaldı.’ 
     Ermenistanlı Gayena Taroyan, yaz tatiline geldiği Fethiye’de tanışıp aşık olduğu Harranlı Yılmaz Afşin ile evlenme kararı aldı. Ancak evleneceği gün istenmeyen bir şey oldu ve vizesi bittiği gerekçesiyle’ gelinliğiyle sınırdışı edildi. 
     
     Ailesi de karşı çıkıyor 
     Gayena Taroyan, daha sonra Türkiye’ye gelip kayınvalidesinin evine yerleşti ama evlilik işlemleri için yeniden ülkesine dönmek zorunda kaldı. 
     Ancak ailesinin bir Türk’le evlenmesine izin vermediği Ermeni gelin Gayena’ya bu kez de kendi ülkesinden çıkış izni verilmedi. 
     Şimdi, Harranlı Yılmaz Afşin de dertli eşinin yolunu gözlüyor ve "O gelmezse, her şeyi göze alıp Ermenistan’a ben giderim" diyor. 
     
     Her telefonda mutlaka ağlıyor 
     Eşi Gayena’nın sık sık kendisini ve Şanlıurfa’daki ailesini aradığını, her aradığında da ağladığını söyleyen Yılmaz Afşin, bakın neler diyor "Ülkesi ona yurtdışına çıkış yasağı koymuş. Zaten ailesi de evlenmemize karşı. Türk ile Ermeni’nin birbirini sevmesi günah mı Aşk sınır tanımaz. O gelemezse her şeyi göze alıp ben giderim. Bizi ayırmasınlar." 
     


 YAŞAM 

























</TEXT>
</DOC>
