<DOC>
<DOCNO> 39798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/31/yazar/cemal.html </URL>
<DATE> 2001/08/31/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Koray Aydın istifa ve temiz politika 
</HEADLINE>
<TEXT>

     Bayındırlık ve İskan Bakanı Koray Aydın acaba bakanlık koltuğunda oturmaya devam edecek mi 
     Edecekse yazık 
     Hem kendine, hem partisi MHP'ye yazık... 
     Aynı zamanda ayıp 
     Yani temiz politika özlemlerine ayıp... 
     Neden mi 
     Önce bir örnek 
     Yıl 1994, ülke Almanya. 
     Başbakan Kohl'ün Ekonomi Bakanı, ismi Möllemann. Bir gün ansızın istifa etmek zorunda kalır. 
     İstifaya yol açan olay 
     Ekonomi Bakanı Möllemann, bir şirkete özel bir mektup gönderir. Ancak, bu özel mektubunu Ekonomi Bakanlığı antetli bir kağıda yazar. 
     Ve der ki 
     "Bir akrabamın fabrikası var. Malları çok kaliteli. Satın alabilirsiniz." 
     Mektup bir gün basına sızar. Alman Ekonomi Bakanı da derhal istifa etmek zorunda kalır. 
     Oysa, yasalara aykırı bir durum yoktur. Her şey kitabına uygundur. Ama Sayın Bakan daha fazla koltuğunda oturamaz. 
     Çünkü nüfuz ticareti kokan bir olaydır bu. Ekonomi Bakanı'nın yapmakta olduğu kamu görevi ile özel çıkarların çelişme ihtimali söz konusudur. Yani çıkar çatışması, İngilizce deyişle conflict of interest ilkesinin zedelenmesi olasılığı vardır. 
     İstifa bundan kaynaklanır. 
     Alman Ekonomi Bakanı, kamuoyunun duyarlığı ve siyasetin yerleşik gelenekleriyle basının tepkisi karşısında koltuğunda oturmayı göze alamaz. 
     Gelelim Koray Aydın'a. 
     Siyasete girmeden önce işadamı. Müteahhitlik ve inşaat malzemesi ticareti yapıyor. Ancak, siyasete atıldıktan ve bakan olduktan sonra da ticaret hayatı devam ediyor. 
     Şu ilginç 
     19 Ağustos 1999 deprem felaketinden sonra, bakanlığının açacağı deprem konutları ihalesinden beş ay önce, 2000 yılının Ocak ayında, babası ve kayınbiraderiyle birlikte yeni bir şirket daha kuruyor. 
     Bayındırlık ve İskan Bakanlığı, Türkiye'de inşaat ihalelerinin en büyük patronu. Böyle bir koltukta oturan bir Bakan, yani Koray Aydın, aynı zamanda inşaat işi yapıyor. 
     Bu durum geçen gün gazetemizin manşetinde Harun Gürek'in haberiyle patlayınca, Koray Aydın kendini şöyle savundu 
     "Ben devletle hiç iş yapmadım." 
     "Yasalara aykırı durum yok." 
     Olabilir. 
     Ama ya devletle iş yapan, Bayındırlık Bakanlığı'ndan ihale almış olanlar, sizin şirketlerinizden mal aldılarsa ne olacak Ankara'daki inşaat malzemeleri piyasasındaki Rüzgarlı esnafından şöyle bir iddia var 
     "Deprem konutları ihalesini Koray Aydın'ın bakanlığı verdi. Bu ihaleleri alanlar da malzemelerini Koray Aydın'ın babasına ait Yolalan Ticaret ve Granist şirketlerinden aldılar. Trilyonlar kazandı Aydın'lar..." 
     Ne yapacaksınınız bu iddiayı .. 
     Almanya'dan demin verdiğim örnek. Ekonomi Bakanı, bir işadamına "Akrabalarımın malı iyidir, ondan satın alın " diye bir mektup yazdığı için koltuğuna veda ediyor. 
     Koray Aydın'ın kılı kıpırdamıyor. 
     İşadamlığını bakanlık koltuğuna oturduktan sonra da devam ettiriyor. Babasıyla yeni şirketler kuruyor. Üstelik, bu şirketlerin iş alanıyla kendi bakanlığının görev alanı iç içe. Ayrıca, kendi bakanlığından ihale alan inşaat şirketlerinin alışverişlerini Koray Aydın'ın şirketleriyle yaptığı iddia ediliyor. 
     Ne olacak şimdi 
     Sayın Bakan, koltuğunda oturmaya devam edecek mi 
     Bu arada, Bayındırlık ve İskan Bakanlığı'nda bir operasyon sürüyor. 
     Vurgun Operasyonu... 
     Bu soruşturmanın selameti açısından da Koray Aydın'ın istifa etmesi doğru değil mi 
     Ne düşünüyorsunuz Sayın Devlet Bahçeli .. 
     
     







Komplo teorisi 


Şirketlerinin yıllık cirosu sadece 
7 trilyon 


Koray Aydın istifa ve temiz politika 


Vurgun ve siyaset 


Boşuna eğitim, yitirilen hayaller 


Solus Deus non cadere 


Köy yemeğinde sorunlar geçidi 


Herkes özür dilesin ’ 


Üzerimize yürüdü Yener de bıçakladı 


Dikiş tutmayan yama ve gündem 


Ekonomik OHAL 


Zonguldak SSK mide - bağırsak röntgeni çekmez 


Kadınların tarafında 


Sırada kim var 


Diyarbakır’da umut ve kaygı 


Eylül "harcama ayı" 


</TEXT>
</DOC>
