<DOC>
<DOCNO> 32865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/son/soneko07.html </URL>
<DATE> 2001/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalar vadeli döviz piyasasına teklif vermeye başladı 
</HEADLINE>
<TEXT>

     Bankalar, Merkez Bankası neznindeki vadeli Türk Lirası TL döviz piyasasına teklif vermeye başladı. 
     Bankalar vadeli TL döviz piyasasında ihraç tarihi 26 Temmuz olan 1 milyon 403 bin liradan 1 milyon dolar için teklif girerlerken, talep de aynı vade ve miktar için 1 milyon 375 bin lira oldu. Ayrıca ihraç tarihi 26 Temmuz olan 1 milyon 373 bin liradan dolar efektif talebi verilirken, piyasada henüz işlem gerçekleşmedi.Merkez Bankası nezninde 1988 yılında kurulan vadeli TL döviz piyasasını bankaların uzun zamandır kullanmadığını belirterek, bankaların bu piyasayı kullanmalarını olumlu bulduklarını kaydettiler. 
     Vadeli piyasada teklif vermelerinin bankaların kurlarda gelecekte fazla bir dalgalanma beklemediklerinin bir işareti olarak algılanması gerektiğini ifade eden yetkililer, bankaların bu piyasada kotasyon vermelerinin geleceğe yönelik düşüncelerinin olumluya dönmeye başladığının bir göstergesi olarak algılanması gerektiğini bildirdiler ''Vadeli döviz TL piyasasını dalgalı kur sisteminin bir sübabı'' olarak niteleyen bir yetkili, Merkez Bankası'nın aylık olarak döviz satış ihale programını açıklamaya başlamasının da bankacıları rahatlatarak vadeli piyasanın çalışmasına olanak sağladığına dikkat çekti. Bankacılık yetkilileri geçen hafta yaptıkları açıklamalarda, yüksek seyreden döviz fiyatlarının düşürülmesinde vadeli döviz piyasasının önemli rol oynayabileceğini ifade etmişlerdi. 







</TEXT>
</DOC>
