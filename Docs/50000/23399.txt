<DOC>
<DOCNO> 23399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/son/sonspo30.html </URL>
<DATE> 2001/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
SOYUNMA ODALARI 
</HEADLINE>
<TEXT>

     Samsunspor'u sahasında 3-1 yenerek Birinci Futbol Ligi'nde 2000-2001 yılı şampiyonluğunu kazanan 
     Fenerbahçe'da, teknik direktör Mustafa Denizli, ''Camia olarak birbirimize güvenerek, inanarak mutlu sona ulaştık'' dedi. 
     Maç sonrasında kulüp başkanı Aziz Yıldırım ile kucaklaşarak şampiyonluğu kutlayan Mustafa Denizli, yaptığı açıklamada, sezon başında zor bir göreve talip olduğunu belirterek, şöyle konuştu ''Çok zor bir görev olduğunu biliyordum. Çok yorulduk ve kimsenin yardımı olmadan şampiyonluğu elde ettik. Camia olarak birbirimize güvenerek ve inanarak mutlu sona ulaştık. Bundan sonra daha güzel günler göreceğiz. Bu taraftara şampiyonluk yakışır. Bileğimizin hakkıyla şampiyon olduk. Çok mutluyum.'' 
     Samsunspor Teknik Direktörü Yücel Uyar ise Fenerbahçe karşısında iyi oyun ortaya koymalarına karşın galip gelemediklerini belirterek, ''Samsunspor olarak onurumuzla oynadık. Elimizden geleni yaptık. Futbolcularımı kutluyorum, iyi mücadele ettiler'' dedi. 
     







</TEXT>
</DOC>
