<DOC>
<DOCNO> 49182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/guncel/gun05.html </URL>
<DATE> 2001/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kardeşi de çeteci çıktı 
</HEADLINE>
<TEXT>

Belediye yolsuzluğuna adı karışan Hasan Yeşildağ’ın kardeşi, Ali Fevzi Bir’i kaçıran çete reisinin ortağıymış 
     ERDEM ÖZTÜRK İstanbul 

     İstanbul Büyükşehir Belediyesi’ndeki yolsuzluk iddialarına adı karışan Hasan Yeşildağ’ın kardeşi Ali Yeşildağ’ın, Susurluk davası sanıklarından Ali Fevzi Bir’i fidye için kaçıran çetenin üyesi olduğu gerekçesiyle arandığı belirlendi. 
     Polis, Bir’i kaçıran çetenin liderinin, Kağıthane Emniyet Müdürlüğü’nde görevli Emniyet Amiri Ayhan Tokcan olduğunu belirleyince, Tokcan’ın ortağı Ali Yeşildağ kayıplara karıştı. AKP Genel Başkanı Recep Tayyip Erdoğan’ın cezaevinde korumalığını yaptığı öne sürülen Hasan Yeşildağ, bu olay nedeniyle önceki gün gözaltına alınıp bırakıldı. 
     
     Derin devlet adamı’ 
     Tokcan, 10 Temmuz 2001’de polise verdiği ifadede, kaçırma olayında Yeşildağ’ın rolünü şöyle anlattı "Bir’i mobilya atölyemdeki ortağım Ali’ye sordum. Susurluk davasında yargılanan derin devletin adamıdır. Çok zengindir’ dedi." 
     Tokcan şaka ile başlayan kaçırma planının ciddiye döndüğünü ve Bir’i polisiz diyerek kaçırdıklarını söyledi. Tokcan şöyle devam etti 
     "Bir, kendi kendine Ömrümüz buraya kadarmış’ diyordu. Öyle bir niyetimiz olmadığını sadece paraya ihtiyacımız olduğunu söyledim. Rahatladı ve İstediğiniz para olsun’ dedi. Bir milyon dolar istedim. O kadar olmadığını, ancak temin edebileceğini söyledi." 
     



 GÜNCEL 





















</TEXT>
</DOC>
