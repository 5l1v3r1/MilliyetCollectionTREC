<DOC>
<DOCNO> 48563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/son/sondun13.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan "Cumartesi ateş açılan ABD helikopteri, karşılık verdi" 
</HEADLINE>
<TEXT>

     Pakistan polisi, Cumartesi günü Amerikan helikopterinin, Pakistan'ın güneybatısındaki Pancur'daki askeri üsten açılan ateşe ateşle karşılık verdiğini açıkladı. 
     Pakistan polisine göre, 2 Amerikan helikopteri Cumartesi günü yerel saatle 16.00 sularında Pancur'daki üs üzerinde göründüğünde aşağıda kalabalık toplandı ve o sırada bir ateş sesi duyuldu. 
     Aynı kaynağa göre, ateş sesinin nereden geldiğini anlamayan üssü korumakla görevli askerler, bu beklenmedik durum karşısında sinirlenerek ateş açtılar, çünkü Pancur'a Amerikan helikopterlerinin gelecği daha önceden haber verilmemişti. 
     Bu hava üssü, Pakistan'ın Afganistan operasyonu kapsamında ABD'nin emrine tahsis ettiği üsler arasında yer almıyor. 
     ABD Savunma Bakanlığı Pentagon , Afganistan'a düzenlenen kara harekatı sırasında Pakistan'da düşen helikopterin enkazını almaya gelen 2 ABD helikopterine Cumartesi günü ateş açıldığını bildirmiş, ancak kimler tarafından ateş açıldığının bilinmediğini kaydetmişti. 
     






</TEXT>
</DOC>
