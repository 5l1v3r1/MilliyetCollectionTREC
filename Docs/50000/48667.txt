<DOC>
<DOCNO> 48667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/ekonomi/eko06.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayçiçek yağında fiyat tartışması 
</HEADLINE>
<TEXT>

     Ayçiçeği yağında, son bir ayda fiyatların neredeyse ikiye katlanması, Trakya Birlik ile sanayicileri karşı karşıya getirdi. 
     Bitkisel Yağ Sanayicileri Derneği, şu anda yaklaşık 200 bin ton ayçicek tohumu stoğunda bulunduran Trakya Birlik’in açıkladığı 900 dolarlık fiyatın, dünya fiyatlarının gümrüklü halinin çok üstünde olduğunu belirtti. 
     Bu rakamla gerçekçi piyasa fiyatı oluşturulamayacağını savunan Dernek Başkanı Ümit Ersoy, ham ayçiçek yağı ithalatındaki Gümrük Vergisi’nin diğer yağlar seviyesine çekilmedikçe ayçiçek yağı piyasasının normal şartlar altında çalışmayacağını söyledi. 
     Kristal Yağları Yönetim Kurulu Başkan Vekili Ayhan Baran da Trakya Birlik’in elindeki ham ayçiçek yağını bir süredir piyasaya vermediğini, küçük üreticinin fiyat yükselecek’ beklentisiyle elindeki yağı satmadığını ileri sürdü. 
     
     Mısırözü de sorunlu 
     Baran, "Ton başına hammadde fiyatı 850 dolara yükseldi. Rafine edilen dökme yağın litresi 1 milyon 200 bin liranın üzerine çıktı. Bir de buna ambalaj maliyeti ve aracılar eklenince vatandaşa ulaşma fiyatı oldukça yüksek rakamlara ulaşıyor. Mısırözü yağında da durum ayçiçeği ile aynı." 
     



 EKONOMİ 
























</TEXT>
</DOC>
