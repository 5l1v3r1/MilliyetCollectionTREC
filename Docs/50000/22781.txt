<DOC>
<DOCNO> 22781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/son/soneko09.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF'nin 2. kredi dilimi için 25 Haziran'a kadar istediği şartlar... 
</HEADLINE>
<TEXT>

     IMF'nin gözden geçirme ziyaretleri, gelecek aydan itibaren yeniden başlıyor. 
     IMF Türkiye Masası şefiliğine getirilecek olan Juha Kahkonen'in başkanlığındaki heyetin, 8'inci gözden geçirme için 8 Haziran'da Türkiye'ye gelmesi bekleniyor. 
     IMF heyetinin, performans kriterlerinin yerine getirilip getirilmediğine bakacağı ve bu kriterlerin tutturulması durumunda, 1.5 milyar dolarlık diğer bir kredi diliminin, 25 Haziran'dan sonra serbest bırakılmasını talep edeceği belirtiliyor. 
     Sekizinci gözden geçirmenin tamamlanabilmesi için gerekli koşullar ise şunlar 
149   Tasarruf Mevduatı Sigorta Fonu TMSF bünyesindeki bankaların ve kamu bankalarının kalan gecelik yükümlülüklerinin ortadan kaldırılması, 
149   TMSF ve kamu bankalarının Merkez Bankası ile olan repo stoklarının 7 katrilyon lirayı aşmaması, 
149   Emlak Bankası'nın kapatılması ve yükümlülükleri ile bazı varlıklarının Ziraat Bankası'na transfer edilmesi, 
149   halihazırda hiçbir teklif verilmeyen dört banka için ikinci bir geçiş bankası kurulması veya bu bankaların tasfiye edilmesi, 
149   Türk Telekom için yeni bir profesyonel yönetim kurulu ve yönetimin atanması, Tütün Kanunu'nun Meclis'ten geçmesi, 
149   program harcama rakamları ile uyumlu ek bütçenin kabulü, 
149   vergi kimlik numaralarının kullanımının yaygınlaştırılmasına ilişkin vergi düzenlemesinin yürürlüğe girmesi'' 
Türkiye'nin, 1.5 milyar dolarlık kredi dilimini hak edebilmesi için 25 Haziran'a kadar, yukarıdaki koşulları yerine getirmesi gerekiyor. 
IMF heyeti, Haziran ve Temmuz aylarında birer ziyaret yapacak, Ağustos ayından itibaren ise ikişer ayda bir inceleme ziyaretine gelecek. 
Bu arada, IMF Türkiye Masası şefliğini yürüten Carlo Cotarelli'nin, resmen IMF Avrupa Bölümü Başkan yardımcılığına getirileceği ve aralarında Türkiye'nin de bulunduğu ülkelerden sorumlu olacağı öğrenildi. 
IMF Avrupa bölümü başkanlığını Michael Deppler yürütüyor. 






</TEXT>
</DOC>
