<DOC>
<DOCNO> 15499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/spor/spo09.html </URL>
<DATE> 2001/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
KARA TAHTA 
</HEADLINE>
<TEXT>

Olmadı Yılmaz hoca      Ah hocam ah... Fenerbahçe’yi yenmişsin sevincini doyasıya yaşasana... Neyine gerek rakibine taş atmak 
     "Bu Fener’i bana versinler, üç sezon üst üste şampiyon yapayım." 
     Sanırsın ki Denizlispor başarıdan başarıya koşuyor. Aldığı galibiyetlerle zirveye gidiyor, Avrupa kapılarını zorluyor. 
     Hocam sen Mustafa Denizli’ye sataşacağına kendine baksana 
     - Büyükleri yeniyorsun da... Diğer takımlara karşı neden bunu başaramıyorsun 
     - İstikrarı niçin sağlayamıyorsun 
     - Bir de söylesene hocam gittiğin takımda neden kalıcı olamıyorsun 
     
Hasan’a yakışmadı      Önce Halil Özer anlattı inanamadım. "Hasan, çok sinirliydi. Cihat’la tartıştı. Attığı golden sonra taraftarlara işaretler yaptı. Lucescu bile dayanamadı, kızdı." 
     Akşam televizyondan izleyince dondum kaldım. Hasan, o futbolumuzun son yıllarda yetiştirdiği en büyük yıldızlardan biri olan, Şampiyonlar Ligi’ndeki oyunuyla göğsümüzü kabartan Hasan, Yozgat’ta kendisine yakışmayanları yapıyordu. 
     Şaşırdım... 
     Hırstı... Yenilginin getirdiği öfkeydi... Ne derseniz deyin. Ben Hasan’a bunu hiç yakıştıramadım. 
     
BASINDAN SEÇMELER      Meğer Rüştü bu takımın yarısıymış. Gerçi kevgir gibi savunmaya bu genç Oğuz neylesin. 
Yusuf Kobal - Milliyet 

     Gerçekten inanılmaz bir faciaya kurban gitti Galatasaray. İki dakikada iki gol. 
Doğan Koloğlu - Milliyet 

     Son beş yılda ilklerin takımı olan Galatasaray, bir ilki daha başardı ve bir dakika, bilemediniz 1.5 dakika içinde iki gol birden yedi. 
İsmet Tongo - Fanatik 

     Dakika 2, Yimpaş Yozgatspor 2, Galatasaray 0. İnsan rüyasında görse hayra yormaz. Ayıp be. 
Turgay Şeren - Hürriyet 

     Beşiktaş seyircisi takımını bin nimet gibi görüyor. Bu krizde bu yoklukta yine tribünlere koşmuşlar. 
Faik Gürses - Fanatik 



 SPOR 






























</TEXT>
</DOC>
