<DOC>
<DOCNO> 15040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/guncel/gun02.html </URL>
<DATE> 2001/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Nuriş ailesi DGM'de buluştu 
</HEADLINE>
<TEXT>
Gayrımeşru alemin adamları 
Karagümrük Çetesi'nin elebaşısı Nuri Ergin ile dört kardeşi, silahlı saldırı eylemleri nedeniyle hakim karşısına çıktılar. Vedat Ergin, Alaattin Çakıcı'yı "Kandıra kuşçusu" olarak niteledi. 
     SEMRA PELEK İstanbul 

     Karagümrük Çetesi’nin elebaşısı Nuri Ergin ile dört kardeşi, Alaattin Çakıcı ile aralarındaki mektup savaşının ardından, Zeytinburnu ve Gültepe’de iki kahvehaneye düzenlenen silahlı saldırı ve çeşitli yaralama eylemleri nedeniyle dün hakim karşısına çıktı. Çakıcı’yı, "Kandıra Kuşçusu" olarak nitelendiren Vedat Ergin mahkeme heyetine "Biz size karşı terbiyesizlik olmasın diye meslek hanemize galerici yazdırıyoruz. Fakat biz bu alemin dergahında büyüdük. Gayrımeşru alemin adamlarıyız" dedi. 
     
Siyasiler ipimizi çekti      Kendilerini sahiplenen siyasilerin şimdi iplerini çektiğini iddia eden Vedat Ergin sözlerini şöyle sürdürdü 
     "Allah Sadettin Tantan, Bahçeli ve Mehmet Gül gibi siyasileri başımızdan eksik etmesin. Bakın Mesut Yılmaz dün kendini yumruklayan hasmını Sedat Peker'e vurdurttu. Organize Suçlar Müdürü Adil Serdar Saçan, Sedat Peker ile eküri olup ailemi çete diye hapse yolluyor." Nuri Ergin ise "Geçmişte Alaattin beyle dostluğum vardı. Bizi karşı karşıya getirdiler. Bunu yapanlar, tereyağından kıl çeker gibi aradan çekildi, ama arada bir sürü masum insan öldü" dedi. 
     


 GÜNCEL 
























</TEXT>
</DOC>
