<DOC>
<DOCNO> 45782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/son/soneko25.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Serdengeçti "Enflasyon hedeflemesini henüz kesinleştirmiş değiliz" 
</HEADLINE>
<TEXT>

     Merkez Bankası Başkanı Süreyya Serdengeçti, ABD ve İngiltere'nin Afganistan'a yönelik harekatı ardından, piyasalarda bir panik havasının yaşanmadığını söyledi. 
     Anadolu Ajansı muhabirinin sorularını yanıtlayan Serdengeçti, piyasaların yakından izlediğini belirterek, ''bu sabah dedik ki gene bir panik durumu olabilir. Pek öyle bir işaret yoktu. Gün içinde olabilirdi ama yaşanmadı'' şeklinde konuştu. 
     Merkez Bankası olarak, piyasalara 11 Eylül'de New York ve Washington'a düzenlenen terörist saldırı ardından ne dedilerse gene geçerli olduğunu hissettirdiklerini ifade eden Serdengeçti, Afganistan'a düzenlenen hava saldırısının o olayın devamı olduğunu hatırlattı. 
     Serdengeçti, ''Dolayısıyla biz bütün piyasalara yakından bakacağız. Bir panik görürsek, bir likidite eksikliği şu bu gireceğiz. 
     Aynen 11 Eylül'deki gibi. Ama bir panik olmadı'' dedi. 
     Merkez Bankası'nın enflasyon hedeflemesine ne zaman geçeceği yolundaki soruya, enflasyon hedeflemesi sistemine önceden açıklanan belli bir plan dahilinde gidildiğini hatırlatan Serdengeçti, ''Bu 11 Eylül süreci hem dünyada, hem Türkiye'de pek çok şeyi değiştiriyor. 
     Böyle bir bakış açısı var. Dolayısıyla henüz kesinleştirmiş değiliz'' yanıtını verdi. 
     Serdengeçti, ''enflasyon hedeflemesine yıl sonuna kadar geçilecek mi '' şeklindeki soruya ''Onu dediğim anda ben size planı söylemiş olurum zaten. Plan henüz kesin değil'' dedi. 
     Süreyya Serdengeçti, Eylül ayı enflasyonun beklenenden yüksek çıkmasının başlıca nedenin kur artışı olduğunu söyledi. 
     Serdengeçti, şöyle dedi 
     ''Başlıca kurun etkisi var. Daha Ağustos'da olduğu gibi. Özellikle TEFE'nin alt kalemlerine baktığınız zaman kurda öngürülenin üzerinde gidiş, 11 Eylül'den sonra kesin etkili olmuş. 
     Öbür taraftan orası biraz karışık. Ben de arkadaşlardan biraz detaylı çalışmalar istemiştim. Bugün görüşecem ama orada iki düşünce var. 
     Talep tekrar yükselmeye başlamış olabilir. TÜFE'nin TEFE'nin üzerinde çıkması o. Ama bir görüşe göre talep o kadar etkili değil. 
     Fakat kur o tarafı da etkiledi. Buna biraz daha detaylı bakmak gerekiyor. Çok kesin bir şey şu aşamada söylemiyorum.'' 
     






</TEXT>
</DOC>
