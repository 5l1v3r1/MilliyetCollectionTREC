<DOC>
<DOCNO> 16119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/son/sontur02.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan Mezarcı Bandırma cezaevine nakledildi 
</HEADLINE>
<TEXT>

     Edirne'nin İpsala Ceza ve Tutukevi'nde tutuklu bulunan kapatılan RP'nin eski milletvekili Hasan Mezarcı, Balıkesir'in Bandırma İlçesi'ndeki cezaevine gönderildi. 
     Almanya'da yaklaşık 3 yıl yaşadıktan sonra 9 Nisan Pazartesi günü Edirne'nin İpsala Sınır Kapısı'ndan 3 arkadaşıyla Türkiye'ye giriş yaptığı sırada, polis tarafından gözaltına alınan Hasan Mezarcı, çıkarıldığı mahkemece, Ankara 2. Ağır Ceza Mahkemesi tarafından CMUK'un 104. maddesine göre hakkında verilmiş gıyabi tutukluluk kararı, vicahiye çevrilerek, cezaevine gönderilmişti. 
     Mezarcı, saat 06.30'da İpsala Cezaevi'nden nakil aracıyla çıkarılarak, Bandırma Cezaevi'ne gönderildi. Mezarcı, 9 Nisan Pazartesi günü, Erkan Baran'a ait RPO 076 İsveç plakalı araçla, beraberinde Baran, Şevket Sak ve Doğan Dilci ile İpsala Sınır Kapısı'ndan Türkiye'ye giriş yapmıştı. Sınır kapısında polis tarafından gözaltına alınan Mezarcı, İpsala Emniyet Müdürlüğü'nde yaklaşık 25 saat tutulduktan sonra, sevk edildiği mahkemece tutuklanmıştı. 




</TEXT>
</DOC>
