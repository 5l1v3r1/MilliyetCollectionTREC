<DOC>
<DOCNO> 37996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/magazin/amag.html </URL>
<DATE> 2001/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
122 Milyon’da sinirler gerildi 
</HEADLINE>
<TEXT>

Bir ay boyunca asgari ücretle yaşama yarışına katılan çiftler birbirlerine girdi. Karşılıklı olarak hakaret edildi, şaşırtan iddialar ortaya atıldı 
     NURDAN AKIN 

     ASGARİ ücretle geçinmek, aile geçindirmek zor iş insanın sinirlerini altüst eden bir süreç... İşte ekranların en çok izlenen yarışmalarından 122 Milyon da bu tezi doğruladı. Yarışmacı çiftler birbirlerine girdi kameralar önünde kim daha iyi hakaret edecek’ yarışı başladı. Önceki gece Kanal D ekranlarından canlı olarak yayınlanan haftalık finalde sunucu Zeki Alasya, yarışmacıları "Türkiye’nin bütün tartışmalarında bir seviyesizlik var. Lütfen seviyenizi koruyun" sözleriyle uyardı. Ancak soğuk rüzg r dinmedi. 
     
     Geri zek lı’ dedi 
     ÇİFTLER barışamadı çünkü hafta boyunca atışmışlardı. Ali Kemal Göktaş, Hikmet Kocaibrahimgil’i sahtek r olmakla suçladı, eşi Mevhibe’ye de onların seviyesine inmemesini önerdi. Suzan Hanım ise Göktaş’a kameraların önünde geri zek lı’ dedi ve çiftin 1 yıl içinde boşanacağını iddia etti. Her iki çift de dünkü yarışmaya ayrı ayrı araçlarla geldiler. Ali Kemal - Mevhibe Göktaş çifti boşanma söylentilerine inat kamera önünde bol bol öpüştü. Yarışı Ali Kemal Mevhibe Göktaş çifti 92.875.000 lirayla önde götürüyor. 
     
     Kavga nasıl başladı 
     Kurallara göre bir film izlemesi gereken yarışmacılardan Hikmet Kocaibrahimgil, 7 Ağustos’ta Bakırköy Renk Sineması’na gitti. Tam biletin 3, indirimlinin ise 2.5 milyon liradan satıldığı sinemada rakibinin 1 milyona film izlediğini gören Ali Kemal Göktaş da aynı sinemaya gittiğinde tepesi attı. Çünkü kendisine aslında indirimli biletin 2.5 milyon lira olduğu fakat kendisine indirim yapılabileceği ve filmi 1 milyona izleyebileceği söylendi. Oysa ki yarışma kurallarına göre indirim yaptırmak yasaktı. Göktaş, bunun üzerine rakibinin usulsüzlük yaptığını iddia etti. Ve iddialar tartışmayı getirdi. 
     



 MAGAZİN 












</TEXT>
</DOC>
