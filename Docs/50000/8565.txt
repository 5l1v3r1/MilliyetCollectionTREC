<DOC>
<DOCNO> 8565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/23/son/soneko16.html </URL>
<DATE> 2001/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası İnterbank'ta gecelik faiz yüzde 700 
</HEADLINE>
<TEXT>

     Merkez Bankası TL İnterbank'ta ilk işlem yüzde 700, İMKB repo piyasasında ise gecelik vadede ilk işlem yüzde 350'den gerçekleşti. 
     Merkez Bankası Interbank para piyasasında dün gecelik faizler ortalama yüzde 1.195.28, İMKB repo piyasasında ise ortalama yüzde 2,234.21 olmuştu. Bu arada, Merkez Bankası döviz İnterbank'ında ilk dolar işlemi 1 milyon 50 bin liradan yapıldı. Bu fiyatın ardından dolar 1 milyon 69 bin lira ve sonra da 1 milyon 95 bin liraya yükseldi. 
     TCMB interbank'ta dolar efektif işlemleri ise 900 bin liradan açılıp, kademeli olarak 965 bin liraya çıktı. Bankalararası döviz piyasasında en iyi alış ve satış kotasyonları ise saat 12.00 itibarıyla, alışta 990 bin lira, satışta 1 milyon 250 bin lira seviyesinde bulunuyor. 
     Öte yandan, bankacılık çeveleri bonoda işlemlerin düşük hacimle seyrettiğini ancak düne göre bir miktar yükseliş görüldüğünü belirtiyorlar. Uzmanlar, 21 Mart 2001 vadeli kağıtta gerçekleşen işlemlerin, ortalamada yüzde 152.76 bileşik faizle, dünkü ortalamaya göre yedi puan kadar yükseldiğini ifade ediyorlar. 
     Bankacılar, bu vadede işlemlerin müşteri bazlı olduğunu da vurguluyorlar. 




</TEXT>
</DOC>
