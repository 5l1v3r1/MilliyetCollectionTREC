<DOC>
<DOCNO> 46580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/dunya/dun05.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’de biyolojik saldırı paniği 
</HEADLINE>
<TEXT>

NBC televizyonunda çalışan bir bayanda şarbon bakterisi çıktı. The New York Times gazetesi ile Dışişleri’ne de içinde toz olan paket gönderildi. FBI inceleme başlattı... 
     ABD’de magazin gazeteleri yayımlayan "American Media" şirketinin Florida’daki ofisinde üç kişinin şarbona yakalanması ve birinin ölümünün ardından başgösteren şarbon paniği, dün New York’a da sıçradı. NBC televizyonunun haber bölümünde çalışan bir kadının vücu-dunda şarbon bakterisi bulundu. Ha-bercinin 25 Eylül’de ofise gönderilen ve içinde toz olan paketi açtığının bilin-mesi, "biyolojik saldırı" kuşkusu yarattı. 
     Daha sonra yine "The New York Times" gazetesinin Ortadoğu uzmanlarından Judith Miller adına gönderilmiş pakette de benzer "şüpheli toz madde" bulundu. Bunun üzerine, gazetenin New York merkez bürosu kordon altına alındı ve büronun bulunduğu Broadway Tiyatrolar Mahallesi’nin bir bölümü geçici olarak araç trafiğine kapandı. CBS televizyonu da merkez binasındaki posta odasının, tedbir amacıyla girişe kapatıldığını duyurdu. Washington’daki Dışişleri Bakanlığı’nın yedinci katında da "şüpheli madde içeren bir paket" bulundu. FBI, inceleme başlattı. 
     



 DÜNYA 

















</TEXT>
</DOC>
