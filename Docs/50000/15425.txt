<DOC>
<DOCNO> 15425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/09/son/sontur08.html </URL>
<DATE> 2001/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Susurluk Belediye Başkanı "Doğulu vatandaşların ne suçu var" 
</HEADLINE>
<TEXT>

     Susurluk Belediye Başkanı Hayrullah Köroğlu, 11 yaşındaki kız çocuğu Avşar Çaldıran'ın öldürülmesinin tüm ilçeyi acıya boğduğunu belirterek, ''Ancak, birtakım kişiler bu üzücü olayı provake ederek ticari ve siyasi kazanım elde etmek istiyorlar'' dedi. 
     Köroğlu, yaptığı açıklamada, Avşar Çaldıran'ın öldürülmesinin tüm ilçe halkını üzdüğünü, ancak bu olayın etnik bir çatışmaya dönüştürülmek istenmesinin üzüntülerini daha da artırdığını söyledi. 
     Susurluk'un 3 Kasım 1996'da meydana gelen trafik kazasından sonra dünya kamuoyunda ''Çeteci'' olarak anılmaya başlandığını, Avşar Çaldıran'ın ölümünden sonra çıkan olaylar nedeniyle de imajlarının yine bozulduğunu belirten Köroğlu, şöyle konuştu 
     ''Bugün yaşanan olayların perde arkasının üç boyutu vardır. Bu boyutlar ticari, siyasi ve etnikdir. İlçemizde üzücü bir olay yaşanmıştır. Bu olayın sanığı eni sonu yakalanıp adalete teslim edilecektir. Doğulu vatandaşlarımızın ev ve işyerlerine saldırılması düşündürücü. Bu vatandaşlarımızın ne suçu var Bu da gösteriyor ki, birtakım kişiler bu olayı provake ederek ticari ve siyasi kazanım elde etmek istiyor.'' 




</TEXT>
</DOC>
