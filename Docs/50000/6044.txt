<DOC>
<DOCNO> 6044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/spor/spo06.html </URL>
<DATE> 2001/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim’den final dansı 2 - 0 
</HEADLINE>
<TEXT>

Fiorentina, Milan’ı sahasında rahat yıktı, İtalya Kupası’na elini uzattı 
     ASLI BIÇAKÇI - FLORANSA 

     MOR Menekşeler, İtalya Kupası yarı finalinde, 2 - 2’nin rövanşında güçlü rakibi Milan’ı Floransa’da iki golle geçti, iki yıl aradan sonra yeniden finale adını yazdırdı. Maça tedirgin başlayan ancak 41. dakikada Chiesa’nın golüyle rahatlayan Mor Menekşeler, ikinci yarıda da kontrolü elinde tuttu, Rui Costa’nın golüyle galibiyeti perçinledi. 
     
     Maçın karnesi 
     HAKEMLER Emilio Pellegrino , Marco Ivaldi , Nicola Saia 
     FIORENTINA Toldo - Torricelli , Repka , Pierini , Vanoli - Bressan , Amoroso , Di Livio Moretti Dk.87 , Rui Costa Adani Dk.86 - Chiesa Rossi Dk.46 , Nuno Gomes 
     MILAN Abbiati - Roque Junior , Costacurta , Kalazde , Maldini - Ba Jose Mari Dk.77 , Albertini , Giunti Serginho Dk.65 , Coco Leonardo Dk.46 - Shevchenko , Comandini 
     GOLLER Chiesa Dk.41 , Rui Costa Dk.82 
     SARI KARTLAR Chiesa, Nuno Gomes, Vanoli Fiorentina , Giunti Milan 
     
İki yıl sonra      İTALYA Kupası yarı finalinde Milan’ı 2 - 2 ve 2 - 0’lık sonuçlarla geçerek finale adını yazdıran Fiorentina böylece iki yıl aradan sonra yeniden finali yakaladı. Mor Menekşeler, 1998 - 99’da Parma ile finalde karşılaşmış ve kupayı kaybetmişti. Fiorentina’nın rakibi, bu gece Parma ile Udinese arasında oynanacak karşılaşma ile belli olacak. İlk maçı Udinese 2 - 1 kazanmıştı. Final maçları ise 11 Nisan ve 13 Haziran’da yapılacak. Dün geceki karşılaşma sonrası Fiorentinalı taraftarlar, Teknik Direktör Fatih Terim’e büyük sevgi gösterisinde bulundular. 
     


 SPOR 
































</TEXT>
</DOC>
