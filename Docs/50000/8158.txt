<DOC>
<DOCNO> 8158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/yazar/pulur.html </URL>
<DATE> 2001/02/21/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Krizin kerizleri ya da halkın hali 
</HEADLINE>
<TEXT>

     TAM hatırlayamasak bile, galiba şöyleydi 
     "Yerden göğe küp dizseler 
     En alttaki küpü bir çekseler 
     Seyreyleyin gümbürtüyü " 
     Aynen öyle oldu, Cumhurbaşkanı, bankaları denetlemek isteyince kıyamet koptu, önce Ecevit "Denetim, denetlenmek isteniyor" dedi, arkadan da malum kriz patladı. 
     Cumhurbaşkanı bu konudaki görüşlerini Milli Güvenlik Kurulu'nda, gündemle ilgisi olmadan açıklamalı mıydı, yeri burası mıydı 
     Tartışılır 
     Peki, Cumhurbaşkanı böyle dedi diye toplantıyı terk edip bana "Hakaret etti " diyerek kameraların karşısına çıkmak, sonra da istifa etmeyeceğiz, demek ne oluyor 
     
     BU krizin çıkacağı, perşembenin gelişi çarşambadan belliydi, geçtiğimiz cumartesi günü şöyle yazmıştık 
     "Bazı siyasetçilerin, Cumhurbaşkanı Sezer'le araları açık, yaptıklarını hazmedemiyorlar. 
     Niye 
     Çünkü onlar, Cumhurbaşkanlığı makamını, Çankaya muhtarlığı, sanıyorlardı hele muhtarı kendileri bulup, seçip, oraya göndermişlerse... 
     Ne demekti, onların gönderdiği kanunları, kararnameleri hukuka aykırı diye geri çevirmek 
     Bütün mesele buradaydı 
     Biz bulduk, biz seçtik, biz gönderdik, o bizi dinlemiyor 
     Sanki adamı, sokakta rasgele bulup, göndermişlerdi 
     Sezer'in Anayasa Mahkemesi Başkanlığı'ndan, Çankaya Köşkü'ne çıkan biri olduğunu, akıllarına getirmek bile istemiyorlardı. 
     Çünkü onlar böylelerini hiç tanımazlardı." 
     Evet, onlar bizim "Hakim Beyler"i hiç tanımazlar, tanımadıkları için onlara "nankör" de diyebilirler... 
     Oysa biz "Hakim Beyler"i bu köşede onlara tanıtmaya çalışmıştık 
     "Bizim Hakim Beyler, beyt - ül mal'a, yani devletin hazinesine kendi paralarından daha fazla sahip çıkarlar, saçı bitmedik yetimin hakkını korumak onların karakteridir." 20 Mayıs 2000 
     
     DEVLETİN tepesinde tenis topu gibi gidip gelen Anayasa, Cumhurbaşkanı'na "terbiyesiz" diyen Başbakan, "nankör " diyen bir Bakan... 
     Hazineden uçan 5 milyon dolar... 
     O dolarlar ki, uçan kuşa el açılıp, milyon milyon toplanmıştı, bir saatte uçup gitti... 
     
     ŞİMDİ n'olacak 
     Tepede kavga var, tabanda ne var 
     Oktay Rifat'ın şiiri var 
     "Mısır seferi, Yemen seferi, Kanal seferi, 
     Tanzimat, meşrutiyet, cumhuriyet 
     Ve dünya kadar nutuk 
     Ve dünya kadar ferman 
     Gene köylümüzün elinde kara sapan 
     Gene halkımız yarı aç, yarı tok 
     Perişan" 
     
     SON sözcük iyi anlaşıldı mı 
     Perişan, perişan 
     
     





Komplo ve sistem 


Doğru söyleyeni 


Yüzümüze Anayasa'yı atması kabul edilemez 


Koruma görevli devlet bakanı 


Bu böyle gitmez Ama nasıl gider 


İki gerçek 


Fransa 1924, Türkiye 2001 


Devlet krizi 


Genç işsizler 


Kazanan yok, kaybeden ülke 


Balkan ayarı 


Kriz var kriz var, bunalım vaaaaaar... Ekonomi tıkırında... 


Kimse bana ne ’ demesin 


Kriz nasıl aşıldı 


Krizin kerizleri ya da halkın hali 


Enkazdan yükselen umutlar 


Ve gülümsedi 


Bırakın Sezer'i nankör kalsın 


Proje esastır 


Zeytinyağı, sirke ve Ecevit 


Faiz yükseldikçe "fakir" eziliyor 


Halk Bankası yanık kokuyor 


</TEXT>
</DOC>
