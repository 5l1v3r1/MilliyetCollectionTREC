<DOC>
<DOCNO> 37198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/yasam/yas01.html </URL>
<DATE> 2001/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Efelik bıyık değil, yürek ister 
</HEADLINE>
<TEXT>

Son araştırmalar gösterdi ki, birkaç yıl öncesine kadar "Bıyıksız Efe olmaz" görüşünü dile getiren Aydın halkı da "Bıyığa elveda" dedi.. 
     YALÇIN ATA Aydın DHA 

     Her şey 5 yıl önce başladı Türkiye’nin en büyük bıyık tartışması’ Aydın’da yaşandı... Kurtuluş Savaşı kahramanlarından Yörük Ali Efe’nin Aydın’a dikilen heykelinde bıyık olmaması, "Efe bıyıksız olmaz" diyen yöre halkını kızdırdı. Tepkiler üzerine heykel sökülüp bıyık takılarak yeniden dikildi. Ancak, aradan geçen birkaç yılda bıyık, koşul olmaktan çıktı. Efeler, yavaş ve sessizce "bıyığa elveda" derken, efe derneklerinde bıyıksızların sayısı arttı, kadınlar bile üye oldu. 
     
     Bıyıklı, bıyıksız fark etmez’ 
     Piar Tn-Sofres Şirketi’nin yaptığı bıyık anketine Aydın da katıldı. Efe derneklerinin çoğu "Biz bıyıksız üye de kabul ederiz" açıklamasıyla toplumdaki değişime ayak uydurduğunu ilan etti. "Efelik bıyıkta değil yürekte" ilkesiyle hareket eden Kuvayi Milliye ve Gaziler Derneği, yeniliğin kapısını aralayanların başını çekti. Dernek Başkanı Talat Arzuhan, daha önce bıyıksız efe kabul etmediklerini belirterek, "Ancak şimdi hepsini kabul ediyoruz. Zaten bıyıklısı, bıyıksızı da birbirine girdi" diye konuştu. 
     
     Biz isteriz, başka şartı yok’ 
     Ege Zeybeklerini Anma ve Yaşatma Derneği Başkanı Hüseyin Deveci de, "Yörük Ali Efe de bıyıksızdı. 16 yaşındaki Efe’de bıyık ne gezer Bizde bıyık şartı yok" dedi. 
     Aydın Efeler Derneği Başkanı Cafer Sağdıç ise, bıyığın efenin simgesi olduğunu belirterek, şöyle dedi "Bizde öğrenciler mezun olduktan sonra bıyık bırakmak zorunda." 
     



 YAŞAM 






















</TEXT>
</DOC>
