<DOC>
<DOCNO> 32225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/guncel/gun04.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
TRT Genel Müdürlüğü için 52 aday başvurdu... 
</HEADLINE>
<TEXT>
Yener - Baytur yarışı 
RTÜK, Bakanlar Kurulu’na önereceği üç ismi bugün belirleyecek. Görev süresi yarın sona erecek olan Genel Müdür Yener ile Baytur’un ismi ön plana çıktı. 
     AYDIN HASAN Ankara 

     TRT Genel Müdürlüğü yarışında ikisi de kurum kökenli olan iki aday ön plana çıktı. Yarın görev süresi sona erecek olan Genel Müdür Yücel Yener ile Ceyhan Baytur, RTÜK tarafından Bakanlar Kurulu’na önerilecek üç isim arasında yer alabilmek için yoğun bir kulis faaliyeti içine girdi. 
     Radyo ve Televizyon Üst Kurulu RTÜK bugün saat 11.00’de yapacağı toplantıda, TRT Genel Müdürlüğü için üç isim belirleyecek. Başvuruda bulunan 52 adayın yanı sıra RTÜK üyeleri de, aday gösterebilecek. TRT Genel Müdürü, RTÜK’ün teklif edeceği üç isim arasından Bakanlar Kurulu tarafından seçilip atanacak. RTÜK’ün bugün yapacağı toplantısından önce dün başkent kulislerinde, teklif edilecek üç adaylık için TRT kökenli iki adayın ismi ön plana çıktı. TRT Genel Müdürü Yücel Yener’in koalisyon dengeleri ve yeni bir siyasi sorun çıkmaması açısından şanslılar arasında yer aldığı konuşuluyor. Öte yandan yine TRT kökenli olan Ceyhan Baytur’un seçilme ihtimali de gündeme geldi. 
     
AA’da çalıştı...      Baytur, TRT’de Haber Daire Başkanlığı görevinden sonra Anadolu Ajansı Genel Müdürlüğü de yapmıştı. Baytur, Türkiye’ye ilk dijital yayını getirmesinin yanı sıra AA’nın radyo ve televizyon ünitelerini de kurmuştu. 
     TRT Genel Müdürlüğü için 52 aday bavşuruda bulundu. Bavşuruda bulunan ilginç adaylardan biri de, RTÜK Daire Başkanı Dr.Cengiz Özdiker oldu. Özdiker, bir dizi taahhüdünü içeren 9 ilkeden oluşan bir bildiri yayımladı. 
     Bildiride, kurumun görev zararlarına son verileceği, bankamatik memur anlayışının da ortadan kaldırılacağı belirtildi. En fazla başvurunun TRT içinden olması dikkat çekti. 
     TRT kökenli beş aday ise başvuru tarihinden önce adaylık müracaatında bulunarak heveslerini gizleyemedi. 
     



 GÜNCEL 



















</TEXT>
</DOC>
