<DOC>
<DOCNO> 44570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/dunya/dun01.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüm ailesini kaybeden minik Afgan kızı Zehra soruyor 
</HEADLINE>
<TEXT>
ABD beni de öldürecek mi 
Adını radyoda duyduğu Amerika'dan ölesiye korkan Zehra savaşı hiç sevmiyor, çünkü onun h l hayatta sandığı ailesi savaş yüzünden bir türlü eve dönemiyor... 
     İRFAN SAPMAZ 

     Afganistan'da, sefalet ve açlık diz boyu... Binlerce çocuk, yıllardır bitmeyen çatışmalarda annesini, babasını ve kardeşlerini kaybetmiş. Yakınlarının yanına sığınan öksüz ve yetim çocukların gelecek diye bir beklentileri de yok. 
     Faizabad kentine bağlı Karize köyünde yaşayan Zehra da binlerce bahtsız çocuktan biri. Ona K bil'e giderken yolda rastlıyoruz. 7 - 8 yaşlarındaki Zehra annesini, babasını ve 3 kardeşini savaşta kaybetmiş. Ona dedesi Molla Ahmet bakıyor. 
     
     'Annem çok güzel' 
     Molla Ahmet, torununa "Annen, baban ve kardeşlerin bir başka ülkede yaşıyor. Savaş yüzünden gelemiyorlar. Yakında savaş biter, gelirler" diyor. 
     Zehra ile konuşmamızda savaşın ne olduğunu soruyoruz. Zehra tereddüt etmeden "Savaş çok kötü bir şey" diyor ve devam ediyor "Savaş yüzünden annem, babam ve kardeşlerim Afganistan'a gelemiyor. Çok özledim onları. Annemin, babamın yüzünü hatırlamıyorum. Ama annem çok güzel. Çünkü onu hep rüyamda görüyorum. Babamı da bir defa rüyamda gördüm. Beni K bil'e götürüp güzel elbiseler alıyorlardı. Onlar gelmeyince ben K bil'e gidemiyorum." 
     İşte bu nedenle savaşı sevmediğini söylüyor Zehra. Neden herkesin elinde silah olduğunu, neden halkın sürekli savaşta olduğunu anlamıyor. 
     
     Televizyon görmemiş 
     Zehra bu kez bana sorular yöneltiyor. Türkiye'den olduğumu söylüyorum. Türkiye'yi bilmiyor. Adını bile duymamış. Televizyonu hiç görmemiş. Dedesi radyo dinlerken bazı ülkelerin adını duymuş. Amerika'yı biliyor. Ancak neden Amerikalıların Afganistan'ı bombalayacağını anlayamıyor. 
     
     Doktor olacağım’ 
     Hayatta en çok dedesi Molla Ahmet’i sevdiğini söyleyen küçük Zehra, hiç okul yüzü görmemiş. Ama okula gitmeyi çok istiyor. 
     Bana dönüp "Dedemin parası olursa bana kitaplar ve elbiseler alacak" diyor. Okuyup da ne olmak istediğini sorduğumuzda ise hiç tereddütsüz "Doktor olmak istiyorum" yanıtını veriyor. 
     



 DÜNYA 













</TEXT>
</DOC>
