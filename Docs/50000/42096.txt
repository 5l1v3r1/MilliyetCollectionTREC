<DOC>
<DOCNO> 42096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/14/yasam/yas07.html </URL>
<DATE> 2001/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
New York’u nükleer uçak gemisi koruyor 
</HEADLINE>
<TEXT>

Kentin dibine sokulan USS George Washington gemisinden kalkan jetler, semada kuş uçurtmuyor 
     DIŞ HABERLER SERVİSİ 

     Korkunç saldırılar sonrası, kentte herkes tedirgin. Duyulan en ufak uçak sesiyle kafalarını endişe içinde göğe kaldıran New York’luların bu endişelerini, Amerikan yönetimi de paylaşıyor. Teröristlerin aynı anda 4 uçağı kaçırıp belli hedefleri vurmasından yola çıkan yetkililer, aynı darbeyi bir daha yeme ihtimalini ortadan kaldırmak için, çareyi uçak gemisinde buldu. 
     
     25 kilometre açıkta 
     Kent üzerinde tehlike yaratibelecek herhangi bir uçağa karşı en etkin ve hızlı müdahelenin bir uçak gemisinden gelebileceğine karar veren Beyaz Saray, bu amaçla ABD donanmasının en güçlü nükleer gemilerinden USS George Washington uçak gemisini New York açıklarında tutuyor. 
     Çoğu avcı bombardıman olmak üzere 80 kadar savaş uçağı taşıyan 6 bin personelli dev uçak gemisi, Özgürlük Anıtı’nın 25 kilometre kadar açığında New York’un hava ve deniz sahasında kuş uçurtmuyor. 
     
     Basra Körfezi’nde... 
     Pentagon’dan bir yetkili de, ABD’ye doğru yola çıkan Enterprise uçak gemisi ve beraberindeki 10 savaş gemisinin, Basra Körfezi’nde kalmasına karar verildiğini belirtti. 
     ABD, 1998’de Afganistan’daki askeri eğitim kamplarını ve Sudan’daki bir fabrikayı vurmak için yine Basra Körfezi’ndeki gemilerini kullandı. 
     



 YAŞAM 






























</TEXT>
</DOC>
