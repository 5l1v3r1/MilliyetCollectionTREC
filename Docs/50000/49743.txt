<DOC>
<DOCNO> 49743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/yasam/yas06.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Batık cennete dalıyorlardı .. 
</HEADLINE>
<TEXT>

İki dalgıcın kaybolmasıyla gündeme gelen Sivriada, Yassıada ve Sedef Adası açıkları, bir amfora cennetiydi 
     ÖNAY YILMAZ İstanbul 

     Türkiye’nin ilk sualtı dalış rehberini hazırlayan Fehmi Şenok, Sivriada ve Yassıada çevresinin dalış için cazibe merkezi olduğunu, bunun nedeninin, burada bulunan antik amforalar olduğunu söyledi. Bu bölgede ayrıca mor mercanlar, deniztavşanları ve istakozlar bulunduğunu belirten Şenok, "Tüm bu denizaltı zenginlikleri, Sivriada ve çevresini cazip kılıyor" dedi. 
     
     Amfora talanı 
     Şenok, Sedef Adası’nın dalışa yasak bölge olmasına rağmen burada hiç amfora kalmadığını, çoğunun talan edildiğini de ifade etti. 
     Bölgenin dalış okulları ve sualtı eğitimi veren özel kurslar tarafından, ucuz maliyet nedeniyle tercih edildiğini kaydeden Şenok şunları söyledi 
     "Marmara bu aylarda oldukça soğuktur. Burada giyilecek dalgıç elbisesi ya kuru dediğimiz tipten olmalı ya da 7 - 8 mm kalınlığındaki elbiseler tercih edilmeli. Ancak birçok dalgıç 5 mm,lik elbiselerle dalıyor. Bu çok yanlış, çünkü ani ölümler olabilir." 
     



 YAŞAM 


















</TEXT>
</DOC>
