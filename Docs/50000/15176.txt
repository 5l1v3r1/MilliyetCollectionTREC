<DOC>
<DOCNO> 15176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/08/guncel/gun03.html </URL>
<DATE> 2001/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da kaçak kumaş 
</HEADLINE>
<TEXT>

Bir kumaş şebekemiz eksikti. Kota uygulanan Uzakdoğu ülkelerinden işleyip ihraç etmek üzere milyonlarca metre kumaş getirdiler iç piyasaya sattılar... 
     MUSTAFA BAKACAK İstanbul 

     Gümrükler Muhafaza Başmüdürlüğü’ne bağlı ekiplerin istihbarat çalışması sonucu İstanbul’da düzenlenen bir operasyonda, kumaş piyasasında krize neden olan 14 trilyon liralık bir kaçakçılık ortaya çıkarıldı. 
     Ekipler, bazı firmaların kayıtlardaki adreslerinde bulunmadıklarını ve sahte evrak düzenlediklerini belirledi. Bunun üzerine, kota uygulanan Çin, Hindistan, Hong Kong, Singapur, Taylan gibi ülkelerinden kumaş getiren firmalar incelemeye alındı. Yurtdışından, işleyip ihraç etmek koşuluyla kumaş getiren ancak bunu iç piyasaya süren firmaları tespit eden Gümrük Muhafaza ekipleri şirket yöneticilerini yakalamak için harekete geçti. 
     
Yetkili müdür de sahte      Bugüne kadar işlemek üzere 1 milyon 235 bin metre kumaş getiren Ulu Konfeksiyon Tekstil Sanayi ve Dış Ticaret Şirketi’nin merkezini araştıran ekipler, Bağcılar’da boş bir arsayla karşılaştılar. Şirketi resmi dairelerde temsil etmeye yetkili müdür Hüseyin Haldun Kınal’ın da eski binalarda yatıp kalkan yardıma muhtaç alkolik birisi olduğu tespit edildi. 
     Tüm aramalara karşın Kınal’ı bulamayan ekipler, bu firmanın yurtdışından getirdiği kumaşları işlemek için gösterdiği atölyeye de operasyon düzenledi. Maliye’de kaydı bulunmayan ve getirilen kumaşı işleyecek kapasiteye sahip olmadığı görülen atölyenin de bir başkasına ait olduğu ortaya çıkarıldı. 
     Kumaş kaçakçılığına ilişkin bugüne kadar 11 firmanın ortaya çıkarıldığını, 39 kişinin de gözaltına alındığını belirten yetkililer, olayı organize edenler arasında Adnan Dağar, Yavuz Çiftçi ve Hilmi Barbın’ın bulunduğunu, son operasyonlarda yakalanan Çiftçi’nin de tutuklandığını söyledi. 
     
Vergi ödemediler      Operasyonlarda 14 trilyon liralık 8 milyon metre kaçak kumaş ele geçirdiklerini belirten yetkililer, "Yasal yoldan getirilmiş olsa 7 trilyon lira vergi ödenecekti" dediler. 
     


 GÜNCEL 




















</TEXT>
</DOC>
