<DOC>
<DOCNO> 9906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/04/guncel/gun04.html </URL>
<DATE> 2001/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurbanı gözünden seçin 
</HEADLINE>
<TEXT>

Kurbanlık hayvanın gözü ve derisi sağlıklı olup olmadığını gösterir. Sağlıklı büyükbaş hayvanın bakışları canlı ve hareketlidir. Küçükbaş hayvanın da kuyruğu el ve gözle kontrol edilmelidir 
     Çanakkale Onsekiz Mart Üniversitesi Ziraat Fakültesi Dekanı Prof. Dr. Kenan Kaynaş, kurbanlık alırken dıştan bakıldığında da hayvanın sağlıklı olup olmadığının anlaşılabileceğini söyledi. 
     Kaynaş, özellikle büyükbaş hayvan alımında çok dikkatli olunması gerektiğini belirterek, şunları önerdi "Sağlıklı bir büyükbaş hayvanın bakışları, canlı ve hareketlidir. Derisi elastiktir. Tüyleri parlak ve canlıdır. Bacaklar kısa ve yerden yapılı, vücut dikdörtgen görünümünde olmalı hayvanın sırtı geniş ve dolgun, omzu geniş ve etli olmalıdır. Kuyruk sokumu dolgun olmalı kaburgalar, sırt, bel, sağrı ve omuzda kemik çıkıntıları belli olmamalıdır.." 
     Küçükbaş hayvanlarda ise muayenenin belden başlayacağını belirten Kaynaş, şöyle devam etti 
     
Küçükbaşın beli dolgun olmalı      "Belin dolgun ve geniş olması gerekir kaburgalar elle yoklandığında, kaburgalar arası ve kaburga üstü kas gelişiminin iyi olması hayvanın etli olduğunu gösterir. Koyunlarda göğsün ön kısmı elle yoklanarak etliliğine veya yağlılığına karar verilir. Kuyruk elle ve gözle kontrol edilmeli, elle yoklandığında çok yumuşak ve gevşeklik hissi bırakmamalıdır." 
     


 GÜNCEL 





















</TEXT>
</DOC>
