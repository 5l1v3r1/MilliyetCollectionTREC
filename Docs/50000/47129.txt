<DOC>
<DOCNO> 47129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/yazar/okur.html </URL>
<DATE> 2001/10/16/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
’İstanbul yaklaşımı’ 
</HEADLINE>
<TEXT>

     Tam sekiz aydır tartışma içten içe sürdü... Ne yapacağız, ne yapmalıyız söylemiyle bugüne gelindi. Sonuçta banka sıkıntılı, üretim yapan sıkıntılı... Tepsinin içindeki altın balığın adı ise belli "Kaynak yaratmak " 
     Peki, bu iş nasıl olacak Hiç kuşkusuz, "bankacılık sistemi güçlendirilecek." 
     İşte yaklaşık bir ay önce Bakan Kemal Derviş’e sunulan üç aşamalı planla başlayan süreç, "finans ve üretim" sektörünü içinde bulunduğu kaostan çıkartacak bir noktaya getirilmeye çalışılıyor. 
     
Sorun neydi      Öncelikle bankaların gündemindeki en önemli problem belli "dönmeyen krediler." Tabii, bir de batık krediler konusu var ki sormayın, orası gizli bir buzul dağı... O yüzden dönmeyen kredilerin çözümü en acil konu... Çünkü bankalar kan kaybetmeye devam ettikçe sermayeleri de eridikçe eriyor. Oysa banka, finansal açıdan güçlü olmayı gerektiriyor. O halde yapılacak iş ne olabilirdi Önce bu soruya yanıt arandı... Bu yüzden yapılan toplantılarda önce bir "aktif yönetim" şirketi kurulup, bu şirket kanalıyla devletin katkısının sağlanması hedeflendi. Bu şirketin finansmanı uzun ve çetrefilli. IMF ve Dünya Bankası verecek. O yüzden bankalarla - şirketlerin yaşadığı problemin çözümü için "Londra Yaklaşımı" denilen ve bankaların şirketlerle bir centilmenlik anlaşması yaparak borçlarının vadelerinin uzatılması, hatta bir miktar sermaye şırınga edilmesi üzerinde duruldu. 
     Sonuçta Türkiye Bankalar Birliği TBB "bankalar" adına, Türkiye Odalar ve Borsalar Birliği TOBB , Türk Sanayici ve İşadamları Derneği TÜSİAD , İstanbul Sanayi Odası İSO bu toplantıları beraberce yürüttü. Bir nokta Türkiye İhracatçılar Meclisi, başlangıçtan itibaren bu toplantılara katılmadı. TİM’in bu gelişmelerin dışında kalmasının nedeni ise başlangıçta "Rehabilitasyon Fonu" diye sunulan fonun oluşumuna karşı çıkmasıydı. Zaten "Rehabilitasyon Fonu" yürümediği için iş, Aktif Yönetim şirketi üzerinde odaklandı. Biz, yeniden çözüme "Londra Yaklaşımı"na dönelim. 
     
Kamu bankaları...      Ve burada duralım. Tartışma sürecinde kamu bankaları ve fon bankalarının centilmenlik anlaşmasına nasıl katılacağı konusu kilit nokta olarak karşımıza çıktı. Burada BDDK’nın sermaye yeterliliği konusunda bir an önce yasal düzenlemeleri yapması gerekiyordu. Fakat iş Meclis’te kilitleniyor. Çünkü Meclis, geçen yıl yaptığı bir düzenleme ile kamu bankaları yöneticilerini yeniden yapılandırma konusunda elini kolunu bağladı. 
     İşte dünkü görüşmelerin en önemli noktası burası. 
     Çünkü diyelim ki bir şirket hem kamu bankasından, hem özel sektör bankasından kredi almış. Özel sektör bankası ile anlaştı. Ya kamu bankasının genel müdürü "arkadaş, yeniden yapılandırma şahsi olarak beni bağlar" derse ne olacak Demek ki dünkü toplantıda bu sorun aşılmış oldu. İkinci önemli nokta "karşılıklar kararnamesinin" değişmesi. Çünkü bankalar 90 gün içinde kredi dönmeyince hemen icra takibine geçiyorlar. Eğer geçmezlerse bu kredinin karşılığını kendileri ayırmak zorunda. Bir de İcra İflas Kanunu’nda değişiklik yapılması gerekiyordu. Tüm bu detaylar üzerinde anlaşıldığına göre 15 günü bekleyeceğiz. 
     Ancak geçen hafta sonu Kemal derviş’i ziyaret eden TİM, "İcra - İflas Kanunu ve konkordato sistemi konusunda" bir rapor hazırlıyor. 
     Hem Kemal Derviş’e hem Başbakan Yardımcısı Hüsamettin Özkan’a... 
     İlginç değil mi 
     
     







Bir bakanın feryadı 


Petrol savaşı 


Ankara barış gücüne sıcak 


Piyasalar bekliyor Para para para 


Kötü kokular 


Tarkan'la... sahne arkasında... 


Yabancı dille eğitim 


Devalüasyon bankalara ne yapar 


Rusya'nın desteği de bir yere kadar... 


Bu aslında demokrasinin savaşı... 


’İstanbul yaklaşımı’ 


Komplolar ve gerçekler 


Uçup giden umutlar 


Milletvekili maaşlarında 10 indirim 


Londra Yaklaşımı büyükleri’ hedefliyor 


Siyasileşme tamam, sıra partileşmede 


</TEXT>
</DOC>
