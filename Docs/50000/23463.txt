<DOC>
<DOCNO> 23463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/guncel/gun10.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Miras yalnız kaldı 
</HEADLINE>
<TEXT>

TOBB’un 56. Genel Kurulu’nda Başkan, "Ekonomik programa destek yok" deyince, itirazlarla karşılaştı 
     ANKARA Milliyet 

     Türkiye Odalar ve Borsalar Birliği TOBB 56. Genel Kurulu’nda Başkan Fuat Miras, Devlet Bakanı Kemal Derviş’e yüklenerek programa destek vermeyeceklerini söylerken oda başkanlarının itirazıyla karşılaştı. 
     Dün 09.00’da başlayan genel kurula hükümet adına sadece Sanayi ve Ticaret Bakanı Kenan Tanrıkulu katıldı. 
     Genel Kurul’un başkanlığını yapan Ticaret Odaları Konseyi Başkanı Ekrem Demirtaş’ın salondakileri saygı duruşu için davet etmediği toplantıda, Derviş’in kutlama telgrafı göndermemesi eleştirilere neden oldu. Miras da, açış konuşmasında, programın kapalı kapılar ardında görüşleri alınmadan hazırlandığını savunarak, Derviş’i eleştirdi. Programa destek vermeyeceklerini de vurgulayan Miras, kayıtdışı ekonomiyi artıracak vergi düzenlemelerinin "vatana ihanet" olduğunu savundu. 
     İTO Başkanı Mehmet Yıldırım, Derviş’in eleştirilmesine karşı çıkarken ASO Başkanı Zafer Çağlayan, "Programın başarılı olmasını temenni ediyorum. Üzerimize düşeni yapmalıyız" dedi. 
     
     



 GÜNCEL 



















</TEXT>
</DOC>
