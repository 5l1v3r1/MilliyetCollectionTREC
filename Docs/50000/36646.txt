<DOC>
<DOCNO> 36646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/12/dunya/tur.html </URL>
<DATE> 2001/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Kuzey İrlanda’da hükümet askıda      Kuzey İrlanda’da Başbakan David Trimble’ın istifasına da neden olan silahsızlanma konusundaki anlaşmazlık barış sürecini tehlikeye sokunca, Londra yönetimi hükümeti askıya aldı. 
     Protestan ve Katolik politikacılara örgütlerin silahsızlandırılması konusunda anlaşmak için daha fazla zaman tanımayı hedefleyen İngiltere, Kuzey İrlanda hükümeti yetkilerinin Londra’ya devredildiğini açıkladı. Yerel hükümet, Nisan 1998 tarihli barış anlaşması gereğince kurulmuştu. 
     
Azeri harf devrimi ilk kurbanını aldı      Sovyet döneminin Kiril alfabesini değiştirerek Latin alfabesine geçiş yapılan Azerbaycan’da, Latin harfleriyle baskı yapmamakta direnen bir haftalık gazetenin yayını durduruldu. Kiril alfabesini terk etmesiyle bütün okuyucularını kaybedeceğini düşünen "Impuls" gazetesinin yayın yönetmeni Hüseyin Aliyev ise, gazetesinin bağımsız bir yayın olduğunu vurgulayarak istediği alfabeyle baskı yapılmasına izin verilmesi gerektiğini açıkladı. Azerbaycan’da Kiril harfleri 1 Ağustos’ta yasaklanmıştı. 
     



 DÜNYA 











</TEXT>
</DOC>
