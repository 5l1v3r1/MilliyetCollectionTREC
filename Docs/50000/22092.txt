<DOC>
<DOCNO> 22092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/yasam/yas02.html </URL>
<DATE> 2001/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Canavar kurbanını kaldırımda buldu 
</HEADLINE>
<TEXT>

Bir aracın sıkıştırdığı otomobil, refüjü aşıp kaldırımda yürüyen Yücel Uçak’a çarptı ve öldürdü 
     ŞAKİR AYDIN İstanbul 

     Eminönü sahilyolunda, başka bir aracın sıkıştırmasıyla kontrolden çıkarak refüjü aşan otomobil, önce bir yayaya daha sonra tarihi surlara çarptı. Kazada ağır yaralanan yaya, kaldırıldığı hastanede öldü. Araçta sıkışan sürücü itfaiye ekipleri tarafından araçtan çıkarıldıktan sonra olay yerine gelen ambulansla hastaneye kaldırıldı. 
     
Surlara çarparak durdu      Kaza dün sabah saat 08.30 sıralarında meydana geldi. Sahil Kennedy Caddesi üzerinden Sirkeci istikametine giden Yiğit Girgin yönetimindeki 34 ABS 87 plakalı özel otomobil, Karışmasen Restoran’ın önüne geldiğinde plakası belirlenemeyen başka bir araç tarafından sıkıştırıldı. 
     Girgin’in kontrolden çıkan aracı orta refüjü aştıktan sonra karşı kaldırımda yürüyen Yücel Uçak’a 56 çarptı. Otomobil, surlara çarparak durabildi. Çarpmanın etkisiyle oto ile duvar arasına sıkışan Uçak ağır yaralandı. 
     
Ambulans yerine minibüs      Uçak’a ilk müdahaleyi, olay sırasında yoldan geçen Dr. Adnan Ayhan yaptı. Durumu ağır olan Uçak, bir minibüse bindirilerek hastaneye kaldırıldı ama kurtarılamadı. 
     Aracının içinde sıkaşan Girgin ise olay yerine gelen itfaiye ekipleri tarafından çıkartılarak ambulansla Özel Avrasya Hastanesi’ne kaldırıldı. Yaralılar hastanelere gönderildikten sonra olay yerine 4 ambulansın aynı anda gelmesi çevredekilerin tepkisine neden oldu. 
     



 YAŞAM 




















</TEXT>
</DOC>
