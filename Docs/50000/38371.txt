<DOC>
<DOCNO> 38371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/yasam/yas00.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kahve falına bakmadan fincanı 3 kez çevirin 
</HEADLINE>
<TEXT>

Eline her fincan alan "Ben fal bakıyorum" diyemez... Sembolleri iyi tanıması, bazı şartları yerine getirmesi gerekir... İşte gezegenlerin yaşamımıza etkisi, işte kahve falının incelikleri... 
     SAKIN FALSIZ KALMAYIN -1 
Leyla ATAMAN 

     İlkokul ya da üniversite mezunu, fakir ya da zengin, köylü kentli fark etmiyor... Burçla, falla hemen her kesim ve yaştan insan bir şekilde ilgileniyor... En "İnanmam" diyenlerin bile gazetelerdeki fal köşelerini göz ucuyla da olsa okuduğuna, içtiği kahvenin fincanını kapattığına tanık oluyorsunuz... 
     Peki nedir bu ilginin kaynağı Sosyal bilimciler temelinde, yaşama bilgili olarak direnme arzusu, kendini emniyete almak, arzularının gerçekleşip gerçekleşmeyeceğini öğrenmek olduğunu söylüyor. Peki hangi fal daha etkili, nasıl fal bakılır, hangisi aşkı hangisi işi bilir... Astroloji, burçlar, tarot, el, zar, sayı, kahve falları ve yüzyılın kehanetleri... Hepsi bu yazı dizisinde... 
     
     Fala nasıl bakarsınız 
     Kahve falı özellikle kadınların büyük tutkusu. Kuralları basit ama mesajları anlamlı. Siz de eşinize dostunuza, hatta kendinize kahve falı bakabilirsiniz. Nasıl mı Medyum A.B., kahve falının inceliklerini şöyle anlatıyor 
     
     Önce bir dilek tutun 
     "Kahve fincanı saat istikametinin tersi yönünde, baş üzerinde 3 kez çevrilir. Bu esnada bir dilek tutulur. Daha sonra tabağın üzerine doğru döndürülerek kapatılır. Üzerine metal konarak çabuk soğuması sağlanır. Ayrıca bu metalin, fincan içinde çıkabilecek kötülükleri uzaklaştırdığına inanılır. Bazılarına göre de bu metal orada gelecek ile ilgili negatifliği önlesin diye fincan üzerine konur. Fincan 10 dakika sonra açılır. Işık, bakan kişinin arkasından gelecek şekilde oturulur. İlk önce fincanın orta noktasına doğru bakılır. Bu, fal bakmaya konsantre olmak amacıyla yapılır. Daha sonra fincanın ağız ile içilen noktasından itibaren saat yönüne doğru bir tur attırılır. Ondan sonra ilk başlangıç noktasından itibaren şekiller üzerine yorum yapılır". 
     
     Gezegenler etkiliyor 
     Bir de yıldız falı’ var... Astronomi araştırmacısı ve bilim kurgu yazarı Fatih Çatallar gezegenlerin hareketlerinin insan davranışlarını önemli ölçüde etkilediğini söylüyor. Dönüşüm’ ve Evrenin Kapısı’ adlı kitapların da yazarı olan Çatallar, gezegenlerin insan yaşamına etkisini şöyle yorumluyor 
     
     Yıldız olmak yıldızlara bağlı 
     "Bir kişi doğduğu anda gezegenlerin uzaydaki konumu belirlenir. Bu an yeni doğan çocuğun ilk nefesini aldığı andır ve elektrik yüklü partikülleri kapsar. Partiküller o an ve bulunulan yere bağlı olarak uzay ışınlarından etki alarak biçim değiştirir. Bu değişim de yeni doğan çocuğun ruhsal, zihinsel ve fiziksel bedeni üzerinde etki yapar. Doğum anında etkili olan önemli şema, gökyüzünde gezegenlerin hareketleri ile etkilenerek kişinin tüm yaşamında önemli rol oynar." 
     
Kahve fincanında hangi sembol neyi ifade eder      Hayvan 

</TEXT>
</DOC>
