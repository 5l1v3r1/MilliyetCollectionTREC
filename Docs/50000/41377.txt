<DOC>
<DOCNO> 41377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/10/yasam/yas07.html </URL>
<DATE> 2001/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Cep telefonu radyasyondan kurtuluyor 
</HEADLINE>
<TEXT>

     LONDRA Milliyet 

     Radyasyon yaydıkları ve bu nedenle de beyinde tümör oluşumuna yol açtıkları öne sürülen cep telefonlarının bu zararlarını ortadan kaldıran bir kulaklık geliştirildi. Kulaklık yakın zamanda İngiltere’de kullanıma sunulacak. 
     The Sunday Telegraph gazetesinin haberinde, Safe Talk’ adı verilen kulaklığın, cep telefonunun yaydığı radyasyonun yüzde 99.7’sini yok ettiği ve bu yolla beyinde tümör gelişmesi riskini azalttığı savunuldu. 
     
     Risk kesin olarak kalkıyor 
     Kulaklığı geliştiren İngiliz firması, aygıtın cep telefonuna takılmasıyla riskin kesin olarak azaldığını belirtiyor. Her türlü cep telefonuna uyumlu olduğu belirtilen yeni aygıt, sürücülerin kullandığı telefon kulaklığını andırıyor. Tek farkının ise telinin kulağa yakın 10 santimlik bölümünün güçlü bir plastik tüp içine alınması olduğu belirtiliyor. 
     Kulaklığın Surrey’deki laboratuvarlarda denendiği ve güvenlik testini başarıyla geçtiği, piyasadaki yerini en kısa zamanda alacağı ifade ediliyor. 
     



 YAŞAM 

















</TEXT>
</DOC>
