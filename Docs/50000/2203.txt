<DOC>
<DOCNO> 2203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/son/sontur19.html </URL>
<DATE> 2001/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan "Hükümet ile ordu arasındaki mesele sunidir" 
</HEADLINE>
<TEXT>

     Fazilet Partisi Genel Başkanı Recai Kutan, hükümet ile ordu arasında çıkan meseleyi suni olarak gündeme getirilmiş bir mesele olarak gördüğünü belirtti. 
     Partisinin Şanlıurfa İl Kongresine katılmak üzere Şanlıurfa'ya gelen FP Genel Başkanı Kutan, Balıklıgöl'ü ziyaretinden sonra FP'li belediye başkanı Ahmet Bahçıvan'ı makamında ziyaret ederek ilin sorunları hakkında bilgi aldı. 
     Burada gazetecilerin sorularını yanıtlayan Kutan, ''harekatlarının temelinin dua olduğunu'', dolayısıyla bütün insanlık için ve dünyadaki bütün Müslümanlar için hep samimi ve yürekten dua ettiklerini söyledi. 
     Kutan, Hükümetle ordu arasında çıkan meseleyi suni olarak gündeme getirilmiş bir mesele olarak gördüğünü belirterek, Türkiye'nin demokratik bir hukuk devleti olduğunu bildirdi. 
     Hukuk devletinde her kurumun yasalarla belirlenmiş yetkileri ve sorumlulukları olduğunu ifade eden Kutan şöyle dedi 
     "Temenimiz bütün kurumlar hizmet görsünler, bu meselenin bir yanıdır. Ama öte yandan, maalesef şu anda vatandaşın kafasında bazı şüphe ve teredütler var. Bu şüpheler Enerji Bakanlığı'ndaki olaylar nedeniyle daha da alevlenmiş durumdadır. Tabi temenimiz asker-sivil gerginliği gibi suni konuların ortaya çıkarılarak, üzerinde özellikle durulması icap eden enerji yolsuzluğunun gözardı edilmemesidir. Biz bunun temini için Pazartesi günü Enerji Bakanlığı'nda meydana gelen bu olaylarla ilgili olarak TBMM'ye önce bir Araştırma Önergesi vereceğiz. Onun ardından iktidar ortağı partiler bu araştırma önergesine gerekli ilgiyi göstermedikleri taktirde, TBMM'ye ya gensoru ya bir soruşturma önergesi vererek bu meseleye el koymasını sağlayacağız.'' 
     FP içerisinde çeşitli ve farklı görüşlerin partiye zarar verilmemek kaydıyla ortaya atılabileceğini de ifade eden Kutan, Necmettin Erbakan'nın 30 yıldan bu yana siyasi bir harekatın liderliğini yaptığını belirterek, şu anda hukuken siyasi bir faaliyetin içerisinde bulunmamasına rağmen, umre dönüşü bu davada emeği geçmiş eski ve yeni bütün milletvekilerini tebrik yemeğine davet ettiğini bildirdi. 
     Gazetecilerin, Erbakan'nın çıkabilecek bir siyasi af sonra partinin geçip geçmeyeceği konusundaki sorusu üzerine ise Kutan, şunları söyledi 
     'Bunu bilemem. Ancak, Erbakan gibi müstesna isimlerden birinin siyaset dışında bırakılmasını kimsenin kabulleneceğini zanetmiyorum. Bir hukuki imkan çıktığı taktirde, sayın Erbakan'nın Türk siyaset çalışmalarında yerini almasını gönülden talep ediyorum.'' Geceyi Şanlıurfa'da geçirecek olan Kutan ve beraberindekilerin yerel bir televizyondaki programdan sonra ''sıra gecesi''ne de katılacakları belirtildi. 




</TEXT>
</DOC>
