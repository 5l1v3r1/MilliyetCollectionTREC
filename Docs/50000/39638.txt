<DOC>
<DOCNO> 39638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/30/yasam/yas01.html </URL>
<DATE> 2001/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
My name is Orhan Pamuk 
</HEADLINE>
<TEXT>

Benim Adım Kırmızı’, ABD’de piyasaya çıktı ünlü yazar Amerikalı okurlarla tanıştı’. Ve bir anda edebiyat dünyasının bir numaralı’ gündem konusu oldu 
     YASEMİN ÇONGAR Washington 

     Orhan Pamuk’un Türkiye’de 1998’de yayınlanan Benim Adım Kırmızı’ romanının İngilizcesi My Name is Red’ adıyla ABD’de piyasaya çıktı ve çıkar çıkmaz, Amerikan edebiyat dünyasının gündemine yerleşti. 
     ABD’nin en büyük yayınevlerinden Knopf’un bastığı, Erdağ Göknar tarafından İngilizce’ye çevrilen Benim Adım Kırmızı’nın henüz okurlardan ne düzeyde ilgi göreceği belli değil. Ancak kitabın piyasaya tanıtımı yönünde yapılanlar, Pamuk’un artık ABD edebiyat çevrelerince, dünyanın en önemli romancıları arasında sayıldığını yansıtıyor. 
     
Kitap ekine kapak      Haftalık The New Yorker dergisinin son sayısında, ABD’li ünlü romancı ve eleştirmen John Updike tarafından, "Minyatürde Cinayet" başlıklı 3 sayfayı aşkın yazıyla tanıtılan roman, The New York Times gazetesinin 2 Eylül’de yayınlanacak kitap ekinde de kapak konusu. 
     Updike, Benim Adım Kırmızı’yı, "Türkiye’nin ruhunun derinliklerine inen bir detektif hik yesi" diye tanıtırken, Pamuk’un, 16. yüzyıl İstanbul’undaki nakış sanatını, bir halkın ruhunu anlamanın aracı olarak kullandığını yazdı. 
     
Dev’lerle kıyaslandı      Pamuk’un "hem avangarde hem de çok satan" bir romancı olduğunu belirten, önceki romanlarıyla Borges, Calvino, Faulkner, Woolf, Mann ve Joyce gibi edebiyat devleriyle karşılaştırıldığını vurgulayan Updike, yazısında Benim Adım Kırmızı’daki olay ve karakterleri ayrıntılarıyla inceledi. 
     Updike, romandan aktardığı "Ben renklendirdikçe sanki aleme ol’ derim ve alem benim kan rengimden olur. Görmeyen inkar eder, ama her yerde ben varım" cümlelerine de yer verdiği yazısını, "Başka deyişle, dünyanın adı Kırmızı’dır" diye bitirdi. 
     
Benim adım Orhan Pamuk 




 YAŞAM 



















</TEXT>
</DOC>
