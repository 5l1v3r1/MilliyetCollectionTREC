<DOC>
<DOCNO> 48290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/guncel/gun05.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Toplu taşım’da cep yasak 
</HEADLINE>
<TEXT>

Şehirlerarası uygulanan yasak, şehir içlerindeki araçlarda da geçirli olacak. Otöbüslere "özel kullanım kiti" zorunluluğu getiriliyor 
     TOLGA ŞARDAN Ankara 

     Emniyet Genel Müdürlüğü Trafik Hizmetleri Başkanlığı, şehir içi ve şehir dışı toplu taşım araçlarında cep telefonunun kullanılmasının yasaklanması için yasa değişikliği çalışması başlattı. Değişikliğin yasalaşması halinde şehirlerarası taşıma şirketleri, yolcular için "özel kullanım kiti" hazırlayacak. 
     Samsun’da cep telefonu kullanımı nedeniyle yaşanan ölümlü trafik kazasının ardından geçen hafta toplanan Karayolu Trafik Güvenliği Kurulu iki önemli karar aldı. 
     Değerlendirme sonucunda "toplu taşıma araçları"nda cep telefonlarının kullanımına yasak getirilmesi benimsendi. Halen özellikle şehirlerarası otobüslerde ABS, ASR, Airbag gibi araç güvenlik sistemlerini etkilediği gerekçesiyle kısıtlama getirilen cep telefonları, yapılacak yasa değişikliğiyle tamamen yasaklanacak. Yasak nedeniyle, şehir içi ve şehir dışı toplu taşım araçlarında yolcuların bireysel cep telefonu kullanmalarını önlemek amacıyla "araç kiti kullanımı" uygulanacak. Araç şoförleri ve isteyen yolcular araç kitlerini kullanarak cep telefonu görüşmelerini yapabilecek. 
     



 GÜNCEL 



















</TEXT>
</DOC>
