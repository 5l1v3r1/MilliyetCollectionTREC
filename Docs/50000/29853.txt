<DOC>
<DOCNO> 29853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/02/guncel/gun02.html </URL>
<DATE> 2001/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Reyting Hamdi’den 2 milyon ’lık film 
</HEADLINE>
<TEXT>

Ünlü komedyen Hamdi Alkan, yüksek bütçeli bir sinema filmi için kolları sıvadı 
     SERDAR BENLİ 

     Televizyon starları birbiri ardına milyarlık Yeşilçam filmlerine imza atıyor. Ekranın Mükremin Abisi Yılmaz Erdoğan'ın 2.5 milyon dolarlık "Vizontele" adlı filminin ardından bir başka ünlü komedyen Hamdi Alkan da 2 milyon dolara mal olacağını belirttiği "Hamdi Mümkün" adlı film için kolları sıvadı. 
     Senaryosunu Coşkun Büktel'in yazdığı filmde, yalan söylemeyi önleyen bir ilaç bulduğu için Abdülhamid'in gazabına uğrayarak 31 Mart ayaklanmasından sonra Yıldız Sarayı'nda bir buzluğa konulup unutulan ve 2001 yılında bulunan, ancak yine toplumdan tepki alan bir aydını canlandıracağını belirten Alkan, "Yüksek bütçesi nedeniyle bu işi büyük ihtimalle İFK ile gerçekleştireceğiz. Oyuncular için seçim aşamasındayız" diyor. 
     Öte yandan Alkan dün üniversite yıllarında yazdığı "Kimin Rüyası Bu" adlı oyununu sergileyen Sabancı Üniversitesi Tiyatro Bölümü öğrencilerini izledi. Alkan, "Öğrencilik dönemimde yüksek matematik dersinden çok sıkıntıya düşmüştüm. Sonunda dayanamayıp bu oyunu yazdım" dedi. 
     



 GÜNCEL 














</TEXT>
</DOC>
