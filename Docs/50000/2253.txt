<DOC>
<DOCNO> 2253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/spor/yerg.html </URL>
<DATE> 2001/01/15/ </DATE>
<TIME>  </TIME>
<AUTHOR> Ünver Ergün  </AUTHOR>
<HEADLINE>
Olacağı buydu 
</HEADLINE>
<TEXT>

     Ünver Ergün 

     Hani Sivas, grubun en zayıf takımıydı. Hani Altay, ilk etap attığı 58 golle rekora koşmuştu.Demek ki, bu istatistiklerin lig arenasında hiçbir değeri yok. 
     İşte Play - Off... Geçmişe bakıp, size sunulan verilerle kağıt üzerinde hesaplar yapmak, dün olduğu gibi daha Bağdat’a gitmeden geri döner. Altay’ın kapalı savunmalar karşısındaki handikapı dün Alsancak Stadı’na yine yansıdı. Siyah - Beyazlılar, rakip alana götürene kadar topu iyi saklıyor, presle top kazanıyor, ama aynı başarıyı nedense etkili olması gerektiği yerde, yani rakip ceza alanı ve çevresinde yakalayamıyor. İşte bu handikap çok önemli iki puan kaybına neden oldu. Kapalı alan savunmasını açmak için ya bire bir verkaçlarla rakip ceza alanına gireceksin Denendi başarılı olunamadı , ya dış şut atacaksın 90 dakikada sadece dört şut vardı, o da çerçeveyi bulmadı , ya da topu kenarlara taşıyıp, rakip savunmayı kademe hatasına zorlayacaksın Bu organizasyon da etkili olamadı . Bu yokluklar içinde Sivasspor istediği bir puanı aldı. Hem de çok basit taktiksel anlayışın sahaya yansımasıyla. Savunmasındaki üçlüyü hiç oyuna sokmadı. Forvetteki ikili hariç geri kalanları kendi yarı alanında paylaştırdı. Rakibe boş alan bırakmadı. 
     


 SPOR 






















</TEXT>
</DOC>
