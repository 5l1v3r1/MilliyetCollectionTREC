<DOC>
<DOCNO> 18030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/son/sonspo10.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Rasim Kara Bulgaristan'ın CSKA Sofya takımıyla anlaştı 
</HEADLINE>
<TEXT>

     Ümit Milli Takımı'nın yanı sıra, çeşitli kulüplerde de teknik direktörlük yapan Rasim Kara, Bulgaristan Birinci Futbol Ligi'nin en büyük iki takımından biri olan CSKA Sofya ile gelecek yıl için prensip anlaşmasına vararak, bir ilke imza attı. 
     CSKA Sofya yöneticileriyle yaklaşık 4 aydır görüşmeler yapan Rasim Kara, geçen hafta sonu Sofya'da CSKA Sofya ile Levski takımları arasında yapılan derbi maçı izledi. 
     Kara, CSKA'nın 2-1 yenilgisiyle son eren karşılaşmanın ardından yöneticilerle biraraya gelerek, takım hakkındaki görüşlerini bildirdi ve gaelecek sezon için prensip anlaşmasına vardı. 
     Görüşmeden sonra, Rasim Kara, CSKA Sofya'nın Bulgaristan'ın en iyi takımlarından biri olduğunu belirterek, ''Kesin anlaşmaya varılması halinde, önümüzdeki yıldan itibaren bu takımın teknik direktörlüğünü yapmaktan büyük gurur duyacağım'' dedi. Bu yıl ligde beklediğini bulamayan CSKA Sofya, iki kez teknik direktör değişikliğini gitti. CSKA, son derbi maçta ligdeki en büyük rakibi Levski'ye 2-1 yenilince, şampiyonluk şansını da zora soktu. Kesin anlaşma sağlanırsa, Rasim Kara Bulgaristan'da görev yapan ilk Türk teknik direktör olacak. 







</TEXT>
</DOC>
