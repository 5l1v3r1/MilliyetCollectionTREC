<DOC>
<DOCNO> 16997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/spor/spo01.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal resti gördü 
</HEADLINE>
<TEXT>

Beşiktaş Yönetim Kurulu, yeni sezonda mark istediğini söyleyen Ahmet Dursun’a tepki gösterdi, Türk Lirası’ndan vazgeçmeyeceğini açıkladı 
     KARTAL YİĞİT 

     SİYAH - Beyazlı yöneticiler, MİLLİYET’e yeni sezonda mark isteyeceğini açıklayan Ahmet Dursun’a tepki gösterdiler. Asbaşkan İzzet Ceylan, "Ahmet Dursun ile uzlaşacağımıza inanıyorum. O Beşiktaş’ın iyi bir evladı. Büyük sorun çıkaracağını sanmıyorum. Lirayı kabul edecektir, etmezse kendi bilir. Bir kişiyi zorla bir yerde tutamayız" diye konuştu. Burak Kalkavan ise futbolcuların bu tür açıklamalarına çok sinirlendiğini belirtti. 
     KALKAVAN, Ahmet’in veya başka bir futbolcunun mark istemesi için, önce takımın sezon sonunda ya şampiyonluğu kazanması ya da Şampiyonlar Ligi’ne katılması gerektiğini bildirdi. Genç yönetici, "Bunlar olmadan hangi yüzle büyük paralar isterler. Ahmet’e, mark üzerinden para verecek kulüp varsa hiç durmasın" dedi. Menajer Sinan Engin ise "Artık dolar devri kapandı. Beğenen kalır beğenmeyen gider. Ahmet markı unutsun" ifadesini kullandı. 
     


 SPOR 

























</TEXT>
</DOC>
