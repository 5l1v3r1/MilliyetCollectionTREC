<DOC>
<DOCNO> 30850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/son/sondun06.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Filipinlerde Utor tayfunu 100 can aldı 
</HEADLINE>
<TEXT>

     Filipinler'i vuran Utor tayfununda yaklaşık 100 kişi ölürken, 58 kişi kayboldu. 
     Sivil Savunma Teşkilatı'ndan bugün yapılan açıklamaya göre, geçen hafta ülkenin kuzey ve güneybatı bölgelerinde etkili olan tayfunda, birçok bölgede seller meydana geldi, 3 bin 700'den fazla ev yıkılırken 8 bin 390 ev hasar gördü. 
     Tayfunda evlerini kaybeden 12 binden fazla kişinin, 86 tahliye merkezi ve sığınaklarda yaşamını sürdürdüğü belirtilen açıklamada, 11.2 milyon dolar maddi hasar meydana geldiği kaydedildi. 
     Kuzeydeki Cordillera ve Ilocos bölgelerinde birçok yol ve köprü sel suları ve toprak kaymaları yüzünden yıkılıp ya da hasar görürken, yollar trafiğe tapandı. 
     Cordillera dağlarındaki Baguio kenti 28 ölüyle en ağır kaybı verirken, toprak altında kalan ya da sel sularına kapılan kişilerin arama çalışmaları sürdüğü için ölü sayısının artabileceği belirtiliyor. 
     Filipinler'i yılda ortalama 20 tayfun ve fırtına etkiliyor. 
     







</TEXT>
</DOC>
