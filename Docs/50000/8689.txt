<DOC>
<DOCNO> 8689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/yazar/alpay.html </URL>
<DATE> 2001/02/24/ </DATE>
<TIME>  </TIME>
<AUTHOR> Şahin ALPAY  </AUTHOR>
<HEADLINE>
Krizin yararı 
</HEADLINE>
<TEXT>

     Geçen yazımda yaşanmakta olan krizin sorumluluğunun Cumhurbaşkanı, Başbakan ya da onun "manevi evladı" nın karakterlerinden önce yönetim sisteminde aranması gerektiği görüşünü işledim. Bir okurum, "kişilerin sorumluluklarını görmezden geldiğim" uyarısında bulundu. 
     Niyetim bu değildi. Kısa bir yazıda öncelikle üzerinde durulması gereken hususların ele alınması gerektiğini düşündüğüm için, kişilerin sorumluluğu üzerinde durmadım. Ama bunların farkındayım. 
     Sayın Sezer, Cumhurbaşkanı seçildikten sonra da 1982 anayasasının cumhurbaşkanını parlamenter sistemle bağdaşmayan yetkilerle donattığından yakınmayı sürdürdüğü halde, yetkilerini bunları aşan bir üslupla kullanıyor. 
     Sayın Ecevit "lider sultası" dediğimiz olguyu kendisini görünce ağlaşan milletvekilleriyle başka hiç bir partide görülmemiş bir ölçüye götürdüğü için olacak, Cumhurbaşkanı da olsa, seçilmesine kendisinin önayak olduğu Sezer'in bazı ikazlarda bulunmasına tahammül gösteremiyor. 
     Sayın Özkan, "lidere tapma" yı bugüne kadar görülmemiş bir ölçüye vardırdığı için veya medyada ileri sürülen başka nedenlerle olacak, Sezer'in uyarılarını "babası kadar sevdiği insana hakaret ve Ecevit düşmanlığı" olarak yorumlayabiliyor. 
     Yine de, yaşadığımız sorunların, krizlerin, kişilerin yöneticilerin değişmesiyle değil, ancak yönetim sisteminin değişmesiyle aşılabileceği görüşünde ısrarlıyım. Böyle bakınca, neden olduğu ağır faturaya rağmen, yaşanan krizin yararları da olabileceğini düşünüyorum. Bu kriz, artık gözleri açık olan herkese böyle bir siyaset ve ekonomi sistemiyle devam edemeyeceğimizi göstermiyorsa, hangi kriz gösterecek 
     Kimilerince güvenlikle ilgili sorunların tartışıldığı bir danışma organı olduğu, dolayısıyla demokratik rejimle Kopenhag kriterleriyle çelişen bir yanı bulunmadığı ileri sürülen MGK, nasıl olur da yolsuzluklarla mücadelede alınacak önlemlerin, ülkeyi AB üyeliğine hazırlayacak reformları içeren Ulusal Program'ın tartışıldığı yer olabilir 
     Fransa'da Cumhurbaşkanı ile Başbakan, Korsika 'ya daha geniş özerklik tanınması gibi hayli önemli bir konuda kavga etmelerine rağmen ekonomide hiç bir olumsuzluk meydana gelmiyor. Türkiye'de Cumhurbaşkanı ile Başbakan arasındaki kavga ise, bir günde borsanın yüzde 18 değer yitirmesine, faiz oranlarının yüzde 7 bin 500'e kadar fırlamasına, Merkez Bankası'ndan 5 milyar dolar çekilmesine neden olan bir ekonomik krizle sonuçlanıyorsa, nasıl olur da kriz kişilerin münasebetsizliklerine bağlanabilir 
     Önce ekonomiyi mi düzelteceğiz, yoksa siyaseti mi Türkiye'nin her iki alanda da yapısal reformlara, parlamenter demokrasinin ve piyasa ekonomisinin bütün kurum ve kurallarıyla tesis edilmesine ihtiyacı var. Kriz söz konusu reformları hızlandıracak olursa, bir teselli bulabiliriz. 
     
     





Kriz yönetimi 


Krizin yararı 


O yine sıyırır 


Programın maliye ayağı 


Kadınla erkek eşittir ama biri daha eşittir 


Dikkat Türkiye bıçak sırtında 


Çığ 


Hep değişiyor, aksi yok 


Alman üniversitesi ve şaşkın Ankara 


Yeni kadro yeni umuttur 


Türkiye devre dışında değil 


Herkes paranın peşinde... 


Ekonomik kriz kelle alacak 


"Fil Hamdi"den "Komser Şekspir"e... 


Bir zamanlar Ecevit... 


Şakşak nerede 


Yılmaz'ın gülmesi için kriz gerekmiş 


Biraz döviz, biraz TL sinirleri gevşetir 


Nobel kalmadı, Darwin verelim 


</TEXT>
</DOC>
