<DOC>
<DOCNO> 11108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/siyaset/siy06.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK’da kaydı var ama aranmıyor ’ 
</HEADLINE>
<TEXT>

     DİYARBAKIR ANKA 

     Babasının sağlık karnesinden yararlanmak isteyen ve üniversiteye hazırlanan Sevim Tanrıkulu’nun talebi ilginç bir gerekçeyle reddedildi. Diyarbakır Valiliği tarafından ikamet ettiği Kayapınarlı beldesindeki Şehit Alişan Erol Karakolu’na sevkedilen Tanrıkulu’na, yapılan araştırmada ailesine muhtaç olduğu ve gayrimenkulleri olmadığı gerekçesiyle babasının sağlık karnesinden yararlanması konusunda herhangi bir sorunun olmadığı ifade edildi. Yapılan güvenlik soruşturmasında Tanrıkulu’nun babası Mehmet Nuri Tanrıkulu’nun Terörle Mücadele Şubesi’nde PKK’da kaydının bulunduğu ancak aranmadığı belirtildi. Tanrıkulu’nun talebi babasının terör örgütüne kaydı olduğu gerekçesine takıldı. 
     Sevim Tanrıkulu herhangi bir örgüt bağı olmadığını söyleyerek şöyle konuştu "Eğer babamın böyle bir kaydı varsa neden tutuklanmıyor Örgütte kaydı var ama aranmıyor’ ibaresi ise çok saçma. Ayrıca babamın durumunun beni ilgilendirmemesi gerekir. Muhtaç durumda olan benim. Çelişkili ikinci nokta ise, örgütte kaydı olan’ babam sağlık karnesinden yararlanabiliyor ama ben yararlanamıyorum. Yetkililerinin konuya duyarlı olmasını bekliyorum." 
     
     


 SİYASET 
















</TEXT>
</DOC>
