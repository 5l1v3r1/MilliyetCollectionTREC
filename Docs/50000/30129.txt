<DOC>
<DOCNO> 30129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/son/soneko21.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliye Bakanı "Her şey normale döner" 
</HEADLINE>
<TEXT>

     Maliye Bakanı Sümer Oral, Uluslararası Para Fonu'nun IMF Türkiye'ye verilecek kredi için toplantıyı ertelemesi kararına ilişkin olarak, ''Her şey normale döner'' dedi. 
     Oral, Başbakanlık Merkez Bina'dan ayrılırken gazetecilerin sorularını yanıtladı. Bir gazetecinin ''Güven bunalımı mı var'' şeklindeki sorusuna karşılık, ''Öyle yorumlamıyoruz. Bakan Washington'da onlarla görüştükten sonra konu daha da netleşir'' dedi. ''Memur maaşlarında adaletsizliğin giderilmesine ilişkin düzenleme yarın Bakanlar Kurulu'na gelir mi '' şeklindeki soru üzerine ''Bakanlar Kurulu'nun gündemine gelir mi bilemiyorum. Ama o konuda ilerleme kaydettik. Sona doğru gidiyoruz'' yanıtını verdi. 
     Bu arada, Hazine Müsteşarı Faik Öztrak, Devlet Planlama Teşkilatı Müsteşarı Akın İzmirlioğlu Başbakanlığa geldiler. Başbakanlık'ta bir süre kalan Öztrak, ayrılırken herhangi bir açıklama yapmadı. Faik Öztrak, Devlet Bakanı ve Başbakan Yardımcısı Hüsamettin Özkan, Akın İzmirlioğlu ise Devlet Bakanı ve Başbakan Yardımcısı Devlet Bahçeli tarafından kabul edildiği öğrenildi. Öte yandan, Başbakanlık'ta yurtdışı müteahhitlik hizmetlerine ilişkin bir toplantı yapıldı. Toplantıya Hazine Müsteşar yardımcılarından Aydın Kara"z katıldı. 
     







</TEXT>
</DOC>
