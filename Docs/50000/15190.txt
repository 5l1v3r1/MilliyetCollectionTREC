<DOC>
<DOCNO> 15190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/08/siyaset/asiy.html </URL>
<DATE> 2001/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis lojmanları satış listesinde 
</HEADLINE>
<TEXT>

Bürokratların yaptığı tasarruf toplantısında, polis ve asker lojmanlarının satılmaması istendi. Tane ile ilaç satılması önerisi ise kabul görmedi 
     ELÇİN ERGÜN Ankara 

     İç kaynak arayışının en önemli maddesini oluşturan kamu mallarından tasarruf için ekonomi bürokratları, Bakanlar Kurulu’nda sunulmak üzere seçenekler hazırladı. Bu seçeneklere göre İçişleri, MİT, Savunma, Emniyet’e ait lojmanların satış dışı kalması, bunun yanında 576 TBMM lojmanının satılması bakanlara önerilecek. Sağlık Bakanlığı’nın önerdiği tane ile ilaç satılması önerisi kabul görmeyerek, sağlık harcamalarında kısıntıya gidilmemesi istendi. 
     Başbakanlık Müsteşarı Ahmet Şağar başkanlığında Maliye Müsteşarı Ertan Dikmen, DPT Müsteşarı Akın İzmirlioğlu, kamu mallarında yapılacak tasarrufa ilişkin dün toplantı yaptı. 
     Tasarruf toplantısında personel maaşları, sağlık harcamaları, harcırah ve yolluklar gibi cari harcamalar dışındaki tüm giderler tasarruf seçeneklerine eklendi. Milli Emlak Genel Müdürlüğü’nün lojmanların sayısı ve miktarlarına ilişkin hazırlayacağı raporun henüz hazırlanmamış olması üzerine lojman satışı çarşamba günü netleşecek. 
     Toplantıdaki diğer öneriler ise şöyle 
     
     LOJMANLAR İçişleri, MİT, Savunma, Emniyet lojmanları satış dışı bırakılsın. n Tek tapusu olan devlet mahallelerindeki lojmanların satışını kolaylaştırmak için kat tapusu çıkarılsın. n Değeri 450 bine dolar olan 1058 TBMM lojmanının satışı gündeme gelsin. n Kaymakam, vali ve Cumhurbaşkanlığına ait lojmanlar satılmasın. 
     ARAÇ 1960’da yürürlüğe giren taşıt kanunu uygulansın. n Genel müdürün altındaki makamlara ait araçlar satılsın. n 12 - 17 yaş arasındaki araçların satışı gündeme gelsin. 
     
Programla açıklanıyor      Dünkü tasarruf toplantısında ortaya atılan öneriler yarın toplanacak Bakanlar Kurulu’nda Başbakan Bülent Ecevit ve bakanlara sunulacak. Bakanlar da kendi bakanlıkları bünyesindeki kuruluşlarda ne kadar tasarrufa gidebileceklerine ilişkin raporları sunacak. Tasarrufa ilişkin kararların ekonomik programın açıklanacağı çarşamba günü kamuoyuna duyurulması bekleniyor. 
     
83 milyona sınırsız hizmet      Milletvekillerinin ödedikleri aylık 83 milyon lira bedel, şu kalemleri içeriyor Bir aylık kira bedeli, yakıt, sıcak su parası, kapıcı parası, güvenlik hizmeti, alışveriş hizmeti, basketbol, futbol sahaları ile spor salonunu sınırsız kullanım, banka ve PTT hizmetleri. 
     


 SİYASET 














</TEXT>
</DOC>
