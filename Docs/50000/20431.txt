<DOC>
<DOCNO> 20431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/guncel/gun08.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğitimde garanti olur mu 
</HEADLINE>
<TEXT>

ÇAPRAZ ATEŞ 
     SİBEL KAHRAMAN ŞEN 

     Özel okullar yeni eğitim öğretim dönemi için, velilere cazip imkanlar sunmaya çalışıyor. İzmir’deki Özel Çakabey Okulları, Türkiye’de bir ilke imza atarak, "garantili eğitim" dönemi başlattı. Okul, öğrencilerine üniversite kapısını açmayı garantiliyor. Sınavda başarılı olamayan öğrenciler için üç yıl süresince ödenen ücreti iade etmeyi de taahhüt ediyor. 
     
     Önder Esen Çakabey Okulları Yön. Kur. Bşk. 
Biz garanti veriyoruz      Biz verdiğimiz eğitimle, öğrencilerimize üniversiteye girmeyi garanti ediyoruz. Olaya, beyaz eşya gibi bakmıyoruz. Bir eşya verip, "üç yıl garantilidir" demiyoruz. Öğrenci, kendini çalışmaya odaklamışsa, veli de destek veriyorsa, biz de iyi eğitim veriyorsak, öğrencinin başarılı olmaması için hiçbir neden yoktur diyoruz. Ben kendimi veli yerine koyuyorum. Artan ücret boyutunda daha somut taahhütler verilmeli. 
     Kendimize güveniyorsak, bunun garantisini verebiliriz. İlk amaç ÖSS değil, ama sistem bunu gerektiriyor. Öğrencilerimizi yaşama hazırlayacak şekilde plan ve uygulamalar yapıyoruz. Hedefimiz, hayatı yaşam sanatı olarak algılayan ve uygulayan bireyler yetiştirmek. Öğrencinin okuma tekniklerini, zaman yönetimini, iletişimi, empatiyi, liderliği bilmesi lazım. ÖSS de başarılı olmak da çok önemli. Biz büyük bir heyecanla, Daha önce hiç yapılmamış bir uygulamayı ortaya koyuyoruz. Çocuğunun eğitiminin her aşamasından sorumlu olmayı kabul eden velilerle, garantili çalışma içine girilebilir diyoruz. 
     
     Fahamettin Akgüç Özel Kültür Ok. 
Garanti olmaz      Eğitimde garanti uygulaması yanlış, ayrıca bilimsel değil. Olur olmaz pazarlama yöntemlerinin kullanılması, çocuklarımıza yararlı olamaz. Ciddi bir eğitim kurumunun böyle bir girişimini anlamak zor. Ayrıca böyle bir olay, çocukların psikolojik gelişimindeki değişim ilkelerine de aykırı. Esasen aklı başında anne - babanın da böyle bir şeyi ciddiye alacağını zannetmiyorum. 
     
     Rüstem Eyüboğlu Özel Ok. Dern. Bşk. 
Buzdolabı değiller      Eğitimde garanti söz konusu bile olamaz. Buzdolabı mı yapıyorsunuz Karşınızdaki insan yavrusu. Çalışırsa başarılı olur, çalışmazsa olmaz. Okullar kaliteli eğitim yaparlarsa, öğrencilerin üniversiteye girme şansları tabii ki artar. Biz de kendimize güveniyoruz. Ama bu garantiyi nasıl verebilirim Bir kez eğitimde garanti olmaz. Özel Okullar Derneği Başkanı ve 30 yıllık eğitimci olarak, ilk kez böyle bir şey duydum ve çok üzüldüm. 
     



 GÜNCEL 



















</TEXT>
</DOC>
