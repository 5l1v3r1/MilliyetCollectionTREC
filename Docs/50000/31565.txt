<DOC>
<DOCNO> 31565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/son/sontur18.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bekçinin sigarasını alanlara 20 yıl hapis.. 
</HEADLINE>
<TEXT>

     İzmir'in Konak İlçe Belediyesi temizlik işlerinde çalışan Erdoğan Kocabıyık'tan, gece vardiyasında, bıçak zoruyla 1,5 paket sigara ve 350 bin lira gasp ettikleri iddiasıyla yargılanan 3 sanıktan 2'sine 20'şer yıl, 1'ine ise 16 yıl 4 ay hapis cezası verildi. 
     İzmir 3. Ağır Ceza Mahkemesi'nde tutuksuz yargılanan Ata Ebrem 20 , Kerem Ebrem 31 ve Ercan Bülbül 27 hazır bulundu. Sanıklar, son savunmalarında iddiaları kabul etmeyerek, olay gecesi alkollü olduklarını, ancak kimseden zorla bir şey almadıklarını tekrarladılar. 
     Mahkeme, Kerem Ebrem ve Ercan Bülbül'e 20'şer yıl, olay tarihinde yaşı küçük olan Ata Ebrem'e ise 16 yıl 4 ay hapis cezası verdi. 
     Mahkeme heyeti, ayrıca suç tarihi itibariyle sanıklara ''Şartla Salıverilme ve Cezaların Ertelenmesi Yasası''nın uygulanması gerektiğini, bu nedenle yeniden tutuklanmalarına yer olmadığını kararlaştırdı. 
     
     
     







</TEXT>
</DOC>
