<DOC>
<DOCNO> 15216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/08/yasam/ayas.html </URL>
<DATE> 2001/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte 'krizin' FOTOĞRAFI 
</HEADLINE>
<TEXT>

İstanbul'da iki aydır işsiz olan kadın eczacı, 'Bakan Osman Durmuş istifa ' diye bağıra bağıra intihar etmeye kalkıştı.. 
     TAHSİN AKSU İstanbul 

     Güngören'de işsizlik ve ardından gelen ekonomik kriz nedeniyle bunalıma giren Serap Gürsel adlı eczacı, çevre sakinlerine heyecanlı dakikalar yaşattı. 
     Haznedar Mahallesi Leventler Sokak'daki Hisar Apartmanı'nın 4. katında oturan 41 yaşındaki Serap Gürsel, önceki akşam saatlerinde evinin caddeye bakan pencerelerine çeşitli afişler astı ve yazılar yazdı. 'Ülkemde baz istasyonu istemiyorum', 'Osman Durmuş istifa' gibi yazıları bitirdikten sonra, saat 21.00 sıralarında pencereye çıkan Serap Gürsel, boğazını yırtarcasına bağırmaya başladı. 
     
Zor ikna edildi      Bir yandan da beline kadar camdan sarkan Serap Gürsel, ekonomik kriz nedeniyle bunalıma girdiğini haykırarak intihar edeceğini söyledi. 
     Yolda toplanan vatandaşları görünce de baz istasyonlarını ve Sağlık Bakanı osman Durmuş'u protesto ettiğini haykırmaya başlayan Serap Gürsel, artık yaşamak istemediğini söyleyerek cama çıktı. Bu sırada olay yerine gelen polis ve itfaiye ekipleri, eczacı kadını dakikalarca dil dökerek güçlükle ikna etmeyi başardı. Bekar olduğu öğrenilen Serap Gürsel'in, aşırı ölçüde alkol aldığı ve yaklaşık iki aydır işsiz olduğu öğrenildi. Serap Gürsel, olay sonrası gözaltına alındı. 
     


 YAŞAM 



















</TEXT>
</DOC>
