<DOC>
<DOCNO> 48097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/ekonomi/eko08a.html </URL>
<DATE> 2001/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine’den referans ihalesi 
</HEADLINE>
<TEXT>

Bu hafta 1.4 katrilyonluk itfası olan Hazine, yarınki ihale ile 688 trilyon borçlanmayı planlıyor 
     EKONOMİ SERVİSİ 

     Hazine yarın yapacağı üç ay vadeli bono ihalesinde, ekim ayı toplam iç borç geri ödemelerinin yüzde 15’i kadar olmak üzere net 688 trilyon liralık borçlanmaya gidecek. Bu ihalenin faizi, daha önce satılan değişken faiz ödemeli tahvillerin üç ayda bir yapılan kupon faizleri için referans oluşturacak. İhalede ortalamadan satış yapılmayacak. 
     Hazine, 24 Ekim Çarşamba günü toplam 1 katrilyon 364.9 trilyonluk geri ödeme gerçekleştirecek. Bu ödemenin 1 katrilyon 287.1 trilyonluk bölümü piyasaya yapılacak. Bu da ekim ayı içinde piyasaya yapılan en yüklü geri ödemeyi oluşturuyor. Çarşamba günkü itfanın 77.9 trilyonu ise kamuya ortalamadan yapılan satışlar dolayısıyla gerçekleştirilecek. 
     
     Dış borçta rahat 
     Hazine, bu haftayı dış borç ödemeleri açısından rahat geçirecek. Bu haftaki dış borç ödemelerinin tutarı 75.5 milyon dolar düzeyinde olan Hazine bunların büyük bölümünü çarşamba günü yapacak. Bu haftaki ödemeyle birlikte ekim ayındaki toplam ödemeler 443.2 milyon dolara yükselecek. 
     



 EKONOMİ 
















</TEXT>
</DOC>
