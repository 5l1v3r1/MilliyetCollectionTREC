<DOC>
<DOCNO> 43192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/son/sondun10.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Usame Bin Ladin "Eğer kanıt varsa yargılanmaya hazırım" 
</HEADLINE>
<TEXT>

     Uluslararası terörist Usame Bin Ladin, ABD'de 11 Eylül'de düzenlenen saldırılar için, Taliban'ın İslamabad'daki temsilcisi aracılığıyla ''Ben yapmadım, ben misafirim. Eğer kanıtları varsa yargılanmaya hazırım'' dedi. 
     Taliban temsilcisi Süheyl Şahin, Reuters televizyonuna yaptığı açıklamada, Bin Ladin'in, ''kanıt olduğu takdirde yargılanmaya hazır olduğu'' sözlerini iletti.. 
     Şahin, Washington'un geçen hafta düzenlenen terör saldırılarının bir numaralı şüphelisi olarak gördüğü Bin Ladin'in, Kabil ya da bir başka Müslüman ülkede yargılanabileceğini söyledi. 
     Taliban temsilcisi, Washington'un, Bin Ladin'i saldırıların arkasında olduğunu gösteren kanıt sağlamadığını, çünkü asıl amacının Taliban'ın Afganistan'da kurduğu İslami sistemle mücadele etmek olduğunu kaydetti. 






</TEXT>
</DOC>
