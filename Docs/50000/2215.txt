<DOC>
<DOCNO> 2215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/ekonomi/eko05.html </URL>
<DATE> 2001/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerika hapşırırsa zatürree olmayız 
</HEADLINE>
<TEXT>

PORTFÖY YAŞAR ERDİNÇ 
     Şu an en çok yazılan ve konuşulan konulardan biri Amerikan ekonomisinin durgunluğa girip girmeyeceği ve bundan sonra Amerika’da izlenecek politikalar oldu. Şimdi ne oldu da bunları konuşmaya başladık İktisat okurken bize ilk öğretilenlerden birisi "Amerika hapşırırsa Avrupa zatürree geçirir" sözü idi. Yani biz de bir dereceye kadar etkilenebileceğiz. Nasıl etkileniriz sorusuna geçmeden önce bazı noktaları vurgulayalım. 
     Amerika’nın büyüme tahminlerinde ciddi düşüşler var. 1992’den beri hızlı büyüyen Amerika’da hızlı büyümenin sonuna gelindi mi 
     Şimdi bu soru Amerikalı uzmanlarca da tartışılıyor ve bir fikir birliğine varılmış değil. Bazıları büyüme oranının yavaş düşeceğini belirtirken, bazıları da hızlı bir düşüş olacağını söylüyorlar. Fakat anlaşılan o ki Amerikan ekonomisi daralacak. Alışılmamış bir şekilde yüzde 5’in üzerinde büyümeye ulaşan Amerika’da vergi ve faiz indirimlerinden söz ediliyor. Acaba bunun sebebi ciddi bir daralma beklentisi mi 
     Diğer yandan eğer Dow teorisi doğruyu söylüyorsa ki bu zamana kadar genel olarak hep doğruyu söyledi Amerikan borsalarındaki düşüşler, ekonominin bir durgunluğa gireceğinin sinyalini şimdiden verdi. Amerika’da bundan sonraki olası gelişmelere kesin bir cevap vermek kolay değil, fakat en kötü senaryoya göre hareket ederek ülkemiz ekonomisi üzerinde nasıl sonuçlar yaratacağını düşünmek gerekir. 
     
     Borsalar sarsılır 
     Türkiye 10 yıl öncesine göre, dünya ekonomisi ile daha içli dışlı oldu. Asya ve Rusya krizlerinin ülkemiz ekonomisini nasıl etkilediğini gördük. Varsayalım ki, genel görüş Amerika’da bu yıl yüzde 2 veya daha altında bir büyüme öngörsün. Bunun kısa ve uzun vadeli etkileri olabilir. 
     Önce kısa vade borsalar, iyi ve kötü beklentilere hemen cevap verir. Dow Jones ve Nasdaq’da sert düşüşlerin başlaması Dow Jones’un 10.000 seviyesinin altına inmesi ve Nasdaq’ın 2.000 seviyesinin altına inmesi tüm Avrupa ve Uzak Doğu borsalarını sarsabilir. 
     Sert düşüş olmasa bile, şu yaygın görüş, Dow Jones ve Nasdaq’ın yeniden yükselişe geçmeyeceği yönünde. Avrupa ve Uzak Doğu borsalarının Amerikan borsaları ile arasındaki korelasyon ilişki derecesi oldukça yüksek. Tabii ki biz de bu tür bir genel düşüşten payımızı alırız. 
     Orta ve uzun vadede Amerika’daki bir gerileme bizim reel ekonomimize direkt olarak yansımaz. Fakat dolaylı etkisi olabilir. Avrupa ekonomileri olumsuz etkileneceği için uzun dönemde biz de olumsuz etkileniriz. Amerika’daki bir olumsuzluk asıl olarak, Malezya, Singapur, Tayvan gibi Uzak Doğu’da gelişmekte olan ve Amerika’ya yoğun teknoloji ürünü imal eden ülkeleri etkileyecektir. 
     
     Petrol fiyatları düşer 
     Hoş, bu yıl için biz de reel ekonomide kendi ekonomimizin yapısal sorunları nedeniyle büyümede sorun yaşayacağız. Bizim sorunumuz ise Euro dolara karşı değer kazandıkça, petrol fiyatları düştükçe ve enflasyondaki gerileme hedeflenene yaklaştıkça aylık yüzde 1 hafifleyecek ve daha başarılı bir yıl geçirebileceğiz. Teorik olarak ve pratikte beklendiği şekilde, Amerikan ekonomisinin daralması petrol fiyatlarını düşürür, Euro’nun değerini artırır ve bizim cari işlemler açığımız düzelir. 
     
     A tipi fonlara dikkat 
     Bu beklentilerimizi bir varsayım olarak ele alırsak, bir siyasi kriz olmayacağını ve hükümetin IMF’ye verdiği sözleri yerine getireceğini de bu varsayımlara eklersek, bu varsayımlar altında şu sonuçlar ortaya çıkar 

</TEXT>
</DOC>
