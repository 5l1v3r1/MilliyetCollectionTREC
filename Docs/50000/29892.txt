<DOC>
<DOCNO> 29892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/02/yasam/yas07.html </URL>
<DATE> 2001/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tacizci öğretmene hapis 
</HEADLINE>
<TEXT>

7 yaşındaki öğrencisine tacizde bulunan öğretmenin yargılanma süreci yıllarca sürdü ama sonunda 4.5 yıl ceza alarak hapsi boyladı 
     MEHMED HAKKI ÖZBAYIR DHA 

     Cinsel taciz davasına konu olan olay 1995 yılında meydana geldi. Hacıhaliller İlkokulu öğretmenlerinden Hidayet Kaya'nın 46 , 7 yaşındaki öğrencisi Z.Ş.'yi kucağına oturtup okşadığı, başka çocukları da aynı şekilde taciz ettiği iddia edildi. 
     Ne var ki müfettiş raporunda da yer alan bu iddialarla ilgili İl İdare Kurulu, öğretmenin yargılanmasına gerek görmedi. Ancak Z.Ş.'nin ailesinin yaptığı itiraz Danıştay 2. Dairesi tarafından kabul edildi ve öğretmenin yargılanması istendi. 
     Manisa 1. Asliye Ceza Mahkemesi'nde dava açılırken, Kaya atandığı okullarda da aynı iddialara hedef oldu. 
     Tutuksuz yargılanan Kaya, mahkeme tarafından 3 yıl hapse çarptırıldı, ceza, sanığın memur olması nedeniyle yarı yarıya artırılarak 4.5 yıla çıkarıldı. Kaya, öğretmenlikten de atılacak. 
     



 YAŞAM 





















</TEXT>
</DOC>
