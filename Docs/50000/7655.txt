<DOC>
<DOCNO> 7655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/18/spor/aspo.html </URL>
<DATE> 2001/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Revivo ve Serhat ile coşuyor. Rakiplerini eze eze hedefe koşuyor 
</HEADLINE>
<TEXT>
FENER DOLUDİZGİN 4-0 
Süper ikili, dün de takımı sırtladı. Fenerbahçe iyi oynadı, fark yaptı, Siirt’te üç puanı zorlanmadan aldı ve ligde zirveye çıktı 
Üstün oynadı      KOŞUYOR Fenerbahçe... Hedefine doğru rakip tanımadan ilerliyor. Revivo - Serhat ikilisinin golleriyle kazanıyor, farklı skorlarla taraftarlarını sevindiriyor. Tıpkı Siirt’te de olduğu gibi... Evet, Sarı - Lacivertliler, dün de coştu, ezici bir skorla galibiyete koştu. Rakibinden üstün oynayan Fenerbahçe, yine Revivo ve Serhat’la gollerle buluştu. 
     
Açılış Revivo’dan      KARŞILAŞMAYA hızlı giren Sarı - Lacivertli takım, 15. dakikada perdeyi açtı, Revivo topu 25 metre sürdükten sonra kaleciyi de çalımlayıp ağları havalandırdı. İki dakika sonra yine Revivo, farkı açtı. İkinci yarıda sahneye Serhat çıktı. 48. dakikada ağları sarstı. Serhat, 74. dakikada da maçın skorunu ilan eden golü attı. 
     
Maçın karnesi      HAKEMLER Mustafa Çulcu , Kerim Akdülger , Musa Eryılmaz 
     SİİRT JETPA Zoran - Sedat , Abusane , Hanke , Boskovic Emil Dk. 80 - Burhanettin Serdal Dk. 46 , Alic , Atilla , Hamza - Okan , Alp Ceyhun Dk. 56 
     YEDEKLER Metin, Ersen Martin, Ahmet Sinan, Bogandic 
     FENERBAHÇE Rüştü - Johnson , Mert , Mustafa - Ali , Ogün , Lazetic Serkan Dk. 85 , Abdullah - Rapajic , Serhat Semih Dk. 75 , Revivo Celil Dk. 75 
     YEDEKLER Oğuz, Adem, Recep 
     SARI KART Semih F.Bahçe 
     GOLLER Revivo Dk. 15 - 17 , Serhat Dk. 48 - 74 
     
NOTLAR      Kart müjdesi 
     FENERBAHÇE’DE korkulan olmadı ve Beşiktaş derbisi öncesi, ceza riski taşıyan Rapajic, Ogün, Lazetic, Revivo, Mustafa Doğan kart görmeden maçı tamamladı. Ancak Rapajic, düdükten sonra topa vurduğu için tehlike ile burun buruna geldi, ama kartsız atlattı. 
     
     Öfke ve alkış 
     SİİRTLİ taraftarlar, maçtan önce Fenerbahçe’ye büyük tepki gösterdiler. "İntikam" diye bağıran seyirciler, 90 dakika sonunda 4 - 0’lık skor ortaya çıkınca, Sarı - Lacivertli takımı alkışlarla uğurladılar. 
     
     Hasret bitti 
     FENERBAHÇE, Siirt Jetpaspor’u 4-0 yenerek liderlik koltuğuna otururken, ligde 139 gün sonra deplasmanda galibiyetle tanıştı. Sarı - Lacivertliler en son ligin 7. haftasında Antalyaspor’u deplasmanda 1-0 yenmişti. Bu maçtan sonra Adanaspor ile 1-1 berabere kalan, Gaziantepspor’a 2-1 yenilen Fenerbahçe, Bursaspor karşısında da 2-2’lik bir sonuç almıştı. 
     
     Polis copladı 
     İSTANBUL’DAN dört otobüsle Siirt’e gelen Fenerbahçeli taraftarlar, karşılaşmadan sonra polis tarafından coplandılar. Bu kargaşaya Aziz Yıldırım engel olurken Fenerbahçe takımının otobüsüne giren bir taraftar,dışarı çıkarılmak istenince, görevlilerle tartıştı. 
     
     Arapça anons 
     BAKAN Fikret Ünlü’nün, stada geleceği arapça anonsla duyruldu. Spikerin uyarısıyla, Ünlü stada girdiğinde kaçak işadamı Fadıl Akgündüz lehin tezahürat yapıldı. Ancak tribünler "Hırsız Yıldırım" diye bağırınca, Bakan amigoları uyardı. 
     
     Revivo-Serhat bereketi 
     Ligin ikinci yarısı ile birlikte Fenerbahçe’nin forvetini devralan Serhat - Revivo ikilisi Sarı - Lacivertli ekibi taşımaya devam ediyor. Siirt karşısında ikişer gol atan müthiş ikili, kupa ve ligde son beş maçta 11 gole imza attılar... 
     
TEŞVİK İDDİASI      Galatasaray’ın, Siirt’e prim yolladığı ileri sürüldü 
     ATATÜRK Stadı’nın şeref tribününde, Galatasaray’ın Siirtli futbolculara ve taraftarlara teşvik primi gönderdiği dedikoduları konuşuldu. Sarı - Lacivertli yöneticiler, ezeli rakiplerinin, Siirt’e maça asılması için prim gönderdiği iddiasını yaydılar. Genel Sekreter Vedat Olcay, bu söylentiler üzerine, "Böyle bir şeyin olacağına ihtimal vermiyorum. Teşvik primi varsa da, yoksa da, bu söylentiler Türk sporuna zarar verir" açıklamasını yaptı. 
     
Gereğini yaptık’      Denizli, deplasmanda oynanması gereken futbolu oynadıklarını söyledi 
     FENERBAHÇE Teknik Direktörü Mustafa Denizli maçtan sonra verdiği demeçte, kontrollü oynadıklarını söyledi. Denizli, "Önemli olan kontrollü oynamaktı. Sahada yapamadıklarımız da vardı. Bunları kendi aramızda tartışacağız" dedi. Ünlü hoca, deplasmanda nasıl oynanması gerekiyorsa, öyle bir performansa ulaştıklarını, daha büyük farkı kaçırdıklarını da ifade etti. 
     MUSTAFA Denizli, Siirt Jetpa’nın son haftalardaki performansına da dikkat çekti, "Rakibimizin ligde tutunma mücadelesi içinde olması işimizi zorlaştırmıştı. Ancak biz bunu kolaya çevirmeyi bildik" diye konuştu. Fenerbahçe’nin hocası, Beşiktaş derbisi öncesi beş oyuncunun taşıdığı sarı kart riskini de ortadan kaldırdıklarını belirtti, "Kazanmanın mutluluğunu yaşıyoruz" yorumunu yaptı. 
     


 SPOR 

























</TEXT>
</DOC>
