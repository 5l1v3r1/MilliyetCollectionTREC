<DOC>
<DOCNO> 25876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/09/siyaset/siy09.html </URL>
<DATE> 2001/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Katledilenler suçlu çıktı 
</HEADLINE>
<TEXT>

Umut davasında sanık avukatı, suikastte ölen Mumcu, Kışlalı ve Üçok’u suçladı 
     ANKARA Mİlliyet 

     Başta Uğur Mumcu, Ahmet Taner Kışlalı, Bahriye Üçok ve Muammer Aksoy cinayetleri olmak üzere 22 faili meçhul olayı işledikleri gerekçesiyle haklarında dava açılan 24 sanığın yargılandığı Ankara 2 No’lu DGM’deki davada , sanık avukatı İbrahim Ceylan, suikaska kurban gidenleri, suçlayarak, kendi ölümlerini engelleyebileceklerini savundu. 
     
İlginç savunma      Sanıklar Ferhan Özmen, Necdet Yüksel ve Rüştü Aytufan’ın avukatı Ceylan, Yeni Şafak gazetesinde, Mumcu’nun ölümünden bir kaç gün önce, Ceyhan Mumcu’nun anlatımlarının bulunduğu bir haberin yer aldığını söyledi. Haberde, İsrail’in Kuzey Iraklı lider Mesut Barzani’ye 50 milyon dolar yardım yaptığını yazmasının ardından Mumcu’nun İsrail Büyükelçiliği’ne çağrılarak tehdit edildiğinin yer aldığını dile getiren Ceylan, "Haberde Uğur Mumcu’nun o gece rüyasında, ayaklarının, bacaklarının koptuğunu gördüğü de yer aldı" dedi. 
     Ceylan ayrıca, Mumcu’nun bomba konulup konulmadığını öğrenmek için arabasının altına bakması, Kışlalı’nın da, arabasının ön camının silecekleri arasına konulan paketi görür görmez polise haber vermesi gerektiğini öne sürdü. Ceylan, Üçok’un da MİT tarafından bombalı paketler konusunda eğitildiğini iddia ederken, paketi açmadan önce kızını yanından uzaklaştırdıktan sonra polise haber vermemesinin hata olduğunu kaydetti. Ceylan Mumcu’nun, bomba patladığında aracın içinde değil dışında olduğunu da ileri sürdü. Müdahil avukatların tepkisi üzerine Ceylan, savunmasına saldırıldığını söyledi. 
     



 SİYASET 















</TEXT>
</DOC>
