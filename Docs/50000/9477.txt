<DOC>
<DOCNO> 9477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/spor/spo03.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Süren, "Kampa ya girecekler, ya girecekler" dedi, futbolculara sert mesajlar gönderdi 
</HEADLINE>
<TEXT>
BüYÜK TEHDİT 
1- Sözleşmelerde prim şartı yok. Bundan böyle bu sistemin uygulanmasını kaldırırız.’ 
2- Yine de aynı tutumlarını devam ederlerse, maçlarda sahaya PAF takımımızı çıkarırız.’ 
     HALİL ÖZER 

     GALATASARAY’da futbolcuların isyanı Başkan Faruk Süren’in sabrını taşırdı. Kocaelispor maçından önce yaptığı uyarıya rağmen kampa girmeyen futbolculara sert mesajlar gönderen Süren, isyanın sürmesi halinde tedbirler alacaklarını bildirdi. Yönetim kurulunun son toplantısında Milan maçından önce kamp yapılıp, yapılmayacağı gündeme gelirken, Süren "Ya girecekler, ya girecekler" ifadesini kullandı. 
     FUTBOLCULARIN tutumlarını sürdürmeleri halinde yönetim primleri kaldıracak. Yöneticiler, oyuncularla yapılan sözleşmelerde prim şartı bulunmadığını belirttiler ve bunun kendi takdirleri olduğunu söylediler. Yöneticiler, "Bizim futbolculara olan borçlarımız primlerden kaynaklanıyor. Buna rağmen isyan ediyorlar. O zaman biz de bunu kaldırırız ve sorun biter. Zaten transfer parası alıyorlar" dediler. 
     SARI - Kırmızılı yöneticiler, sahaya PAF takımıyla çıkmayı da gündeme getirdiler. Karar almak için futbolcuların Milan maçından önceki tavrını görmek isteyen yöneticiler, "Yine olumsuz olursa PAF takımıyla mücadelemizi sürdürürüz. Türkiye’nin şu ekonomik ortamında yapılanlar yanlış. Futbolcular davranışlarını devam ettirirlerse biz de harekete geçeriz" görüşünde birleştiler. 
     YÖNETİCİLER, Paris Saint Germain maçı öncesi de aynı tedbirleri düşünmüşler, ancak futbolcuların geri adım atmaları üzerine bundan vazgeçmişlerdi. Bu arada yönetim bazı oyuncuları da isyanı başlattığı gerekçesiyle takibe aldı. Eğer bu futbolcular aynı hareketlerini sürdürürlerse ağır bir şekilde cezalandırılmaları gündeme getirilecek. İsyancılar, süresiz kadro dışı da bırakılacak. 
     
     ERHAN TELLİ 

     GALATASARAY, Milan maçının hazırlıklarına, sakat ve milli oyuncularının eksikliği nedeniyle 10 kişiyle başladı. Lucescu, ümit takımdan Sedat’ı da antrenmana aldı. B.Bülent, K.Bülent ve Hagi takımdan ayrı olarak çalışırken, Ergün, K.Emre, ve Arif salonda çalışıp tedavi gördü. Hasta olan Capone de antrenmana çıkmadı. Önceki gece dönen Jardel ise idmana katıldı. 
     
Popescu’ya yeni görevCim - Bom, Rumen futbolcuya genel direktörlük önerdi 
     MURAT AĞCA 

     GALATASARAY, Hagi’den sonra Popescu’yu da takımda söz sahibi yapmak için harekete geçti. Futbola bu yıl sonunda nokta koyacak Hagi’yi antrenör olarak kazanmak isteyen Sarı - Kırmızılılar, Popescu’ya idari kadroda yer açmaya çalışacak. Teknik direktör Lucescu, Rumen basınına Galatasaraylı yöneticilerin Popescu’ya genel direktörlük teklif ettiğini söyledi. 
     KULÜBÜYLE bir yıl daha sözleşmesi bulunan Popescu’nun da teklife sıcak baktığı, ancak Hagi’nin kararına göre hareket etmeyi düşündüğü öğrenildi. Rumen futbolundaki kaos ile otel ihalesinde yaşadığı haksızlık nedeniyle ülkesine küsen Popescu’nun, bacanağı Hagi’yle Türkiye’de kalarak, Sarı - Kırmızılı takıma damga vurmak istediği ifade edildi. 
     
Mario Jardel’in yıldızı söndü      İSPANYA’NIN ünlü futbol dergisi Don Balon, Galatasaraylı Jardel’i, Avrupa’nın düşüşteki yıldızları arasında gösterdi. Dergi, yükselen ve düşen yıldızlar klasmanında, olumsuz görüşte bulunduğu Jardel’in son haftalarda başarısız bir grafik çizdiğine değinerek, Portekiz’e dönme arzusunun devam ettiğini de vurguladı. 
     


 SPOR 



























</TEXT>
</DOC>
