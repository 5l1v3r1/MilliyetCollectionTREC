<DOC>
<DOCNO> 22530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/yasam/yas01.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Balina kalmadı kılçık’ verelim 
</HEADLINE>
<TEXT>

Türk Deniz Araştırmaları Vakfı’nın 25 üyesi, Yumurtalık sahillerinde karaya vuran balinanın kemiklerini sergilemek üzere birleştiriyor... 
     GÜLAY FIRAT İstanbul 

     Her şey geçen yıl bir Fin balina yavrusunun Yumurtalık sahillerinde karaya vurması ile başladı... O günden sonra, canlısını göremediğimiz balinanın iskeletini görebilmemiz için çalışmalar başladı. 
     Doğu Akdeniz sularında nadir görülen ve henüz 6 aylık olan Fin balinası önce otopsi için İstanbul’a getirildi. Sonra da Riva Gelara Koyu’na gömülüp 1 yıl 2 ay beklendi. Mavi Balina’dan sonra dünyanın en büyük ikinci balinası olan yavru Fin balinasının 10.5 metrelik iskeleti şimdi, Türk Deniz Araştırmaları Vakfı’nın TÜDAV 25 gönüllüsü tarafından birleştiriliyor. 
     Balinanın önceki gün temizlenmeye başlanan kemiklerinin işlemden geçip birleştirilmesi birkaç ayı bulacak. 
     Fin balina yavrusu, ülkemizde kemikleri eksiksiz olan tek balina iskeleti olacak ve ilk etapta Kanlıca’daki Hekimler Sitesi’nde sergilenecek. 
     TÜDAV Proje Asistanı Arda Tonay, Fin balina yavrusu iskeletini daha fazla insanın görmesi için, büyük alışveriş merkezlerinden de sergi için teklif beklediklerini söyledi. 
     



 YAŞAM 






















</TEXT>
</DOC>
