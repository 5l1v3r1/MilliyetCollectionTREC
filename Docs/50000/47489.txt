<DOC>
<DOCNO> 47489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/yazar/pulur.html </URL>
<DATE> 2001/10/18/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kore'ye asker gönderildiği günler 
</HEADLINE>
<TEXT>

     YURTDIŞINDAKİ bir savaşa Türk askerini göndermenin başlangıcı 1950 yılıdır. İktidara, 27 yıllık CHP'yi adeta yıkarak gelen Demokrat Parti ve Başbakan Menderes'in hükümeti, Kore'ye "Birleşmiş Milletler ideali" gerekçesiyle asker gönderme kararı alır. 
     Bu kararı Meclis'ten geçirmeye de gerek görmez. 
     
     O günleri yaşayan ünlü gazeteci ve yazar Bedii Faik, anılarının 2. cildinde Doğan Kitap , bu kararın gazeteler ve DP teşkilatı tarafından nasıl coşkuyla desteklendiğini anlatır zaten seçim yeniği olan CHP'nin "Meclis'i hatırlatan" cılız sesi, ağzına tıkanmıştır. 
     
     BEDİİ Faik şöyle der 
     "DP, Fevzi Lütfü Karaosmanoğlu'nun ağzından, İsmet Paşa'yı, bizi savaşa sokmadığı için erkekliğimizi öldürmekle suçlamamış mıydı Alın bakalım, işte şimdi Demokrat iktidar erkekliklerimizi diriltiyor ve milleti erlik platosuna yüceltiyordu " 
     
     YA basın, ya gazeteler 
     "İlk birliğimizi Kore'ye, savaşa uğurlama töreninde, yaşanan sahneler, adeta bir fotoğraf yarışması olup çıkmıştı. En duygulu, en romantik fotoğrafı yakalayıp, yarım sayfa boyuna yükselten, kıskanılır olmuştu." 
     
     BEDİİ Faik, o günkü gazetelerin halini böyle özetledikten sonra devam eder 
     "Kore Savaşı'na katılmamızın, basının burnuna getirdiği ilk kokunun tiraj olduğu saklanamaz Bunda anormal bir taraf da yoktur, ama gide gide kimin daha çok kahramanlık menkıbesi uyduracağı veya duygu sömürüsünün en sunturlusunu bulup çıkaracağı noktasına kadar dayanmıştır ki, yanlış olan buydu " 
     Bir de üstüne üstlük, tam teçhizatlı, dürbünlü, mataralı, komando kılıklı, çelik miğferli "savaş muhabiri" aslanlara da kavuşulunca... 
     
     BAŞBAKAN Menderes, amacına ulaşmış, Kore'ye asker göndermekle NATO'ya girmemizi kolaylaştırmıştır. 
     Lakin, bu konunun çok az bilinen bir yanı daha vardır. 
     Bunu, herkesin bilmesinde hem yarar, hem de alınacak ibret vardır. 
     
     ABD Başbakanı Truman "Karşılıklı Savunma Yardım Kanunu"nda değişiklik yaptırır, Türkiye'nin yanında, Yunanistan ve İran'a da aynı miktar dolar yardımı yapılmasını kabul ettirir. 
     İşte, "Bedii Faik'in tepkisi bunadır 
     "Biz Kore'de kan dökerken, Yunanistan'ın sembolik bir iştirakle atraksiyon yaptığını, bırakınız onu, İran'ın sakalından bir kıl dahi uzatmadığını söylemek hiçbirinin, ya aklına gelmemiş, yahut da buna gerek görmemişlerdir. 
     Amerika'nın tayin ettiği savunma yardımı miktarı 131 milyon dolardı ve Yunanistan'a da, İran'a da aynı veriliyordu." 
     
     "TARİH tekerrürden ibarettir" diye bir söz vardır. 
     Mehmet Akif bu lafı beğenmez "Hiç ibret alınsaydı, tekerrür mü ederdi " diye sorar. 
     ------ 
     DÜZELTME - Dünkü yazımızda bir hata vardı Barış Pirhasan'ın "O da Beni Seviyor" filmini "Akmerkez"de değil, "Alkazar" sinemasında seyretmiştik. 
     
     







Üç formül 


Köprü senedi 


Eğrisi, doğrusu... 


11 Eylül gözleri açtı mı Özellikle Avrupa'da 


Başbakan asla yuhalatılamaz .. 


Akşamın ufkunda 


İmama kızıp oruç bozmak 


Pakistan'ın zor tercihi 


Azıcık şarbon iyi gelir 


İstanbul Yaklaşımı’nın detayları 


Bir katilin donundaki para 


Kore'ye asker gönderildiği günler 


Sezer'e restorasyon görevi 


Gökkafes'e adımımı atmayacağım 


Devlet yerine "hizmetler"i küçülüyor 


Biz kandık çocuklar kurtulsun’ 


</TEXT>
</DOC>
