<DOC>
<DOCNO> 5835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/guncel/gun12.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Anne ayı, yavrularını yedi 
</HEADLINE>
<TEXT>

     Yalçın ÖZÜM BURSA DHA 

     Bursa Zoo Park'ta iki hafta önce üç yavru dünyaya getiren "Hatca" adlı ayı, bir yavrusunu boğup öldürdükten sonra, diğer iki yavrusunu da yedi. 
     Uludağ Üniversitesi Veterenirlik Fakültesi İç Hastalıkları Ana Bilim Dalı Başkanı Prof. Dr. Nilüfer Aytuğ, aynı ortamda kaldığı için anne ayının içgüdüsel olarak yavrularını yediğini söyledi. Bu olayın sadece ayılara ait olmadığı belirten Aytuğ şunları söyledi 
     "Doğada yaşayan aslan, kaplan ve tilkilerin de yavrularını yediği görülüyor. Yavru ayı kayıplarının yüzde 25'inde bu olay meydana geliyor. Dişi ve erkek ayılar yavrularını yiyebiliyorlar. Doğada çok çalışma yapmış, yavrularına bakamayacağını anlayan hayvanlar, bunu yapıyorlar." 
     Aytuğ, doğumdan sonra doğal olarak 22 gün ayı ve yavrularına ulaşılamadığını, bundan sonra hayvanların özel olarak bakılabileceğini açıkladı. 
     Altuğ, "Hatca" adlı ayının geçen yıl "Obur", "Tombik" ve "Yeşim" isimli 3 yavru dünyaya getirdiğini ve bu yavruların sağlıklı olduğunu söyledi. 
     Bursa Zoo Park Müdürü Celal Yıldız, son 11 ayda parklarında 70 doğum olayının yaşandığını hatırlatarak, "Bu doğumlar sağlıklı gerçekleşti. Problem yaşanmadı" dedi. 
     


 GÜNCEL 



















</TEXT>
</DOC>
