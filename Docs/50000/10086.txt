<DOC>
<DOCNO> 10086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/05/son/sondun02.html </URL>
<DATE> 2001/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamboçya'da ilk travesti güzellik yarışması yapıldı 
</HEADLINE>
<TEXT>

     Kamboçya'da ilk kez travesti güzellik yarışması yapıldı. 
     Yerel televizyon kanalı TVK'nın sponsoru olduğu güzellik yarışmasını, 30 yarışmacı arasından, başkent Phnom Penh'den 19 yaşındaki dansçı Pop Pi'nin kazandığı açıklandı. 
     TVK televizyonu müdürü Louk Bonnarath, Reuters'e yaptığı açıklamada, travestilerin toplum içinde mutlu olmalarını ve gözardı edilmemelerini istediklerini söyledi. Yarışmaya kadınların katılmasına izin verilmediğini belirten Bonnarath, geleneksel Khmer kostümü ya da gece kıyafeti giymeleri zorunlu olan yarışmacılardan çekici, hoş ve gerçek bir kadına benzemelerinin beklendiğini kaydetti. 
     Yarışmanın birincisine, tacının yanı sıra para ödülü verildiği belirtildi. 




</TEXT>
</DOC>
