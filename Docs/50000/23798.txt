<DOC>
<DOCNO> 23798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/siyaset/siy07.html </URL>
<DATE> 2001/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Hekimiz, açıklarız’ 
</HEADLINE>
<TEXT>

Basın açıklaması nedeniyle haklarında dava açılan Türk Tabibleri Birliği Başkanı, gerekirse yine açıklama yaparız dedi 
     ANKARA Milliyet 

     Cezaevlerindeki ölüm oruçlarına ilişkin yaptıkları basın açıklaması nedeniyle haklarında dava açılan Türk Tabipler Birliği TTB Merkez Konseyi üyeleri, "Açlık grevleri veya ölüm oruçlarında bulunan insanlarla hekimler arasındaki ilişki, hekim hasta ilişkisinden öte bir ilişki değildir" dedi. 
     "Hayata Dönüş" operasyonunun ardından 19 Aralık tarihli basın açıklaması nedeniyle açılan davanın görülmesine Ankara 15. Asliye Hukuk Mahkemesi’nde başlandı. Sanıklar, davaya konu olan basın açıklamasının suç teşkil etmediğine dikkat çekerek, "Yapılan basın açıklaması bir protesto niteliği taşımamaktadır. Sadece kamuoyunu aydınlatma amacıyla yapılmıştır" dediler. 
     TTB Başkanı Füsun Sayek, duruşma çıkışında bir açıklama yaparak, "Bugün üzüntü verici bir duruşma vardı. Yaptığımız basın açıklamasını, tekrar yapmamız gerekirse bir daha aynen yaparız" dedi. Bu arada İsveç ve Norveç büyükelçileri de duruşmayı izledi. 



 SİYASET 















</TEXT>
</DOC>
