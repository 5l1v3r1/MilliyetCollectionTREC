<DOC>
<DOCNO> 45217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/yazar/zbirand.html </URL>
<DATE> 2001/10/05/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
TSK’nın buradan görünüşü... 
</HEADLINE>
<TEXT>

     WASHINGTON 
     Amerikan kamuoyunun gözdelerini sıralamak gerekirse, en başta İngiltere geliyor. Başbakan Blair ilk günden itibaren, kayıtsız şartsız Başkan Bush’un yanında yer aldı. Hemen Washington’a geldi. Bush’un kongreye yaptığı tarihi konuşmayı seyirciler arasında dinledi ve İngiliz ordusunun harek ta fiilen katılmasını onayladı. 
     Amerika için şu aralarda iki "dost" var. Birinci sırada İngiltere, ikinci sırada İsrail. 
     Bu ikisinin ardından Rusya, Pakistan, şimdi Suudi Arabistan, Özbekistan ve 
     diğerleri geliyor. 
     Türkiye’nin konumu kamuoyunda pek bilinmiyor. Haberler daha çok, cephedeki ülkeler üzerinde yoğunlaşıyor. Özellikle de Pakistan’ın tutumu ön planda. Nedeni de, Afganistan anahtarının Pakistan’ın cebinde olması. Pakistan istihbaratı olmazsa Amerikalılar ne yollarını bulabilirler, ne de Bin Laden’in yerini çıkarabilirler. Bu açılardan dolayı Pakistan’ın hayati önemi var. 
     
Bin Ladin ya ölü ya da canlı bulunmalı      Başkan Bush son derece riskli bir karar alacak. 
     Eğer sadece kamplar, Tabilan hava kuvvetleri, afyon ekili tarlaların bombalanması ile yetinir ve Bin Ladin bulunamazsa, Amerikan kamuoyu tatmin olmayacak. Amerikan halkı Bin Ladin’in, canlı veya ölü buraya getirilmesini istiyor. 
     En büyük sorun bu. Zira, bu satırlar yazılırken henüz yeri saptanamamıştı. 
     Eğer askeri harek t gecikiyorsa, Başkan Bush’un henüz karar verememesinden, yani ne kadar risk alacağını hesaplamasından kaynaklanıyor. 
     
TSK, tam destek kararı aldı      Bütün bu gelişmelerin arasında, Türkiye belki Amerikan kamuoyunda ön plana çıkmıyor, ancak Washington’daki karar odaklarında en önde ve el üstünde tutuluyor. 
     Bir Amerikalı yetkiliye göre, Türkiye’nin verdiği desteğin temelinde silahlı kuvvetler görülüyor. "Eğer TSK böylesine net şekilde bizim yanımızda yer almamış olsaydı, hükümet belki daha nüanslı hareket edebilirdi. Ankara’nın tutumunda biz TSK’nın parmak izlerini görüyoruz" diyen resmi yetkililer, TSK’nın önümüzdeki yıllardaki tutumunun da böylece ortaya çıktığına dikkat çektiler. 
     Yapılan yorumların hemen tümü, TSK’nın Washington’un yanında yer alarak, siyasi bir tercih yaptığını belirttiler. 
     Bu arada, Ege Ordusu Komutanı’nın 5’inci madde ile ilgili sözleri olsun, Genelkurmay Başkanı’nın "Savaş noktasına kadar desteğimiz tam, sonrası ilerde düşünülür" dediği şeklindeki açıklaması burada önce kafaları karıştırdı. Ancak ardından bu kuşkular dağıldı. 
     Washington sadece "destek" sözü duymak istiyor. Olumsuz hiçbir yorumu kabul edemiyorlar. 
     "Türkiye’den asker istemedik ki, neden ABD’ye asker verilmeyeceğinden söz ediyorsunuz" diyen bir diğer yetkili, Washington’un duyarlığına dikkat çekip şu dostça öneride bulundu "... Sorumlu düzeydeki Türk sivil ve asker dostlarımıza önerimiz, gerekmedikçe, zorunlu olmadıkça burada yanlış anlaşılacak konuşmalar yapmasınlar. Türkiye’nin prestiji yüksek iken, bunu gereksiz şekilde sarsmasınlar." 
     Washington’daki hava işte böyle... 
     
     







Kıyak fedailer 


İşte bu olmadı 


Meclis'te ilke ve ahlak üzerine... 


Eski dostlar 


İki farklı Türkiye 


Ekonomistler ne diyor 


İran da yeni çizgide 


Müslüman ülkeler neden gelişemedi 


Model tartışmaları ’ 


Ya devlet başa, ya kuzgun leşe 


Bedava adam çalıştırılır mı .. 


Halktan kopuk Meclis 


Gazeteciye dokun, milletvekiline do - kun - ma 


Artık onların da travması var 


Bilişimde her 10 çalışanın 4’ü işsiz 


</TEXT>
</DOC>
