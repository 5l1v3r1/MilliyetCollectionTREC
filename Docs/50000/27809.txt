<DOC>
<DOCNO> 27809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/magazin/yazdud.html </URL>
<DATE> 2001/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Beş yıllık aşkta gizli nikah 
</HEADLINE>
<TEXT>

Oba İskender Kebap, Comedy Club açıldı, Tropical Jungle, Cenk Eren Çeşme CeCe'de ve Hammam'ın son bombası... 
     Yıllar öncesine gittim. Hülya Avşar’ın assolist olduğu, Sezen Aksu ile Uğur Yücel’in birlikte şov yaptığı, o renkli, ışıl ışıl neonların yandığı Oba günlerine... İçim burulmadı desem yalan olur. Sırdaşım İsmail Akkaya ile yürüyerek Boğaz turu yaptığımız sırada, yıllarını Maksim’e vermiş şef İsmail Ağabey Etike ile karşılaşınca inanın gözlerimiz doldu. Oba’nın müdürlüğünü yapıyor. En azından 70 küsur yaşında, ama hala dimdik ayakta. İki oğlunu da üniversiteden mezun etmiş. Sohbet etmek için girdik Oba İskender Kebab’a. Tıklım tıklımdı. Daha çok aileler ve gençler vardı. Alkol yok, fiyatlar ehven. O nedenle her kitleden grup görmek mümkündü. Girişte müthiş bir salata ve tatlı büfesi var. Gelmişken birer salata yedik. Bu arada şef Süleyman Acar, fanatik okuyucularımdanmış, işi gücü bırakıp servisi yaptı. Orhan, Sezer, Mustafa, Erdal, Müslüm de koşturup durdular. Mercimek, ezo gelin ve et suyu çorba 1 milyon. Spesyal iskender 5.5, döner 4.5, kuzu tandır 5.5, piliç çevirme 4 milyon. Izgara ve kebap çeşitlerinden Ali nazik, fıstıklı kebap, Adana, Urfa, kuzu şiş, beyti, patlıcanlı ve domatesli kebap, pirzola 5.5, karışık kebap 6.5 milyon. İçeceklerin fiyatı ise 1 ila 2 milyon lira arasında. Pide çeşitlerine gelince üç malzemeli pizza, sosisli, kıymalı, sucuklu ve kaşarlı pideler 3.5, perde pilavı 2.5, salata çeşitleri 1.5, tatlı çeşitleri ise 1.5 ila 3 milyon lira arasında. Ayrıca evlere paket servisi de var. Baltalimanı Caddesi’ndeki Oba’ya uğrayın. Terasta oturursanız Boğaz’ın ayaklarınızın altına serildiği müthiş manzarayı görürsünüz. Telefon numarası 0212 277 99 11. 
     
Comedy Club huzurlarınızda      Efendim, ilk kez ben yazmıştım sevgili dostlarım Esen-Mehmet Ali Açılmış çiftinin, ünlü yazar Selahattin Duman ile birleşip Comedy Club’ı açacaklarını. Perşembe gecesi görkemli bir davetle Comedy Club hizmete girdi. Ata Demirer, Grup Garsongs, Jolanda Lis, Andrea Lamour, Şafak Yaprak, illüzyonist Kubilay Tuncer, Ceyhun Yılmaz, Bedirhan, Raziye, Bilo minik şovlarını sundular. Pazar hariç haftanın altı gecesi açık olacak mekanda, saat 19.00-23.00 arası yemek servisi yapılıyor. Kuruçeşme’de eski Q Jazz Club’ın yerine hizmete giren Comedy Club’da o gece Atilla Saral, Aşkın Nur Yengi, ünlülerin menajeri Liza Tuna, Ayda-Nadir Yelkenci, Mustafa Sandal ve lolita sevgilisi Tuba Ünsal, Seçkin Piriler, son günlerde evleneceklerini söyleyen Ebru Şimşek ile Gökhan Adlı, Duygu Asena, Kerem Alışık, Sibel Turnagöl, Ali Baransel, Ebru Yıldırımakın, Sinan Çetin, Julia Nitu, Şefik Öztek, Ayşegül Aldinç, Celal Altınel Süslü , Ömer Durak, Neslihan Yavuzcan vardı. Telefon numarası 0212 287 32 26. 
     
Tropical Jungle maceraseverler için      Evet, Levent’de, eski Big Buda’nın yerine açılan Tropical Jungle yakında kulüp haline gelecek. Özellikle aileler ve gençler için müthiş bir yer. 
     Öğle yemeklerinde ise stres atıp iş konuşmalarını yapabileceğiniz, şehrin göbeğinde, yeşillikler arasında harika bir yeşil dünya. Girişte Macera başlıyor’ diye bir levha asılı. Kuş cıvıltıları, bir daldan diğerine konan papağanların gevezelikleri, nefis bir müzik eşliğinde, lezzetli yemek için ideal. Tek sorun, porsiyonların çok büyük olması. Mönüye bakıp bol çeşit söylediğiniz an yandınız. Her biri ayrı lezzette olduğu için bitirmeden duramıyorsunuz, o zaman da kilo alıyorsunuz. Geçtiğimiz akşam sevgili Ahmet Avcı ve karısı Belma ile minik oğulları Kaan birlikte yemek yedik. İştah açıcılar içinde marine edilmiş ızgara tavuk ya da et parçaları, eritilmiş colby peyniri ve acı sos ile sunuluyor. Fiyatı 9 milyon 750 bin lira. Izgarada pişirilmiş tavuklu Quesadilla Samba Chicken’ 5 milyon 750 bin lira. Kızartılmış soğan halkaları 2.5 milyon. Salata yatağında ızgara tavuk dilimlerinden meydana gelen Tropical Salad’ 6 milyon 400 bin, Akdeniz yeşillikleri üzerinde soya sos ile sote edilmiş bonfile şeritleri Jungle Salad’ 6 milyon 750 bin, domates, salatalık, biber, nane, fesleğen, peynir ve balsamic soslu Gorilla Salad’ ise 5 milyon lira. Dilimlenmiş siyah zeytin, dana jambon, yeşil biber, sarımsak, parmezan, krema ve domiglas soslu pasta 7, tavuk, taze mantar, kırmızı biber, fesleğen, parmezanlı krema soslu Muson Fettuccini’ 7 milyon lira. Ana yemeklerde ise şişte bonfile, içinde karides, biber, mantar ve kaşar bulunan dövülmüş bonfile, jungle sos ile içinde bonfile parçaları bulunan fettuccini, barbekü soslu piliç pirzola, tavuk veya et şinitzel harika. Fiyatları 5-10 milyon arasında değişiyor. Fiyatları 3-6 milyon arasında değişen sandöviç ve burger çeşitleri ise hem gençler hem orta sınıf için doyurucu. Günün sonunda sunulan tatlı çeşitleri de müthiş. Tropikal krep, cheese cake, dondurma çeşitleriyle birlikte mus dayanılmaz. Rezervasyon için telefon numarası 0212 284 80 89. 
     
Uğruna dayak yenilen aşkta mutlu son      Sene 1996, aylardan temmuz. Muazzez Ersoy ile İsmet Özhan 'Kalbimi Kıra Kıra' ve 'İntizar' adlı dizilerde kamera karşısına geçtiler. Aşk dedikoduları ayyuka çıktı. Özhan bir gün evine girerken feci dayak yedi ve bu dayağın Ersoy'un birlikte olduğu iş adamı Metin Güneş tarafından attırıldığı iddiaları ortalığı ayağa kaldırdı. Taraflar yalanladı. Sene 1999. Muazzez Ersoy-Metin Güneş aşkı, Güneş'in isteğiyle bitti. Akmerkez'de aynı evi paylaşan ikiliden Ersoy, Bebek'deki yeni dairesine taşındı. Özhan ile Ersoy Adını Anmayacağım’, 'Kalbimi Kıra Kıra’, Sevemedim Karagözlüm’ adlı kliplerde oynadılar. Tarih 2001, 18 Haziran. Yer Keşan-Malkara. Sanatçı ve manken, Özhan'ın 25 yıllık arkadaşı, Günay Restoranları'nın ortaklarından İsmet Yalçın ve Muazzez’in abla’ dediği 30 yıllık Adanalı dostu Meltem Karataş'ın şahitliğinde evlendiler. Sanat dünyasını ve Ersoy’un yakınlarını şoka sokan nikahın ardından balayı için Antalya'ya giden çift, haftasonu basın toplantısı yapacak. Ersoy ve Özhan'a sonsuz mutluluk diliyorum. Efendim, cuma akşamı Çeşme CeCe açılıyor. New York'dan gelen ve ayağının tozuyla Bodrum Han 13'ün açılışı yapan Cenk Eren, temmuz sonuna kadar, hafta sonları Çeşme CeCe'de sahne alacak. Bodrum Han 13'ün solisti ise cuma ve cumartesi Hande Yener. Çapa Çapa grubu bir aydır hazırlık safhasında olan Hammam'la ilgili bombayı sonunda patlattı. İzzet, Hammam eğlence kompleksi içinde yer alacak olan Votka’ adlı gece kulübünü 4 Temmuz'da açıyor. Jean koltuklar, ağaç kütüklerinden yapılmış içki standları, sabaha kadar müzik ve eğlence... Bugüne değin Laila ve Chinawhite'ı beklediklerini söyleyen Celal Çapa, "Gençlik Votka’da buluşacak" derken can dostum İzzet "Temmuzda başka sürprizlerimiz var" diye müjdesini veriyor. Evet, bugünlük de bu kadar, kalın sağlıcakla. En kötü gününüz benimkinden iyi olsun. 
     
Okura mektuplar      Ortalık işsiz dolu 
     Sevgili Cemil Rada, bir depremzede olarak tabii ki durumunuza çok üzüldüm. Ama herkes ekonomik krizde ev geçindirme derdinde. Mankenlerin çoğu fiyatlarında büyük indirim yaptılar. Reklam ve dizilerdeki sayısız oyuncu da zaten şöhretli. Keşke elimden gelse de size yardımcı olsam. Vizyon Ajans, Neşe Erberk, Başak Gürsoy gibi ajanslara başvurabilirsiniz. Belki şansınız döner. Telefon numaralarını asistanım Özgür'den temin edebilirsiniz. Sevgiler. 
     
     Önerinizi dikkate alacağım 
     ABD-Boston'da yaşayan ve beni Milliyet İnternet'ten takip eden sevgili Murat. Kadıköy Sineması'nın karşısındaki sokak içinde olan popüler 'Sayla Mantı'yı önermişsin. Yolum düştüğünde uğrayacağım. Damak zevkiniz olduğuna inandığım, deneyiminize güvendiğim için, okuyucularımı bilgilendirmek amacıyla bu şirin mantıcıyı öneriyorum. Başarılar. 
     
     Sıkıntı ve kriz diz boyu 
     Sevgili Kenan Duran, daha 18 yaşındasın. Kocaman bir gelecek var önünde. Sakın işinden ayrılmaya kalkma. Zaten kriz yüzünden işsizlik diz boyu. Lisanını geliştir. Öyle torpille filan, beş yıldızlı otellere girmek kolay değil. Beni bu konuda bağışla lütfen. 
     
     



 MAGAZİN 











</TEXT>
</DOC>
