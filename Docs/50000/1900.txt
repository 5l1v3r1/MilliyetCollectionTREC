<DOC>
<DOCNO> 1900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/son/sontur01.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobiliyle üst geçitten uçan kadın sürücüyü itfaiye kurtardı 
</HEADLINE>
<TEXT>

     Beşiktaş'ta aşırı hız sonucu meydana gelen kazada, otomobiliyle üst geçitteki bariyerleri aşarak boş bir alana düşen bayan sürücü, sıkıştığı aracından itfaiye ekiplerince yaralı olarak kurtarıldı, ancak durumu ciddiyetini koruyor. 
     Büyükdere Caddesi üzerinden Sarıyer yönüne giden Sinem Kaynakçı'nın kullandığı 34 JZ 697 plakalı özel araç, 4. Levent Sabancı İkizler yakınlarına geldiği sırada sürücüsünün aşırı hız yapması ve dikkatsizliği sonucu bariyerleri aşarak üst geçitten aşağıya düştü. 
     Araç, boş bir alanda ters dönerek dururken sürücü Kaynakçı, aracının içerisinde sıkıştı. Sinem Kaynakçı olay yerine gelen itfaiye ekiplerinin çalışmaları sonucu sıkıştığı yerden çıkarılarak ambulansla Şişli Etfal Hastanesi'ne kaldırılırken yetkililer, genç kadının sağlık durumun ciddiyetini koruduğunu kaydettiler. 




</TEXT>
</DOC>
