<DOC>
<DOCNO> 5901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/yazar/theper.html </URL>
<DATE> 2001/02/07/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Görüldüğü gibi değil 
</HEADLINE>
<TEXT>

     Müjdeler olsun, ocak ayı enflasyon oranları açıklandı. Bir sevindik, bir sevindik ki, sormayın. Ocak ayı TEFE 28.3, TÜFE 35.9. Peki siz sokaktaki vatandaş geçimizinde bir rahatlama hissettiniz mi Hissetmediniz, hissetmezsiniz de. Çünkü sizi ilgilendiren rakamlar bunlar değil. Devlet İstatistik Enstitüsü muhtelif verileri değerlendirerek bu rakamlara ulaşır. 
     Yukarıda verdiğim oranlar geçen yılın ocak ayına göre hesaplanan orandır. Ancak vatandaşın cebinden çıkan parayı bu hesaplama yansıtmaz. Vatandaşın cebinden çıkan parayı yansıtan geçen on iki ayın ortalamasıdır. Buna göre yapılan hesaplamada ise TEFE yüzde 48, TÜFE yüzde 52. yani cepten çıkan para için sevinmek henüz erken. 
     Bunu ne için açıkladım. 
     Birincisi sevinmek için erken. 
     İkincisi geçen yıl enflasyonun yüzde 20 olacağı varsayılarak kiralar yüzde 25, bu yıl yüzde 10 olacağı varsayımı ile yüzde 10’la sınırlandırıldı ya, bizler de gırtlağımızı yırttık, sene sonunda yüzde 20’leri bulamazsınız, geniş bir kesimi ihtilafa sürüklemeyin dedik ya. İşte size rakam. Yani, "biz hedef yüzde 20 dedik ama 68 oldu ne yapalım bu kadar olur" demek mümkün değil zira ocak ayı sonu itibariyle bile vatandaşın cebine yansıyan oran yüzde 52. 
     Kira bedellerini sınırlayan yasa çıktığında gerek köşemde ve gerekse katıldığım TV programlarında sormuştum. 
     - Vaadettiğiniz oranları tutturamazsanız ne olacak, vatandaşın zararını nasıl karşılayacaksınız, doğacak ihtilafları nasıl halledeceksiniz 
     İşte son durum meydanda, dediğimiz gibi çıktı, hadi bakalım yanıt. Vatandaşın zararını nasıl karşılamayı düşünüyorsunuz Çıkan ihtilafları nasıl halledeceksiniz. Vakıflar Genel Müdürlüğü ile vatandaş arsında 4331 sayılı yasa nedeni ile çıkan ve yılan hikayesine dönen ihtilafları da halledeceğinizi, bir çözüm getireceğinizi vaadetmiştiniz. 
     Ben hatırlıyorum ama bu ihtilaflar da alabildiğine sürüyor, vatandaş mağdur, doğrusu Vakıflar da pek refahta sayılmaz. Hadi bakalım çözülsün artık bu ihtilaflar. Hatadan dönmek de erdemdir. 
     
     





Türban yasağı 


Lahanasever... 


Baykal'ın çizgisi 


Yeni bir günlük gazete, İmparator geliyor 


Kudüs'ten Barış da zor, savaş da 


Bölücülüğün yeni adı 


Şalk'a yeni görev .. 


Osmanlı arşivleri ve Cumhurbaşkanı 


Yabancı dili bırak Türkçeye bak 


Diasporaya cevap var 


Wiltonpark'ta Ermeni tartışması 


Semra Sultan’dan memleket meseleleri... 


Kara parayla mücadele böyle olmaz 


Slogan denince CHP 


Mevlana gibi 


Yitik kentin İslam Abisi 


Ezberlemeden içselleşir mi 


Görüldüğü gibi değil 


Öfke baldan tatlıdır, Türkiye bu işte haklıdır 


IMF'nin enflasyonu 28.3 Ayşe Hanım Teyzeminki 52.0 


Açıklamalar ve ayrıntılar 


</TEXT>
</DOC>
