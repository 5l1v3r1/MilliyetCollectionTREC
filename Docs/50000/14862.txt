<DOC>
<DOCNO> 14862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/magazin/amag.html </URL>
<DATE> 2001/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
KADİRİZM’ kepenk indirecek 
</HEADLINE>
<TEXT>

Buket Saygı, O’nu motive ettim’ diyen Kadir İnanır aleyhine tam 42 milyar liralık taciz’ davası açtı... 
     ÇAĞLAR ÇAĞATAY İstanbul 

     REYTİNG kurbanı Derman Bey’ adlı dizi yayından kalkalı epey oldu ama çekimlerinde yaşanan taciz’ iddialarının etkisi hala sürüyor. Dizinin oyuncularından Buket Saygı daha önce 91 milyon 260 bin lira para cezasına mahkum ettirdiği Kadir İnanır’ın peşini bırakmıyor. 
     
     Ruh sağlığı bozuldu 
     BUKET Saygı, Beyoğlu 1. Asliye Hukuk Mahkemesi’ne Kadir İnanır’ın kendisine tacizde bulunduğu iddiasıyla tazminat davası açtı. Ve İnanır’dan diziden çıkarılmasına neden olduğu için 17 milyar maddi, olaylardan olumsuz etkilendiği için de 25 milyar lira manevi tazminat istedi. 
     
     AVUKAT Ömer Durak’ın mahkemeye sunduğu dilekçede şu görüşlere yer verildi "Çekimler başladığında İnanır, açıkça dizide iki sevgiliyi canlandırıyorsak, mutlaka birlikte olmalıyız’ diyecek kadar ileri gitmiştir. Ve Buket Saygı’ya birlikte olma, yalnız kalma tekliflerinde bulunmuştur." 
     
     Kadın düşkünü 
     İNANIR’ın özel yaşamında kadın düşkünü’ ve maço’ olarak tanındığı belirtilen dilekçe şöyle devam ediyor "Kadir İnanır, teklif ve ısrarlarını bir süre sonra bir birliktelik olmazsa diziden atarım’ şeklinde tehditlere dönüştürmüştür ve Saygı’nın diziden ayrılmasını sağlamayı başarmıştır." 
     
     


 MAGAZİN 













</TEXT>
</DOC>
