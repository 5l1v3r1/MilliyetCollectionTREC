<DOC>
<DOCNO> 46398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/dunya/dun01.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökten asker yağacak 
</HEADLINE>
<TEXT>

Afganistan’a karşı düzenlenen füze saldırıları sona erince 20 bin kişilik öncü birlik, paraşütle K bil, Kandahar, Celalabad ve Mezar-ı Şerif'e inip bölgede konuşlanacak 
     İRFAN SAPMAZ PENŞİR 

     ABD ve müttefiklerinin Afganistan'da başlattığı bombardımanın ardından, büyük kara harek tı için son aşamaya gelindi. Dünkü hava saldırılarının ardından ABD'nin, tehdit unsuru olan hedeflerin yüzde 85'inin yok edildiğini açıklaması ve Pakistan'a aralıksız süren asker sevkiyatı, kara harek tının en büyük göstergeleri olarak nitelendiriliyor. Bu göstergelere ek olarak Pakistan askeri yetkilileri, ülkenin kuzeydoğusundaki Yakubabad hava üssüne iki günde 15 C - 130 nakliye uçağı indiğini açıkladı. 
     
     Zahob'dan girilecek 
     İlk duyumlara göre ABD öncü birlikleri Afganistan'a Belucistan'daki Zahob'dan girecek. Bu öncü birlikler, 20 bin kişiden oluşacak. Füze saldırısı ve bombardıman tamamlanınca kara birlikleri devreye girecek. Kara harek tının başlangıcında paraşütçü birlikleri helikopterlerle Afganistan'ın başkenti K bil ile Kandahar, Celalabad ve Mezar-ı Şerif'e inecek. 
     Kara birlikleriyle birlikte Kuzey İttifakı da mücadelenin dozunu artıracak ve Taliban, iki cephede savaşacak. Öte yandan Rusya'nın 201. motorize piyade tümeninden bazı birliklerin de Tacikistan sınırında konuşlandırıldığını öne sürüldü. 
     
Barış Köprüsü kullanılacak      FARUK ZABCI Termiz DHA 

     ABD ve müttefikleri, Özbekistan'dan Afganistan’a Amuderya Irmağı’ndaki Barış Köprüsü'nden geçerek ulaşacak. 192 kilometrelik Özbekistan - Afganistan sınırında tek geçiş yolu burası. 10 milyon mayının yerleştirildiği Afganistan'a, ırmağı yüzerek geçip harek t yapmak da zor. 
     



 DÜNYA 















</TEXT>
</DOC>
