<DOC>
<DOCNO> 46228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/ekonomi/eko06.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Roaming haftaya çözülüyor 
</HEADLINE>
<TEXT>

     Parasal konulardaki anlaşmazlıklar yüzünden, cep telefonu şirketleri arasında, aylardır çözülemeyen roaming ulusal dolaşım konusundaki düzenlemenin önümüzdeki hafta Bakanlar Kurulu’na sunulacağını belirten Telekomünikasyon Kurumu Başkan Yardımcısı Dr. Faruk Cömert, sorunun çözüme kavuşturulacağını söyledi. 
     2. Telekomünikasyon Arenası’nın ikinci gününde konuşan Cömert, devletin küçülmesinin hedeflendiğini hatırlatarak, telekomünikasyon pazarında da bu gelişmelere paralel gelişmeler olacağını belirterek şöyle dedi "Müteşebbis iş yapmak istiyor. Ancak buna karşın şu ana kadar GSM lisansı dışında lisans verilmedi. Kurumumuz sektörün önünü açmak için var gücüyle çalışmaktadır. Tüm çalışmalar sektörle birlikte yapılacaktır. Ruhsat ve izinlere ilişkin hazırlanan düzenleme önümüzdeki hafta içinde Bakanlar Kurulu’na sunulacak." 
     



 EKONOMİ 

























</TEXT>
</DOC>
