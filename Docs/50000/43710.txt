<DOC>
<DOCNO> 43710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/24/yasam/yas01.html </URL>
<DATE> 2001/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Erol Büyükburç Emoş’unu kaybetti 
</HEADLINE>
<TEXT>

Cumartesi gecesi kansere yenik düşen Emel Büyükburç, eşi tarafından sessiz sedasız bir törenle toprağa verildi 
     NURDAN AKINER 

     Türk pop müziğinin efsanevi isimlerinden Erol Büyükburç’un sanatçı eşi Emel Büyükburç, yakalandığı amansız hastalığın pençesinden kurtulamayarak geçtiğimiz cumartesi gecesi saat 00.45’te Etiler’deki evinde hayatını kaybetti. Sanatçı, eşinin ve kızı Evren’in isteğiyle ölümünün hemen ertesi günü Levent Camii’nde kılınan ikindi namazının ardından Zincirlikuyu Mezarlığı’nda toprağa verildi. 
     
     "Acım büyük" 
     Romatizmal rahatsızlığının ardından kortizon tedavisi görmeye başlayan, bir süre sonra da kullandığı ilaçlar yüzünden dalağında kanser tespit edilen Emel Büyükburç, hastalığının yayılması sonucu 50 yaşında hayatını kaybetti. 25 yıllık eşini yitirmenin acısını yaşayan Erol Büyükburç üzüntüsü nedeniyle telefonlara çıkmıyor. Sadece Milliyet’e konuşan sanatçı, duygularını, "Ben onun dünyadaki yansımasıyım, o da benim. Biz birlikte doğduk, beraber yaşadık ve ebediyete kadar beraber olacağız. Acım büyük o benim Emoşum’du." sözleriyle dile getirdi. 
     
     
     



 YAŞAM 












</TEXT>
</DOC>
