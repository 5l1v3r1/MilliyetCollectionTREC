<DOC>
<DOCNO> 4002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/spor/spo03.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir cevap lütfen’ 
</HEADLINE>
<TEXT>

Okan, Milliyet aracılığı ile yönetime mesaj gönderdi, "Artık belirsizliğin bitmesini istiyoruz" dedi 
     "Şartlarımızı sunduk" 
     GALATASARAY’ın orta sahadaki yıldızlarından Okan, yönetime seslendi, artık transfer olayının çözüme kavuşturulmasını istedi. Emre ile birlikte sezon sonunda sözleşmesi sona erecek olan Sarı - Kırmızılı futbolcu, "Artık belirsizliğin bitmesini istiyoruz. Yönetimle konuştuk. Şartlarımızı sunduk. Bir kez de menajerimiz Cüneyt Tanman’la görüştük. Artık bir cevap lütfen. Bekliyoruz" dedi. 
     
     "Rahatsız ediyor" 
     BEKLEYİŞİN kendisiyle birlikte Emre’yi de rahatsız ettiğini vurgulayan Okan, "İkimizde öncelikle kulübümüzde kalmak istediğimizi bildirdik. Anlaşmak için hazır olduğumuzu söyledik. Bize yanıt vereceklerini belirttiler ama hala vermediler. Cüneyt ağabeyimize de durumu anlattık. Aradan geçen bunca zamana rağmen yönetim kurulumuzdan olumlu ya da olumsuz yanıt veren olmadı" ifadelerini kullandı. 
     
     "Avrupa’ya giderim" 
     OKAN, Türkiye’de ve Şampiyonlar Ligi’nde hedeflere yürürken bu konunun bir an önce çözümlenmesini beklediklerini söyledi ve "Artık beklemekten sıkıldık. Bir yanıt gelmezse, bu işin bizi etkilememesi için sezon sonunda görüşme kararı alacağız. Ben anlaşırsam Galatasaray’da kalmak istiyorum. Burası benim için çok önemli bir yer. Ama anlaşamazsam da Türkiye’de başka bir takımda oynamam. Avrupa’ya giderim" diye konuştu. 
     
     "Bir ilk daha" 
     LİGE verilen arayı çok iyi değerlendirdiklerini belirten Okan, "Bir ilki daha gerçekleştirip, beşinci kez şampiyon olacağız" dedi. Okan, "Şampiyonlar liginde ise öncelikle hedefimiz çeyrek final. Ondan sonra gerisi de gelecektir. Devre arasındaki turnuvada da herkes gördü ki Galatasaray yine göze hoş gelen, izleyene keyif veren bir futbol sergiliyor. Buna devam edeceğiz" açıklamasını yaptı. l ERHAN TELLİ 
     
     Graz ile bir daha 
     GALATASARAY, Şampiyonlar Ligi’nde ilk gruptan birlikte ikinci tura çıktığı Sturm Graz’la bu kez dostluk maçı yapacak. Bugün oynanacak karşılaşma Ali Sami Yen Stadı’nda saat 20.00’de başlayacak. Yönetim, maçın bilet fiyatlarını şöyle açıkladı Numaralı 15 milyon lira, Kapalı 5 milyon lira, Açık 1 milyon lira. 
     
Lucescu’yu da çıldırttı      Jardel şaşırttı 
     GALATASARAY’ın dünkü idmanında Jardel, inanılmaz goller kaçırarak izleyenleri şaşırtırken, Teknik Direktör Lucescu’yu ise çıldırttı. Brezilyalı oyuncunun gol çalışmasındaki beceriksizliğine öfkelenen Lucescu sert bir şekilde oyuncusunu uyardı. Bu arada Güney Amerika’da yayın yapan bir TV kanalının muhabirleri, dün Florya’ya gelerek futbolcularla röportajlar yaptılar. 
     
Galatasaray’a antrenör olacak      BURAK BİRSEN 

     Hagi’yi bırakmayız’ 
     GALATASARAY Asbaşkanı Mehmet Cansun, Hagi’yi jübilesinden sonra da bırakmayacaklarını açıkladı. Cansun, "Biz Lucescu, Hagi ve Balint’ten oluşacak bir teknik heyetin Cim - Bom’u çok daha büyük başarılara taşıyacağına inanıyoruz" dedi. Cansun, Menajer Cüneyt Tanman’dan son derece memnun olduklarını, kendisinin Galatasaray takımında çok önemli görevler üstlendiğini söyledi. 
     
Cipler Haluk Ulusoy’dan’      Mehmet Cansun Ben vermedim 
     GALATASARAY Kulübü Asbaşkanı Mehmet Cansun, son günlerde tekrar gündeme gelen Milli Takım futbolcularına dağıtılan ciplerle ilgili olarak, "Sanırım onları Ulusoy aldı" dedi. "Cipleri Cansun verdi" iddiası üzerine bir açıklama yapan Cansun, "Kesinlikle ben vermedim. Sanıyorum ki cipleri alan Federasyon Başkanı Haluk Ulusoy’dur. Olayın reklam malzemesi yapılmasından utanıp, sıkıldığı için bilinmesini istemiyor" diye konuştu. 
     
Sucuk partisi      GALATASARAY’ın genç file bekçisi Kerem’in kardeşinin ortağı olduğu "Sucuk Evi" isimli restaurant dün Karaköy’de açıldı. Açılışa Emre, Fatih ve Sedat da katıldı ve sucuk partisi yaptı. 
     
Üç sakat      GALATASARAY’da Serkan, Suat ve Ümit’in sakatlıkları sürüyor. Üç oyuncunun da tedavisine devam edilirken, Serkan doktor kontrolünde salonda idman yaptı. Futbolcuların Trabzonspor’la yapılacak kupa maçına yetiştirilmesine çalışıldığı belirtildi. 
     


 SPOR 



























</TEXT>
</DOC>
