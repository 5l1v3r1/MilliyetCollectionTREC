<DOC>
<DOCNO> 31914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/son/sontur07.html </URL>
<DATE> 2001/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarkan "ruhunu boşaltıp" geldi 
</HEADLINE>
<TEXT>

     Ünlü pop yıldızı Tarkan Tevetoğlu, tatil yapmak üzere gittiği ABD'den İstanbul'a döndü. 
     Türk Hava Yolları'na THY ait bir uçakla New York'dan gelen ünlü sanatçı, Atatürk Havalimanı'nda yaptığı açıklamada, ''Güzel bir tatil yaptım. Ruhumu boşaltım. Bu arada 2 kilo da almışım. Turneler ve konserler nedeniyle geri döndüm'' dedi. 
     İstanbul'da Ağustos ayı içinde vereceği konserlerle hayranlarının karşısına çıkacak olmaktan heyecan ve mutluluk duyduğunu ifade eden sanatçı, ''Çok güzel bir şov hazırlıyorum. İnşallah izleyiciler beğenir. Her şeyden önce sahnede olmayı çok özledim. Yıllar oldu. Yeni şarkılarımı söylemek istiyorum'' diye konuştu. 
     Bu arada, Tarkan'ı Atatürk Havalimanı'nda gören yolcular, sanatçıya farklı tepki gösterdi. Bir yolcunun Tarkan'a ''Hani geri dönmeyecektin'' diye laf atması üzerine, sanatçı da ''Niye dönmeyecekmişim. Ülkem burası, nereye gidecektim'' karşılığını verdi. 
     Bazı yolcular ise sanatçıya, sevgi gösterisinde bulundu. 
     







</TEXT>
</DOC>
