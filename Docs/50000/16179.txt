<DOC>
<DOCNO> 16179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/magazin/mag04.html </URL>
<DATE> 2001/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul’da sinema günleri 
</HEADLINE>
<TEXT>

Uluslararası Film Festivali başladı, Onur ödülü Fatma Girik’in... 
     İstanbul Kültür ve Sanat Vakfı’nca 20’ncisi düzenlenen "Uluslararası İstanbul Film Festivali" törenle başladı. 
     Beyoğlu Emek Sineması’ndaki törende konuşan İKSV Başkanı Şakir Eczacıbaşı, Türkiye’nin gelişmiş ve gelişmekte olan ülkeler arasında kültüre en az bütçe ayıran ülke olduğunu bildirdi. 
     Daha sonra "Sinema Onur Ödülleri" sinema oyuncusu Fatma Girik, görüntü yönetmeni Turgut Ören ve besteci Yalçın Tura’ya verildi. 44 yıllık sinema sanatçısı olarak ödül almanın çok güzel bir duygu olduğunu belirten Girik, "Keşke bir 44 yılım daha olsa da o yılları da sinemaya versem" dedi. Törenden sonra festivalin açılış filmi "Anita Treni Kaçırmadı" gösterildi. Galaya yönetmeni Ventura Pons ve başrol oyuncusu Rosa Maria Sarda da katıldı. 
     


 MAGAZİN 














</TEXT>
</DOC>
