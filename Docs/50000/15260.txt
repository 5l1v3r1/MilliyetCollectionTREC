<DOC>
<DOCNO> 15260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/08/son/sonspo02.html </URL>
<DATE> 2001/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Atilla Kıyat "Hala şampiyonluğun en güçlü adayıyız" 
</HEADLINE>
<TEXT>

     Fenerbahçe Kulübü Asbaşkanı ve Kulüp Sözcüsü Atilla Kıyat Denizlispor mağlubiyetinden sonra hedeflerinde bir sapma olmadığın söyledi. 
     Kulüp sözcüsü Kıyat, Denizlispor karşısında şanssız bir yenilgi aldıkların belirterek, ''Denizlispor'u aldıkları galibiyetten dolayı kutluyorum. Maçın ilk yarısında iyi bir futbol ortaya koyamadık. İkinci yarıda oynadığımız güzel futbol, ilk yarıdaki kötü skoru değiştirmeye yetmedi. Ligde puan kayıpları olacaktır. Amaç bunları en aza indirmek. Bu mağlubiyet bizi hedefimizden döndüremez. Amacımızda herhangi bir değişiklik yok. Şampiyonluğun en güçlü adayıyız ve bunu da başaracağız'' dedi 
     Asbaşkan Atilla Kıyat, 11 Nisan Çarşamba günü Kayseri'de Gençlerbirliği ile oynayacakları kupa finalinde kupayı alıp, yılların hasretine son vereceklerini de ifade ederek, ''Kupa 17 yıldır hasret olduğumuz bir olay. Kupa finali öncesi alınan bu mağlubiyet, futbolcularımızı daha çok hırslandırıp, maça motive edecektir. Çarşamba günü 17 yılılk hasret sona erecek ve kupa bizim olacak'' diye konuştu. 




</TEXT>
</DOC>
