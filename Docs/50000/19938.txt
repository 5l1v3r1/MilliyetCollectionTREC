<DOC>
<DOCNO> 19938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/yasam/yas01.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İki hata iki can aldı 
</HEADLINE>
<TEXT>

Otomobiliyle son sürat giderken, aniden önüne çıkan motosikletliye çarpan Gültekin Baysal ile askerden izne gelen arkadaşı Selçuk feci şekilde can verdi 
     ŞAKİR AYDIN İstanbul 

     İstanbul Fatih'te aşırı hız ve hatalı sollama, iki genç insanın ölümüne neden oldu. Feci kaza Vatan Caddesi'nde saat 02.00 sıralarında meydana geldi. 
     Motosikletiyle Aksaray yönüne giden Marmara Üniversitesi İşletme Fakültesi öğrencisi Nejat Özhan Olgun 22 , orduevinin önünde bir aracı hatalı solladı ve sol şeritte seyreden Gültekin Baysal'ın 24 kullandığı otomobilin önüne geçti. 
     
     Direksiyonu kırdı ama... 
     Ancak Baysal, kullandığı aracın sürati daha fazla olduğundan önüne geçen motosiklete arkadan çarptı. Motosiklet devrilirken, yerde sürüklenen Nejat Olgun'a çarpmamak için direksiyon kıran Baysal, aracın kontrolünü kaybetti ve taklalar atmaya başladı. 
     
     Ağaca vurup durabildi 
     Yaklaşık 10 metre takla atarak giden araç, orta refüjün demirlerini aşıp, bir ağaca çarparak güçlükle durabildi. 
     Kazada motosiklet sürücüsü Nejat Olgun, otomobil sürücüsü Gültekin Baysal ve araçtaki Selçuk Asker 20 , kardeşi Osman Asker, Eray Gündüz ile Soner Niler yaralandı. 
     
     Bira şişeleri.. 
     Hemen Çapa Tıp Fakültesi'ne kaldırılan Baysal ve askerden izne gelen Selçuk Asker kurtarılamadı. 
     Haseki Hastanesi'nde tedavi altına alınan diğer yaralıların sağlık durumları iyi. Kazada demir yığınına dönen otomobilin içinden bira şişeleri çıktı. 
     



 YAŞAM 

















</TEXT>
</DOC>
