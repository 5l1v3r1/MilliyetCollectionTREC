<DOC>
<DOCNO> 3713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/son/sondun19.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Aliyev-Chirac'la görüştü 
</HEADLINE>
<TEXT>

     Azerbaycan Devlet Başkanı Haydar Aliyev, bugün Fransa Cumhurbaşkanı Jacques Chirac ile bir araya geldiği çalışma yemeğinde, Fransa Meclisi'nde geçen hafta kabul edilen Ermeni yasasıyla ilgili rahatsızlığını gündeme getirdi. 
     Chirac ile yaptığı görüşmeden sonra Elysee Sarayı bahçesinde gazetecilerin sorularını yanıtlayan Aliyev, tasarının kabul edilmesiyle ilgili olarak, Azerbaycan halkının duyduğu rahatsızlığı ve kaygıyı Chirac'a ilettiğini bildirdi. Aliyiev, Chirac'ın görüşme sırasında Azerbaycan'ın bu konudaki endişelerini not ettiğini ifade etti. Chirac, görüşmeden sonra gazetecilerin Ermeni tasarısı konusudaki ısrarlı sorularını yanıtlamaktan kaçındı. Görüşmede, Yukarı Karabağ sorunu, Azerbaycan ile Fransa arasındaki ikili konular ve bölgesel konuların da gündeme geldiği bildirildi. Aliyev, Azerbaycan'ın Avrupa Konseyi'ne tam üyeliğiyle ilgili olarak düzenlenecek resepsiyona katılmak üzere, bu akşam Strasbourg'a geçecek. 




</TEXT>
</DOC>
