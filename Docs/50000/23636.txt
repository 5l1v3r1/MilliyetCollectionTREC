<DOC>
<DOCNO> 23636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/28/yazar/cankat.html </URL>
<DATE> 2001/05/28/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Eylemler renklendi 
</HEADLINE>
<TEXT>

     ODTÜ’lü bir grup öğrenci, McDonald’s şubesinin önünde "Devrimci eylem" koydular. "Yankee go home " diye slogan atıp, saz çaldılar, halay çektiler. Eski devrimci, şimdi Amerikancı Serdar Turgut abileri de bastı fırçayı "Evinize dönün, biraz daha süt emin, öyle gelin". Halbuki sayfa komşum Çapraz Ateş’te 68’liler Vakfı ile 78’liler Vakfı başkanları eyleme destek verdiler. 
     Ancak, eylemin en sıcak anı, basının gözünden kaçtı. 
     Bu çocuklar, abileri gibi Filistin kamplarında eğitilmedikleri için, molotof kokteyli konusunda pek acemiler. Salı günkü eylem sırasında bir genç, hızla lokantaya girerek elindeki molotof kokteylini fırlattı... Ama şişede patlayıcı değil, boya vardı. 
     Devrimci genç kaçmak isterken yere saçılan boyaya basıp düştü. Üstü başı boya içinde kaldı. Jandarma genci kolayca tanıyıp, yakaladı. 
     Boşveeer Serdar Turgut Belki böylesi daha iyi... 
     
Tanıyabildiniz mi      Bir arkadaşım e-postayla göndermiş. Sanatçıların çocukluk fotoğrafları. Özellikle iki fotoğrafa bayıldım. Bakalım tanıyabilecek misiniz İpucu vereyim mi 
     Biri, Fransız şarabı gibi, yaşlandıkça güzelleşiyor. Kendiyle alay eden tavrına rağmen, dünyanın en cazip erkeği. Üstelik etek bile çok yakışıyor. Diğerinin öne çıkan tarafıysa erkekliği veya yakışıklılığı değil, ayak tabanı 
     Sean Connery solda ve Jean Claude Van Damme’ı tanıyabildiniz mi 
     
www.ovakisla.com      Yerimi bugün, okurum Mine Oran’a bıraktım. Köşemizin manşeti onun. 
     "Sevgili Berrin Hanım, çok ilgileneceğinizi düşündüğüm için aşağıdaki adresi size gönderiyorum. Eğer köşenizde bu siteden iki satır bahsederseniz söz sizin, sevgili Mine Hanım, buyrun çok sevinirim. Okulun bünyesinde kurdukları anaokulu için oyuncak ihtiyaçları varmış. Belki oyuncak ve kitap göndermek isteyen hayırseverler çıkar. 
     "Bitlis’in 5 bin nüfuslu Ovakışla beldesindeki okulun öğretmeni Yalçın Ömer Oto bir kütüphane kurmaya karar vermiş. Kampanya çok başarılı olmuş öğrenciler, dışarıda top koşturacaklarına kitap okuma sevdasına düşmüşler. Derken iş büyümüş, öğrencilerin çıkardığı Ovakışla Günlüğü adlı gazeteye dönüşmüş. Derken, sıra internet sitesine gelmiş. Projeye Dünya Bankası’ndan 40 bin dolar destek bulunmuş. Lütfen, boş kaldığınız bir vakit mutlaka aşağıdaki siteyi gezin. Çocukların ve fedak r öğretmenleri Yalçın Ömer Bey’in heyecanını paylaşın. Sevgilerimle" www.ovakisla.com . 
     Haydi bakalım, dedi.com.tr okurları. Haydi bir el verelim... Artık hepimiz Ovakışlalı’yız. 
     
Hayvan dediysek      TBMM’nin Oran’daki lojmanlarında beslenen hayvan türlerine her gün yenileri ekleniyor. Köpek ve kedi besleyenler vardı. Horoz besleyenlere, "Bayram’da keserim" diye kuzu besleyenlere yan bakıldı. Hindi besleyen bir milletvekili ti’ye alındı. Keklik meraklıları bile çıktı. 
     Peki, 21. dönem milletvekillerinin lojmanda beslenmesine en kızdıkları hayvan hangisi, bilin bakalım Güvercin. 
     Güvercin beslenmesine "kokuyor" diye kim karşı çıkıyor DSP’liler... 
     Siz ne biçim DSP’-lisiniz İnsan partisinin sembolünü reddeder mi " diyenlere de cevapları hazır. 
     Ne yani, partimizin sembolü diye sevip güvercin mi besleyeceğiz Bu kafayla, DYP’lilerin at, ANAP’lıların arı, hatta MHP’lilerin kurt beslemesi lazım 
     Faziletlilere de deve kalıyor demektir... 
     
     







Derviş'in konumu 


Eylemler renklendi 


Lidersizliğin bedeli 


Şıllık 


Efsanenin tekrarı... 


RTÜK yasası 


"Her hangi bir parti gibi.." 


Buğday "pahalı" ekmek "ucuz" olamaz 


</TEXT>
</DOC>
