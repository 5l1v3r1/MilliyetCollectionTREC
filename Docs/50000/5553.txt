<DOC>
<DOCNO> 5553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/spor/spo02.html </URL>
<DATE> 2001/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıra Galatasaray’da’ 
</HEADLINE>
<TEXT>

Serhat, "En büyük özlemim çarşamba günü de gol atmak" dedi 
     HÜSEYİN YAVUZ 

     FENERBAHÇE’nin oynadığı son iki maçta dört gol atan ve Sarı - Lacivertli takımı kupada tur atlatıp, ligde de ipten alan Serhat, "Sırada Galatasaray var. En büyük özlemim o maçta forma giymek ve gol atmak" dedi. Serhat, "Yaptıklarımı unutuyorum. Bu tempoda hep önüme bakarak yoluma devam edeceğim. Bizim için artık Galatasaray maçı çok önemli. Takım olarak kendimizi ispatladık" diye konuştu. 
     SERHAT, Fenerbahçe’nin 1 - 0, 2 - 0 gibi skorlardan kolaylıkla galibiyeti bulmasının en önemli aşama olduğunu belirtip, "Biz biliyoruz ki oyun içinde yenik duruma düştüğümüz zaman skoru artık lehimize çevirebiliriz. Galatasaray maçında da elbette ilk onbirde forma giymek istiyorum. Ama yine söylüyorum, bana ne zaman görev verirlerse, elimden geleni yapacağım" ifadelerini kullandı. 
     
Lig karnesi Maç Süre Gol Kocaeli 14 İst.Spor 27 - G.Birliği 21 - Siirt Jetpa 56 - Beşiktaş - - Y.Yozgat 4 1 Antalya - - Ç.Rize - - Adana - - Denizli 7 1 Ankaragücü 14 - G.Antep 45 1 Trabzon 22 - G.Saray - - Erzurum 7 - Bursa - - Samsun 77 - Kocaeli 90 1 İstanbulspor 89 2      
     
Denizli şov yaptı 
Fenerbahçe’nin hocası, galibiyeti Serhat’a sarılarak kutladı 
     Yumruklarını kaldırdı 
     FENERBAHÇE Teknik Direktörü Mustafa Denizli, özellikle ilk yarıda bir hayli sıkıntılı anlar geçirdi. İkinci yarıda beraberlik golünün erken gelmesiyle rahatlayan Denizli, Serhat bir kez daha ağları havalandırında kulübeden fırladı ve yumruklarını havaya kaldırarak şov yaptı, genç futbolcuyla kucaklaştı. 
     
     "Yolumuz açık" 
     DENİZLİ, "Yolumuz açık. Takım olma açısından büyük mesafe aldık. Sakatlıklar bizi etkilemedi. Zor karşılaşmaları kazanıyoruz" dedi. Denizli, Revivo için "Beklediğim ölçüye gelmeye başladı" yorumunu yaparken, Galatasaray maçıyla ilgili olarak da, "Temposu ve kalitesi yüksek olacak" diye konuştu. 
     


 SPOR 


































</TEXT>
</DOC>
