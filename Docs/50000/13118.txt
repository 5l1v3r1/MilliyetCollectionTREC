<DOC>
<DOCNO> 13118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/26/yazar/congar.html </URL>
<DATE> 2001/03/26/ </DATE>
<TIME>  </TIME>
<AUTHOR> Yasemin CONGAR  </AUTHOR>
<HEADLINE>
Paskalya yumurtası peşinde 
</HEADLINE>
<TEXT>

     Kemal Derviş'in iki hafta önceki Washington ziyareti ile bu haftaki ziyareti arasında ne fark var 
     8 Mart'ta görüştüğü ABD Hazine Bakanı, Uluslararası Para Fonu IMF ve Dünya Bankası başkanları ile bugün yeniden buluşacak olan Derviş, o zaman söylediğinden farklı ne söyleyebilecek 
     Geçen sefer, "İyi de Sayın Derviş, Türkiye'nin bu kaçıncı reform sözü..." kabilinden ifadelerle, "sicili bozuk" Ankara'nın iradesine pek güvenemediklerini yansıtan ABD Hazine Bakanı Paul O'Neill, bu kez acaba daha mı iyimser karşılayacak Derviş'i 
     Derviş, dış finansman arayışına ne zaman ve ne ölçüde karşılık alabilecek 
     
Hedef Nisan ortası      Yazının başlığındaki "muziplik" benim buluşum değil Washington'da birçok ilgili, Türkiye'ye sağlanacak "koşullu" dış finansmanı, "Paskalya yumurtasına" benzetiyor. 
     Hıristiyan aleminde milyonlarca küçük çocuk, Paskalya Yortusu'nun kutlanacağı 15 Nisan pazar sabahı, Paskalya Tavşanı'nın getirip evin dört yanına gizleyeceği yumurta biçimli şekerlemelerin peşinde, Paskalya Yumurtası Avı'na çıkacak. Anne babaları, haftalardır Paskalya Tavşanı'nın kendilerine cömert davranması için neler yapmaları gerektiğini anlatıyorlar bu çocuklara "Odanı toplamazsan Paskalya yumurtası da yok" misali. 
     Türkiye'ye sağlanacak dış kaynak da, "hibe" değil "kredi" olmasına rağmen, ısrarlı bazı koşullara dayandırılıyor "Bankacılıkta köklü ve hızlı reform şart iktisadi programın ayrıntılarını görelim, bu programın uygulanması için ortak siyasi irade olduğundan emin olalım." 
     İşte bu yaklaşım nedeniyledir ki, Derviş'in Washington'da sürdürdüğü destek arayışı da, nisan ortasından yani Paskalya'dan önce somut sonuç vermeyebilir. Nitekim yeni iktisadi programın, ancak nisanın ikinci haftasında açıklanabileceği tahmini var. 
     
Koalisyonun temposu      Geçen Washington ziyaretinde "on güne kalmadan" programın oluşturulacağını umduğunu söyleyen Derviş, bu sefer programın tam olarak netleşmesi için iki üç hafta daha gerektiğini belirtecek. 
     Washington'daki IMF ve Dünya Bankası kaynakları, Türkiye'nin elini çabuk tutması gerektiğini, faiz ve döviz piyasalarında istikrar sağlanmasının fazla ertelenemeyeceğini vurguluyorlar. 
     Bu vurguya eşlik eden izlenimleri de şöyle "Derviş hızlı hareket edilmesi gerektiğini iyi biliyor, ancak Türkiye'deki hükümetin yapısı ve reform fikrini sindirmekte zorlananların direnişi, işleri kolaylaştırmıyor. Herkesi ikna çabası, tempoyu düşürüyor." 
     Derviş'i şimdi, programın teknik ayrıntılarının yanısıra, 2001 bütçesinin revizyonunu da kapsayan 15 yasa değişikliğini de hazırlama görevi beklerken, hükümetin özellikle MHP kanadından yükselen "çatlak sesler", Türkiye'nin önündeki iki - üç haftanın ne kadar zor olacağını yansıtıyor. 
     Washington'da, bu zorluğa dikkat çeken bir ABD'li yetkili, "Bizim Türk kamuoyundan edindiğimiz izlenim, Derviş'in başarı şansı yüksek bir programla ortaya çıkmasına engel olunursa, koalisyonun da ayakta duramayacağıdır" dedi. Daha açık ifade edersek, Washington'dan bakınca, Derviş ile koalisyon arasında bir "kader ortaklaşması" görülüyor, yani "Derviş'in programı, koalisyon sahip çıkmadıkça başarılı olamayacak, ama bu programa sahip çıkmayan bir koalisyon da iktidarda kalamayacak." 
     
Başlangıç olumlu      Koalisyon hükümetinin, Türkiye'deki krizin derinliğini tam kavramadığına ilişkin kuşkular Washington'da sürerken, Derviş'in öncülüğünde son iki haftada atılan adımların azımsanmadığını da vurgulamak gerek. 
     Bir Dünya Bankası iktisatçısı, Türkiye'deki acil önlemler paketini, bize değerlendirirken "gecikmiş devrim" sözünü kullanmıştı. Bu yorum, mali krizin baş nedeni sayılan bankacılık sektörüne neşter atılmasına Washington'da verilen desteği yansıtıyor. 
     En baştaki sorulara dönersek, Derviş'in bugün görüşeceği IMF ve Dünya Bankası başkanları ile ABD Hazine Bakanı karşısındaki en önemli kozu, sağlıksız bankaların tasfiyesi sürecinde düğmeye basılmış olmasıdır. Fon, Banka ve ABD Hazinesi'nin, Türkiye'ye finansman desteğinin ilk koşulu olarak gösterdikleri "bankacılık reformu" konusundaki bu başlangıç, yine bu üç kurum bünyesinde "çok olumlu" karşılanıyor. 
     IMF ile çerçeve anlaşmasının oluşturulması ve Fon'un Özel Rezerv Kolaylığı SRF kapsamında Türkiye'nin henüz almadığı 6, 5 milyar doların, hızla ve kullanım esnekliği getirilerek serbest bırakılacağı yönündeki işaret de, Derviş'in elini güçlendirdi. 
     
Bush yönetimi "anahtar"      Paskalya sepetinin dolması için ise, ek dış finansman gerek. 
     Dünya Bankası'ndan bankacılık reformunda kullanılmak üzere bir fon akışı sağlanacağı anlaşılıyor. 
     Bu aşamada, bir yandan, G - 7'lerin hatırı sayılır bir sendikasyon kredisi sağlaması, bir yandan da özel ticari bankaların Türkiye'ye destek vermesi çok önemli. 
     İşte bu iki kaynağın devreye girmesi için, IMF'nin "yeşil ışığı" kadar etkili olabilecek diğer bir sinyal, ancak Bush yönetiminden gelebilir. 
     İyi de, zaten genel olarak "kurtarma paketlerine" soğuk bakan bu yönetim, iktisadi durgunluk bekleyişinin arttığı bir ortamda, Türkiye'ye ne ölçüde destek verebilecek 
     Bush'un, daha önce Clinton yönetiminin Meksika'ya verdiği 20 milyar dolarlık krediye benzer bir kaynak aktarımını şimdi Türkiye'ye yapması mümkün görünmüyor. Ancak Derviş'in söylediği gibi, Washington'un Türkiye'nin dış finansman arayışındaki rolü yine de "anahtar" olacak. Bush yönetiminin, G - 7 sendikasyon kredisine öncülük etmesi, sepete yumurta koyması ve hem diğer başkentleri, hem de özel bankaları bu yönde teşviki şart. 
     ABD, bölge politikalarının başarısı için bel bağladığı Türkiye'nin, iktisadi uçuruma yuvarlanmasına ve Ankara'da muhatap bile bulamayacağı bir kaosa izin vermek istemez. Ancak, uçurumun kenarında sek sek oynamayı sürdüren bir koalisyona destek olmak da kolay değil. 
     
     





Bilim... 


Cenazede Meclis sitemi 


Sovyet Liderinin striptiz merakı 


Paskalya yumurtası peşinde 


Meclis derebeyi... Aşireti sağ olsun 


Herkes haklı 


MİR'in yerine 


Dünyanın en güzel mesleği 


Çok değerli on yılımızı çaldılar 


Milletvekilleri "işin ciddiyetini" anlayamadı 


</TEXT>
</DOC>
