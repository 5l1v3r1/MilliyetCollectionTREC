<DOC>
<DOCNO> 21403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/son/sonspo14.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor "Altay ile yapacağımız her maç lehimize olur" 
</HEADLINE>
<TEXT>

     Diyarbakırspor Genel Kaptanı Dr. Abdurrahman Yakut, ''Altay Kulüp Başkanı Nafiz Zorlu'nun maçın tekrar oynanmasını istemesini komik buluyoruz'' dedi. 
     Genel Kaptan Yakut, Altaylı idarecilerin, Diyarbakırspor ile Altay arasındaki maçta kendilerine saldırıldığını, futbolcularının dövüldüğü yönündeki açıklamalarının gerçek olmadığını bildirdi. 
     Altay Kulüp Başkanı Nafiz Zorlu'nun açıklamalarında, maçın tekrarını istemelerini de eleştiren Yakut, şöyle dedi 
     ''Maçın tekrarının istenmesini komik buluyoruz. Bunlar, canları yandığını hisettikleri zaman devleti hatırlıyorlar. Medeniyet şehri İzmir'de Göztepe maçında siyasi sloganlar atılıp, bayrağımız yakıldı. Sahaya sürekli pet şişe, bozuk para ve çakmak atıldığı zaman neredeydiler İzmir'deki ilk maçta bile Altay'ı elimizden kaçırdık. Kendileriyle ne kadar maç yaparsak yapalım, bizim lehimize olur. Takımın kalitesi ve gücü ortada.'' 
     Futbol yazarlarını da eleştiren Yakut, konuşmasını şöyle sürdürdü 
     ''Bir kaç yazarın dışında sanki hepsi ağız birliği yapmışcasına, Altay'ı savunmaktadır. Sahamızda olmayan olaylar bile olmuş gibi gösterilmektedir. Bu yazar arkadaşlar deplasmanda bize yapılanları niye kaleme almadılar Bu da bizi düşündürüyor.'' 
     

</TEXT>
</DOC>
