<DOC>
<DOCNO> 9346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/yazar/theper.html </URL>
<DATE> 2001/02/28/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Ne zaman uyanacağız 
</HEADLINE>
<TEXT>

     Su Türkiye’nin kaderine bakın. Türkiye, Avrupa’daki en kalabalık nüfusa sahip ülkelerden biri. Bu kalabalık nüfus vasıfsız bir güruh değil. Çok geniş bir nüfus. Bu pek çok ülkenin gıptayla baktığı bir gerçek, Avrupa’ya, Asya’ya ve Afrika’ya kapı komşu, işbirliği imkanlarına sahip ama gelin görün ki bir türlü ilerleyemiyor. Lisan bilen genç yönetici kadrosu var. Düşünebiliyor musunuz Bankonun arkasında işlem yapacak bir banka memuru olabilmek için yüksek tahsil, yabancı dil ve bilgisayar bilgisine sahip eleman aranıyor ama yine de ülkece bir atılım yapamıyor. 
     Şu kadere bakın ki milletvekili olmak için ilkokul tahsili yeterli. Şu kadere bakın ki 21. yüzyılda Türkiye’yi lise mezunu bir başbakan yönetiyor. Şu kadere bakın ki elli yıldır Türkiye’ye bir adım attıramayan kadro dönüp dolaşıp yönetime hakim oluyor. Kadro, liderin sözünden bir karış dışarı çıkamıyor. Seçmen bunları aşıp dilediği kişilere oy veremiyor, . O kadro ki kiralara sınır koymakla ekonominin düzelebileceği safsatasına inanıyor. 
     Geçmişteki verilerin izlediği trende bakıp geleceği değerlendirmek mümkün, Türkiye’nin trendi yukarıda saydığım verilere bağlı olarak bugüne kadar yükseliş göstermemişse, aynı kadro, aynı zihniyet ve aynı despot ruhu ile yürüdüğümüz takdirde trendde değişme olmayacağı açıktır. Türkiye’nin krizlerle ve başarısızlıklarla varabileceği bir yer yoktur. Yeni seçim sistemi, yeni ekonomik hedefler, çağa uygun yasalar çıkarılmaz, dokunulmazlık gibi zırhlar korunmaya devam ederse, bu trend asla değişmez. Üç yıl sabredin, iki yıl kemer sıkın diye söylemler birer aldatmacadır. Bu gerçekleri artık görmeliyiz. 
     
     





Devletçilik... 


İktisat sınavı 


'Verilen kredilerin benimle ilgisi yok' 


Ecevit’in sohbetine de doyum olmaz 


Eğer hükümet yangını söndürmek istiyorsa... 


Omlet ve cesaret 


IMF'nin "bankacılık heyeti" de geldi 


Kosova'da gerginlik 


Hayattan kopuk eğitim 


Sümenaltı eden kim .. 


Vadesi bize kalmış... 


Biri bizi gözetliyor .. 


Buraya nasıl geldik 


Jandarmaya yeni düzen 


"28 Şubat" 


Yolsuzluğun anatomisi 


Başarılar dilerim 


Kişi başına GSMH 2000 doların altına 


Ne zaman uyanacağız 


Özelleştirdikçe, devletleşiyoruz... 


Şimdi zaman "zam" zamanıdır 


Sağtürk’ten Baykal’a sanatçı eleştirisi 


</TEXT>
</DOC>
