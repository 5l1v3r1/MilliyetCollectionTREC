<DOC>
<DOCNO> 14847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/guncel/agun.html </URL>
<DATE> 2001/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Meğer Çakıcı’nın başına gelenler... 
</HEADLINE>
<TEXT>
Bir konuştu pir konuştu 
Dün savunmasında parapsikolojik baskıya maruz kaldığını iddia eden Çakıcı, Ergin kardeşlere de laf gönderdi OTO FARELERİ 
     SEMRA PELEK İstanbul 

     Fransız Konsolosluğu’ndan bir yetkiliye suikast emri verdiği iddiasıyla yargılanan Alaattin Çakıcı, dün adeta içini döktü. Kartal Cezaevi’nde bulunduğu dönemde, ABD’nin gönderdiği 1 milyon dolarlık çeki büyükelçiliğe iade ettiğini söyleyen Çakıcı, hasımları Ergin kardeşleri de "oto fareleri" olarak tanımladı. 
     
AJANLIK TEKLİF ETTİLER      1998’de Fransa’da yakalandığı günden itibaren Türk hükümetinin baskısıyla hücrede tecrit edildiğini anlatan Çakıcı, gizli servislerin ajanlık yapması için kendisiyle pazarlık yaptığını da öne sürdü. Türkiye ile ilgili bilgi vermesi koşuluyla serbest bırakılma teklifini hep reddettiğini söyleyen Çakıcı, "Fransız tercümanıma da bana ajanlık teklif ettiklerine dair belge imzalattım" dedi. 
     
BİLİNÇ ALTIMA GİRDİLER      Teklifi kabul etmeyince kendisine yapılan baskının arttığını belirten Çakıcı, "Bana parapsikoloji uyguladılar. Bilinç altıma girip, baskı yaptılar, çırılçıplak soydular. Yaşadıklarım Geceyarısı Ekspresi’ni gölgede bırakır. Bulunduğum cezaevi eski bir Nazi kampıydı. Bana yapılan baskılar Türk gizli servisi ve CIA kaynaklıdır" diye konuştu. 
     
CESARETLERİ YETMEDİ      Fransa’da cehennemi yaşadığını söyleyen Çakıcı, "Yaşadıklarımın nedeni, iki devletin yönlendirmesi ve 4 milyon dolarlık helikopter ihalesidir" dedi. Çakıcı, Nuri Ergin Nuriş ile Vedat Ergin’e de laf attı "Öldürülmem için beni o Karagümrüklü iki oto faresinin - ilk suçları oto hırsızlığı - kaldığı cezaevine koydular. Amaç öldürülmemdi, ama onlarda o cesaret yokmuş." 
     
HEP YANLIŞ ANLAŞILMIŞ      Fransa’ya eğitime gönderdiği oğlu ve kızına vize verilmediği için cep telefonuyla yaptığı konuşmaların yanlış anlaşıldığını savunan Çakıcı, 1989’dan itibaren Türkiye’de suç işlemediği, yakınlarını da bu konuda uyardığını söyledi. Çakıcı, "Evet ben suçluyum. Eğer devletim, eskiye yönelik cezaevinde yatmamı isiyorsa yatarım" dedi. 
     
Depresyona sokan resim gönderdiler’      "Kartal Cezaevi’nde yatarken bana Moskova üzerinden koca bir zarf gönderildi. Zarfta bir Amerikan bankasına ait bir milyon dolarlık çek ve kafası büyük, gövdesi küçük insanların yer aldığı, harp okulu 1938 yılı mezuniyet balosuna ait bir fotoğraf vardı. Üzerinde Işıkta bakarsanız çözersiniz’ yazılı bulunan fotoğrafı, yanımdaki çocuğa gösterdim. Parapsikolojik etki yaratan fotoğraf sonucu çocuk depresyona girdi. Çeki - fotoğrafı, cumhuriyet başsavcılığı aracılığı ile Amerikan Büyükelçiliği’ne gönderdim. Bu çekin amacı, beni uluslararası karapara trafiğine çekmektir." 
     


 GÜNCEL 






















</TEXT>
</DOC>
