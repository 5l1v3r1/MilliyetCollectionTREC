<DOC>
<DOCNO> 42352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/15/son/sontur15.html </URL>
<DATE> 2001/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Şanlıurfa'da cami kundaklandı... 
</HEADLINE>
<TEXT>

     Şanlıurfa'daki Hz. Zübeyr Camii, kimliği belirlenemeyen kişi veya kişiler tarafından kundaklandı. 
     Alınan bilgiye göre, İpek Yolu Mahallesi 2. Gazi Sokak'ta bulunan Hz. Zübeyr Camii İmamı Mehmet Nazif Özkara, sabah camiye geldiği sırada, yangını görerek güvenlik güçlerine haber verdi. 
     Olay yerine giden güvenlik güçleri, yaptıkları incelemede, imama ait motosikletten alınan benzinin dökülmesiyle çıkarılan yangında, 4 halı ve bazı evrakın kısmen yandığını tespit etti. 
     Emniyet Müdürlüğü yetkilileri, camiyi kundaklayan kişi veya kişilerin tespit edilmeye çalışıldığını belirterek, olayın siyasi yönünün bulunmadığını belirlediklerini bildirdiler. 






</TEXT>
</DOC>
