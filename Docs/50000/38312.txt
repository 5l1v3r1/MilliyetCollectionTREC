<DOC>
<DOCNO> 38312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/dunya/tur.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Korsika’da iki faili meçhul daha 
     DIŞ HABERLER SERVİSİ 

     Korsika’da geçen cuma günü, adanın Fransa’dan bağımsızlığı için mücadele eden Korsika Ulusal Kurtuluş Cephesi’nin kurucularından, milliyetçi lider François Santoni’nin kimliği belirlenemeyen kişilerce öldürülmesinin ardından dün de iki faili meçhul cinayet daha işlendi. 
     Korsika’nın doğusundaki Moriani’de dün iki kişinin vurularak öldürüldüğü bildirildi. Polis, cinayetlerin nedeni ve öldürülenlerin kimliklerinin bilinmediğini belirtti. 
     Cesetlerin yakıldığını, bu yüzden kimliklerin belirlenmesinin çok zor olacağını kaydeden polis, olay yerinin yakınında yakılan bir otomobil bulduğunu, bu otomobilin sahibini henüz bilmediklerini açıkladı. Görgü tanıkları ise, bölgede birkaç el silah sesi duyduklarını ve daha sonra yangının başladığını ifade etti. 



 DÜNYA 










</TEXT>
</DOC>
