<DOC>
<DOCNO> 29449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/yazar/cemal.html </URL>
<DATE> 2001/06/29/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Türk Telekom krizinin püf noktası... 
</HEADLINE>
<TEXT>

     Ankara'dan merakla beklenen haber sonunda geldi Türk Telekom düğümü çözüldü. 
     İyi güzel Ama pek o kadar sevinilecek yanı da yok bu haberin. Çünkü Telekom krizi ekonomiye yapacağı zararı zaten yapmış oldu. 
     Her şeyden önce içte ve dışta koalisyon hükümetine dönük güvensizliği biraz daha körükledibu son kriz. Siyasal açıdan Ankara'daki havanın belirsizliğine ilişkin yargıları daha da pekiştirdi. 
     Bir başka deyişle 
     Türkiye siyasal riski yüksek ülkeler kategorisindeki yerini sağlama almış oldu. "Bugün Telekom, yarın bakarsınız bir başkası krizler bitmez Ankara'da..." diyenlerin bakış açısı belki daha inandırıcılık kazandı. 
     Son Telekom krizinin Türkiye'ye verdiği zarar, ekonomiye vurduğu darbe ne yazık ki budur. 
     Oysa, Türkiye'nin güven ve istikrara ihtiyacı var. Bu olmadan iç ve dış borç deliğinin kapanması mümkün değil. Siyasal açıdan belirsizliğin damgasını vurduğu, güven telkin etmeyen bir ülkeye kim borç verir ki 
     Kim elini cebine atar ki 
     Yurtiçinde olsun, yurtdışında olsun, insanlar bu belirsizlik ortamında elini cebine atmakta zorlanırlar. Her dakika bir krizle karşı karşıya kalabilecek, diken üstünde bir Türkiye, uygun vade ve faizle borç bulabilir mi hiç 
     Bulamazsa, ekonomi çarkını nasıl döndürür bu ülke söyler misiniz 
     Güven vermeyen, siyasal riski büyük bir ülkeye dış kaynak, dış kredi ve yabancı sermaye gelir mi 
     Gelmezse, kalkınma için gerekli tasarruf açığını nasıl kapatır bu ülke söyler misiniz 
     Borcunu çeviremeyecek bir Türkiye, biliyor musunuz, bir anda yeniden yangın yerine döner. Bugünleri de aratabilecek bir kaosa yuvarlanır bütün ülke... 
     Ama ne yazık ki, koalisyonun MHP kanadı kendi partili adaylarını Türk Telekom yönetimine sokmak için kahramanca kavga verirken, acaba bu soruların ne kadar farkındaydı 
     Ne diyorsunuz 
     Özellikle siz, Sayın Öksüz 
     Bir kurul oluşturuluyor. 
     Telekom gibi teknik yanı tümüyle ağır basan o kurula profesyoneller mi üye olacak Yoksa, işinin ehli olmaktan çok, yakasında sadece belli bir partinin rozeti olan kişiler mi 
     O kurulun sandalyeleri partizanca mı paylaşılacak, yoksa o işi adam gibi yapacak olanlar tarafından mı 
     Telekom krizinin püf noktası bu sorularda odaklanıyor. O partizanca zihniyetin, o kafanın maskesi işte burada aşağı iniyor. 
     Aslında bu zihniyet, bu kafa bunca yıldır siyaset sahnemizde ağır bastığı için Türkiye bugün bir krizin içinde. Ekonomisi o yüzden iflas noktasına geldi. 
     Partizanlıktan... 
     Particiliği öne alan siyaset anlayışından... Particiliği devlet hazinesinin, kamu olanaklarının parsellenmesi, avantalık haline getirilmesi sanan kafadan... 
     Türkiye'nin gerçek sorunu faizdi, kurdu, borsaydı vs. değildir. 
     Bu kafadır. 
     Bu partizanlıktır. 
     Bu zihniyettir bugüne kadar Türkiye'nin kalkınmasını yavaşlatan, engelleyen... Yani Türkiye insanının insan gibi yaşamasına set çeken... 
     Türkiye bu yüzden hala kalkınma yarışına 1960'larda birlikte çıktığı Yunanistan'ın, İspanya'nın, Portekiz'in arkasından nal topluyor. 
     Onlarda kişi başına milli gelir 15 bin doların üzerine çıkmışken, biz hala 3 bin doların altında sürünüyoruz. 
     Ne yazık 
     Milliyetçilik bu mu 
     
     







FP tabanı ve değişim 


Tunus gübresi 


Ecevit Özkan'ın sabrı çözdü 


Hepsi kapanmış sayılır 


Türk Telekom krizinin püf noktası... 


"Çıkar sokak" 
"Çıkmaz sokak" 


Bilgisayarsız okula yardım yağdı 


Siyasetteki anlayış farkı 


Türkiye AB'yi zorluyor 


İhlas Finans tasfiyesi... 


Kumarhane savunusu 


Yine Jakobenler ... 


CHP'de Günay'ın şansı 


DYP'nin pres taktiği 


O gemide ben de olsaydım 


Kararı bekleyin siz 


Ankara kavimlerin hizmetinde 


</TEXT>
</DOC>
