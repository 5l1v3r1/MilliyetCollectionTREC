<DOC>
<DOCNO> 47903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/son/sonspo04.html </URL>
<DATE> 2001/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş ve Galatasaray'da 9'ar futbolcunun ilk derbi heyecanı 
</HEADLINE>
<TEXT>

     Beşiktaş ile Galatasaray arasında yarın yapılacak derbi maçta, 2 ekipte de 9'ar oyuncu ilk kez birbirlerine karşı bu heyecanı yaşayacak. 
     Galatasaray'da, teknik direktör Mircea Lucescu'nun görev vermesi durumunda Mondragon, Ümit Karan, Berkant, Perez, Ayhan, Victoria, Horvarth, Fleurquin ve Spehar ilk kez Beşiktaş'a karşı forma giyecek. 
     Beşiktaş'ta ise yeni transferler Baya, Ronaldo, Tümer, İlhan Mansız, Stavrum, Ahmet Yıldırım, Mehmet, Necat ve Veit, teknik direktör Christoph Daum'un şans tanıması durumunda Galatasaray'a karşı ilk kez mücadele edecek. 
     
     Eski takımlarına karşı 
     Ezeli rakiplerin sezon öncesinde takas yoluyla birbirlerinden transfer edilen futbolcular da ayrı bir heyecan yaşayacaklar. 
     Galatasaray'da Ayhan, Beşiktaş'ta ise Ahmet Yıldırım ve Mehmet, eski takımlarına karşı teknik heyetler görev verirse forma giyecekler. 
     
     Yoksun kalanlar 
     Galatasaray ve Beşiktaş'ın 1'er yeni oyuncusu ise, sakatlıkları nedeniyle ilk derbilerinin heyacanını tadamayacak. 
     Beşiktaş'ta Tamer, Galatasaray'da ise Mpenza, sakatlıkları nedeniyle yarınki karşılaşmada oynayamayacak. 
     






</TEXT>
</DOC>
