<DOC>
<DOCNO> 17518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/son/soneko04.html </URL>
<DATE> 2001/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kombassan'ın ABD'deki mağaza zinciri iflas etti 
</HEADLINE>
<TEXT>

     Kombassan Holding'in ABD'de sahibi olduğu kadın giyim eşyaları satan mağazalar zinciri Hit or Miss, iflas nedeniyle son 38 mağazasını kapattı. 
     Merkezi Massachusetts eyaletinde bulunan Hit or Miss'in Genel Müdürü Donna Moore, Boston'da yaptığı açıklamada, mağazalar zincirinin içinde bulunduğu mali sıkıntılardan kurtulamayarak kepenk kapatmak zorunda kaldığını bildirdi. 
     En iyi döneminde ABD'de 600'ü aşkın mağazası bulunan Hit or Miss, Kasım ayında mağaza sayısını önce 142'ye, sonra da 38'e indirmişti. Genel Müdür Moore, Kombassan'ın içinde bulunduğu sıkıntılar yüzünden Hit or Miss'e yardım edemediğini ve bu yüzden ABD'deki şirketin iflastan kurtulmak için hazırladığı planın başarısızlığa uğradığını belirtti. Washington bölgesinde de mağazaları bulunan Hit or Miss'in son 38 mağazasını kapatmasıyla yaklaşık 150 çalışanı işsiz kalacak. Bu 38 mağazada kalan malların, aynı dalda faaliyet gösteren diğer şirketlere satıldığı belirtildi. 




</TEXT>
</DOC>
