<DOC>
<DOCNO> 9293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/siyaset/siy11.html </URL>
<DATE> 2001/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İşkenciler af için umutlandı 
</HEADLINE>
<TEXT>

     ANKARA Milliyet 

     Anayasa Mahkemesi, dün Şartla Salıverme Yasası'nın bazı madde ve hükümlerinin iptali istemiyle yerel mahkemelerden yapılan 18 başvurunun ilk incelemesini tamamladı. Mahkeme, "işkence" suçunu tanımlayan TCK'nın 243. maddesinin af kapsamında yer almamasının Anayasa'ya aykırı olduğu yönündeki başvuruda "şekli eksiklik" veya "yetkisizlik" bulmayarak esastan görüşmeye karar verdi. Yüksek Mahkeme, terör örgütü yönetici ve üyelerinin yargılandığı TCK'nın 168. maddesinin af kapsamına alınması yönündeki başvuruyu yetkisizlik gerekçesiyle reddederken, işkence yapanlarla ilgili başvuruyu esastan görüşme kararı aldı. Yasanın tümünün iptalini isteyen yerel mahkemenin başvurusu da yine yetkisizlik gerekçesiyle geri çevrildi. 
     Bu arada Yüksek Mahkeme, FP'nin, Bütçe Kanunu'nun bazı maddelerinin iptali istemiyle yaptığı başvuruyu da esastan incelemeyi kararlaştırdı. 
     


 SİYASET 


















</TEXT>
</DOC>
