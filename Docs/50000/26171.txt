<DOC>
<DOCNO> 26171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/siyaset/siy02.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sınırlara Çin kuşu’ 
</HEADLINE>
<TEXT>

İnsansız hava araçları "kuşölar Güneydoğu’da kullanılacak. 9 "kuş" almak için açılacak ihaleye Çin firması da davet edilecek 
     UTKU ÇAKIRÖZER Ankara 

     Genelkurmay Başkanı Orgeneral Hüseyin Kıvrıkoğlu 10 günlük Uzakdoğu seyahatinden döndü. Güney Kore’den Çin’e geçen Kıvrıkoğlu, Xian şehrindeki temasları sırasında, insansız hava araçları İHA hakkında bilgi aldı. "Kuş" adı verilen araçları Güneydoğu’da sınır ötesi istihbarat için kullanmak isteyen TSK, dokuz araçlık alım için açacağı ihaleye Çin firması CATIC’i de davet etmeyi kararlaştırdı. 
     Askeri literatürde "kuş" olarak adlandırılan insansız hava araçları, başta İsrail ve ABD olmak üzere birçok ülke tarafından istihbarat amaçlı olarak yıllardır kullanılıyor. Türkiye, ilk kez PKK ile mücadele amacıyla 1995’te İHA satın aldı. ABD’li General Atomics firmasından alınan altı "kuş"un sağladığı istihbarattan Kara Kuvvetleri Komutanlığı’nın memnun kalması üzerine Milli Savunma Bakanlığı, bu araçların Türkiye’de üretimi için proje başlattı. Daha önce iki kez ertelenen proje, ekonomik krizden sonra yeniden ele alındı ve Kara ve Hava kuvvetlerinin öncelikli ihtiyacı olarak Türkiye’de dokuz İHA üretilmesine karar verildi. 
     Önümüzdeki günlerde yeniden açılacak ihaleye, ilk "kuşöları satan General Atomics ABD , IAI İsrail ve CATIC Çin firmalarının davet edilmesi beklenirken, proje için yaklaşık 100 milyon dolarlık 100 trilyon lira bütçe ayrıldı. 
     
     Nasıl çalışıyor 
     ASN - 206 adlı insansız hava aracının gövdesinin altında, gece - gündüz görebilen gelişmiş bir optik kamera yer alıyor. Aracın çektiği görüntüler ve hedef bilgileri anında yer kontrol ünitesine aktarılıyor. "Kuşötan sağlanan bilgiler sayesinde, gerekirse birkaç dakika sonra, ilgili bölgedeki düşman varlığı, uçak ya da füzeyle yok edilebiliyor. 
     



 SİYASET 
















</TEXT>
</DOC>
