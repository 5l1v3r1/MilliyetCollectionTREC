<DOC>
<DOCNO> 32808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/yasam/yas01a.html </URL>
<DATE> 2001/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatilciye KOGUŞ KALK 
</HEADLINE>
<TEXT>

İzmir Gümüldür’deki ruhsatsız pansiyon ve kampingler jandarma tarafından mühürlendi. Olan, tatil hayalleriyle gelip sabah sabah kapı önüne konan vatandaşlara oldu 
     ALİ ÖZKAYA İzmir DHA 

     Ruhsat alamadılar 
     İZMİR’İN Menderes ilçesi Gümüldür beldesinde, Hazine’den kiralanan arazi üzerindeki 21 pansiyon, diskotek ve kamping, ruhsatsız olduğu için jandarma tarafından mühürlendi. Menderes Kaymakamlığı, 1.5 ay önce Arap Yeri plajındaki ruhsatsız işletmeleri tespit ederek işletme ruhsatı almalarını istedi. Ancak işletmeler, tapuları olmadığı için belediyeden işletme ruhsatı alamadı. Jandarma dün sabah erken saatlerde plajın kenarındaki işletmeleri mühürledi. 
     
Pansiyona niyet...      GÜZEL bir tatil hayaliyle yola çıkan tatilciler, bir anda kendilerini dışarıda buldu. Tepkiyle karşılaşan jandarma yetkilileri, zor duruma düşen tatilci ailelerinin, 20 Temmuz’a kadar kapatılan pansiyonların bahçelerindeki çadırlarda kalmalarına izin verdi. Ancak, duş ve tuvaletlerin mühürlendiğini gören aileler ikinci şoku yaşadı. Bu sorun da konunun jandarma yetkililerine iletilmesiyle aşıldı. Duş ve tuvaletler kullanıma açıldı. 
     



 YAŞAM 






















</TEXT>
</DOC>
