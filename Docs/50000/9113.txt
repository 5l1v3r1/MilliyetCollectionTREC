<DOC>
<DOCNO> 9113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/guncel/gun07.html </URL>
<DATE> 2001/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İBDA - C davası karara kaldı 
</HEADLINE>
<TEXT>

     SEMRA PELEK İstanbul 

     Terör örgütü İBDA - C’nin lideri olduğu iddiasıyla idam istemiyle yargılanan Salih İzzet Erdiş ve üç arkadaşının davası karara kaldı. İstanbul 6 No’lu DGM’deki duruşmaya Erdiş, Sadettin Ustaosmanoğlu, Mehmet Fazıl Aslantürk ile tutuksuz sanık Hüsnü Göktaş katıldı. Esas hakkındaki görüşünü tekrarlayan DGM Cumhuriyet Savcısı, Erdiş hakkında, "Anayasal düzeni silah zoruyla bozmaya kalkışmak" suçundan idam cezası isterken, Ustaosmanoğlu ve Aslantürk’ün de, örgüt üyeliği iddiasıyla 22.5 yıl ağır hapis cezasına çarptırılmasını talep etti. Savcı, "örgüte yardım" iddiasıyla yargılanan Göktaş’ın ise Şartla Salıverme Yasası’ndan yararlandırılması gerektiğini bildirdi. Erdiş, savcının istemine ilişkin savunma yapmazken, eniştesi olan avukatı Harun Yüksel, 22 sayfalık savunmasını okudu. Mahkeme ise, gelecek celse hiçbir mazereti kabul etmeyeceğini ve kararını vereceğini açıklayarak duruşmayı erteledi. 
     


 GÜNCEL 
























</TEXT>
</DOC>
