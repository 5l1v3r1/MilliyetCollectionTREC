<DOC>
<DOCNO> 16827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/yazar/asik.html </URL>
<DATE> 2001/04/18/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Golcü Hükümet 
</HEADLINE>
<TEXT>

     Madem bugünlerde herkes Galatasaray'ı örnek gösteriyor. Kemal Derviş dahil herkes başarı için Galatasaray'ı örnek alıyor. "Oldu olacak kabineyi de Galatasaray oluştursun" demiş Murat Taylan ve yeni Hükümet'i şöyle kurmuş 
     Lucescu Başbakan Yabancı olmasına bakmayın bu ülke ne başbakanlar gördü 
     Hagi Başbakan Yardımcısı Lucescu'nun Özkan'ı 
     Bülent İçişleri Bakanı Ne de olsa kaptan 
     Jardel Ekonomiden sorumlu bakan Maksat gol atmaksa ondan iyisi yok 
     Fatih Ulaştırma bakanı Real maçında sağ kanadı otobana çevirdi de 
     Emre Sağlık Bakanı Bu yaşta onca sakatlık hayli tecrübe kazandırmıştır 
     Popescu Adalet bakanı 
     Ergün Kültür Bakanı 
     Hasan Şaş Milli Savunma Bakanı 
     Taffarel Kadın ve Aileden sorumlu bakan 
     
Köy Enstitüleri üzerine      Köy Enstitülerinin kuruluşunun 61'inci yılıydı dün. 1940 yılının baharında kurulmuş, ilk mezunlarını 1944'de vermiş, üçyıl sonra Reşad Şemsettin Sirer'in Milli Eğitim Bakanlığına getirilmesiyle eritilme sürecine girmiş, 1954'de Demokrat Parti döneminde tamamen kapatılmış... Kısacık ömründe 17 bin dolayında mezun vermiş, Türkiye'ye pek çok yazı, bilim ve düşünce adamı armağan etmişti. 
     Savaştepe Köy Enstitüsü mezunu Hasan Kudar'ın, "Tahtakuşlar'dan Paris'e" adlı mütevazi kitabında geçen bir öğretmene ait şu sözler çarpıcıdır 
     - Durmak yok. Çalışacaksınız. Öğreneceksiniz. Yaşamasını öğreneceksiniz. Hepinizi bir uçağa doldurup yeryüzünün çeşitli ülkelerine paraşütle atsak oralarda da çalışıp hayatınızı kazanacak niteliklere sahip olacaksınız... 
     Köy enstitülerinin duvarlarına İsmet İnönü'nün şu sözleri asılmıştır 
     "Köy enstitülerini Cumhuriyet'in eserleri içinde en kıymetlisi sayıyorum. Buradan çıkacak çocuklarımızın başarılarını ömrüm oldukça candan takip edeceğim..." 
     Ne var ki CHP iktidarının son yıllarında enstitülere devlet ilgisi azalmış, İsmet İnönü Savaştepe'den geçerken önceki geçişlerinin aksine inip Enstitü'yü ziyaret etmemiştir. Bunun üzerine öğrenciler yukardaki yazıda bir kelimeyi değiştirmiş ve "candan"ı "camdan" yapmışlardır. 
     
Komik      Uçak Atatürk havaalanından havalanmıştı. Bakırköy akıl hastanesinin üstünden geçerken pilot birden gülmeye başladı. 
     Hostes meraklandı 
     - Neden güldünüz efem 
     - He heee... Başhekim kaçtığımı öğrenince kimbilir nasıl şaşıracak 
     
Tesadüfün böylesi ..      Fazilet Partili Nazlı Ilıcak ve arkadaşlarının Hüsamettin Özkan' la ilgili verdikleri soruşturma önergesini imzalayanlardan biri de, iki ay kadar önce Özkan' ı ağır şekilde suçlayarak DSP'den istifa eden İstanbul milletvekili Mustafa Düz' dü... 
     Önergeyi imzalamasının üzerinden birkaç gün geçmişti ki, ilginç bir olay yaşandı. Bir grup Maliye Müfettişi, Özkan' ın İstanbul'daki işyerine ani bir baskın düzenleyerek denetleme yaptılar. Birkaç gün süren incelemeden gerçi birşey çıkmadı ama kafalarda birsoru işareti kaldı. 
     - Bu ne tesadüf 
     
Kültürel felç      Kütüphane nedir Bir ulusun tüm belleği... 
     Türkiye'de basılı süreli - süresiz tüm yayınları bulabileceğiniz iki kütüphaneden biri hangisidir İstanbul Beyazıt Devlet Kütüphanesi... 
     Beyazıt Kütüphanesinde 1990 yılında yayınlanmış bir kitabı aradık... 
     Kartotekste bulamayınca görevli memura yöneldik 
     - 1990'da yayınlanmış şu kitabı bulamadık... 
     - Normaldir.. Çünkü 1988 yılından sonra kitaplar artık kartlara işlenmiyor. Bilgisayara işleniyor... 
     - Peki bilgisayardan bakar mısınız şu kitaba 
     - Maalesef efendim.. 
     - Neden 
     - Çünkü bilgisayar sistemimiz çöktü... 
     - Ne zaman çöktü 
     - 1,5 yıl önce... 
     - Eeee... 
     - O günden beri devre dışı... 
     - Her yayın düzenli olarak kütüphaneye giriyor mu 
     - Evet. 
     - Peki bunlardan biri lazım olduğu zaman 
     - O zaman bulmak mümkün olmuyor... 
     - Kaç kitap var 1988 den sonra gelen 
     - Yaklaşık 60 bin 
     - Ve bunlardan hiçbiri arandığında bulunamıyor öyle mi 
     - Maalesef efendim... Son 13 yılın kitaplarını bulamıyoruz. Kitap var ama hangi rafta, hangi dolapta bilinmiyor. 
     Bir toplumsal trajedi... 
     
     Ev, gitmeniz gerektiğinde sizi içeri almaları gereken yerdir. Robert Frost 
     
     
     





İran nereye... 


Golcü Hükümet 


Ölüm oruçları 


Devlet Tiyatroları ve Çanakkale Darbesi 


İspanya'da "Cimbom'a ole " dedirtmek... 


Ekonomiye karne 


İki farklı Ankara 


AB krize nasıl bakıyor 


MHP’nin güz gülü Mehmet Gül’den magazin toplu geçidi 


"Organize kriz" 


Barzani Türkiye'yi sırtından vurdu 


Eğer sonu gelirse... 


Demirel'in dünkü mektubuna cevap 


Yeni yasa gerekiyor 


Keşke "Nutuk"u okusaydı.. 


Üç kamu bankası operasyonuna taş’ koymayalım 


Bayi toplantıları miting gibi oluyor 


</TEXT>
</DOC>
