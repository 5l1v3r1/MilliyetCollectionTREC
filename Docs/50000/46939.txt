<DOC>
<DOCNO> 46939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/15/yazar/temelkuran.html </URL>
<DATE> 2001/10/15/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Savaş okumak istemezsin di mi 
</HEADLINE>
<TEXT>

Savaşın efendilerine "entelektüel izcilik" yapanlar bir tarafta, çaresiz bir nahiflikle "Savaşa Hayır " diyenler öbür yanda... Acil Tespit Timi’yiz biz. Susma hakkına sahip değiliz. 
     Ne yapmaktayız biz Savaşın "Acil Tespit Timi", savaş bahsinin "gündelikçileri" olarak - biz’- köşe yazarları neden iflah ve ıslah olmaz bir tarif etme gayreti içindeyiz Çok şahane tespitlerimiz, meseleyi tam tersinden tutup parende attıran gözlemlerimiz, savaşın göstergeleriyle icra ettiğimiz jonglörlüğümüz, mevcut hayatta herhangi bir şeyi alıp şuradan şuraya koymuş değil ise, Acil Tespit Timi’nin "cin"i olsak kaç yazar Yazı, dünya tarihinin herhangi bir anında gerçeği alıp şuradan şuraya koymuş mudur O da ayrı mesele. Ama işte, sessizce izleme hakkı olanlar gibi çelebi bir tavır sergileme olanağımız, susmak diye bir yöntemimiz yok bizim. Biz, yazarak deyip durmalı ve "taşı gediğine koyma" gayretinin dibine vurmalıyız. 
     
Savaşı kapatmak      Savaş yazılarının oluşturduğu, bir şeye yarayıp yaramadığı ve hedefi neredeyse belirsiz bu gürültünün ön cephesinde "savaş seviciler" saf tutmuş vaziyette. Hevesli, zinde ve heyecanlılar Savaşın efendilerinin gözüne girip "akıllı çocuk" şiltine layık olabilmek için didinmekteler. Ah Bir imkan verilse askeri kararlara "entelektüel izcilik" yapmak gayesindeler. Kendi ülkesinin gariban çocuklarını savaşa göndermek gibi, açıklamaya ve tartışmaya yer bırakmayacak kadar "ayıp" faaliyetlerle meşguller. Öyle görünüyor ki, bu savaşa kendi çocuklarını kurban vermeyi, Türkiye’nin "Toz ülkeleri" arasından sıyrılması için son şans olarak görmekteler. O derece düşmüş vaziyetteler. 
     
Savaş karşıtı yazılar      Tam karşı cephede ise savaş karşıtı yazılar. Şahsen hakikaten merak etmekteyim Etkileniyor musunuz Diğer yandan etkilenseniz ne olacak zaten Kötü dev, "Toz ülkesi"nde işini bitirmeden önce durmayacak çünkü "eski" ve sanki nahif bir çaresizliği baştan kabullenmiş bir tadı var bu yazıların. üstelik sanki, savaş karşıtı hareketin otoriteyi rahatsız edebildiği 1960’lara oranla silahlarını çok daha kaygan ve daha teknolojik dizayn etmiş "yeni dünya düzenine" karşı -maalesef etkili bir muhalefet de oluşturamıyorlar. Olmakta olanın hızlı ve engel tanımaz doğasına tesir edemiyor "Savaşa hayır " cümlesi. Bir kalpsizlik değil bizimkisi. Ama etkin muhalif olmak için artık başka ve daha güçlü bir cümle bulmalı sanki... 
     
Savaş yazısı mı Geç      Son günlerde bir sürü insan yazıları okuması beklenenler , gazete sayfalarını hızla geçiyor. Televizyon kanallarında savaşla ilgili olmayan bir şey arıyor hızla. Televizyonların hazırladığı "savaş jingılları"nı duydukları anda zıplıyorlar başka bir kanala. Müdahale edemeyeceklerini bildikleri bir sürecin geçmesini bekliyorlar. Kaçış mı bu Olabilir. Nihayetinde insani bir tepki. 
     Yazarlar ne yapmalı peki 
     "Savaşın efendileri kana doyduktan sonra konuşalım" diyor Spinoza. Birikim dergisindeki şahane Ulus Baker yazısından öğreniyoruz bunu da. 
     Savaş bahsini bir süre kapamalı. Savaşa bulandıkça savaşı bulandırıyoruz çünkü. Hatta belki de fazla yazarak insanların savaşa bakma haklarına tecavüz ediyoruz belki de. Yazarak, çizerek ve fazlaca göstererek izleyen ve okuyanda "etrafınız sarıldı" hissini yaratıyoruz sanki. 
     Susma hakkımız yoksa eğer, bizim olayımız da deyip durmaksa... Biraz başka şeylerden bahis açmalı. 
     
     







Medeniyetler Çatışması 


Gürcistan için işbirliği 


Terör ve özgürlükler 


Fukaralık ve Afgan halkı 


Ekonomi bitti, yaşasın savaş 


Memurlar, Ali Paşa uzatmalı onbaşı 


Bekaa niye vurulmadı 


Savaş okumak istemezsin di mi 


Hata uygulayıcılarda 1 


Krizi kendi birikimimizle aşabiliriz 


Senaryo faiz dışı fazla’ üzerine kuruluyor 


</TEXT>
</DOC>
