<DOC>
<DOCNO> 16150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/dunya/dun02.html </URL>
<DATE> 2001/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzay üssü akıl hastanesi oldu 
</HEADLINE>
<TEXT>

     MOSKOVA Milliyet 

     Ukrayna hükümeti, Sovyet döneminde uzay çalışmalarına büyük katkıda bulunan üssü akıl hastanesine dönüştürme kararı aldı. 
     İnterfaks Ajansı, Kırım’ın Şkolnıy köyünde bulunan uzay üssünün 1 Haziran’a kadar kapatılacağını duyurdu. Bu tarihe kadar üste bulunan cihazlar boşaltılacak ve binalar akıl hastanesine dönüştürülmek üzere Sağlık Bakanlığı’na devredilecek. Hastanenin, 450 kişinin aynı anda tedavi edileceği büyük bir merkez olması planlanıyor. 
     Kapatılma kararı alınan üsten Sovyetler Birliği döneminde uzaya ilk uydular gönderilmişti. Üs, ünlü Sovyet kozmonot Yuri Gagarin’in gönderilmesi çalışmalarında ve Amerikan - Sovyet ortak programlarında da görev almıştı. Resmi açıklama yapılmamasına karşın uzay üssünün kaynak yetersizliği nedeniyle kapatıldığı sanılıyor. 
     


 DÜNYA 













</TEXT>
</DOC>
