<DOC>
<DOCNO> 47488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/yazar/ozkan.html </URL>
<DATE> 2001/10/18/ </DATE>
<TIME>  </TIME>
<AUTHOR> Tuncay ÖZKAN  </AUTHOR>
<HEADLINE>
Bir katilin donundaki para 
</HEADLINE>
<TEXT>

     Bir adam cinayet işliyor. Sonra ifadesinde cinayeti 2 milyon lira için işlediğini anlatıp hep yoksulluktan ve işlediği cinayetin para ihtiyacından kaynaklandığından bahsediyor. Soruşturmayı yürüten polis bunu inandırıcı görüyor. Ama beş parasız olduğunu ve köprü altlarında saklandığını ifade eden bu katil, cezaevine girerken üstü arandığında donuna sakladığı 450 dolar ile yakalanıyor. İlginç değil mi 
     Bu katil Yener Yermez. Üzeyir Garih'in katili. Para için işlediği cinayet ve sonrasındaki fukaralık nutukları... Yermez polis tarafından yakalanıp, sorgulanıp, askere teslim edilince birden bire zengin olduğu ortaya çıkıyor. Asker hücresine koymadan önce Yermez'i arıyor. Aramada Yermez'e donunu da çıkartması söyleniyor. Ama o buna karşı direniyor. Direnç artınca arada tartışma çıkıyor. Tabii Yermez donunu vermek zorunda kalıyor. 
     Dirençten şüphelenen askerler donu sıkı bir kontrolden geçiriyorlar. Ve Yermez'in donunun lastiklerine sarılmış bir şekilde 450 dolar buluyorlar. Bu 450 dolar, 2 milyon lira için Üzeyir Garih'i öldüren Yermez açısından servet olsa gerek. Türkiye'nin şu ekonomik koşullarında milyonlarca insan için bir servet bu rakam. 700 milyon lira. 
     iyi de bu para, Garih cinayetinin zanlısının donuna gökten inmedi ya. Birileri bu parayı Yermez'e verdi. Neden dersiniz Yener Yermez'in donundaki paranın esrarı ne Daha doğrusu Yener Yermez'in esrarı ne 
     Ortaya çıkan deliler gösteriyor ki Yermez mafya tarafından da kullanılmış olabilir. Ama nedense bu cinayette bu bağlantıya hiç bakılmıyor. Donundaki paranın sırrını askerler sormuşlar Yermez'e. İlk ifadesi - yarın mahkemede başka bir şey söyleyebilir çünkü - parayı dayısının verdiği şeklinde. 
     Ben de sordum soruşturdum. Resmi kayıtlara göre yakalandığı Kayseri dahil olmak üzere hiçbir şekilde dayısı ile görüştürülmemiş. Ayrıca İstanbul'a geldiğinde donu kirli olduğu için kendisine polis yeni bir don alıp vermiş. Bu donun alındığı dükkan belli. Oradan alındığına dair de bir tutanak düzenleniyor şimdi. İstanbul'da iken de dayısıyla görüştürülmemiş Yermez. İyi de bu para nasıl ve nereden gelmiş Yermez'in donuna. Şimdi bu sorunun yanıtını bulmak önemli. Ama ondan da önemlisi savcıların artık Yermez ve Üzeyir Garih cinayetine, mafya ilişkileri açısından da bakmak gerektiğini görmeleri. Bu olmazsa araştırmada çıkan her yeni şey bir sürpriz olarak dosyada kalacak ve cinayetin üzerindeki sis perdesi kalkmayacak. Yener Yermez'den çıkan 450 doların onun donuna nasıl olup da girdiğini çözemezsek, cinayeti çözdük deme durumumuz var mıdır 
     
     







Üç formül 


Köprü senedi 


Eğrisi, doğrusu... 


11 Eylül gözleri açtı mı Özellikle Avrupa'da 


Başbakan asla yuhalatılamaz .. 


Akşamın ufkunda 


İmama kızıp oruç bozmak 


Pakistan'ın zor tercihi 


Azıcık şarbon iyi gelir 


İstanbul Yaklaşımı’nın detayları 


Bir katilin donundaki para 


Kore'ye asker gönderildiği günler 


Sezer'e restorasyon görevi 


Gökkafes'e adımımı atmayacağım 


Devlet yerine "hizmetler"i küçülüyor 


Biz kandık çocuklar kurtulsun’ 


</TEXT>
</DOC>
