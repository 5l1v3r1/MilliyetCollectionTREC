<DOC>
<DOCNO> 17918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/magazin/mag04.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
En 'Top' anne 
</HEADLINE>
<TEXT>

     Kağıt bebek dünyasının en ünlü ve kıdemli ismi top model Cindy Crawford, eylül ayında ikinci kez anne olmaya hazırlanıyor. Crawford bir aylık hamile. 
     Şimdiye dek bütün röportajlarında hayatı boyunca bir aileye sahip olmayı her şeyden çok istediğini dile getiren Amerikalı top model, bu amacına ulaşmış gibi görünüyor. 1998'de bir uçak yolculuğu sırasında tanıştığı ve aşık olduğu restoran işletmecisi 38 yaşındaki Rande Gerber ile sürpriz bir şekilde evlenen Cindy Crawford'un ilk bebeği erkek. 20 aylık oğlu Presley Walker Gerber'in yalnız, büyümesini istemeyen Crawford, kariyerinin zirvesindeyken hiçbir şeyi umursamayarak ikinci kez annelik kararı aldı ve bunu uyguladı. 
     "İlişkilerimde hep aile sahibi olabilme isteğim bana yön verdi. Tıpkı Richard Gere ile yaptığım evlilikte olduğu gibi." diyen top model, ünlü aktörle kısa bir süre evli kalıp 1994'te boşanmıştı. 



 MAGAZİN 













</TEXT>
</DOC>
