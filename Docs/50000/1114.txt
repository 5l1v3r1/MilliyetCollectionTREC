<DOC>
<DOCNO> 1114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/guncel/gun02.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Osmanlı Sarayı’nda yaklaşık bir asır önce yapılan hesabı TBMM h l veremedi 
</HEADLINE>
<TEXT>
Şu kafaya bak 
Meclis Genel Kurul Salonu’nu fahiş fiyatla yenilemekten yargılanan bürokratlar Birçok malzemenin yurtdışından gelecek olması nedeniyle ön bütçe çıkarılamadığını’ savundu 
     SALİHA ÇOLAK Ankara 

     TBMM Genel Kurulu Salonu’nun fahiş fiyatlarla yenilenmesiyle ilgili tartışmalar hiç bitmedi. Meclis bürokratları, ön bütçe çıkarılmamasına neden olarak "Birçok malzemenin yurtdışından getirilmesini" gösterdiler. Oysa TBMM Milli Saraylar Daire Başkanlığı yayınlarında yer verilen belgeler Osmanlı Sarayı’nda en küçük onarımların bile önceden fiyat alınarak yapıldığını gösterdi. 
     Başbakanlık Osmanlı arşivlerinde, Dolmabahçe Sarayı’na ilişkin yeni verilere ulaşmak için yürütülen çalışma sonucunda ortaya çıkarılan yaklaşık bir asırlık belgelerle TBMM’deki yolsuzluğun karşılaştırması şöyle 
     Saray II. Abdülhamit 1894’te, Veliaht ve Şehzadeler daireleriyle Harem’in duvarlarının yeniden yapılması için emir verdi. Hazine - i Hassa Bakanı Mikail Portakalyan duvar işinin nasıl yapılacağı, hangi malzemelerin kullanılacağı ve malzemelerin fiyatlarıyla inşaatın toplam ne kadara mal olacağına ilişkin bir araştırma yaptırdı. Devlet Başmimarı Sarkis Bey’in yürüttüğü bu çalışmanın sonucunda duvar inşaatı için kullanılacak malzemeler ve fiyatlarından oluşan 5 sayfalık bir keşif defteri oluşturularak, Padişah’a sunuldu. Keşif defterinde Mikail Portakalyan imzasıyla hazırlanan ve "Devletli efendim Hazretleri" diye başlayan ön yazıda inşaatın bir lira 100 kuruşa mal olacağı bildirilirken, keşif defterindeki fiyatların Hazine - i Hassa kalfalarınca kontrol edildiği bildirildi. 
     Meclis TBMM inşaatı sırasında müellif firma keşif özeti hazırlamasına karşın Meclis bürokratları bunu ihaleyi yapan Emlak Konut’a bildirmeyerek, firmaların fiyatta serbest bırakılmasına neden oldukları gerekçesiyle bürokratlar hakkında dava açıldı. Meclis bürokratları sonradan hak edişlerin ödenmesinde de kontrollük görevini yerine getirmemekle suçlandı. 
     Sonuç II. Abdülhamit Harem’in mahremiyetini korumak ve Şehzade ve Veliaht evlerini çevrelemek amacıyla duvar yapımına karar verince bu işin neyle nasıl ve kaça yapılacağını araştırdı. TBMM eski Başkanı Mustafa Kalemli Genel Kurul Salonu inşaatında işi başka bir kuruma verirken fiyatları bile sormadı. Bürokratları da saraydaki gibi fiyatları araştırmak yerine ellerine gelen fiyat listesini sakladı. 
     
Enkaz için üste para      II. Abdülhamit, 1894’te Dolmabahçe Sarayı’nda tadilata karar verdiğinde, Hazine-i Hassa Bakanı Mikail Portakalyan fiyat araştırması yapıp 5 sayfalık keşif defterini padişaha verdi. TBMM inşaatı sırasında ise müellif firmanın keşif özeti hazırlamasına karşın bu Emlak Konut’a bildirilmedi. TBMM eski Başkanı Mustafa Kalemli de salon inşaatında işi başka bir kuruma verirken fiyatları bile sormadı. Saray inşaatında enkazdan 6456 kuruş geri kazanıldı. Meclis’te ise söküm işi için 3 milyon dolar üste ödendi. 
     
Yabancı malın keşfi olurmuş      Saray Keşif defterinde Harem ile Veliaht ve Şehzadeler evlerinin etraflarına yapılacak duvarlar için yurtdışından da malzeme getirildiği ortaya çıktı. İnşaatta Malta ve Marsilya tuğlası, tomruğu, kiremiti ve yağmur olukları kullanılacağı bildirilirken, birim fiyatları da ayrıntılı olarak yer aldı. 
     Meclis Meclis bürokratları Emlak Konut’a keşif özeti vermeme gerekçesini, "kullanılacak malzemenin yüzde 70’nin yurtdışından gelecek olması nedeniyle fiyat belirlenemediği" şeklinde açıkladı. 
     Sonuç Padişah’ın Bakanı ayrıntılı bir keşif özeti hazırlarken, Meclis, bu görevi üzerinden attı. 
     


 GÜNCEL 




















</TEXT>
</DOC>
