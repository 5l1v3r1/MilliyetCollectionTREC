<DOC>
<DOCNO> 6453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/son/sonspo01.html </URL>
<DATE> 2001/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş 12 yıl sonra Rize'de maça çıkıyor 
</HEADLINE>
<TEXT>

     Beşiktaş, Çaykur Rizespor ile yarın deplasmanda yapacağı lig maçıyla, tam 12 yıl aradan sonra Rize'de maçaçıkacak. 
     Rize'de en son 23 Mayıs 1989 tarihinde Çaykur Rizespor ile karşı karşıya gelen ve 1-1 berabere kalan siyah-beyazlılar, rakibinin daha sonra ligden düşmesinin ardından, Rize'ye gidememişti. 
     Beşiktaş ile Çaykur Rizespor, Birinci Futbol Ligi'nde bugüne dek 13 kez karşılaştı. Bu karşılaşmaların 9'unu Beşiktaş, 3'ünü ise Çaykur Rizespor kazanırken, 1 karşılaşma ise berabere sonuçlandı. Beşiktaş, 13 karşılaşmada rakip fileleri toplam 27 kez havalandırırken, Çaykur Rizespor ise 10 gol attı. 
     2 takım arasında sezonun ilk yarısında İstanbul'da yapılan maçı 2-1 Beşiktaş kazanmıştı. 
     2 takım arasında Rize'de yapılan karşılaşmalar ise oldukça çekişmeli geçti. Siyah-beyazlılar, deplasmanda yaptıkları 6 lig maçının 3'ünü kazanırken, 2 kez sahadan yenik ayrıldı, 1 karşılaşma da berabere sonuçlandı. Beşiktaş, deplasmanda attığı 9 gole karşılık, kalesinde 5 gol gördü. 




</TEXT>
</DOC>
