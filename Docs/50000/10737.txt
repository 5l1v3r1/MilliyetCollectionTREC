<DOC>
<DOCNO> 10737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/10/son/sondun08.html </URL>
<DATE> 2001/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ukrayna Devlet Başkanı Kuçma "İstifa etmeyeceğim" 
</HEADLINE>
<TEXT>

     Ukrayna Devlet Başkanı Leonid Kuçma, muhalif bir gazetecinin öldürülmesi olayına karıştığı için istifa etmesi yönündeki tepkilere rağmen, istifa etmesi için bir neden olmadığını söyledi. 
     Kuçma, Alman magazin dergisi Focus'a verdiği demeçte, istifa etmeyi düşünüp düşünmediği yönündeki soruyu şöyle yanıtladı 
     ''16 milyon insan bana oy verdi. Onlara ne söylemeliyim 3 bin göstericinin beni istifaya zorladığını mı Seçmenler hala beni destekliyor. Başbakan olsaydım bir deklerasyon yayınlar ve giderdim. Seçimleri kazanmış bir devlet başkanı, neden tanınmayan bir gazeteciyi öldürmeye çalışsın Her neyse, ahlaki olarak yanlış hiçbir şey yapmadım.'' Ukrayna'da Kuçma'nın istifa etmesi yönünde dün binlerce kişi tarafından yapılan ilk Kuçma aleyhtarı gösterilerde, polis protestocularla çatışmıştı. 




</TEXT>
</DOC>
