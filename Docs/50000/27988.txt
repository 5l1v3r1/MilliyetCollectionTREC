<DOC>
<DOCNO> 27988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/spor/bbas.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli destek 
</HEADLINE>
<TEXT>

     TUNA ÇAM DHA 

     TOFAŞ’ın düzenlediği TOFAŞBALL Turnuvası’na dün yapılan 20 müsabakayla devam edildi. Karşılaşmaları Milli Takım Antrenörü Aydın Örs, Menajer Doğan Hakyemez, milli basketbolcu Orhun Ene ve Tofaş’ın eski antrenörü Tolga Öngören de izledi. Örs, "Çok güzel bir çalışma. Bu okullardan çok sayıda basketbolcu yetişecek" dedi. 
     
Çalışmalar hızlandı      BASKETBOLDA 31 Ağustos - 9 Eylül’de İstanbul, Ankara ve Antalya’da düzenlenecek 2001 Avrupa Şampiyonası’na kısa süre kala çalışmalar hızlandı. Şampiyonanın yapılacağı salonları yenileme çalışmalarının 25 Ağustos’a kadar tamamlanacağı belirtildi. Organizasyon Komitesi Üyesi Emin Balcı, skorbord, 24 saniye makineleri, potalar ve görüntü panolarını FIFA onay belgesine sahip firmaların takacağını söyledi. 
     
Mirsad arayışta      MİRSAD Türkcan, Yunanistan’da, menajeri Tolga Tuğsavul ile birlikte kendisine kulüp arıyor. Üç günden bu yana Atina’da olan, Panathinaikos ile idmanlara da çıkan Mirsad’ın durumu önümüzdeki günlerde kesinlik kazanacak. Mirsad için, Olympiakos, Panionios, AEK ve Panathinaikos’un devrede olduğu bildirildi. 
     
Arda gözde      EFES Pilsen’in geçtiğimiz sezon Galatasaray’a kiralık verdiği genç forvet Arda Vekiloğlu’na Avrupa’dan teklif yağıyor. Fransa’dan Cholet, İsrail’den Maccabi Raanana, İtalya’dan Reggio Calabria ve daha birçok kulübün Arda’yı transfer etmek için teklifte bulunduğu açıklandı. 



 SPOR 

























</TEXT>
</DOC>
