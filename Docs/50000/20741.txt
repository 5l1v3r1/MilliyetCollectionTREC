<DOC>
<DOCNO> 20741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/son/sontur13.html </URL>
<DATE> 2001/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır'da şiddetli dolu bazı evlerin camlarını kırdı 
</HEADLINE>
<TEXT>

     Diyarbakır'da yağan şiddetli dolu nedeniyle 50'yi aşkın ev ve işyerini su bastı. 
     Yaklaşık 20 dakika süren şiddetli dolu nedeniyle özellikle Huzurevleri ve Şehitlik semtleri ile Bağlar beldesinde 50'yi aşkın ev ve işyerini su bastı. Yenişehir semtinden Bağlar beldesine geçişi sağlayan Ofis Altgeçidi, eriyen dolu nedeniyle ulaşıma kapandı. 
     Diyarbakır Büyükşehir Belediyesi İtfayi Müdürlüğü, kendilerine 50'yi aşkın ihbar geldiğini belirterek, ekiplerin ev ve işyerindeki suların boşaltılması ve ulaşıma kapanan altgeçidin trafiğe açılması için çalışmalara başladığını söylediler. 
     Caddelerin eriyen dolu sularıyla dolması nedeniyle çok sayıda araç ta yolda kaldı. Bazı caddeler yarım metreyi aşan su birikintisi nedeniyle ulaşıma kapandı. Vatandaşlar yaklaşık 5 santimetreyi aşan doluyu ev ve işyerlerinin önünden küreklerle temizlediler. 
     Öte yandan, Diyar Galeria Alışveriş Merkezi ile bazı evlerin camları dolu nedeniyle kırıldı. 
     Şiddetli dolunun ekili tarım alanlarına da zarar verdiği öğrenildi. 






</TEXT>
</DOC>
