<DOC>
<DOCNO> 38123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/son/sontur07.html </URL>
<DATE> 2001/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Anne yüreği fedakardır... Bir böbreğini kızına verdi... 
</HEADLINE>
<TEXT>

     Böbrek yetmezliği nedeniyle 9 yıldır tedavi gören Selda Bayar 18 , annesi Türkan Bayar'dan 37 alınan böbrek ile diyaliz makinesine bağlı yaşamaktan kurtuldu. 
     Ege Üniversitesi Tıp Fakültesi Hastanesi Organ Nakli Merkezi'nde, Doç. Dr. Cüneyt Hoşçoşkun başkanlığındaki ekip tarafından gerçekleştirilen başarılı bir ameliyat ile anneden kızına böbrek nakli yapıldı. 9 yıldır böbrek yetmezliği nedeniyle tedavi gören Selda Bayar'a, kadavradan uygun organ bulunamaması üzerine, annesinin bir böbreği takıldı. 
     Kızı Selda'ya böbreğini veren Türkan Bayar, 12 yıl önce eşinin öldüğünü, bu süre içinde 3 çocuğuna hem annelik hem de babalık yaptığını belirterek, ''Kızım hastalanınca çok üzüldük. Ancak doktorların çabasıyla yeniden hayata döndü. Organ bağışının artması için herkes üzerine düşen görevi yapmalı'' dedi. 
     Selda Bayar da, 9 yıldır böbrek rahatsızlığı bulunduğunu ve son 6 aydır diyaliz makinasına bağlı yaşamak zorunda kaldığını belirterek, ''Bu hastalık nedeniyle liseyi yarım bıraktım. İlaç tedavileri sonuç vermedi. Tek çare organ nakliydi. Annem hiç düşünmeden bana böbreğini verdi. Şimdi tek isteğim bir an önce iyileşerek eğitimime devam etmek'' diye konuştu. 
     







</TEXT>
</DOC>
