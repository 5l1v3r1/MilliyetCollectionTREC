<DOC>
<DOCNO> 35070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/02/son/sondun06.html </URL>
<DATE> 2001/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanada'da tıbbi marihuana kullanımı serbest bırakıldı 
</HEADLINE>
<TEXT>

     Kanada'da, marihuananın tıbbi amaçlı kullanılması yasal olarak serbest bırakıldı. 
     Böylece ölümcül hastalar ve kronik ağrı çekenler marihuana bulundurabilecek ve yetiştirebilecek. Ontario eyaleti Yargıtayı'nın, marihuana bulundurulmasını yasaklayan yasa hükümlerinin anayasaya aykırı olduğuna ilişkin kararı üzerine, federal hükümet gerekli düzenlemeleri yaptı. Yeni düzenleme, marihuanayı tıbbi amaçlı kullananların fotoğraflı kimlik kartı taşımalarını öngörüyor. Düzenleme, marihuana yetiştirecek durumda olmayan hastalara bir başka kişinin yardımcı olmasına da izin veriyor. Federal hükümetin, Saskatchewan eyaletindeki bir firmayla marihuana üretimi konusunda anlaşma yaptığı, hasta kişilere marihuana dağıtımına gelecek yıl başlanacağı açıklandı. Ayrıca federal hükümetin, AIDS hastalarında marihuananın etkilerinin araştırılması için yaklaşık 1 milyon dolarlık bütçe oluşturduğu belirtiliyor. 







</TEXT>
</DOC>
