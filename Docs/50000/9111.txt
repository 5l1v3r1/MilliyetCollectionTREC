<DOC>
<DOCNO> 9111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/guncel/gun04.html </URL>
<DATE> 2001/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Liderleri rakamlara sorduk 
</HEADLINE>
<TEXT>

Liderleri numeroloji bilimine göre değerlendiren Rezzan Kiraz, Ecevit'i "barış adamı", Sezer'i "duyarlı", Özkan'ı da "otoriter" olarak tanımladı 
     GÜLAY FIRAT İstanbul 

     Astrolog Rezzan Kiraz, ekonominin düştüğü darboğazda payı olan isimleri "numeroloji" bilmine göre değerlendirdi. Kiraz, Başbakan Bülent Ecevit ile Başbakan Yardımcısı Mesut Yılmaz'ın "çelişkili barış adamı", Sezer ile Başbakan Yardımcısı Devlet Bahçeli'nin "duyarlı", Başbakan Yardımcısı Hüsamettin Özkan ve Devlet Bakanı Recep Önal'ın "otoriter" olduklarını söylüyor. 
     
Eski Mısır'da kullanıldı      Numeroloji Eski Mısır'da, Mezopotamya'da, antik Yunanistan'da, İslam öncesi Türkler'de, Araplar'da da kullanılmıştı. Kişiler için, isimlerindeki harflere göre, birden dokuza kadar, değerler verilerek, liderlerin karakterleri şöyle açıklanıyor 
     Bülent Ecevit ve Mesut Yılmaz 2 Kibar, anlayışlı ve diplomatik yapıda, bir barış adamı. Sempatik ve duygu paylaşımcılığı ile her zaman aranan biri. İki rakamı, aynı zamanda zıtlıkların, çelişkilerin sayısı olduğundan kişi doğru ve tatmin edici bir karara varamaz, değişir durur. 
     Recep Önal Hüsamettin Özkan 8 Gizlediğiniz bir otoriteniz var. Sınırsız enerjinizle, aynı anda birçok işi birden yapabilirsiniz. İşler istediğiniz biçimde gelişmez, insanlar temponuza ayak uyduramazsa, davranışlarınızı kontrol edemeyebilirsiniz. İlginizi çekmeyen kişi veya konulara karşı kaba ya da kırıcı olabiliyorsunuz. Sizinle yaşam kolay olmaz, her zaman iki uç arasında gider gelirsiniz. Mantıksız davranışlarla başınıza dert açmamaya dikkat edin, aksi halde çok kalp kırar sonunda da kimsesiz yapayalnız kalabilirsiniz. 
     
Sezer çok duyarlı      Ahmet N. Sezer Devlet Bahçeli 9 Duyarlıdır. Kendini güçlü hissetmediğinde insanlardan kaçabilir, ama güçlenince sorunlu dünyaya döner. Yaşamının amacı başkalarına hizmet etmektir. Hayatını insanlığa adayabilir. Dünyaya faydalı olmak amacındadır. Kendini mutsuz hissettiğinde beklenmedik davranışlar sergiler. Saldırganlaştığında ilişkilerinizi koparma noktasına gelebilir. Abartma huyu var, altından kalkamayacağınız işeri bile bu duyguyla kabul edebilir. Duygularda aşırılıktan hoşlanmaz. 
     
Kendi sayınızı nasıl bulacaksınız 1 A J S - Ş 2 B K T 3 C - Ç L U - Ü 4 D M V 5 E N W 6 F O - Ö X 7 G - Ğ P Y 8 H Q Z 9 I - İ R      
Böyle hesaplayacaksınız      Önce adınızdaki sessiz harfleri çıkarın ve tablodan her sessiz harfin puanını bulun. Sonra elde ettiğiniz bütün rakamları toplayın. Sonuç çift haneli çıkarsa, bu iki rakamı toplayıp tek bir rakama ulaşın örneğin 23 2 3 5 . Bu rakam sizin kişilik sayısınızı göstermektedir. 
     


 GÜNCEL 
























</TEXT>
</DOC>
