<DOC>
<DOCNO> 24051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/yazar/yilmaz.html </URL>
<DATE> 2001/05/30/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Üçer konuştu Hamiline hisse bizim 
</HEADLINE>
<TEXT>

     Beyaz Enerji operasyonu, Mavi Akım’ın peşinden Turus Gaz’ı da sürükleyip, Başbakanlık Teftiş Kurulu raporu ile gündeme hale gelen, "Hamiline yüzde 4.4 hisse kimin" sorusuna yanıt aramaya çalışıyor. 
     Aynı soruyu bu sütunlarda dile getirdiğim şubat ayından bu yana, konuyla ilgili çeşitli çevrelerden yorum ve bilgi alıyorum. Ancak hiçbiri dün gelen telefondaki ses kadar net değildi. Çünkü arayan bugüne kadar suskunluğunu koruyan Turus Gaz ortağı ve Gama Topluluğu Yönetim Kurulu Başkanı Erol Üçer’di ve "Bu hisse bizim, Turus Gaz’ı ilgilendirmez" diyordu. 
     Üçer, Turus Gaz’ı şöyle anlatıyor 
     "Ruslar devletten devlete iş yapmak yerine, özel sektörü devreye sokmak istiyordu. O nedenle 1993 yılında yüzde 55’i bize, yüzde 45’i karşı tarafa ait olmak üzere Gama - Gazprom Şirketi’ni kurduk. Gazprom İtalya, Yunanistan, Almanya dahil Avrupa’nın 12 ülkesinde gazı sınırda teslim etmek yerine, yerel ortaklıklar kuruyordu. Türkiye, Rusya’dan gaz almak için stratejisine uymak zorundaydı." 
     Gama - Gazprom Şirketi’nin bugünkü hali olan Turus Gaz’ın ortaya çıkışı ise 1997 yılına denk düşüyor. O tarihe kadar Rusya’dan gazı alıp, Türkiye’de dağıtan BOTAŞ, yani devlet gaz dağıtım işinin dışında kalmak istemiyor. Sonuçta BOTAŞ, Gama’nın verdiği hisseyle Turus Gaz’a yüzde 35 oranında ortak ediliyor. 
     Gama hisselerinin B-C gibi, "hamiline" de olabileceğini söyleyen Üçer, yüzde 4.4’lük payı, "Bizim" diyerek şöyle açıklıyor 
     "Uluslararası gaz dağıtım politikaları parelelinde, yeni kurulacak ortalıklara imkan vermek için kendi ortaklık payımız içinde yüzde 4.4 oranında hamiline hisse bıraktık. Yeni ortaklık, finansal veya teknik ortaklık olarak gelişebilirdi." 
     Hamiline yazılı hisse şimdiye kadar kimseye devredilmemiş. Şubat ayında yapılan Turus Gaz Genel Kurul’unda ise 80 milyar liralık sermayenin 28 milyarı BOTAŞ’a, 36 milyarı Gazprom’a, 16 milyarı da Gama’ya ait olarak kayıtlara girmişti. 
     Üçer, Bulgaristan sınırından gazı alabilmek için kurulan Turus Gaz’ın gelecek projeleri içinde, BOTAŞ’ın doğal gaz dağıtım hakkı tekelinin kırılması da yer alıyor. "Gaz dağıtımına, Turus Gaz da talip olacak. Kim uygun fiyat verirse alır" diyen Üçer, Turus Gaz’ın doğalgaz fiyatının yüksekliği iddilarını şöyle yanıtlıyor 
     "Rusya doğalgazı sınır ötesine taşırken yeni yatırımlar yapıyor. Bunun da maliyeti doğalgaza yansıyor. Türkiye Nijerya’dan, Cezayir’den de gaz alıyor. Onların fiyatı bundan pahalı oluyor." 
     Üçer fiyatla ilgili sorularıma "Onlardan almanın başka yolu yok. Bu gaza ihtiyacımız olduğuna göre kabul etmek zorundaydık" cümlesiyle noktayı koyuyor. 
     Turus Gaz’a en son imza atan Enerji Bakanı’nın FP Genel Başkanı Recai Kutan olduğunu belirten Üçer, "Bu proje 5 - 6 bakan, koalisyonlar ve başbakanlar gördü. Kararlar, Yüksek Planlama Kurulu’ndan geçti. 2000 yılı için, Turus Gaz’dan 4 milyar metreküp doğalgaz alınacak. Boru hatlarının kapasitesinin arttırılması yönünde yeni yatırımlar da sürüyor" diyor. 
     Üçer’in sözünü ettiği yatırımları yapan şirketlerinden biri de, Enka’nın da içinde olduğu Trans Balkan. Ukrayna’dan başladılar, Bulgaristan’a kadar geliyorlar... 
     Cuma günkü yazımda doğal gaz ve boru hatları yatırımlarının devamını anlatacağım. 
     
Savcıdan gizlendi mi      Başbakan Bülent Ecevit ile Cumhurbaşkanı Ahmet Necdet Sezer arasında geçen "meşhur" tartışmaya konu olan kamu kurumlarına jandarma baskınının, Mavi Akım versiyonu oldukça çarpıcı bir iddiaya dayanıyor. 
     Birinci elden bir tanığın ifadesine göre, jandarma baskını ile ilgili iddialar şöyle 

</TEXT>
</DOC>
