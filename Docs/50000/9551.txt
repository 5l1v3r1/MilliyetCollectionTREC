<DOC>
<DOCNO> 9551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/son/soneko20.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
SPK Başkanı "El konulan bankaların Borsa'daki mağdurlarına çözüm yok" 
</HEADLINE>
<TEXT>

     Sermaye Piyasası Kurulu SPK Başkanı Doğan Cansızlar, mevzuat düzenlemeleri olmadığı takdirde, Fon bünyesine alınan bankaların Borsa'daki mağdurları için şu anda herhangi bir çözümün bulunmadığını bildirdi. 
     Finans Dünyası tarafından düzenlenen ''Türk Bankacılığı ve Sermaye Piyasalarında Yeni Düzenlemeler ve Risk Yönetim'' konferansına konuşmacı olarak katılan Cansızlar, daha sonra gazetecilerin sorularını yanıtladı. 
     Doğan Cansızlar, ''Borsa'da hisseleri batan banka mağdurları var. Bunlarla ilgili çalışma yapılıyor mu '' sorusu üzerine, şöyle dedi 
     'Bu konuyu daha önce dikkat aldık. Öncelikle Fon bünyesine alınan, Borsa'da hisse senetleri alınıp satılan bankaların mağdurları,hissedarları var. Bunlarla ilgili mevzuat düzenlemeleri olmadığı takdirde, şu anda herhangi bir çözüm yok.'' 
     Cansızlar, ''Yatırımcılar için riskli dönem daha ne kadar devam edecek '' sorusunu yanıtlarken de, yatırımcıların riskten arındırılması için SPK olarak kamuyu aydınlatma anlamında gerekli bilgileri kamuoyuna ilan ettiklerini hatırlattı. Konferansta yaptığı konuşmada, ''Piyasalar oyun yeri değil, yatırım yeri olacak'' dediğinin hatırlatılarak, ''Şu an öyle bir durum mu var '' sorusu üzerine de, Cansızlar şunları söyledi ''Bir defa piyasalar orta ve uzun vadeli yatırım yapılacak alanlardır. Yoksa günübirlik, saatlik girilip çıkılan alanlar değildir. Dünyanın hiçbir yerinde böyle bir şey yok. O bakımdan biz yatırımcıların orta ve uzun vadeli yatırım yapmalarını öneriyoruz. Belki çok kısa sürede belli dönemlerde kazançlar elde edilebilir, ancak riski çok daha fazladır.'' 
     SPK Başkanı Cansızlar'a, kurulma aşamasındaki Yatırımcıları Koruma Fonu'nun yatırımcıların zararının ne kadarını finanse edeceği sorusu yöneltildi. 
     Bu fonun, aracı kurumların zor durumda kalanlarının müşterilerinin uğradığı zararın tazminine yönelik olduğunu, şirketleri kapsamadığını vurgulayan Cansızlar, ''Fon, alacaklıların, iflas masasında haciz vesikasına bağlanmış alacaklarının bir bölümünü karşılamasına yönelik.Şu aşamada miktarı 11.7 milyar lira'' dedi. Cansızlar, ancak bunun için bu Fon'un yürürlüğe girmesi gerektiğini, çalışmaların bitme aşamasına geldiğini kaydetti. SPK Başkanı, Merkez Bankası Başkanlığı için adı geçen Kemal Derviş hakkındaki görüşlerini açıklarken de, kendisini yakından tanımadığını, bildiği kadarıyla dünyaca tanınmış bir iktisatçı, teorisyen ve uygulamacı olduğuna işaret etti, Doğan Cansızlar, ekonomi yönetimi tek elden yürütülmesinin istenildiği hatırlatılarak, ''Böyle bir ihtiyacın olduğuna inanıyor musunuz '' sorusu üzerine de, ''Zaten tek elden yönetiliyor. Şu anda ekonomiden sorumlu bir bakanlığımız ve bakanımız var'' dedi. 




</TEXT>
</DOC>
