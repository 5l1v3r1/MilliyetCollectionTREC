<DOC>
<DOCNO> 27239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/17/ekonomi/eko03.html </URL>
<DATE> 2001/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Turkcell Aria’yla tırmanışa hazırlanıyor 
</HEADLINE>
<TEXT>

     INSIDER 

     New York Borsası'na kote olan ilk Türk şirketi Turkcell, İstanbul Borsası'nda beklenen performansı bugüne kadar yakalayamadı. 2000 yılında ekonominin içine girdiği durum ve üst üste yaşanan iki kriz Turkcell'i de olumsuz etkiledi. Tüketim talebinin kısıldığı bir ortamda bu yıl yeni abone girişlerinde ciddi bir artış beklenmiyor. Kontrollü büyüme kararı alan Turkcell, devalüasyon nedeniyle ileriye yönelik projelerinden bir bölümünü iptal etti. Bu nedenle şirket, 200 çalışanını işten çıkardı, 300 çalışan da dönüşümlü ücretsiz izin kullanıyor. 
     
     Sektörde rekabet sertleşti 
     Sektörde yeni oluşan rekabet ve kriz sonucu düşen talep de şirketi olumsuz etkiliyor. Ancak buna rağmen borsanın hareketsiz ve satıcılı olduğu günlerde Turkcell'in gevşemediği görünüyor. Geçen hafta içinde gerçekleşen işlemlere bakıldığında yabancılara işlem yapan aracı kurumların ağırlıklı olarak en kötü günlerde bile tahtada yoğun alış yaptıkları görüldü. Hatta New York Borsası kapanışının 14.500 olduğu gün bile, kağıt İMKB'de 15.500 civarından kapanış yaptı. 
     Tahtada sistematik olarak mal toplandığı bu hafta içinde gözlemlendi. Borsa koridorlarında Aria'nın serbest dolaşım Roaming Room için Turkcell'le 400 milyon dolara anlaştığı fısıltıları dolaşıyor. Bir diğer söylentiye göre ise serbestdolaşım için istenen fiyatı çok yüksek bulan Aria'nın Turkcell'e ciddi pazarlıklar içinde olduğu. Ancak görüştüğümüz Turkcell yetkilileri, henüz bir anlaşma sağlanmadığını, görüşmelerin sürdüğünü söyledi. Ay-cell'le de görüşmelerin sürdüğünü söyleyen yetkililer, anlaşmanın iki taraf içinde uygun bir ticari zemin oluşturması gerektiğini ve Aria'nın tek operatörle anlaşması gerektiğinin altını çiziyorlar. Turkcell yetkililer, "Ya biz ya da Telsim'le anlaşmalılar" şeklinde konuştu. 
     



 EKONOMİ 



















</TEXT>
</DOC>
