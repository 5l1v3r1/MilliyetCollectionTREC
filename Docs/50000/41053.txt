<DOC>
<DOCNO> 41053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/guncel/gun02.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yazar Ilgaz Zorlu’nun iddiası TEHDİT VAR 
</HEADLINE>
<TEXT>
Sıradan bir cinayet değil 
Dul kadına yardım’ şifresinin masonlarda tehlike işareti olduğunu söyleyen Zorlu, "Bu Türkiye bizi koruyamıyor’ anlamına gelir" dedi 
     BELMA AKÇURA İstanbul 

     İşadamı İshak Alaton’un, Eyüp Mezarlığı’nda öldürülen ortağı Üzeyir Garih’in bir dul kadının çocuğuna yardım edeceğini söylemesi, masonlukta tehlike işareti olarak yorumlandı. Araştırmacı yazar Ilgaz Zorlu, masonların kendi aralarında şifreli konuştuklarını, belirterek, "Eğer Alaton bunu biliyor ve böyle bir tehdit hissederek bunu söylüyorsa, bu çok ciddi sonuçlar doğurur. Türkiye bizi koruyamıyor’ gibi bir mantık doğurur" dedi. 
     Türkiye sabetaycılığını kaleme alan Zorlu, Garih’in sıradan bir kişi, cinayetin de sıradan bir olay olmadığını kayderek, şunları söyledi 
     
     Doğru bilgi masonlarda’ 
     "İsrail, bir ülkede ciddi bir işadamına saldırı yapıldığı zaman bunu İsrail devletine yapılmış addediyor. Buna da İsrail devleti olarak karşılık veriyor. Bu olay sıradan bir olay değil ve bu kapatılacak. İşte yakalandı getirildi, ne oldu, kimse bir şey öğrenemiyor. Çünkü bunun arkasında büyük bir olay var. Bence en doğru bilgi masonlardan alınacak." 
     Masonlarda dul kadının çocuğuna yardım’ ifadesinin tehlike arz ettiğini söyleyen Zorlu, "Bu sözlerin tehlike’ mesajı içerdiğini anlayabilmesi için Alaton’un da mason olması gerekir" dedi. Alaton’un bu tehlikeyi bilerek açıklama yapmış olmasının ciddi sonuçlar doğuracağını kaydeden Zorlu, sözlerini şöyle sürdürdü "Bu, Türkiye bizi koruyamıyor’ gibi bir mantık doğurur. O da Türkiye’ye zarar verir. Beni endişeye düşüren şu Alaton’un açıklaması biraz maksatlı. Konu dağılıyor. Konuşulması gereken noktalar kapanıyor." 
     
     Alaton amacını aştı 
     Alaton’un ifadesinin amacını aştığına inandığını söyleyen Zorlu, şunları kaydetti "Eğer Garih, kendisine bir tehlike addettiyse, bunu bir şekilde devletin belirli yerlerine iletirdi. Kamhi birkaç yıl evvel silahlı saldırıdan korumaları sayesinde kurtulmuşken, bu olayda karanlık noktalar vardır. Bunu araştırmak emniyetin işidir. Maalesef her gün yeni beyanlarla konu saptırılıyor, belki de gizlenilen bazı şeyler var." 
     
     Dul kadına yardım’ nedir 
     Masonluk üzerine Türkçe’de en kapsamlı kitabı gazeteci İlhami Soysal yazdı. Soysal’ın "Dul kadının çocuğuna yardım ne demek " sorusuna dönemin ünlü masonu Nazif Ekemen şu yanıtı verdi 
     "Bu masonik bir deyimdir. Masonlar her biri teker teker dul kadının çocukları sayılırlar. Dul kadın Üstad Hiram’ın anasıdır. Dolayısıyla, bir masonun yardım dileyen bir başka masona yardım etmesine dul kadının çocuğuna yardım denir. Bu bir zorunluluktur." 
     Masonluk kendi aralarında 33 dereceye ayırır. Birinci derecedekine çırak denir. En üst seviyede olan 33 derecenin ismi ise Hakim Büyük Genel Müfettiş’tir.. Üzeyir Garih’in de 33’üncü derece mason olduğu ileri sürülüyor. 
     
Cinayeti, Pınar’a vereceği para için işlemiş olabilir’      SERHAT OĞUZ 

     Pınar Konuşkan’ın, "Beni polise ihbar etti ve Kemerburgaz’a götürüp sevişmek istedi" dediği otoparkçı Ayhan Yıldız, "Kesinlikle böyle bir şey yok" dedi. Gözlem altına alınmadan birkaç dakika önce Milliyet’e, Konuşkan’ın iddialarını yanıtlayan Yıldız, Konuşkan’ı dengesiz davranmakla suçladı. Yıldız şöyle konuştu "Cinayet günü Pınar’ın arkadaşı Nurdan buradaydı. Yener’i merdivenlerde gördüm. Yener, belki Pınar’la birlikte olmak istedi ancak parası yoktu. Garih’ten bu yüzden para istedi. Ben Garih’in cebinde az para olduğuna inanmıyorum. Otoparka geldiğinde cebinde dolarlar, marklar olurdu. Daha önce çevredeki çocuklara birer dolar dağıtmıştı." 
     
Faili meçhullerle ilişkisi araştırılacak Yermez’e DNA testi      Adli Tıp’ta yapılan testlerin sonuçları, Garih’in üzerindeki örneklerle karşılaştırılacak 
     SERHAT ÜNAL İstanbul 

     İşadamı Üzeyir Garih cinayeti zanlısı Yener Yermez, dün büyük bir gizlilik içerisinde götürüldüğü Adli Tıp Kurumu'nda saç, kan, idrar ve kıl testine tabi tutuldu ve DNA testinden geçirildi. 
     Saat 18.00 sıralarında Adli Tıp Kurumu'na getirilen Yermez'in son iki yıl içerisinde meydana gelen ve faili meçhul kalan 24 cinayette parmağının olup olmadığı araştırılıyor. Yermez'in DNA test sonuçlarının gelmesiyle birlikte karanlıkta kalan bazı cinayet veya yaralamalı gasp olaylarının aydınlanabileceği belirtildi. 
     Bu arada Yermez'e ait DNA test sonuçlarının bütün illere gönderileceği ifade edildi. DNA testinden geçirilen Yermez, daha sonra tekrar geniş güvenlik önlemi arasında Asayiş Şubesi'ne götürüldü. 
     Garih cinayetini soruşturan emniyet yetkilileri, cesedin üzerinde saç telleri bulunduğunu belirttiler. Bulunan saç telleriyle DNA ve saç testine tabi tutulan zanlı Yermez'in sonuçlarının karşılaştırılacağını belirten yetkililer, "Tellerin Yermez'e mi yoksa başka bir kişiye mi ait olduğunu araştırıyoruz" diye konuştular. 
     



 GÜNCEL 






















</TEXT>
</DOC>
