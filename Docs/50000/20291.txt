<DOC>
<DOCNO> 20291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/spor/spo10.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

İlk finalist Valencia      ŞAMPİYONLAR Ligi yarı final rövanş maçında İngiltere’nin Leeds United takımını 3 - 0 mağlup eden İspanyol Valencia ilk finalist oldu. Valencia, rakip sahada 0-0 berabere kaldığı rakibini Sanchez 2 ve Mendieta’nın golleriyle devirdi. Karşılaşmanın 90. dakikasında ise Alan Smith kırmızı kart gördü. 
     
Bayern Münih Real Madrid      ŞAMPİYONLAR Ligi’nde finali kalan son takım bu akşam Bayern Münih ile Real Madrid arasında Münih Olimpiyat Stadı’nda oynanacak final maçıyla belirlenecek. Madrid’de oynanan ilk maçı 1 - 0 kazanan Bayern ile Real’in mücadelesi TSİ 21.45’te başlayacak ve Star televizyonundan naklen yayınlanacak. 
     
Boer’de doping      BARCELONA’nın orta sahasında görev yapan Hollandalı Frank de Boer’e, Celta Vigo ile oynadıkları UEFA Kupası maçı sonrası yapılan doping testinin pozitif sonuç verdiği açıklandı. İspanyol basınında çıkan haberlerde, yıldız oyuncudan alınan idrar örneğine uygulanan ilk testte yasaklı nandrolone maddesine rastlandığı ifade edildi. 
     
M. City küme düştü      İNGİLTERE Süper Ligi’nde kümede kalma mücadelesi veren Manchester City, Ipswich Town’a 2 - 1 yenilince Birinci Lig’in yolunu tuttu. Ipswich’te oynanan ve 25 bin seyircinin izlediği maçın 74. dakikasında Goater’ın golüyle 1 - 0 öne geçen Manchester City, 78. dakikada Holland ve 85. dakikada Reuser’in gollerine engel olamadı. 
     
Gençler berabere      15 Yaşaltı Genç Milli Takımımız Yunanistan ile deplasmanda oynadığı özel maçta 2-2 berabere kaldı. Ay-Yıldızlı futbolcularımız yarın bir maç daha yaptıktan sonra cuma günü yurda dönecek. 
     
Ortadoğu finalde      DÜNYA Liselerarası Basketbol Şampiyonası’nda bayanlarda Türkiye’yi temsil eden İstanbul Özel Ortadoğu Lisesi, Slovenya’yı 77 - 69 mağlup ederek finale yükseldi. Nevşehir’deki karşılaşmanın ilk yarısı 36 - 23 Ortadoğu’nun üstünlüğü ile kapandı. 
     
Karaman imzaladı      KOCAELİSPOR, Teknik Direktör Hikmet Karaman’ın sözleşmesini bir yıl daha uzattı. Başkan Sefa Sirmen’in makamında gerçekleştirilen imza töreniyle takımın başında kalan Karaman’ın 500 bin dolar alacağı açıklandı. 
     



 SPOR 






















</TEXT>
</DOC>
