<DOC>
<DOCNO> 44208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/son/sondun04.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan halkı Afganistan'a yapılacak saldırı için aceleci değil 
</HEADLINE>
<TEXT>

     ABD'de yapılan bir ankete göre, Amerikalıların yaklaşık yarısı, Afganistan'a düzenlenecek olası bir saldırının bir ay ya da daha fazla süre içinde yapılmasına sıcak bakıyor. 
     TIME ve CNN'nin ortaklaşa yaptığı ankete katılanlardan yüzde 47'si, Afganistan'a yönelik olası saldırı için bir ay beklemeye razıyken, yüzde 27'si ise bu sürenin 3 aydan fazla olabileceğini söylüyor. 
     Katılımcıların yüzde 20'si, saldırının bir ila 3 ay içinde düzenlemesini isterken, yüzde 18'i söz konusu saldırının önümüzdeki birkaç haftada yapılmasından yana. 
     Ankete katılanlardan sadece yüzde 9'u, birkaç gün içinde Afganistan'a saldırılmasını istiyor. 
     Bu arada, anket sonuçlarına göre, halkın üçte ikisi askeri bir müdahalenin, bir yıl içinde ABD'ye tekrar saldırı düzenlemesine yol açabileceği inancını taşıyor. 
     Katılımcılardan yüzde 56'sı, Afganistan'a yönelik bir saldırının, birçok kayıp verilecek uzun soluklu bir savaşa neden olacağını, ancak savaşı ABD'nin kazanacağı görüşünde iken, yüzde 23'ü, askeri müdahelenin kısa süreceği ve az kayıpla sonuçlanacağını düşünüyor. 
     Ankete katılan her 10 kişiden biri ise, Afganistan'a yönelik saldırıda ABD'nin geri çekilmek zorunda kalacağını tahmin ediyor. 
     






</TEXT>
</DOC>
