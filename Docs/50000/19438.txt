<DOC>
<DOCNO> 19438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/04/guncel/agun.html </URL>
<DATE> 2001/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Emrah'ın bacağı 44 milyar etti 
</HEADLINE>
<TEXT>

Yapılan yanlış iğne sonucu 7 yaşında bacağını kaybeden Erzurumlu yetim Emrah, Sağlık Bakanlığı'na karşı açtığı davayı kazandı 
     CEM BAKIRCI Erzurum DHA 

     Erzurum'da iki yıl önce yaşanan bir sağlık faciası, küçük bir çocuğun bacağını geri getirmeyen ama hiç olmazsa geleceğini bir ölçüde garanti altına alan bir mahkeme kararıyla sonuçlandı. 
     Herşey, Emrah Köse 9 adlı çocuğun 1999'un 23 Mart'ında rahatsızlanması ile başladı. Anne Rasime Köse, oğlunu Veyis Efendi Sağlık Ocağı'na götürdü. Burada doktor talimatı ile Emrah'a 'Pronapen' adlı iğne yapıldı. 
     Ertesi gün Emrah'ın sağ ayağında dayanılmaz ağrılar başladı. Ağrıları dinmeyen Emrah, Atatürk Üniversitesi Tıp Fakültesi Araştırma Hastanesi'ne kaldırıldı. Durumu değişmeyince, talihsiz miniğin sağ ayağı, diz altından kesildi ve Ankara'da temmuz ayında protez takıldı. 
     Bunun üzerine Emrah ve Rasime Köse'nin Avukatı Adem Dumlu, geçen haziranda İdare Mahkemesi'ne başvurarak Sağlık Bakanlığı aleyhine dava açtı. 
     
     Küçük Ayşen 119 milyar almıştı 
     Dava ile, Sağlık Bakanlığı'ndan, kusurlu sağlık hizmeti nedeniyle 45 milyar lirası manevi toplam 95 milyar liralık tazminat istendi. İdare Mahkemesi de, 17 Nisan 2001'deki kararında, bakanlığı 37 milyar 786 milyon 500 bin lira maddi, anne Rasime Köse'ye bir, Emrah Köse'ye de 5 milyar manevi tazminat ödemeye mahkum etti. 
     Lüleburgaz SSK Hastanesi'ne soğuk algınlığı nedeniyle altı yıl önce yapılan yanlış iğne sonucu sol kolu kesilen 9 yaşındaki Ayşen Başaran da, SSK'dan 119 milyar lira tazminat almaya hak kazanmıştı. 
     



 GÜNCEL 



















</TEXT>
</DOC>
