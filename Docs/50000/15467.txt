<DOC>
<DOCNO> 15467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/guncel/gun06.html </URL>
<DATE> 2001/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Olay imam Demir 
</HEADLINE>
<TEXT>
Korkuyorum, bana yazık oldu 
     SERHAT ÜNAL İstanbul 

     Görevli olduğu Mahmutpaşa Camii’nde, FP lideri Recai Kutan’ın da dinlediği cuma vaazında ekonomik krizi başörtü yasağına bağlayan ve şeriat yanlısı konuşma yaptığı için gözaltına alınarak DGM’ye gönderilen imam Mustafa Demir emniyetteki sorgusunun ardından çıkarıldığı DGM’ce serbest bırakıldı. Demir ifadesinde şunları söyledi 
     "Olay günü camide bulunan cemaatin üzgün olduğunu gördüm. Günün önemli konusu olan ekonomik kriz ile ilgili hazırladığım konuşmayı cemaate anlatmaya başladım. Bu sırada hazırladığım konuşmanın haricinde iradem dışı olsa gerek aklıma gelen her şeyi söylemeye başladım. Yapmış olduğum konuşmamın kesinlikle ve kesinlikle Recai Kutan’la hiçbir ilgisi yoktur." 
     Demir’in ifadesi alınmadan önce DGM’ye götürülürken polis memurlarına "Çok korkuyorum, kendimi iyi hissetmiyorum. Yazık oldu bana" diyerek güçlükle yürüdüğü belirlendi. 
     


 GÜNCEL 















</TEXT>
</DOC>
