<DOC>
<DOCNO> 45783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/son/soneko26.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayi üretimi Ağustos'ta yüzde 10 azaldı... 
</HEADLINE>
<TEXT>

     Sanayi üretimi bu yılın Ağustos ayında yüzde 10.1, sekiz ayda ise yüzde 7.2 azaldı. 
     Devlet İstatistik Enstitüsü'nün DİE , 403 önemli sanayi maddesinin üretim bilgilerinden oluşturulan aylık Sanayi Üretim endeksi sonuçlarına göre, üretimdeki azalma alt sektörler bazında imalat sanayii sektöründe yüzde 11.3, madencilik sektöründe yüzde 9.8, elektrik, gaz ve su sektöründe ise yüzde 0.7 oldu. 
     Geçen yıl aynı ayda toplam sanayi üretimi yüzde 17.3, imalat sanayii üretimi yüzde 19.9, elektrik, gaz ve su sektörü üretimi yüzde 11 oranında artmış, madencilik sektörü üretimi ise yüzde 5.9 oranında 
     gerilemişti. 
     Bu yılın sekiz aylık döneminde ise üretimin, toplam sanayi sektöründe yüzde 7.2, madencilik sektöründe yüzde 2.8, imalat sanayi sektöründe yüzde 8.1, elektrik, gaz ve su sektöründe ise yüzde 2 azaldığı görülüyor. 
     Geçen yılın Ocak-Ağustos döneminde üretim toplam sanayi sektöründe yüzde 4.6, imalat sanayiinde yüzde 4.8, elektrik, gaz ve su sektörü yüzde 8.6 artarken, madencilik sektöründe üretim yüzde 5.7 gerilemişti. 
     






</TEXT>
</DOC>
