<DOC>
<DOCNO> 11132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/yasam/ayas.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
CİNNET Ailesini kurban etti 
</HEADLINE>
<TEXT>

Allah emretti’ diyen ruh hastası baba pazardan aldığı ekmek bıçağıyla dört çocuğuyla karısının boğazını kesti 
     GÜNTAN MAVİGÖZLÜ, TAHSİN AKSU İstanbul 

     Gaziosmanpaşa Karadeniz Mahallesi sakinleri dün sabah inanılmaz bir vahşete tanık oldular. Cinnet getiren Yılmaz Yavuz, dört çocuğu ile eşini boğazlarını keserek öldürdü. 
     Karadeniz Mahallesi 1170 5 Sokak’taki üç katlı evin ikinci katında oturan Reşit Yavuz, yeğenlerini okula götürmek üzere saat 07.00’de kapıyı çaldı. Kapıyı açan ağabeyi Yılmaz Yavuz’du ve onu elinde ekmek bıçağıyla giysileri kan içinde karşıladı. 
     
     Allah söyledi... 
     Ağabeyi Yılmaz Yavuz’u o halde görünce şoke olan kardeşi Reşit, dehşet içinde "Ne oldu" diye sordu. Aldığı yanıt şöyleydi "Allah söyledi, ben de karım ve çocuklarımı kestim." 
     Koşarak eve giren Reşit Yavuz, içerde yengesi Telli 31 ile yeğenleri ilkokul dörde giden Dilek 11 , ikinci sınıf öğrencisi Melek 9 , birinci sınıfta okuyan Tolga 7 ve daha 6 yaşındaki Aslı Yavuz’un kanlar içindeki cesetleriyle karşılaştı. 
     Kardeş Yavuz’un durumu bildirmesi üzerine gözaltına alınan Yılmaz Yavuz sorgusunda da aynı ifadeyi tekrarladı. Evde yapılan incelemeden sonra anne ve çocukların cesetleri aynı ambulansla Adli Tıp Kurumu morguna kaldırıldı. 
     
     Bıçağı pazardan aldı 
     1997 yılında Yavuz’un Bakırköy Ruh ve Sinir Hastalıkları Hastanesi’nde tedavi gördüğü bayram sonrasında tekrar tedaviye gideceği öğrenildi. Bazı komşuları da, Yavuz’u önceki gün pazarda bıçak satın alırken gördüklerini ve "Bununla ne yapacaksın" diye sorduklarında, "yakında göreceksiniz" yanıtını aldıklarını söyledi. 
     
Çocuklarını çok severdi’      Üç kardeşin oturduğu üç katlı apartmanda yaşanan aile faciası mahalle sakinlerini dehşete düşürdü. Olaydan sonra gözyaşlarını tutamayan ağabey Ziya Yavuz, komşuları tarafından teselli edilmeye çalışıldı. Kardeşi Raşit ise ağabeyinin son zamanlarda gayet iyi olduğunu belirterek, "Çocuklarına karşı çok sevecen davranırdı. Böyle bir şey yaptığına inanamıyorum. Ne olduğunu anlayamadık" dedi. 
     Diğer taraf ta Dilek’in 4. sınıf, Melek’in 2. sınıf ve Tolga’nın da 1. sınıfında eğitim gördüğü Gazipaşa İlköğretim Okulu’nda ise tam bir matem havası yaşanıyordu. Önce üç öğrencinin anısına arkadaşları bir dakikalık saygı duruşunda bulundular. Ardından derslere girmeye hazırlanan öğrencilere okul müdürü Ahmet Karagöz kısa bir konuşma yaptı "Arkadaşlarımız kalbimizde yaşayacaktır. Hepimiz çok üzgünüz." 
     


 YAŞAM 
























</TEXT>
</DOC>
