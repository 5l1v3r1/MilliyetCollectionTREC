<DOC>
<DOCNO> 41203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/guncel/gun15.html </URL>
<DATE> 2001/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

Tiyatro için Yeditepe’ye      Yeditepe Üniversitesi Güzel Sanatlar Fakültesi Tiyatro Bölümü için yapılacak yetenek ve mülakat sınav başvuruları başladı. 30 kişinin alınacağı 4 yıllık eğitim programına ÖSS’de 105 ve üstü puan alanlar başvurabilecek. Son başvuru tarihinin 15 Eylül olarak belirlendiği bölümün yetenek sınavı 17 Eylül Pazartesi günü saat 10.00’da gerçekleştirilecek. 
     
İlke’li anaokulu      İlke Eğitim Kurumları, ilköğretim, Anadolu lisesi ve süper liseden sonra bir anaokulunu da bünyesine kattı. Her çocuk özeldir’ ilkesinden hareket eden İlke Eğitim Kurumları’nın dün Küçükçekmece’deki anaokulunun açılışına Petek Dinçöz de katıldı. Minikler, şarkılarıyla eğlendikleri sanatçıya duygulu anlar yaşattı. 
     
AR-EL’de hedef İki dil      AR - EL Koleji’nde 2001 - 2002 eğitim - öğretim yılına merhaba demenin heyecanı yaşanıyor. Ggeçen yıl okullararası birçok başarılı etkinliğe imza atan AR -EL, yabancı dil ağırlıklı eğitim yapan liseler arasında 2000 ve 2001 ÖSS’de birinci olmuştu. Spor dallarında da birincilikler elde eden kolejin hedefi, iki yabancı dili çok iyi bilen ve bilgisayarla bütünleşen gençler yetiştirmek. 
     



 GÜNCEL 

























</TEXT>
</DOC>
