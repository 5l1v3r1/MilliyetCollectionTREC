<DOC>
<DOCNO> 37258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/son/soneko12.html </URL>
<DATE> 2001/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İMKB'de gömlekçi eylemi.. 
</HEADLINE>
<TEXT>

     İstanbul Menkul Kıymetler Borsası'nda bugün, 1. seansın açılışında brokerlar tarafından protesto eylemi yapıldı. 
     İMKB'de hafta başında seans sürelerinin uzatılmasıyla birlikte değişen bazı uygulamalar, borsacıları rahatsız etti. Seans açılışında 
     özellikle disket emirlerine ilişkin yeni uygulamaları protesto eden bir grup broker seans salonunu terk ederken, salondakiler bu hareketi alkışla desteklediler. 
     Bu sırada basın odasında bulunan Osman Birsen, salona inerek brokerlara bir konuşma yaptı. Birsen, yeni uygulamaların piyasanın gelişimini sağlayacağını ve herkesin iyiliğine olduğunu belirterek, bazı brokerların çıkarlarının zedelendiği için böyle davrandıklarını söyledi. Brokerlar bunun üzerine Birsen'i sıralara vurarak protesto ettiler. Birsen, protesto kesildikten sonra yeniden konuşmasına devam ederek, uygulamaya karşı çıkanlarla tek tek görüşebileceğini ve onları ikna edebileceğini söyledi. Osman Birsen'in bu sözleri bu kez alkışlarla karşılandı 
     

</TEXT>
</DOC>
