<DOC>
<DOCNO> 27199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/16/yazar/zbirand.html </URL>
<DATE> 2001/06/16/ </DATE>
<TIME>  </TIME>
<AUTHOR> M. Ali Birand  </AUTHOR>
<HEADLINE>
Yine aldatmaya çalışıyoruz... 
</HEADLINE>
<TEXT>

     ürkiye Anayasasını çağdaşlaştırmak, daha doğrusu imzaladığı uluslararası anlaşmalara uyum sağlamak için harekete geçti. 
     Amaç, hem ülke içindeki sıkıntı ve gerilimleri gidermek, hem de uluslararası kamuoyu ile sürekli kavgalı durumda olmaktan kurtulmak. 
     Partilerarası uzlaşı komisyonu bazı maddelerde görüş birliğine vardı. 
     Heyecanla bakıyorsunuz, gördüğünüz manzara tam bir komedi. 
     Örneğin, idam cezasının kaldırılması maddesi... 
     Bütün Avrupa’da kalktı ve Türkiye’de bunu eninde sonunda kaldırmak zorunda... 
     Öyle, bir uzlaşı bulunmuş ki, MHP’nin seçmenlerine göz kırpabilmesi ve "merak etmeyin, Öcalan’ı mutlaka asacağız" mesajı verebilmesi için yazılmış. 
     Diğer örnekte, Türkçe’den başka dil yasağının kaldırılmasıyla ilgili 
     "Türkçe’den başka dil kullanılması yasaktır" maddesi kaldırılıyor, o kadar. 
     Yani, bu iki örnekte olduğu gibi, hiçbir yenilik yok. Oysa bu değişiklik, Kürt kökenli vatandaşları rahatsız eden bir uygulamanın esnekleştirilmesi için ortaya atılmıştı. Anayasa’dan bu madde kaldırılıyor, ancak Kürtçeyi yasaklayan yasa maddeleri uygulamada bırakılıyor. 
     Çocuk mu aldatıyoruz 
     AB’ye bu değişiklikleri yutturacağımızı mı sanıyoruz 
     Midemizden konuşmayı bırakmayacak mıyız 
     İdamın kalkması, Kürtçe’nin kullanılmasının serbest bırakılması için illa Avrupa Mahkemesi veya Avrupa Konseyi Bakanlar Komitesinin dayatması mı gerekiyor 
     İstediğimiz kadar direnelim, MHP istediği kadar bastırsın, Türkiye er veya geç idam cezasını tümüyle kaldıracak ve Kürtçenin kullanımını serbest bırakacaktır. 
     Bu tip yaklaşımlarla, göz boyama ve şark kurnazlığı ile kendi kendimizi soktuğumuz çıkmazlardan kurtulamayız. 
     
     "İyi uykular Türkiye" 
     Güneri Cıvaoğlu’nun Milliyet’te Çin izlenimlerini okuyorum. Okudukça da ateşler basıyor. 
     Çin’in nereden nereye geldiğine bakın. 
     Nüfusu 1 milyar 200 milyon. Türkiye’den defalarca daha büyük. 
     59 dil ve lehçe konuşuluyor. 
     Ülkeyi komünist parti yönetiyor, ancak siyaset ekonomiye karışmıyor. 
     Enflasyon yüzde 2. 
     Yabancı yatırım 500 milyar dolar. 
     1950’lerde Çin yerlerde sürünüyordu. 
     Bugün sadece toprak ve insan açısından büyüklük değil, aynı zamanda ekonomik açıdan da bir dev konumuna giriyor. 
     Bu manzara sizleri de sinirlendirmiyor mu 
     Türkiye ne yapıyor 
     Cıvaoğlu’nun yazısına koyduğu başlık çok yerinde "İYİ UYKULAR TÜRKİYE..." 
     
Yeter artık değişin...’      Baskılar her geçen gün biraz daha artıyor. 
     Kamuoyu artık fosilleşmiş liderlere ateş püskürüyor. Arka arkaya seçimi kaybetmelerine rağmen, çiftlikleriymiş gibi, yerlerinden kıpırdamayan liderlerin değişmesi ve partilerin de kapılarını gençlere açmaları isteniyor. 
     Bu istek kervanına en son TUGİAD Türk Genç İş Adamları Derneği katıldı. Ayrıntılı olarak hazırlanan rapor siyasi partiler ve seçim yasasında şu değişiklikleri istiyor 
     1. Parti yasaklama ve kapatma rejimi yumuşatılmalı, belli süre faaliyetten alıkoyma, hazine yardımının kesilmesi gibi kapatma dışı yaptırımlar da uygulanabilmeli, 
     2. Parti kapatmada kilit unsur olan "odaklaşma" kavramı Anayasa Mahkemesi içtihadına bırakılmalı, 
     3. Lider sultası kırılmalı, parti içi demokrasi sağlanmalı, milletvekili adayları partili bütün üyelerin katıldığı önseçim ile belirlenmeli, 
     4. Partilerin mali yapısına açıklık, şeffaflık ve denetim getirilmeli, mali denetim Sayıştay’a verilmeli. 
     5. Siyasi parti üyesi olmayı tamamen yasaklayan hükümler kaldırılarak, siyasi partiler rejiminde liberalleşme sağlanmalı, 
     6. Milletvekillerinin yasama dokunulmazlığı daraltılmalı, sorgulama, yargılama yolu açılmalı, bakanları, görevleri ile ilgili suçlardan dolayı suçlama yetkisi Yargıtay Cumhuriyet Başsavcısına, soruşturma yetkisi Yargıtay’da bir ceza dairesine verilmeli. 
     Milletvekili Seçimi Kanunu ile ilgili Başlıca Öneriler 
     1. Hem adil temsili, hem de istikrarı gözeten nispi temsilin d’hondt uygulaması esas alınmalı. 
     2. Meclisin işlevlerini daha iyi yerine getirebilmesi bakımından milletvekili sayısı 600’e çıkarılmalı, 600 milletvekilinden 150’si "Ülke Seçim Çevresinden" seçilmeli. 
     3. Seçim çevreleri mevcut sisteme göre daraltılarak en geniş seçim çevresi 10 milletvekili olarak belirlenmeli 
     4. Milletvekili seçimleri 4 yılda bir yapılmalı 
     5. Anayasa’daki milletvekili seçilme yeterliğine ilişkin koşullar değiştirilmeli 
     - Seçilme yaşı 25’e indirilmeli 
     - Zorunlu eğitim şartı getirilmeli 
     - Siyasi suçlardan mahkum olanların seçilme yasağı belli sürelerle sınırlanmalı. 
     6. Partilerin "ortak liste" ile seçime katılma şeklinde ittifak kurmalarına olanak sağlanmalı. 
     7. Seçimde 10’luk genel baraj 5’e düşürülmeli 
     Artık yetmez mi 
     Liderlerin toplumun önünü böylesine kapatmalarına durduramayacak mıyız 
     
Ölüdeniz böyle giderse gerçekten ölecek      Antalya’ya bir milyonuncu turist çoktan geldi ama ilçe Fethiye’deki turistik tesisler sinek avlıyor. İlçe merkezine, Ölüdeniz, Hisarönü ve Ovacık Bölgelerine turist uğramıyor. Yöre halkı ve işletme sahipleri boş otel odalarından Kaymakam ve 
     Belediye Başkanını sorumlu tutuyor. İşletmeciler, Kaymakam’ın verdiği direktifle Jandarma’nın düğmeye bastığını, eğlence yerlerini erken kapattığını ve müziğin sesini kıstığını söylüyorlar. Belediyenin hizmet vermede yetersiz kaldığını ve altyapı sorunları yaşadıklarını ekliyorlar. Yöre halkı ve özellikle esnaf da kaçan turist ve döviz nedeniyle artık illallah diyor. Türkiye’yi krizden kurtaracak sektörlerden birinin Turizm olduğunu hatırlatan Fethiyeliler çağdışı ve yanlış buldukları bu uygulamaların bir an önce son bulmasını ve ilçenin eski canlılığına kavuşmasını istiyorlar. 
     
Kitap Köşesi      Marjinerje 
     30’lu yıllar. Kazak bir savaşçının kızı İstanbul’lu bir senatöre aşık olur. Evlenirler. Çok geçmeden savaşçı kızı, erkek bir çocuk dünyaya getirir. Senatör, bebeğin adını Erje koyar. Genç çift İstanbul’u mesken edinirler. Küçük Erje’yi kentin en iyi okullarından Robert Kolej’e gönderirler. Okul müdürü "Bu çocuk İngilizce öğrenemiyor" der ve Erje’yi okuldan atar. Erje, soluğu İstanbul Erkek Lisesi’nde alır. Mezun olduktan sonra, 50’li yıllarda Paris’in yolunu tutar. 
     Paris’in Cezayir başkaldırılarıyla çalkalandığı bir dönemdir. Kan ve revan sokaklardan bir gün bile eksik olmaz. Erje’nin başka bir Avrupa ülkesinin casusu olduğu ve Cezayirlilerle işbirliği yaptığı söylenir. Adı devrimci Erje’ye çıkar. Gizemli bir yaşamın ardından fırsatlar ülkesi Amerika’ya göç eder. Yıllarca aktörlük, playboyluk, mezar kazıcılığı yaptıktan sonra 1964’te bir şey olur. Robert Kolej’de ingilizce öğrenemediği söylenen Erje, sokak ingilizcesiyle roman yazar. İlk romanı "İkinci Cadde’nin Çılgın Yeşili" 1,6 milyon adet satar ve bestseller olur. Arkası çorap söküğü gibi gelir. Erje’nin devrimci ve romantik dili New York’luyu esir alır. Kentin en marjinal insanlarının yaşadığı ve edebiyat dünyasına yeteneklerin kazandırıldığı Greenwich Village’in şöhretlerinden biri olur. Sanat çevresinden dostlar edinir. Türkiye’de de marjinal kalemiyle iyi tanınan Charles Bukowski’yle aynı kulvarda yarışır. Beraber olduğu kadınlar 300 sayfalık bir ansiklopediyi dolduracak kadar fazladır. Artık bir efsanedir. Ünü okyanusları aşıp, anavatanına, yerli entellektüellere kadar ulaşır. Halka inememiştir. Erje Ayden’in kendi hayatını anlattığı ve adını da "Erje Ayden Efsanesi" koyduğu kitabı çıktı. Marjinal hayat diye nitelendirdikleri nasıl olurmuş merak edenlere... 
     
     







Kürt meselesi 


Açıklamalar... 


Meclis zırhı duruyor 


Danışıklı dövüş 


İnsan gibi muamele... 


Dokun ma mak 


40 


Kaç soru yapan kazanır 


Postmodern manda 


Destek, ama ne şartla 


Takas sınavı 


Vazgeçin "Onuncu Yıl Marşı"ndan .. 


CHP'de Günay aday 


Sevineyim derken hüzünlendim 


Kooperatif yönetici değildir 


Ankara’da first class’ yaşam 


</TEXT>
</DOC>
