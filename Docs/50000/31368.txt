<DOC>
<DOCNO> 31368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/son/sontur06.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Turizmde patlama iyi ama fiyatlar da patladı... 
</HEADLINE>
<TEXT>

     İç turizmde fiyatların bir ay içinde yüzde 40 arttığı bildirildi. 
     İnternette yayınlanan ''turizmgazetesi.com''un Türkiye genelindeki her bölgeden toplam 165 tesis üzerinde yaptığı incelemeye göre, iç turizme yönelik çalışan tesislerin fiyatları son bir ayda ortalama yüzde 40 arttı. 
     Yabancı ziyaretçi sayısındaki artışın, iç turizme zam olarak yansıdığı belirtilen haberde, konaklama tesislerinin yurtdışına verdiği ucuz fiyatın acısını iç turizm fiyatlarını artrarak çıkardığı kaydedildi. 
     Türkiye'nin, yurtdışında Romanya'nın bile altında fiyatlarla satış yaptığına dikketi çeken ''turizm gazetesi.com'', konaklama tesislerinin iç turizmde günlüğü 150 milyon liraya varan fiyatlarla satış yaptığına dikkati çekti. 
     İç turizm pazarına yönelik çalışan tesislerin gazetelere verdikleri ilanlarda açıkladıkları fiyatlar esas alınarak yapılan araştırmada, okulların kapanması ile fiyatların her hafta düzenli olarak artırıldığı dikkat çekiyor. Fiyatların yalnız belirli bir bölgede değil Türkiye genelinde artığı belirtilen haberde, Haziran ayına göre Temmuz'un ilk haftasına fiyatlar ortalama yüzde 31 ile yüzde 40 oranında arttığı belirlendi. 
     Bir aylık dönemde izlemeye alınan 165 tesisten 140'ının fiyatlarını artırdığı, yalnız 13 tesisin fiyatlarını değiştirmediği, beş tesisin ise fiyatlarında indirime gittiği görülüyor. 







</TEXT>
</DOC>
