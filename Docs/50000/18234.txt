<DOC>
<DOCNO> 18234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/son/sontur18.html </URL>
<DATE> 2001/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezaevlerinde arama...Yine şiş, bıçak, uyuşturucu... 
</HEADLINE>
<TEXT>

     Bayrampaşa ve Paşakapısı cezaevlerinde yapılan aramalarda, 14 adet şiş, 2 adet bıçak ile çok sayıda kesici-delici alet ve uyuşturucu ele geçirildi. 
     İl Jandarma Komutanlığı'ndan alınan bilgiye göre, Bayrampaşa Kapalı Cezaevi'nde gerçekleştirilen aramada, 12 adet şiş, 10 gram esrar, 1 adet tabanca fişeği, 4 deste oyun kağıdı, 2 adet sim kart, 1 adet cep telefonu şarj cihazı, 3 adet kesici ve delici alet, 1 adet çakı ve 1 adet el yapımı kama elde edildi. 
     Paşakapısı Cezaevi'nde yapılan aramada da, 2 adet el yapımı şiş, 2 adet el yapımı bıçak, 38 adet teyp kaseti, 5 adet el yapımı tamamlanmamış bıçak, 3 adet el yapımı batarya, 500 gram cam macunu, 1 adet cep telefonu şarj cihazı, 1 takım el yapımı domino taşı, 2-3 metre uzunluğunda elektrik kablosu, 1 adet değnek, 2 deste el yapımı oyun kağıdı, 25 adet kalem pil, 3 metre uzunluğunda tel ve 4 adet muhtelif ebatlarda demir parçası bulundu. 
     Bu arada, Bayrampaşa Cezaevi'nde hırsızlığa teşebbüs suçundan tutuklu bulunan Bayram Ölmez'in yapılan üst aramasında ise, 1 adet sim kart ele geçirildi. 
     Aramalarda elde edilen suç unsurları, adli ve yasal işlemler için cezaevi müdürlüklerine teslim edildi. 







</TEXT>
</DOC>
