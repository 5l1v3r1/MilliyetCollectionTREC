<DOC>
<DOCNO> 39603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/30/guncel/gun04.html </URL>
<DATE> 2001/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Asker arkadaşları ifade verdi 
</HEADLINE>
<TEXT>
Haberleri duydu, keyiflendi 
     ELVAN EZBER, ÇAĞLAR ÇAĞATAY 

     İşadamı Üzeyir Garih’in katil zanlısı olarak aranan firari er Yener Yermez’in, olay günü televizyondan, zanlı olarak F. N.’nin 13 yakalandığını duyunca, "Oh be... Bu akşam çok keyifliyim" dediği belirtildi. İstanbul Emniyet Müdür Vekili Hasan Özdemir, dün cinayet soruşturmasının yürüten Eyüp Cumhuriyet Savcısı Hasan Yılmaz ile görüştü. 
     Yetkililere göre "çorap söküğü gibi" giden soruşturmada, firari er Yener Yermez’in koğuşundaki dolabında ele geçirilen pantolon ve ayakkabısındaki kan lekelerinin, Garih’e ait olduğu kesinleşti. 
     Üç astsubay, dört er ile Yermez’in görüştüğü arkadaşlarının ifade işlemleri, Hasdal Kışlası ile Merkez Komutanlığı’nda, Eyüp Cumhuriyet Başsavcılığı’nın yanı sıra, disiplin subayı ve askeri savcının nezaretinde devam etti. 
     
     Eski leke...’ 
     İfadeler sırasında, olay gecesi birliğine dönen ve arkadaşlarıyla televizyondaki haberleri izleyen Yener Yermez’in, Garih’in katil zanlısı olarak 13 yaşındaki F. N.’nin yakalandığını duyunca, "Oh be... Bu akşam çok keyifliyim" dediği ortaya çıktı. 
     Yermez’in, ayrıca pantolonun cebindeki kanı gören bir arkadaşına, "Önemli değil. Eski bir leke..." dediği öğrenildi. 
     Adli Tıp Kurumu’ndaki incelemelerde, Garih’in vücudundaki yaralardan biri dışındaki diğerlerinin çift taraflı bıçakla açıldığı belirlendi. 
     
Kadın takipte      Polis, bir yandan da Yermez ile birlikte olduğu tahmin edilen ve mezarlıkta kan izleri bulunan meçhul kadını arıyor. Yetkililer, meçhul kadının parmak izlerine emniyet kayıtlarında rastlanmadığını belirterek, "Hayat kadını olmayabilir. Kız arkadaşı olabilir. O gün gezerken oraya gelmiş olabilirler" dediler. 
     



 GÜNCEL 


















</TEXT>
</DOC>
