<DOC>
<DOCNO> 19814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/06/yasam/yas02.html </URL>
<DATE> 2001/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocukların ahlakı bozulurmuş 
</HEADLINE>
<TEXT>
Okulda dekolte soruşturması 
Antalya Barbaros İlköğretim Okulu Müdür Yardımcısı veliler tarafından dekolte giydiği’ gerekçesiyle şikayet edildi 
     İBRAHİM OKUMAMIŞ Antalya DHA 

     Antalya’nın en lüks semtlerinden olan Konyaaltı Caddesi'ndeki Barbaros İlköğretim Okulu "Dekolte soruşturması" ile çalkalanıyor. Okulun Müdür Yardımcısı Nurten Kalaycı, öğrenci velileri Eser Gökkaya ve Pervin Yumrukaya tarafından "Dekolte kıyafet giyiyor. Çocuklarımızın ahlakı bozulacak" gerekçesiyle Valiliğe şikayet edildi. 
     
     Uyarı cezası teklifi 
     Kalaycı hakkında Antalya Milli Eğitim Müdürlüğü tarafından soruşturma açıldı. Görevlendirilen Müfettiş İlyas Kızıl tarafların ifadelerini aldı, müdürün ifadesine başvurdu. 
     Hazırlanan raporda Kalaycı'ya Devlet Memurları Kanunu'nun 125'nci Maddesi a fıkrası gereğince "Kılık - kıyafet yönetmeliğine aykırı davrandığı"gerekçesiyle "Uyarı cezası" verilmesini teklif edildi. Dosya Antalya Milli Eğitim Müdürlüğü'nde incelemeye alındı. 
     
     



 YAŞAM 


















</TEXT>
</DOC>
