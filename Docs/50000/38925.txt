<DOC>
<DOCNO> 38925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/yazar/toker.html </URL>
<DATE> 2001/08/25/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
Hangi "Tayyip" makbul 
</HEADLINE>
<TEXT>

     Medyada, - hele bizim medyada -, çok zaman böyle olur Bir gürültü kopar, o hayıhuy içinde bir takım hususlar ön plana çıkar, onlar göz alır ve sahne projektörleri onları aydınlatır. Halbuki bazen "önemli gerçekler", gölgede kalanlardır. Onlar, olayın asıl üzerinde durulması gereken tarafıdır. Işığı bunların üzerine çevirmek içindir ki "sükunet içinde düşünen yorumcular" medyalarda vardır. 
     Bugünkü gürültüyü koparan, yeni kurulan AK Partinin genel başkanlığına seçilmiş Tayyip Erdoğan'ın 1992'de yaptığı bir konuşmasının kasetinin bulunup yayımlanması. O konuşmasında Erdoğan tipik bir "Türkiye'de laik Cumhuriyetin yerine şeriat düzenine dayalı İslam devleti kurmayı amaçlamayan militan". Amacını gerçekleştirmek için öngördüğü yollar arasında "kıyam ayaklanma" da var. 
     Şimdi, tartışılıyor Tayyip Erdoğan değişti mi, değişmedi mi değiştiyse ne kadar değişti, hangi fikirlerini değiştirdi 
     Tayyip Erdoğan değiştiğini söylüyor, ne kadar değiştiğini söylemiyor. Hangi fikirlerini değiştirdiğini ise hiç açıklamıyor. Bunların "aşırılıkları pek üstünden akanlar" bahiskonusu edildiğinde, "anlamlı anlamlı" gülümsüyor ve "maksadını aşmış laflar" diye geçiştiriyor. 
     Peki, Tayyip Erdoğan'da değişme çok mu önemli Kaset ortaya çıkmadan önce "ne amaçını, ne fikirlerini" değiştirdiğini bildirmişti. Öyle seçilmişti. 
     Gerçek şudur ki Tayyip Erdoğan yeni partinin başına "değişmiş hüviyeti" ile değil, "değişmemiş hüviyeti" ile ve onun için getirilmiştir. Son düzenlediği basın toplantısında iki tarafına "sebilhane bardağı" gibi dizilmiş, sağındaki Gül ve solundaki Şener'den başlayarak havarileri, onun bu "karakter"ini, temsil ettiği cereyanı, dayandığı kütleleri bilmiyorlar mıydı 
     Elbette biliyorlardı ve toplumun varlıksız, artık bıçak kemiğe dayandığı için sabırsız, en aşırı alternatiflerin peşinde koşmaya hazır hale gelmiş kütleleri üzerinde o, "kenar mahalle kabadayısı" görüntüsüyle karizmatik etkisi de olan "Tayyip"in bu özelliklerinden "kendi yeni partilerini yararlandırma" hesabı yapıyorlardı. Onun "öteki yeteneksizlik"lerinden haberdar değil miydiler, hatta onu bir açıdan küçümsemiyorlar mıydı 
     Başka birini, "değişmeye muhtaç olmayan biri"ni bulmaları pek mi zordu Hayır, zor olmasına zor değildi ama aradıkları o, aslında değişmediği bilinen, "kurulu devlet düzenine baş kaldırmış asi adam"dı. Onda varlıksız kütleler, özellikle varoşlar - onlar için şeriat veya laiklik önemli değildi - kendi kaderlerini değiştirecek "kahraman"ı göreceklerdi. 
     Tayyip Erdoğan'ın "değiştim" derken, "siz, öyle dediğime bakmayın" işaretini vermesi hele o söylediklerini "Soğuk Savaş"a bağlama komikliği - Berlin duvarı yıkılalı yıl olmuştu - hep aynı maksatladır. 
     
     Kopan gürültü arasında "gürültüye giden" başka bir önemli husus vardır. O konuşmasında partililerine - RP'liler - sesleniyordu ve partisinin - RP'nin - il başkanıydı. Partisinin - RP'nin - bundan habersiz bulunması mümkün müdür 
     Peki, partisi - RP - ne yapmıştır Uyarı mı vermiştir Hayır, onu İstanbul'un Belediye Başkanlığı için aday göstermiştir. 
     ..ve İstanbul'da onu, o haliyle Belediye Başkanlığı makamına oturtmaya yetecek bir çokluk çıkmıştır. 
     Olayın en gürültülü kısmında değil, gölgede kalmış öteki yanında "üzerine eğilip düşünülecek" çok husus vardır. Dün, bugün ve yarın itibariyle.. 
     Birileri asıl onu yapmalıdır. 
     







Devlet versin rayı görsün ihracatı 


TL'ye dönüş 


4 nesilde 4 alfabe 


Tatil notları 


İran neden kızıyor 


Kıssadan hisse 


Anayasa asker ve meclis 


Ben hala Milliyet'in TIR'ındayım 


Nefsimizi çektirip hasta ediyorlar 


Durum lehinize 


Hangi "Tayyip" makbul 


Küçülme çılgınlığı geleceğimizi’ karartacak 


</TEXT>
</DOC>
