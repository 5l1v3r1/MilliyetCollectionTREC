<DOC>
<DOCNO> 30092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/son/sondun08.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakim Miloseviç'in yüzüne suçlamaları okudu 
</HEADLINE>
<TEXT>

     Yugoslavya'nın eski Devlet Başkanı Slobodan Miloşeviç'in Lahey'deki savaş suçları mahkemesindeki ilk duruşmasına çıktı. 
     İlk duruşmasına avukatsız giren Miloşeviç, mahkemeyi yasadışı olarak nitelendirdi. 
     İngiliz Yargıç Richard May başkanlığındaki 3 kişilik yargıç heyetinin önüne çıkan Miloşeviç'in kendinden emin olduğu gözlendi. 
     Çok kısa süren ilk duruşmada Miloşeviç, İngilizce yaptığı açıklamada, mahkemenin yasal olmadığını öne sürerek, '''Bu yasadışı organda kendimi savunmak için avukata ihtiyacım yok. Bu mahkemenin ve iddianamenin sahte olduğunu düşünüyorum'' dedi. 
     İngiliz Yargıç Richard May'in ''Suçlamaların okunmasını istiyor musunuz '' sorusuna ise Miloşeviç, ''Bu sizin sorununuz'' yanıtını verdi. Duruşmayı yöneten yargıç May, Miloşeviç'in mahkemeyi yasadışı olarak nitelendirmesinin ''suçsuz olduğunu ifade ettiği'' anlamına geldiğini belirtti. Yargıç, bunun üzerine duruşmayı 27 Ağustos'ta başlayan haftaya erteledi. 
     

</TEXT>
</DOC>
