<DOC>
<DOCNO> 47695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/son/sondun07.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan Özel Güçleri Afganistan'da... 
</HEADLINE>
<TEXT>

     Amerikan özel güçlerinin Afganistan'a indiği bildirildi. Washington Post'un savunma bakanlığı yetkililerine dayanarak verdiği haberde, özel güçlerin CIA'nın ülkenin güney bölgesindeki faaliyetlerine destek olmak için küçük gruplar halinde eyleme geçtikleri belirtildi. 
     Çatışmaların daha yoğun hale geldiği harekat çerçevesinde Özel kuvvetlerin savaş alanına girmesinin başlıca nedeninin Pentagon'un Taliban savunma gücünün darbe aldığı yönündeki düşüncesi olduğu öğrenildi. 
     Afganistan topraklarına iniş yapan ABD güçlerinin sayısının elle sayılabilecek kadar az olduğunu bildiren yetkililere göre Körfez Savaşı'ndaki gibi büyük konvansiyonel güçlerin buraya konuşlandırılması beklenmiyor. 
     






</TEXT>
</DOC>
