<DOC>
<DOCNO> 4312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/28/spor/spo11.html </URL>
<DATE> 2001/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
MUTLU Futboldan para aktarılmayacak 
</HEADLINE>
<TEXT>

     GENÇLİK ve Spor Genel Müdürü Kemal Mutlu, Yüksek Spor Konseyi kurulması ile ilgili yasa tasarısının, profesyonel futbol gelirlerinin fona aktarılmasına neden olmayacağını bildirdi. Mutlu, konuyla ilgili haberlerin yanlış anlaşılmadan kaynaklandığını belirterek, "Yasa tasarısında böyle bir madde yer almamaktadır. Futbol bütçesinden konsey için herhangi bir harcama yapılmayacaktır. Konsey sekretaryasının maaşları genel müdürlük bütçesinden karşılanacaktır. Futbol Federasyonu bütçesindeki paranın maaş olarak ödenmesi hukuken mümkün değildir" açıklamasını yaptı. 
     Genel Müdür Mutlu, ayrıca Spor Yüksek Konseyi’nin 900 personeli olmayacağını, 900 sportif eğitim uzmanı kadrosunun Spor Genel Müdürlüğü’nün taşra teşkilatında isdihdamının planlandığını anlattı. 
     


 SPOR 





























</TEXT>
</DOC>
