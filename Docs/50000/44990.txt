<DOC>
<DOCNO> 44990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/spor/aspo.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Onur savaşçıları 
</HEADLINE>
<TEXT>

Almanya’da yetişen iki gurbetçimiz, şimdi Milli Takım’ın parlayan yıldızları. Yıldıray Baştürk ve İlhan Mansız, Dünya Kupası için hayallerini ve güçlerini birleştirdiler 
     BİLAL MEŞE 

     Atılım peşindeler 
     A MİLLİ Takım’ın iki genç umudu, Almanya’da filizlenmiş iki yıldızımız. Yıldıray Baştürk ve İlhan Mansız, Dünya Kupası elemeleri öncesindeki kritik maçlarda Ay-Yıldızlı formayı terletmek için hazırlanıyor. Türkiye’nin büyük hedeflerini, kendilerininkiyle birleştirip, düşündükleri büyük atılımın hesaplarını yapıyorlar. Hem Yıldıray, hem de İlhan açık konuştu. 
     
     Onurluyum’ 
     SÖZÜ önce Yıldıray aldı "Milli Takım’da yer almak herkesin rüyasıdır. Oynamak, ya da yedek beklemek asla sorun değil. Burada bulunmak bile bana onur ve gurur veriyor. Dünya Kupası podyumuna arkadaşlarımla birlikte çıkmak bana müthiş heyecan veriyor. Milli Takım adeta benim ikinci evim oldu, sıcak bir ortamdayım. Alman insanı soğuktur." 
     
     Küçük boy, büyük iş 
     YILDIRAY boyunun, büyük işlerdeki faydasına da değinmeden geçmiyor öKısa boylulardan pek futbolcu çıkmaz, çıktığı anda da en iyisi çıkar. Emre Belözoğlu, Şifo Mehmet, Haessler ya da Müller gibi örnekleri çoğaltabiliriz. Leverkusen’de çok mutluyum. Beş haftada kendimi kanıtladım. Sahada hem golcü hem de asist özelliklerimi ortaya koyuyorum. Türkiye’ye dönmeyi de hiç düşünmüyorum. Orada çıkıp oynuyorum, tıkır tıkır paramı alıyorum." 
     
Galiba golcü oldum’      İLHAN Mansız da Beşiktaş’a gelmesiyle birlikte kariyerinin de değiştiğini açıkladı. Daha çok gol pası veren bir oyuncuyken, şimdi golcülüğe soyunduğunu belirten 26 yaşındaki futbolcu, "Tarz olarak yıpratıcı, agresif bir forvet oyuncusuyum. Teknik olduğumu fazla söyleyemem. Asistlik yanım ağır basıyor. Galiba Beşiktaş’a geldikten sonra golcü özelliğim de gelişti" dedi. 
     
Boğuşmayı severim’      BÜYÜK takımda oynamanın, ağır markajı da beraberinde getirdiğini belirten İlhan, "İşte benim yıpratıcı ve agresif yönüm büyük avantajım. Boğuşmayı, gol attırmayı seviyorum. Bu da benim için itici faktör oluyor. Milli takım bambaşka bir ortam. Bırakın oynamayı, bu havayı koklamak, onlarla birlikte yaşamak bile beni mutlu ediyor" diye konuştu. 
     
Yıldıray Baştürk’ün istatistiği Sezon Kulüp Maç Gol 97 98 Bochum 17 1 98 99 Bochum 28 1 99 00 Bochum 30 7 00 01 Bochum 29 4 01 02 B.Leverkusen 7 1      
     
İlhan Mansız’ın istatistiği Sezon Kulüp Maç Gol 98 99 Samsun 27 4 99 00 Samsun 31 10 00 01 Samsun 31 12 01 02 Beşiktaş 6 6      
     
Sakatlıklar düşündürüyorHakan Şükür, Rüştü’nün bileği döndü, Ümit henüz iyileşmedi 
     MOLDOVA maçının hazırlıklarını dün Florya’da yaptığı iki çalışma ile tamamlayan milli takımımızda Hakan Şükür ve Rüştü’nün sol ayak bileğinden sakatlanması teknik heyeti korkuttu. Ümit Davala’nın sakatlığının sürmesinin yanı sıra Hasan Şaş ile Kaptan Ogün’ün de ağır grip nedeniyle yatağa düşmeleri üzerine yoğun bir tedavi programı uygulanmaya başlandı. Sakatlığı nedeniyle sabah çalışmasında yer almayan Emre akşam idmanına katıldı. Hafif bir sakatlık geçiren Abdullah da idmanı yarıda bıraktı. 
     
Çobanoğlu fırtınası      MOLDOVA maçını yaptığı girişimlerle bir gün öne aldıran Menajer Can Çobanoğlu, Polat Otel’deki kampta futbolcuların rahat edebilmesi için büyük özveri gösteriyor. Çobanoğlu, futbolcuların uyuması ve maça konsantre olması için odaları dışardan gelen telefonlara kapattı. 
     
Bilgili kampta      BEŞİKTAŞ Kulübü Başkanı Serdar Bilgili ve menajer Sinan Engin, dün Polat Otel’e giderek A Milli Takım Teknik Direktörü Şenol Güneş ve Can Çobanoğlu’na başarılar diledi. Başkan Serdar Bilgili ayrıca Ay - Yıldızlı ekipte yer alan Nihat, Tayfur ve İlhan Mansız’la görüşerek moral verdi. 
     
Kişinev’de özel önlem      A MİLLİ Takım’ın Kişinev’de kalacağı otelde özel güvenlik önlemleri alınacak. Moldova’daki yetkililerle görüşülerek alınacak önlemlerin ayrıntıları belirlendi. Buna göre takımın oteli güvenlik görevlilerince sıkı bir şekilde korunacak, giriş çıkışlar tamamen kontrol altında tutulacak. 
     
Federasyon kemer sıkıyor      FUTBOL Federasyonu bir süre önce uygulamaya koyduğu kemer sıkma politikasına bir yenisini daha ekledi. A Milli Takım’ın maçlarını yönetim olarak tam kadro izleyen federasyon, buna da kısıtlama getirdi. Moldova maçına Başkan Haluk Ulusoy, İkinci Başkan Ata Aksu, Milli Takımlar Sorumlusu Selami Özdemir, Orhan Saka, Şeref Has ve Levent Kızıl gidecek. 
     
Milli Takım Moldova yolunda      DÜNYA Kupası Grup Elemeleri’nde cumartesi günü gruptaki son maçını Moldova ile yapacak olan A Milli Takımı’mız bugün öğleden sonra özel uçakla Kişinev’e gidecek. Ay - Yıldızlı ekibimiz Moldova’nın son hazırlığını yarın akşam maçın oynanacağı stadda gerçekleştirecek. Kişinev’de iki stadın olduğunu belirten Menacer Can Çobanoğlu, "Stadın birinde ışıklandırma yok. Hem A, hem de Ümit Milli Takımı aynı stadda maçlarını oynayacak" dedi. 
     
Ümit’ler yarın oynuyor      AVRUPA Şampiyonası Grup Elemeleri’nde liderliği elinde bulunduran Ümit Milli Takımı’mız yarın Moldova ile son maçını oynayacak. Hazırlıklarını İstanbul’da tamamlayan Ay-Yıldızlı ekibimizin, Kişinev Republican Stadı’nda oynayacağı maç 19.00’da başlayacak. Karşılaşmayı Malta Federasyonu’ndan Lawrance Sammut yönetecek. Teknik Direktör Raşit Çetiner, Moldova’yı hafife almadıklarını, Kişinev’den galibiyetle döneceklerini söyledi. 
     



 SPOR 
























</TEXT>
</DOC>
