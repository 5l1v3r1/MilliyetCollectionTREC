<DOC>
<DOCNO> 47288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/spor/spo02.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
HAKEM KORKUSU 
</HEADLINE>
<TEXT>

Fenerbahçe’nin, Lyon ile oynayacağı maça tecrübesiz bir hakemin verilmesi endişe yarattı. Denizli, Avusturyalı Plautz’un adil bir yönetim göstermesi dileğinde bulundu 
     YUSUF KOBAL 

     Yönetim tedirgin 
     ŞAMPİYONLAR Ligi’nde ikinci tur umudunu tüketen ve kendisine hedef olarak UEFA Kupası’nı çizen Sarı - Lacivertli ekipte bugünkü Lyon karşılaşması öncesi hakem korkusu yaşanıyor. Fenerbahçe yönetimi, UEFA’nın zorlu maç için Şampiyonlar Ligi tecrübesi fazla bulunmayan Avusturyalı Konrad Plautz’u atamasına anlam veremediklerini bildirdi. Teknik Direktör Mustafa Denizli de, artık hakem hatalarının emeklerini yok etmesini istemediklerinin altını çizdi. 
     
     Kuşku yarattı 
     İSTANBUL’DAKİ Lyon maçı ile deplasmandaki Bayer Leverkusen karşılaşmasında hakem hatalarından canı yanan Fenerbahçe’de, Avusturyalı hakeme kuşkuyla bakılıyor. Denizli, hakemin adil yönetim göstermesi dileğinde bulundu ve "Bir şey söylemek için erken. Umarım formda gününde olur" dedi. Avrupa’da 1996’da görev almaya başlayan Plautz, Şampiyonlar Ligi’nde şimdiye kadar 5 maçta düdük çaldı, 1999 yılında da Türkiye - Moldova karşılaşmasını yönetti. 
     
UEFA için son şans      SARI-Lacivertliler, henüz puan yüzü göremediği Şampiyonlar Ligi’nde şeytanın bacağını bugün Lyon deplasmanında kırmak için mücadele edecek. Cezalı Johnson’dan yoksun olan Fenerbahçe, UEFA Kupası şansını sürdürmek için galibiyet kovalayacak. 
     GRUPTAKİ tek galibiyetini rakip sahada Fenerbahçe’den alan Lyon’da ise cezası biten Brezilyalı Juninho forma giyecek. Brezilyalı Sonny Anderson’un sakatlığı sürüyor. F Grubu’nun diğer maçında Barcelona, lider Bayer Leverkusen’i ağırlayacak. 
     
Denizli üç puan istiyor Zor bir gece      Ya hep, ya hiç 
     TEKNİK Direktör Mustafa Denizli, dün Lyon’da düzenlediği basın toplantısında iki takımın da iddiasını sürdürmek için kazanması gerektiğinin altını çizdi ve "Her şeyimizi ortaya koyacağız" dedi. Zor bir karşılaşma olacağını vurgulayan Denizli, "Bu maçın bizim için neler ifade ettiğini herkes biliyor. Ümit ederim eksikler bizi etkilemez" açıklamasını yaptı. 
     
     Mirkoviç çelişkisi 
     FENERBAHÇE’NİN hocası, hazır olduğunu söyleyen Mirkoviç’i kadroda düşünmezken, Ogün hakkındaki son kararı maç saatinde verecek. Mirkoviç’in yerine defansta Ümit veya Uche görev alacak. Revivo ve Mustafa da oynayacak duruma geldi. Bu arada 22 Ekim’de milli takım kampına çağrılan Revivo, 23 Ekim’deki Leverkusen maçını oynamadan ülkesine gitmeyeceğini bildirdi. 
     



 SPOR 






















</TEXT>
</DOC>
