<DOC>
<DOCNO> 3096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/yazar/okur.html </URL>
<DATE> 2001/01/20/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
"Gözünüz aydın, af çıktı af" 
</HEADLINE>
<TEXT>

     Af çıktı af... 
     Gözünüz aydın... 
     Piyasa, yine çok renklenecek. 
     Biz af diyoruz, siz siz olun sakın yanlış anlamayın... 
     Şartlı salıverilmeden söz etmiyoruz... 
     Biz, bizim borsanın büyük manipülatörlerinden bahsediyoruz. 
     Bu iş onlara yaradı. 
     Ne iş ama 
     Sorgu yok, sual yok. 
     Ülkenin savcıları ifadelerini almak için arıyor da arıyor. 
     Meğer bunları bulmak ne zormuş 
     Listeye bakın siz 
     Ali Balkaner, Ahmet Uğur Balkaner, Süleyman Akiz, Aydoğan Semizer, Ömer Yüksel, Ali Bülent Okandar, Mustafa Nihat Yurdakök, Murat Aydın, Ayhan Emir, Rafet Eren Yorulmazer, Candan Şıpka, Lara Şıpka, Ahmet Dedehayır, Hayim Ennekavi, Murat Arif Suyabatmaz, Mustafa Zeki Terzioğlu, Gökhan Dündar, Yetkin Berberoğlu, Ani Berberoğlu, Atik Berberoğlu, Muzaffer Hakan Balkaner, Mayer Oen, Halit Cıngıllıoğlu... 
     Şıp diye dört ayak üzerine düştüler. 
     Onların manipülasyon suçu işlediklerine dair dosya da aftan nasibini aldı. Eh, Sarıyer Cumhuriyet Başsavcılığı da bu durumda yapacak bir şey bulamadı Çünkü dediğimiz gibi sanıklar bulunamadı bir türlü... 
     
İnsider - manipülasyon      17 Kasım 1997 ile 22 Ocak 1998 tarihleri arasında manipülasyon yapıldığı saptanmış Milliyet hisseleri üzerinde üstelik... İMKB yönetimi bu dönemdeki fiyat hareketleriyle ilgili olarak Milliyet AŞ'den bilgi almış "kamuya açıklanmaması gereken bir durum yok" denilmiş. İnceleme sonucu hesapların Balkaner Grubu ile Demirbank AŞ arasında gerçekleştirildiği saptandığı için de suni fiyat oluşturma suçuyla ilgili olarak yukarıda ismini saydığımız her bir kişi için gerekli yasal işlem başlatılmış 6 ay hapis ve ağır para cezası... 
     Mazallah burası Türkiye... Doğrusu, eğrisi ne Bilmek mümkün değil. 
     Borsada suç, iki önemli konuda işleniyor. Biri insider trading, diğeri manipülasyon. Yani bir hissenin fiyatı üzerinde oynayıp suni fiyat oluşturma operasyonu. 
     
Açıkçının canı yanacak      Eğer böyle bir suç yurtdışında işlenilmiş olsa, suçu işleyenler, ömrü billah finans sektörüne uğrayamazlar. 
     Bize de "nerede o günler" demekten başka söz düşmüyor. 
     Gelelim Sermaye Piyasası Kurulu'na... 
     Bu durumda ne olacak 
     Görünen o ki manipülasyon suçlarına karşı "tim" kuruluyor. Onlar kimseye göz açtırmaya niyetli değil. 
     İşte son günlerde yakın takibe alınan İhlas Finans ve İhlas Holding cephesinde durum ne 
     Şimdi soracaksınız, bu durumda çoğu açıkçının canı yanmayacak mı 
     Elbette. Çünkü açığa satışlarla ilgili çalışmalar son aşamada. 
     Ama bir de işin medya boyutu var hani bazı gazetecilerin hisse senetleriyle oynayıp oynamadıkları meselesi... Galiba sonunda harekete geçecekler. 
     Biz de rahatlayacağız, meslek etiği her şeyin önünde... 
     
     





Türban vs... 


Büyütmeyelim 


"Bor"un pazarı .. 


Ulusal Program ve Kürtçe 


TÜSİAD silkiniyor 


Fransız Meclisi'nin kararı aptallık abidesi ama... 


Sesini aramak 


Savaşı kaybetmeyin 


Y'nin kuyruğunda yarışma sefaleti 


Fransız mantığı 


Pierre Loti'nin Fransa'sı hep aynı 


Bir dizi soru... 


"Gözünüz aydın, af çıktı af" 


19. yüzyıldan kalan film 


Neden Fransa 


Şöyleyiz ama böyleyiz 


ANAP'ta hiç kimse yolsuzluk yapmaz 


"Mama" olmazsa Ankara'ya giden de olmuyor 


</TEXT>
</DOC>
