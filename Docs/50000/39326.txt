<DOC>
<DOCNO> 39326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/spor/spo01.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Koraç da tamam 
</HEADLINE>
<TEXT>

Fevzi’yi yeterli bulmayan, Peter Kjaer’i alan Beşiktaş, Erzurum’un file bekçisiyle de anlaştı 
     SİYAH - Beyazlı kulüp, kaleci transferine bir türlü noktayı koyamadı. Genç kalecisi Fevzi’yi yeterli bulmayan, Danimarkalı 36 yaşındaki Kjaer’i transfer eden Beşiktaş, şimdi de gözünü Erzurumsporlu Koraç’a dikti. Dün sabah Fulya’da idmana çıkan Koraç, kaleci antrenörü Immel tarafından da beğenildi. Koraç’la prensipte anlaşıldığı, imzanın önümüzdeki günlerde atılacağı belirtildi. 
     BEŞİKTAŞ Teknik Direktörü Daum, sağ kanat için de arayışlarını sürdürüyor. Fransa’nın Lens takımında oynayan Yugoslav Nenad Grozdiç’in adınının gündeme geldiği öğrenildi. 27 yaşındaki futbolcunun transfere sıcak baktığı ifade edildi. Bu arada geldiği günden bu yana eleştiri alan Stavrum konusunda da Daum’un kararsız kaldığı ve bir süre daha bekleyeceği vurgulandı. 
     
Nouma’dan rest      BEŞİKTAŞ’ın Nouma için Monaco ile prensipte anlaştığı, ancak Fransız futbolcunun rest çektiği bildirildi. Nouma’nın menajeri Shantal’la haber gönderdiği ve "Ben yönetimin değil, kendi istediğim kulübe giderim. Gerekirse bu sezon oynamam" ifadelerini kullandığı öğrenildi. Bu arada yönetici Hayri Cem’in istifasını yönetim kurulu kabul etti. 
     



 SPOR 





























</TEXT>
</DOC>
