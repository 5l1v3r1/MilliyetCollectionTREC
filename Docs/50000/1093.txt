<DOC>
<DOCNO> 1093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/dunya/adun.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Japon devrimi 
</HEADLINE>
<TEXT>

Japon hükümeti, politikacı - bürokrat - işadamı üçgeninden kaynaklanan yolsuzluk ve bürokrasiyi kırmak için devrim gibi değişim başlattı 
     DIŞ HABERLER SERVİSİ 

     Politikacı, bürokrat, işadamı üçgeninden kaynaklanan sayısız yolsuzluk ve aşılması olanaksız görünen bürokratik karmaşa ile mücadeleye kararlı olan Japonya'daki Yoşiro Mori hükümeti, İkinci Dünya Savaşı'ndan sonra, tarihinin en geniş kapsamlı idari reformlarına imza attı. Mori, bakanlık sayısını ve bürokratların yetkilerini azaltma kararı aldı. 
     Reformların temel birkaç amacından biri, yıllardır iç içe girmiş siyasetçi - bürokrat - işadamı ilişkilerini olması gereken düzeye çekmek. Ancak uzmanlar alınan önlemlerin yeterli olmayacağı görüşünü savunuyorlar. 
     
Bakanlık sayısı azaltılacak      Japonya Başbakanı Yoşiro Mori, "iddialı" reformları açıklamak üzere düzenlediği basın toplantısında, hükümetin verimli çalışmasını sağlamak amacıyla 23 bakanlığın 13'e indirileceğini belirtti. Mori, Japonya'nın 1996'dan beri söz konusu reformlara hazırlandığını belirterek, kapatılacak 11 bakanlığın, konularıyla ilgili 4 bakanlığa dağıtılacağını kaydetti. 
     Hükümetin, reformlar çerçevesinde, önümüzdeki 10 yılda 540 bine ulaşan idari çalışanlarının sayısını yüzde 25 azaltacağı ve İngiltere'nin eski Başbakanı Margaret Thatcher'ın politikasını örnek alarak, bazı idari kuruluşların özelleştirilme yoluna gideceği belirtiliyor. 
     
Bazı değişiklikler      Sağlık, Sosyal Güvenlik ve Çalışma bakanlıkları, İçişleri Bakanlığı adıyla bir çatı altında toplandı. 
     Posta ve Telekomünikasyon Bakanlığı ile Yönetim Koordinasyon Dairesi birleştirildi 
     İnşaat ve Ulaştırma bakanlıkları ile Toprak Dairesi birleştirildi 
     Çevre Dairesi'nin statüsü yükseltilerek Uluslararası Ticaret ve Sanayi Bakanlığı'na dönüştürüldü 
     
Pire kalpli başbakan      Henüz yedi aydır iş başında olmasına karşın, 63 yaşındaki Japonya Başbakanı Yoshiro Mori’nin ardı ardına yaptığı gaflar, kabine skandalları ve şüpheyle karşılanan ekonomik politikaları nedeniyle oldukça zor bir dönem geçirdi. Tony Blair'le görüşmesinde gizli stratejileri açıklayarak, Kuzey Kore ile görüşmeleri tehlikeye atmakla, Y2K adı verilen bilgisayar virüsü problemiyle karşı karşıya olan ABD'ye ilişkin, "Bilinç kaybının olduğu yerde, katiller ortaya çıkar. Bu, böyle bir toplum" sözleri sözleri nedeniyle de toplum adına utanç yarattığı suçlamalarına hedef oldu. Mori, politik görüşmelerde "pire kalpli, köpekbalığı beyinli" olarak tanımlanıyor. 
     


 DÜNYA 













</TEXT>
</DOC>
