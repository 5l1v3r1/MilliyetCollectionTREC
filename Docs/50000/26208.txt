<DOC>
<DOCNO> 26208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/yazar/akyol.html </URL>
<DATE> 2001/06/11/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
31 Mart 
</HEADLINE>
<TEXT>

     YAZAR Ahmet Altan, yeni çıkan "İsyan Günlerinde Aşk" adlı romanında "31 Mart"ın irticai değil, askeri bir isyan olduğunu yazarak ilginç bir tartışma başlattı. 
     Aktüel dergisinde Prof. Mete Tunçay da, bugünkü takvimle 13 Nisan 1909'da patlak veren 31 Mart'ın, alaylı askerlerin mektepli subaylara karşı ayaklanması olduğunu belirtiyor. Tunçay'a göre, Derviş Vahdeti'nin yaptığı 'şeriatçı kışkırtmalar'ın 31 Mart'ı yarattığı iddiası "bir hayli efsane"dir. Aksine, Abdülhamit'i tahttan indiren İttihatçıların resmi gerekçesi "Abdülhamid'in din kitaplarını yaktırması" idi 
     Abdülhamid, milliyetçi Arapların Osmanlı'ya karşı kullandığı bazı 'uydurma' hadis kitaplarını yaktırmış, 'düzelttirerek' yeniden bastırmıştı. 
     Neyse... Benim bugünkü konum, Abdülhamid'in mabeyn başkatibi genel sekreteri Ali Cevat Bey'in hatıralarıdır "İkinci Meşrutiyet'in İlanı ve Otuzbir Mart Hadisesi", Türk Tarih Kurumu, Ankara 1960. 
     
     ALİ Cevat Bey'e göre, Derviş Vahteti, çıkaracağı Volkan gazetesi için Abdülhamid'den para istemiş. Vahdeti'nin "hayatı serseriyanesine dair iradei seniye bulunduğu için", talebi reddedilmiş. Sf. 43 
     Meşrutiyet ortamında, sadece 'gerici' Volkan değil, Serbesti ve Mizan gibi muhalif gazeteler de İttihatçıların "tegallüp ve tahakkümünden bahisle" çok ağır bir aleyhe yayın kampanyası açmışlardır. Serbesti yazarı Hasan Fehmi'nin bir "faili mechul"e kurban gitmesi, ortamı büsbütün germiştir. Sf. 46 
     'Mektepli' İttihatçı subaylar orduya hakimdir. "İttihatçı subay" ne demek Bunu, yaptıkları yeminden anlayabiliriz 
     "...kanımın son katresi akıncaya kadar Osmanlı Terakki ve İttihad Cemiyetine muavenet yardım edeceğime ve her kim cemiyet aleyhine fesad yapmaya cüret ederse kendi elimle öldüreceğime..." Sf. 113 
     
     İTTİHATÇI genç mektepli subaylar alaylı askerlere çok kötü davranmışlardır. Taşkışla binasında "din elden gidiyor' diye isyanı başlatan Avcı Taburları'ndaki bu alaylı askerler, "çocuk" dedikleri genç mektepli subayların kendilerini dövdüğünü, din ve ırzlarına küfrettiğini söylüyorlardı. Mektepsiz oldukları için terfi ettirilmeyenler de çok öfkeliydi, "babalık" dedikleri Abdülhamid'den yardım bekliyorlardı. Sf. 52 - 56 
     Abdülhamid, "bunlar asker değil, yeniçeri olmuşlar" dediği isyancılara karşıdır. Sf. 60 
     Din bilginleri ulema bir "beyanname" yayımlayarak isyancı askerleri ve Meşrutiyet'e sadakata ve itaata çağırmışlar, yanlarına giderek nasihatta bulunmuşlardır. Sf. 113 
     Şunu belirteyim, isyancı Avcı Taburları'nı "Meşrutiyet'i korumak için" İttihatçılar İstanbul'a getirmişti 
     Mahmut Şevket Paşa komutasında, Türk ve Balkanlı unsurlardan oluşan Hareket Ordusu, İstanbul'a girip isyanı bastırdı. Mahmut Şevket, başlangıçta Abdülhamid'e sadakat bildirisi yayımlamıştı. Çünkü Hareket Ordusu askerleri Padişah'a sadıktı. Sf. 81 
     Sonra, Abdülhamid tahttan indirildi... Ardından Balkan felaketi, İttihatçı diktatörlüğü ve Birinci Dünya Savaşı... Abdülhamid, daha 31 Mart olayları sırasında artık Osmanlı'nın sonunun geldiğini öngörmüştü zaten. Sf. 47 
     
     







31 Mart 


İmza korkusu 


Tatsız iddialar var 


İnfazın anatomisi 


Borçlarda durum kaygı verici 


Benim polisim iyidir 


Tabloid düzen 


GAP, 17 yıl sonra.. 


Krizin ardında hastalık var 


Yenal, "enflasyon" bekliyor 


</TEXT>
</DOC>
