<DOC>
<DOCNO> 30556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/dunya/dun01.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kohl’un eşi intihar etti 
</HEADLINE>
<TEXT>

     DIŞ HABERLER SERVİSİ 

     Almanya eski Başbakanı Helmut Kohl’ün eşi Hannelore Kohl, Ludwigshafen kentindeki evinde intihar etti. Işığa karşı alerjisi olduğu için Türk kızı Elif Sözen’le evlenen oğlu Peter’in İstanbul Çırağan Sarayı’ndaki düğününe katılamayan Hannelore Kohl’un 7 yıldan beri evinde hapis hayatı yaşadığı ve nedenle umutsuzluğa kapılarak canına kıydığı belirtildi. 
     Kocası, oğulları ve arkadaşlarına hitaben bir mektup bırakan 68 yaşındaki Hannelore Kohl’un cesedinin dün sabah Kohl’un şoförünün eşi tarafından bulunduğu açıklandı. 
     Kohl’un Berlin’deki bürosu tarafından yapılan açıklamada sağlık durumunu ümitsiz gören Bayan Kohl’un kendi özgür iradesiyle hayatına son verdiği ifade edildi. 
     Kohl ailesinin yakın çevresinden edinilen bilgilere göre, Kohl’ün şoförünün eşi, Hannelore Kohl’ün evinde temizlik yaptığı için kendisinde bulunan evin anahtarı ile içeri girdi ve Hannelore Kohl’un cansız bedeniyle karşılaştı. 
     
     Işığa karşı hassastı 
     Frankenthal Savcılığı da, Hannelore Kohl’ün Ludwigshafen’deki evinde ölü bulunduğunu doğruladı. Savcılıktan yapılan açıklamada, Hannelore Kohl’ün ölüm sebebinin araştırıldığı belirtildi. 
     Bu arada polis, Kohl ailesinin evinin önünde güvenlik barikatı oluşturdu ve sokağı trafiğe kapattı. Bayan Kohl, 1993 yılında gördüğü bir penisilin tedavisi sonucu ışığa karşı hassaslaşmıştı. 
     



 DÜNYA 











</TEXT>
</DOC>
