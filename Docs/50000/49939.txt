<DOC>
<DOCNO> 49939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/yasam/yas02.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Tiryakiler, çocuk düşünmeden 1 yıl önce sigarayı bırakın 
</HEADLINE>
<TEXT>
Sigara içen zor hamile kalıyor 
Sigara içen bir kadın, içmeyen kadınla aynı anda hamile kalma kararı alsa bile ancak iki ay gecikmeyle bu amacına ulaşabiliyor 
     İki ay gecikme yaşıyorlar 
     SİGARANIN sağlığa etkilerini artık içen de içmeyen de biliyor. Şimdi de Oxford Üniversitesi bilim adamları, sigaranın, hamile kalmayı zorlaştırdığını tespit ettiler. Journal of Biosocial Sciences dergisinde yayınlanan araştırmaya göre, sigara içen bir kadın içmeyen kadınla aynı anda hamile kalma kararı alsa bile ancak iki ay gecikmeyle bu amacına ulaşabiliyor. 
     
     Antiöstrojenik maddeler 
     BİLİM adamları, sigaranın kadının hamile kalma şansını azaltmasını sigara dumanında bulunan antiöstrojenik maddelerin yumurtlama üzerindeki olumsuz etkilerine bağlıyor. Sigara tiryakisi anne adayları, ancak bu alışkanlıklarını terk ettikten bir yıl sonra, sigara içmemiş kadınlarla aynı duruma geliyorlar ve yeniden hızla hamile kalma yeteneklerini kazanıyorlar. 
     



 YAŞAM 


















</TEXT>
</DOC>
