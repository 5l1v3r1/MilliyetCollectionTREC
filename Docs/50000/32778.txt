<DOC>
<DOCNO> 32778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/magazin/mag03.html </URL>
<DATE> 2001/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollywood’un gönül işleri bildiğiniz gibi... 
</HEADLINE>
<TEXT>

Tom Cruise ada kapattı’Yakışıklı aktör, geceliği 63 bin dolara kiraladığı koca adada Penelope Cruze ile aşk yaşıyor 
     DIŞ HABERLER SERVİSİ 

     Beyazperdenin en seksi yıldızlarından eşi Nicole Kidman’dan ayrıldıktan sonra bek rlığın keyfini çıkaran Tom Cruise, yeni bir sevgili bulmakta gecikmedi. 
     İspanyol kökenli bir başka seksi yıldız olan Penelope Cruze’u ağına düşüren yakışıklı aktör, mek n olarak Güney Pasifik’teki Wakaya Adası’nı seçti. Adadaki dokuz lüks villanın tamamını geceliği 63 bin dolara yaklaşık 90 milyar TL kiralayan Cruise, sevgilisi ile geçireceği 10 romantik gün için 630 bin doları yaklaşık 900 milyar lira gözden çıkardı. Nicole Kidman da, Oscar ödüllü aktör Russel Crowe ile aynı adada 2 gün geçirmişti. 
     
Madonna’nın aşk gözyaşları      NEVSAL ELEVLİ Londra 

     Pop yıldızı Madonna ile yönetmen eşi Guy Ritchie’nin romantizmi hüzünle bitti. 
     İngiltere’nin başkenti Londra’daki ünlü San Loranzo adlı İtalyan restoranında baş başa yemeğe giden çift, mutlu girdikleri lokantadan kavgalı çıktı. Yemeğin ortasında bilinmeyen bir nedenden ciddi bir kavgaya tutuşan Madonna ile Ritchie, lokantadan ayrılırken gerginliklerini gizleyemedi. 
     
     Dudaklarını çok ısırdı ama.. 
     Madonna, otomobilin kapısını çarpıp kendisini beklemeden Claridges Hotel’e giden eşini yaşlı gözlerle takip ederken, çevredeki paparazzilere üzüntüsünü belli etmemeye çalıştı. Ancak ağlamamak için dudaklarını ısırması ve yüzünü saklamaya çalışması, objektiflerden kaçmadı. 
     Dünyaca ünlü yıldız Madonna ve Guy Ritchie çifti, çocukları ile birlikte, Londra’nın en tanınmış oteli Claridges’te geceliği 3 bin sterline 6 milyar lira kral süitinde kalıyor. 
     



 MAGAZİN 












</TEXT>
</DOC>
