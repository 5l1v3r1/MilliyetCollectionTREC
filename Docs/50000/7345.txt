<DOC>
<DOCNO> 7345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/yasam/yas03.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ürküten manzara 
</HEADLINE>
<TEXT>
İnsanlık ölmüş 
Zorunlu kürtajın uygulandığı Çin’de sokağa atılan bebek, üç saat yol kenarında beklerken, insanlar hiç bir şey yokmuş gibi hayatlarına devam etti 
     Birkaç yıl önce yetimhanelerde açlığa terk edilen çocukların görüntüleriyle gündeme gelen Çin’de genç bir tıp öğrencisi, ülkede uygulanan zorunlu kürtajın korkunç bir sonucunu tüm dünyaya duyurdu. 
     Mao’nun doğum yeri olan Hunan’da soğuk bir kış günü yol kenarına atılmış bir bebek ölüsünün yanı başında gündelik hayat sürüp gidiyor. Genç tıp öğrencisi o sabahı şöyle anlattı 
     
     Bir şey olmamış gibi... 
     "Bebek cesedinden üç metre mesafede yaşlı bir seyyar satıcı işini yapıyordu. İşe giden insanlar ondan soda ve sıcak yumurta satın alıyorlardı. Okul çocukları hiçbir şey olmamış gibi gülerek yollarına devam ediyorlardı. Bir otobüs hemen cesedin yanından geçiyordu." 
     Genç tıp öğrencisi polis çağırdığındaysa, gelen memur yetkili olmadığını söyleyerek olayla ilgilenmemiş. Üç saat boyunca ceset yol kenarında kaldı. Bu sırada genç öğrenci fotoğraflarını çekmeye başlamış. Bunun üzerine yaşlı seyyar satıcı cesedin üzerini örtmüş, bir süre sonra da yaşlı bir adam cesedi bir kartona sarıp götürmüş. Bu sırada gelen iki polis ise olayı soruşturmak yerine filmleri istemiş, fakat genç öğrencinin başka bir film vermesi sonucu olay dünya kamuoyunun gündemine gelebilmiş. 
     
     


 YAŞAM 
























</TEXT>
</DOC>
