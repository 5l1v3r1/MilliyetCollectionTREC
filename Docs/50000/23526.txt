<DOC>
<DOCNO> 23526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/son/sondun08.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Viagra İngiltere'de kadınlara da "iyi geldi" 
</HEADLINE>
<TEXT>

     İngiltere'de yapılan araştırmalarda viagranın erkek kadar kadının orgazmı için de yararlı olduğu kanıtlandı ve ilacın çok yakın zamanda kadınlar için de Milli Sağlık Sistemi'nin ''reçeteli'' ilaçları arasına alınacağı belirtildi. 
     Konuyla ilgili olarak İngiliz bilim adamları tarafından yapılan araştırmaların sonuçlarını yayınlayan tıp dergisi ''British Journal of Obstetrics and Gynaecology'', ilacın cinsel açıdan isteksiz ve yetersiz kadınlar için yararlı olduğunu duyurdu. 
     Dergide yer alan yazıda, kadının da erkekle aynı cinsel iktidarsızlığı yaşamasının mümkün olduğu kaydedildi. Bilim adamları, bu durumun kadında da erkekte olduğu gibi viagra ile düzeltilebileceğine dikkat çektiler. 
     Araştırmalarda yer alan kadınlara viagra verilmesinden sonra bu kadınların cinsel ilişki isteklerinin haftada bir günden birkaç güne sıçradığını belirten dergi, orgazm sayısının da günde 1 veya 2'ye yükseldiğini kaydettiler. 
     Dergide, İngiltere'de Milli Sağlık Sistemi doktorlarının kadın hastalarına da reçeteyle viagra kullanma imkanı vermeye başlayacağı belirtildi. 
     
     
     







</TEXT>
</DOC>
