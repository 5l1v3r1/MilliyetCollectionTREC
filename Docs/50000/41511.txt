<DOC>
<DOCNO> 41511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/spor/spo04.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekelioğlu sert çıktı 
</HEADLINE>
<TEXT>

Trabzonspor’un hocası, Diyarbakır mağlubiyetinin ardından futbolcuları azarlayıp, "Bu bize ders olsun" diye konuştu 
     BORDO - Mavili takımda Diyarbakırspor maçının ardından Sadi Tekelioğlu rüzgarı esti. Futbolcularla toplantı yapan tecrübeli hoca, "Bu futbol ve alınan sonuç size yakıştı mı" diye sordu. Brezilyalılar’a, "Üç maç oynadınız, ardından neye uğradığınızı şaşırdınız. Kendinize çeki düzen verin" diyen Tekelioğlu, Somers’e, "Senin o büyük hırsın nerede kaldı" diye çıkıştı. Defansta Cem, Macit, Salazar ve Osman da eleştirilerden nasibini aldı. 
     KALECİ Metin’e, "Mükemmel kurtarışlar yapıyorsun, ancak olmayacak goller yiyorsun. Daha iyi konsantre olmalısın" diyen Sadi Tekelioğlu, Erman ve Gökdeniz’e ise, "Kanatlar hiç çalışmıyor" uyarısını yaptı. Da Silva ve Zafer’e de, "Türkiye’nin belki de en yetenekli forvetlerisiniz. Kaleyi zorlamak için hiçbir şey yapmadınız. Bu mağlubiyet bize ders olsun. Hiçbir rakibin küçümsenmemesi gerektiğini anlamışsınızdır" diye konuştu. 
     



 SPOR 


























</TEXT>
</DOC>
