<DOC>
<DOCNO> 24490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/son/soneko10.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Emlakbank'ın şube devir işlemleri durduruldu 
</HEADLINE>
<TEXT>

     Kamu bankalarının yeniden yapılandırılması programı çerçevesinde, tasfiye edilerek Ziraat Bankası ile birleştirilmesi öngörülen Emlakbank'ın, şube devir işlemleri yeni bir bilgilendirmeye kadar durduruldu. 
     Banka Yönetim Kurulu'nun 4 Mayıs 2001 tarihinde aldığı karar gereğince başlatılan şube devirlerinin şube birleştirmeleri , dün alınan yeni karar ile durdurulması istendi. 
     Söz konusu kararda, ilgililerin konuyla ilgili şube devirlerine yönelik iş ve işlemlerinin durdurulması konusunda, ''gereğinin yapılması'' bildirildi. 
     Bu arada, Emlakbank Bölge Müdürlükleri'nden şubelere gönderilen yazı ile Banka hakkında olumlu gelişmelerin olması nedeniyle, 1 Haziran 2001 tarihinden itibaren personelin ''her zaman olduğu gibi'' bankacılık faaliyetlerini daha da artırması istendi. 
     Yazıda, personelin ucuz maliyetli vadesiz ve vadeli mevduat temininde azami gayret içinde olması belirtilerek, ''bu olumlu gelişmelere daha da katkıda bulunacaktır'' denildi. 
     
     







</TEXT>
</DOC>
