<DOC>
<DOCNO> 15235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/08/yazar/mujde.html </URL>
<DATE> 2001/04/08/ </DATE>
<TIME>  </TIME>
<AUTHOR> Gani MÜJDE  </AUTHOR>
<HEADLINE>
Sadece yazarkasa değil atılan... 
</HEADLINE>
<TEXT>

     Geçtiğimiz günlerde Ankaralı bir esnaf "Artık işime yaramıyor. Buyrun sizin olsun" diyerek elindeki yazarkasayı başbakana attıktan sonra benzer protestolar çığ gibi arttı. 
     Vatandaş tırlatacağına fırlatmayı tercih etti ve ortaya böyle manzaralar çıktı. 
     Ekonomik kriz bitti sinir krizi başladı.. 
     
     Bakkal Hüsnü çırağı ile gelmiştir Başbakanlık önüne. 
     "Sayın Başbakan’ım sayenizde bir işe yaramıyor. Buyrun sizin olsun" diyerek kucağındaki çırak Seyfettin’i başbakanın önüne fırlatır. 
     Korumalar adamı götürürler çırak yerde kalır... 
     
     Mobilyacılar sitesinden bir esnaf da Başbakanlık önündedir. 
     "Sayın Başbakan’ım sayenizde kimse mobilya almaz oldu. Buyrun bu da sizin olsun" der elindeki koltuğu başbakanın önüne atar. 
     Korumalar adamı götürürler ortada kalan koltuğu Mesut Yılmaz kapar... 
     
     Ünitel Teknomarket sahibi bir esnaf, Demet Şener, Ebru Şallı ve Deniz Akkaya ile gelmiştir 
     "Sayın Başbakan’ım bunlara çuvalla para verip reklam yaptırdık ama sayenizde kimse bişey alamaz oldu. Buyrun bunlar da sizin olsun" diyerek Demet, Ebru ve Deniz’i başbakanın önüne fırlatır. 
     Demet yere düştüğünde "dicitıl, dicitıl" diye bağırmaktadır... 
     Korumalar yerdeki üç güzeli götürürler, dükkan sahibi ortada kalır. 
     
     Tecavüzcü Coşkun da Başbakanlık önündedir. 
     "Sayın Başbakan’ım sayenizde bir işe yaramıyor" diye bağırır ama elindeki şeyi bir türlü fırlatamaz. 
     Elindeki şeyin ne olduğu anlaşılamadan korumalar ve ahlak zabıtaları birlikte Coşkun’u götürürler... 
     Beyaz eşya satıcısı Beyazıt Bey de gelir... 
     "Sayın Başbakan’ım sayenizde beyaz eşya satamaz olduk. Bu yüzden üstümüzdeki son beyaz eşyaları da çıkartıp size hediye etmek istiyorum" der ve beyaz eşyalarını çıkartırken polis gelir don paça götürür Beyazıt Bey’i... 
     
     Fırıncılar da Başbakanlık önüne gelmişlerdir... 
     "Sayın Başbakan’ım sayenizde halk ekmek bile yiyemez oldu.Bizim işimize yaramıyor bunlar da sizin olsun" diyerek ellerindeki ekmekleri yere fırlatırlar. 
     Korumalar ve olayı görüntüleyen kameramanlar ekmeklere saldırırlar. 
     Büyük bir izdiham olur. 
     Ecevit’in ayağı ezilir. 
     
     Bu arada hükümete haksızlık etmeyelim ama bazı batık bankacılar da ordadır... 
     "Sayın Başbakan’ım sayenizde bunlar da işe yaramıyor. Buyrun alın siz kullanın" diyerek ellerindeki hortumları fırlatır atarlar. 
     Korumalar bankacıları götürür, yerde kalan hortumları Hüsamettin Bey alır... 
     
webcam      Makam arabası saltanatıymış... 
     Bu kadarı da olmaz ki. 
     Millet servet düşmanı efendim. 
     Şimdi elinizi vicdanınıza koyun da şu resme bakın. 
     Pazarkalesi fener memurunun makam arabası olmasa adam nasıl gidecek makam teknesine... 
     Aaaaa... Yeter ya 
     Memurların makam arabaları ile oynamayın Allah aşkına... 
     
Sevgili Turkcell, Telsim, Aria ve Aycell...      Ayol hepinize merhabaaaa... 
     Ben geldim kııız... 
     Gebertirim vallahi... Nedir ayol o tarifeler öyle. 
     Sabit ücret mabit ücret... 
     
     Halkta değil başka şey yapacak konuşacak derman kalmadı zaten be... 
     Valla ekonomik kriz filan anlamam paralarım. 
     Çünkü ben geldim. 
     Üstelik benim vericilerim hepinizinkinden daha güçlü. 
     Tarifelerim de silikonlu... 
     Bundan böyle iletişim teknolojisinde ben de varım ona göre... 
     Beni arayın iletişimleşelim... 
     
     





Hesapta yoktu 


Esnafın üç isteği 


CHP bilmecesi 


Ankara'da kritik haftanın kararları... 


Gemi ve kapı 


Az alkollü tarih 


Amerika nasıl bakıyor 


Çifte standart 


Sadece yazarkasa değil atılan... 


Dinlerken dili tutuldu 


Dervişname 


Üniversiteler de TL'ye dönmeli 


Bodrum'da eğlence kadar tarih de var 


</TEXT>
</DOC>
