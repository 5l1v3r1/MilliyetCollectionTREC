<DOC>
<DOCNO> 16500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/16/yasam/ayas.html </URL>
<DATE> 2001/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Darısı Derviş’in başına 
</HEADLINE>
<TEXT>
Dibe vurmuşken define buldular 
Dış borçları yüzünden ekonomik sinir krizi’ geçiren Tayland’da mucize oldu Bir senatör 2 bin ton altınlık define bulunca, ülke uçurumun eşiğinden döndü... 
     DIŞ HABERLER SERVİSİ 

     İşte bir İnanılmaz ama gerçek’ haberi Dış borç batağında kıvranan Güney Doğu Asya ülkelerinden Tayland’da, ülkede tüm borçları ödeyebilecek büyüklükte bir define bulundu. Mucizenin kahramanı ise Senatör Chaowarin Latthasaksiri oldu. 
     136 katrilyon lira değerindeki 2 bin ton altının, II. Dünya Savaşı sırasında Japon askerleri tarafından bir mağarada gizlendiği söyleniyordu... Latthasaksiri, tam 5 yılını bu defineyi arayarak geçirdi. Define tutkusu yüzünden Tayland gazeteleri ve yakınlarının bir numaralı alay konusu oldu. Ama yılmadı... 
     
     6 kişi bu yolda öldü 
     Senatör, özellikle II. Dünya Savaşı sırasında birçok kanlı çarpışmanın yaşandığı Burma demiryolu yakınlarındaki mağaraları araştırıyordu. Bir Budist rahibin mağaralarda dolaşırken hazineyi gördüğünü söylemesi de araştırmaları bu bölgeye yöneltti. Hatta 6 define avcısı araştırma sırasında mağaralardan sızan gazlardan zehirlenerek öldü. 
     Ancak senatör Chaowarin Latthasaksiri, sonunda amacına ulaştı ve altınları bulduğu müjdesini verdi. Başbakan Thaksin Shinawat da senatörle buluşmak üzere hemen bölgeye uçtu. Hareketinden önce komutanları arayan Başbakan altınların güvence altına alınması için bölgeye bir tabur asker gönderdi. 
     


 YAŞAM 























</TEXT>
</DOC>
