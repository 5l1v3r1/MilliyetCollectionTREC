<DOC>
<DOCNO> 37425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/son/soneko10.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin-IMF görüşmeleri 6. gününe girdi 
</HEADLINE>
<TEXT>

     Arjantin'in, IMF'den ilave mali kaynak sağlamak için Washington'da sürdürdüğü görüşmeler altıncı gününe girdi. 
     Washington'da görüşmeler devam ederken, Arjantin Devlet Başkanı Fernando De la Rua, uluslararası yardımın, Arjantin'in borç krizini çözmeye yardım edeceğine inandığını söyledi. 
     Fernando De La Rua, başkent Buenos Aires'te, gazetecilere yaptığı açıklamada, Güney Amerika'nın ikinci büyük ekonomisi olan Arjantin'in yaşadığı krizin geçici olduğunu, ekonominin temel dinamiklerinin sağlam olduğunu belirtti. 
     Bu arada Washington'daki görüşmeleri sürdüren Arjantin Maliye Bakanı Daniel Marx'ın, IMF'den, 6 ile 9 milyar arasında yeni kredi alma çabasında olduğu belirtiliyor. 
     Öte yandan 18 Latin Amerikan ülkesinin, Cuma günü Şili'de yapacakları toplantıda, IMF ve gelişmekte olan ülkelere, Arjantin'e yardım yapmaları konusunda baskıda bulunmaları bekleniyor. 
     Arjantin'de ise IMF ve Hükümet karşıtı protestolar durulmak bilmiyor. Kamu işçileri, istikrar önlemleri çerçevesinde, maaşlarındanyapılan yüzde 13'lük kesintiyi protesto etmeye devam ediyorlar. 
     Göstericiler, Hükümetin yas içinde olduğundan hareketle, devlet kuruluşlarına, siyah balon ve cenaze çiçeği gönderdiler. 
     Ayrıca 1998 yılından bu yana durgunluk içinde bulunan Arjantin'de, işsizlik oranı da yüzde 16'nın üstüne çıktı. 






</TEXT>
</DOC>
