<DOC>
<DOCNO> 1486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/yazar/dogan.html </URL>
<DATE> 2001/01/10/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
Sezer arayı açarken... 
</HEADLINE>
<TEXT>

     Birkaç araştırmanın ortalaması kurumlara duyulan güven konusunda, Cumhurbaşkanı Sezer'in arayı açtığını gösteriyor. Bu araştırmaların iki aylık ortalama sonuçları şöyle 
     
Kurumlar Kasım 2000 Aralık 2000 Cumhurbaşkanı 79.8 85.1 Silahlı Kuvvetler 70.4 74.9 Anayasa Mahkemesi 53.8 61.3 Polis Teşkilatı 55.0 57.8 Meclis Başkanı 37.0 35.1 Başbakan 30.1 27.2 Medya 23.5 22.7 Parlamento 16.8 15.5 Muhalefet Partileri 15.9 15.2 Politikacılar 11.3 9.1      
     Bu tablonun son haneleri, yıllardır değişmiyor. Yani, Mesut Yılmaz'ın öne sürdüğü "siyasetçiyi yıpratma" tezi geçerli değil. 
     Tersine örnek, Cumhurbaşkanı Ahmet Necdet Sezer. Her kurum ve kişi, kendi saygınlığını, kendi yaratıyor. Yıpranmışlığa, kendi yol açtığı gibi. 
     
Sakat mantık      Oysa, TBMM ve politikacının halkın gözbebeği olması gerekiyor. 
     Politikacı zaman zaman acımasız, hatta yersiz ve haksız eleştirilerin hedefi. Politikacı eleştirmekten daha kolay ne var .. Bu doğru. Buna rağmen, hiç kimse politikacıyı eleştirmek eşittir demokrasiden vazgeçmek gibi, bir denklem kurmuyor. Toplumun ezici çoğunluğu, hiç tartışmasız demokrasiden yana. 
     Aksini tartışmak abes .. "Sen Meclis'i eleştiriyorsun, o halde demokrasi istemiyorsun" gibi, demokrasinin özüne aykırı bir mantık kökten sakat. 
     
Susurluk... Dokunulmazlık      Günümüzün tartışması, yine temiz toplum, temiz siyaset. 
     Tüm partilerin seçim bildirgesinde, "yolsuzluğa karışan milletvekilinin dokunulmazlığının kaldırılması" yer alıyor. Seçimin üzerinden yirmi ay geçiyor. Hani, ne oldu .. İşte, şu anda TBMM Anayasa Komisyonu Anayasa değişikliklerini görüşüyor. Ama, bu madde yine yok .. O zaman, politikacıya güven nasıl doğacak .. 
     Susurluk... Cumhuriyet tarihinin temiz toplum için en heyecan verici kampanyası. "Nereye kadar giderse, oraya kadar gidilecek" lafları. Ne oldu .. 
     Bu olumsuz örneklere rağmen, bugünkü hükümetin yolsuzlukların üzerine gittiği bir gerçek. Tam on iki ayrı operasyon bunun göstergesi. 
     Politikacıların ders çıkarması gereken nokta, "Sezer güvenirlikte neden arayı açıyor" sorusu. 
     
     





Siyasi irade 


Köprü öyküsü 


Ecevit tepkisi 


Watson yazarlar 


Kuzey Irak ısınıyor PKK'ya karşı operasyon mu 


By - pass mı 


Sezer arayı açarken... 


Putin'in Rusyası 


Geleceği görmek 


TV'lerde din savaşları 


Iraklı Kürtlerle denge ayarı 


Beni kürdanla tehdit etti Reha Bey... 


"Görünen köy kılavuz istemez" 


Demirel diyor ki 


Sağda arayışı 


Beyaz uyutma operasyonu 


Beyaz Enerji bahşişi 


Suç gasp, ceza ağır 


Hangi duaya amin 


Batan bankaları denetleyenler "zararı ödemeye mecbur" 


Size bırakılan iş 10 yılda çözülmedi 


</TEXT>
</DOC>
