<DOC>
<DOCNO> 41270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/son/sondun04.html </URL>
<DATE> 2001/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kolombiya ve Tayvan sallandı 
</HEADLINE>
<TEXT>

     Kolombiya'nın kuzeyinde Richter ölçeğine göre 5.4 büyüklüğünde bir deprem meydana geldi. 
     Sismoloji Merkezi yetkililerinin verdikleri bilgiye göre, TSİ 01.45'te meydana gelen depremin merkez üssünün, başkent Bogota'nın kuzeyindeki Sucre eyaleti Majagual kenti yakınında olduğu saptandı. Kuzeybatıdaki kahve zengini Antioquia eyaletinde hissedilen depremin can ve mal kaybına yol açıp açmadığı konusunda henüz haber alınamadı. Tayvan'da da bugün orta şiddette iki deprem meydana geldi.4.2 büyüklüğündeki ilk depremin merkez üssünün Hualien kentinin yaklaşık 7 kilometre kuzeyi, 4.0 büyüklüğündeki ikinci depremin merkez üssünün ise kentin 6,5 kilometre kuzeybatısı olduğu açıklandı. Başkent Taipei'nin yaklaşık 160 kilometre güneyinde bulunan Hualien kenti yakınlarındaki depremlerde can ya da mal kaybı olmadığı bildirildi. Tayvan'da 1999 yılındaki 7.6 büyüklüğündeki depremde 2 bin 400 kişi öldü. 






</TEXT>
</DOC>
