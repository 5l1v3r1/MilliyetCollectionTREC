<DOC>
<DOCNO> 17089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/son/sonspo07.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaykur Rizespor "Galatasaray maçına da 3 puan için çıkacağız" 
</HEADLINE>
<TEXT>

     Çaykur Rizespor'da, hafta sonunda kendi sahasında Galatasaray ile yapılacak lig maçının hazırlıkları sürüyor. 
     Teknik Direktör Karol Pecze, ligde özellikle kendi sahalarında zirve takımları ile oynadıkları karşılaşmalarda yenilgi almadıklarını belirterek, ''Galatasaray maçına da 3 puan için çıkacağız'' dedi. 
     Çaykur Rizespor olarak, ligde başarılı bir sezon geçirdiklerini de ifade eden Pecze, ''Ligi bitirebileceğimiz en iyi yerde bitirmek istiyoruz. Ligin son haftaları yaklaştıkça, takımdaki motivasyon biraz düştü. Bu bizim için bir eksiklik, ancak büyük takımlar ile yaptığımız maçlarda konsantre eksikliği hissetmiyoruz'' diye konuştu. 
     Galatasaray'ın, Şampiyolar Ligi'nde Real Madrid ile yaptığı karşılaşmanın, hafta sonundaki karşılaşmaya fazla bir etkisi olmayacağına inandığını da kaydeden Pecze, şunları söyledi 
     'Galatasaray sezon başından bu yana yoğun bir maç trafiği içerisinde. Bu programa alışkınlar. Şampiyonlar Ligi'nden elenmeleri bizim için bir dezavantaj olabilir, çünkü artık lige daha çok önem vereceklerdir. Çok zor bir karşılaşma olacak, ancak biz de kendi seyircimiz önünde oynamanın avantajını kullanarak, galibiyeti arayacağız. Bizim için dün akşam Galatasaray'ın Real Madrid ile yaptığı maçın tek avantajı, sarı-kırmızıLI takımın yorulması olabilir.'' Yeşil-mavili takımda, Kamerun Olimpik Milli Takımı'nda bulunan Alnoudji dışında eksik bulunmuyor. 




</TEXT>
</DOC>
