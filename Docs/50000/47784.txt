<DOC>
<DOCNO> 47784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/ekonomi/eko07.html </URL>
<DATE> 2001/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ay-Cell OYAK ile flört ediyor 
</HEADLINE>
<TEXT>

     Türk Telekom’un GSM operatörü Ay-Cell’in, pazarlama faaliyetlerini yürütmek üzere OYAK grubuyla da görüşme yaptığı öğrenildi. Ay sonunda hizmete girmek üzere hazırlık yapan Ay-Cell’in, pazarlama stratejisinin esasını oluşturan air - time’ modeli kapsamında Koç ve Sabancı gibi önde gelen holdinglerin yanı sıra Türk Telekom’un hisse satışıyla da ilgilenen OYAK’la da görüşme yaptığı belirtildi. 
     0505 arama koduyla hizmet verecek olan Aycell, air - time modeline göre anlaşmaya varacağı kuruluşa, kendisine tahsis edilen arama kodlarından birini pazarlamasını yapmak üzere paket olarak devredecek. Holding, pazarlamasını yürüteceği arama kodu üzerinden yapılacak her türlü haberleşme faaaliyetinden belli oranda pay aktaracak. 
     Hazır kartın adı Dolunay Stratejisini, Türk Bayrağı üzerindeki ay’ simgesi üzerine oturtan Ay-Cell, hizmetlerinde de bu simgeyi öne çıkırıyor. Bu kapsamda piyasaya süreceği hazır kartlar için Dolunay’ adı benimsendi. Şirket’in, altyapı için açtığı ihalenin teknik değerlendirme sürecinin hemen hemen tamamlandığı, kısa bir süre sonra parasal tekliflerin değerlendirmeye alınacağı ifade edildi. 
     



 EKONOMİ 





















</TEXT>
</DOC>
