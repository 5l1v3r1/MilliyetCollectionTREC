<DOC>
<DOCNO> 1117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/guncel/gun06.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Dinç Bilgin döndü 
</HEADLINE>
<TEXT>

Sabah Grubu’nun eski sahibi dün gazetesine dönerek yönetimi devraldı 
     İSTANBUL Milliyet 

     Dinç Bilgin, daha önce noter anlaşmasıyla Mehmet Emin Karamehmet'e devrettiği Sabah Grubu'nun satışından vazgeçti. 
     Bir süre önce Sabah Grubu'nda çalışan gazeteciler ve yöneticiler evinde Bilgin'i ziyaret ederek, "gazeteye geri dönün" çağrısı yaptılar. Bu ısrar dün ani bir gelişmeyle noktalandı ve Dinç Bilgin gazetesine geri dönerek yönetimi ele aldı. Gazetinin künyesinde bugün sahibi olarak yeniden Dinç Bilgin yeraldı. 
     Bilgin'in önümüzdeki günlerde Bankacılık Düzenleme ve Denetleme Kurulu Başkanı Zekeriya Temizel'le masaya oturması bekleniyor. Görüşmede, Etibank'ın borçlarının vadeye yayılarak ödenmesi konusunun ele alınacağı kaydedildi. Gelişmeler üzerine soruları yanıtlayan Dinç Bilgin, şöyle konuştu 
     "Gerek grubumun içinden, gerek iş dünyası ve başka çevrelerden, geri dönmem için yoğun baskılar geldi. O nedenle kararımı yeniden gözden geçirerek, geri dönmeyi uygun buldum." 
     


 GÜNCEL 




















</TEXT>
</DOC>
