<DOC>
<DOCNO> 39534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/29/son/sondun06.html </URL>
<DATE> 2001/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel uçak yola düştü, üç kişi öldü... 
</HEADLINE>
<TEXT>

     İspanya'nın güneyindeki Malaga kentinin havaalanı yakınlarında bir yola düşen 44 yolcu kapasiteli CN-235 tipi uçaktaki 3 kişinin öldüğü, 16 kişinin yaralandığı bildirildi. 
     Yerel polis tarafından yapılan açıklamada, Air Nostrum grubuna ait Binter Mediterraneo havayolları şirketine ait uçağın, yerel saatle 10.00'da henüz belirlenemeyen bir nedenle Malaga Pablo Picasso Havaalanı'nın yakınındaki devlet karayoluna acil iniş yaptığı kaydedildi. 
     Kazadan sonra uçağın acil iniş yaptığı karayolunun trafiğe kapatıldığı belirtilirken, yerel Cadena SER radyosu, uçağın gövdesinin ikiye ayrıldığını ileri sürdü. 
     Bir polis yetkilisi yolculardan çoğunun düşen uçakta mahsur kaldığını açıklarken, havayolu yetkilileri uçakta 41 yolcu ve 3 kişilik mürettebat bulunduğunu belirttiler. 
     Reuters haber ajansı da uçağın, Malaga havaalanına inişe geçtiği sırada düştüğünü duyurmuştu. 
     
     
     






</TEXT>
</DOC>
