<DOC>
<DOCNO> 30550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/son/sontur16.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Köpeğin sahibi kim Sorunun yanıtını tatbikatla buldular... 
</HEADLINE>
<TEXT>

     Adapazarı'nda. köpeğini çalmak isteyen hurdacıyı suçüstü yakalayan bir kişi, olay yerine çağırdığı polisi, yakaladığı kişinin de sahiplenmeye çalıştığı köpeğe komut vererek ikna etti. 
     Ortamahalle Demirkapı Sokak'ta, hurda demir toplayan Ferit Canbaz 20 , yolda gördüğü fino cinsi köpeği, üç tekerlekli arabasına koyarak götürmek istedi. Ancak olayı gören köpeğin sahibi Muhsin Metin, demir çubukla Canbaz'ın önünü kesti. 
     ''Köpeğin sana ait olduğunu nereden bileyim, yolda buldum aldım'' diyen Canbaz ile bir süre tartışan Metin, sonuç alamayacağını anlayınca olay yerine polis çağırdı. Canbaz'ın da yalan söylemekle suçladığı Metin, köpeğin kendisine ait olduğunu kanıtlayacak belge bulamayınca, polisi ikna edebilmek için ona komut verebileceğini söyledi. 
     Metin'in ''Evine git'', ''Otur'', ''Arabaya atla'' ve ''Yerine koş'' gibi komutlarını eksiksiz yerine getiren ''Dodi'' adlı köpek, kendisini arabaya koyarak kaçırmak isteyen Canbaz'a da havlayarak, ondan hoşlanmadığını belli etti. 
     Bunun üzerine polis tarafından gözaltına alınmak istenen Canbaz, Muhsin Metin'in şikayetçi olmaması nedeniyle serbest bırakıldı. Düzce'nin Akçakoca İlçesi Dadalı Köyü'nde geçen ay meydana gelen olayda, 85 yaşındaki Fatma Konanç'ın şikayeti üzerine, pazarda satılmak istenen danasına da, köy girişinde jandarma tarafından tatbikat yaptırılmış dana Fatma ninenin ahırına gitmişti. 
     
     






</TEXT>
</DOC>
