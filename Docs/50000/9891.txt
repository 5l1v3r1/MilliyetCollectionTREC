<DOC>
<DOCNO> 9891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/04/dunya/dun03.html </URL>
<DATE> 2001/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sen önce kendine bak-2 
</HEADLINE>
<TEXT>

     CENK BAŞLAMIŞ Moskova 

     Çin’den sonra Rusya da, ABD’nin insan hakları ihlalleriyle ilgili suçlamalarına çok sert tepki gösterdi. 
     Rusya Dışişleri Bakanlığı’ndan yapılan açıklamada, ABD, "Yahudi düşmanlığı, ırkçılık, anayasal hak ve özgürlükleri gözardı etmek, polis vahşetini durduramamak, pembe gazetecilik, hatta körlüköle suçlandı. Rusya Dışişleri Bakanlığı, ABD’nin hazırladığı insan hakları raporunun "çok bilmiş bir dille yazıldığını" belirtti ve Moskova’ya yöneltilen suçlamaların temelsiz olduğunu savundu. ABD Dışişleri Bakanlığı’nın Kongre’ye sunduğu yıllık insan hakları raporunda Çin gibi Rusya da ağır eleştirilere hedef olmuştu. 
     Moskova’nın yanıtında, ABD’de geçen yıl yaşanan başkanlık seçimi skandalına da değinilerek, "200 yıllık deneyimine karşın hala demokratik seçimlerin yapılamamasını Amerikalı yorumcular bile eleştirdi" denildi. Amerikan raporunu hazırlayanları "körlüköle suçlayan Rusya Dışişleri Bakanlığı, Moskova’ya yöneltilen suçlamaların kanıtlanamadığını savundu. 
     ABD raporunda Rusya, basın ve din özgürlüğü, güvenlik kuvvetlerinin insan hakları ihlalleri ve Çeçenistan’daki durumla ilgili olarak eleştirilmişti. Moskova’nın açıklamasında, "Rusya’da hiç kimse sorunları açıkça konuşmaktan korkmaz" denildi. 
     


 DÜNYA 












</TEXT>
</DOC>
