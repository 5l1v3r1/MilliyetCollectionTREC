<DOC>
<DOCNO> 29434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/yasam/yas04.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüp bebek lüks değil 
</HEADLINE>
<TEXT>

Çocuk sahibi olmak için çırpınan ailelerin büyük çoğunluğunun isteği, hukuksal engellerin bir an önce ortadan kaldırılarak tüp bebek’ tedavisinde devletin kendilerine destek olması... 
     Kısırlık Kader Değil Semra Kardeşoğlu - 5 

     Avrupa ve Amerika’da bugün uygulanan tüm yöntemler Türkiye’deki merkezlerde de aynen uygulanıyor. Tüp bebek konusunda Türkiye çapında hizmet veren 40 merkez bulunuyor. Özel klinikler dışında, devlet ve üniversite hastaneleri de bebek sahibi olmak isteyen çiftlere yardımcı oluyor. Tüp bebek uygulamasını ilk başlatan Ege Üniversitesi Tıp Fakültesi ve Ankara ve İstanbul Tıp Fakülteleri fiyat açısından en uygun olanları. Çocuk sahibi olma çabasının bir lüks olmadığını dile getiren aileler, bu tedavinin de SSK kapsamına alınması gerektiğine işaret ettiler. 
     
Tabuları yıkmalıyız      YILDIZ YAZICIOĞLU Ankara 

     Çocuk sahibi olmanın yollarından biri de kiralık anne’ ve sperm bankası gibi uygulamalar. Ne varki bu tür uygulamalar Türkiye’de hukuki olarak serbest değil. Konu hakkındaki sorularımızı yanıtlayan Bayındır Hastanesi Tüp Bebek Merkezi sorumlusu Dr. Ahmet Zeki Işık, bu yöntemlerin bir an evvel serbest bırakılmasını istedi. Opr. Dr. Ahmet Zeki Işık, Türkiye’de tıbbi yöntemlerle çocuk sahibi olmak isteyenlerin üçüncü şahıs kısıtlaması’ ile karşı karşıya olduğunu vurgulayarak şunları söyledi "Türk toplumu artık bu tabuları yıkmalı. Çocuksuz çiftler her yıl Avrupa ve Amerika’da binlerce dolar ödeyerek uygun yöntemi yaptırıyorlar. Neticede dünyaya gelen bebek, üçüncü bir şahsın sperm veya yumurta katkısı olsa da o çiftin meyvasıdır. Kararı devlet değil, erkek ve kadının vermesi gerekir." Devletin kendisine prim ödeyenler arasında ayrımcılık yaptığını da kaydeden Dr. Zeki Işık, sözlerini şöyle sürdürdü "Aile planlaması hizmetlerine karşın 6 çocuk dünyaya getiren bir aile her seferinde sosyal güvence sisteminden maddi destek alırken, bebek sahibi olmak için çırpınan iki insana yardım edilmiyor. SSK hastanelerinde tüp bebek merkezi açılmıyor. Devlet en azından tüp bebek uygulamasının belli bir yüzdesini ödemeyi kabul etmeli." 
     
Uzmanından uyarılar... Lüzumsuz para ve zaman harcamayın’      EZELHAN ÜSTÜNKAYA 

     Hacettepe Üniversitesi Tıp Fakültesi Kadın Hastalıkları ve Doğum Anabilim Dalı Öğretim Üyesi Prof. Dr. Timur Gürgan, çiftlerin tedavi görecekleri merkezi iyi araştırması gerektiğini söyledi. 
     Prof. Gürgan, Türkiye’de yaklaşık 2 milyon çiftin şimdi ya da gelecekte kısırlık ile karşılaşacağının tahmin edildiğini belirterek, "Çocuk sahibi olamayan insanlar ülkemizde önemli sosyal, psikolojik, moral ve ekonomik sorun ve çıkmazlar yaşıyor. Anadolu’da da çok iyi merkezler var. Mutlaka İstanbul’a gitmeleri gerekmiyor" dedi. 
     Prof. Gürgan çiftlere şu uyarılarda bulundu 

</TEXT>
</DOC>
