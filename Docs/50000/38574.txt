<DOC>
<DOCNO> 38574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/yazar/akyol.html </URL>
<DATE> 2001/08/23/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Hukuk ve şeriat 
</HEADLINE>
<TEXT>

     TAYYİP Erdoğan'ın kasetteki sözleri iki bakımdan vahimdir Radikalizm ve yüzeysellik 
     Din konusunda da, laiklik konusunda da ciddi araştırması olan ve sağ duyusunu koruyan hiç kimse, İslam'la laikliği iki zıt kutup gibi düşünemez. 
     Şer'i hükümlerin yerine, "maslahatı amme" kamu yararı gerekçesiyle akli ve pratik hükümlerin uygulanması İslam tarihinde daha Hz. Ömer zamanında başlamış, Osmanlı'da zirvesine çıkmıştır. 
     Laiklik totaliter mi, liberal mi olsun diye elbette tartışılır, tartışılması da gerekiyor. Ama çağımızda şer'i devlet düşünülemez. İran'daki önlenemez refom hareketi de bir "sekülerleşme" diyelim, laikliğin liberal türü hareketidir. 
     AKP'nin saygın isimlerinden Abdullah Gül diyor ki 
     - O tarihlerde maalesef öyle konuşuluyordu. Her partide sertlik ve kutuplaşma vardı. Yanlıştı. Yanlışı gördük, özeleştiriler yaptık, o çizgiden ayrılıp AKP'yi kurduk. 
     Bu sözler makuldür. Erdoğan da, görüşlerindeki değişimi, daha önemlisi, değişmesinin fikri ve tecrübi gerekçelerini anlatmalıdır. Aksi halde, Erbakan'ın yerini almış, yeni bir siyasi kriz sebebi olur. 
     
     
     
     HUKUK tarafına gelince... 
     Başsavcı Kanadoğlu'nun girişiminde hukuken anlaşılması zor yönler vardır. 
     Sayın Kanadoğlu, Erdoğan'ın genel başkanlık yapmasının "tedbiren önlenmesini" istiyor. Halbuki... Eski Başsavcı Vural Savaş, çok daha güçlü gerekçelerle HADEP'in seçimlere girmesinin "tedbiren önlenmesini" istemiş, Yüce Mahkeme ise "Anayasa ve yasalar tedbir yetkisi vermemiştir" diyerek bu talebi ittifakla reddetmişti. 
     Şimdi Sayın Başsavcı, Yüce Mahkeme'nin "Anayasa ve yasaların vermediği bir yetkiyi" kullanmasını talep ediyor 
     Kimlerin parti kurucusu olamayacağı, yasada 'tahdidi' olarak sayılmıştır. "Türbanlılar parti kurucusu olamaz" diye bir hüküm vermesini istemek, Anayasa Mahkemesi'ni yasama organının yetkisini gasp etmeye çağırmaktır 
     Şeriat'taki "kıyas" metodunu kullanarak günümüzde yasakları genişletmek, laikliği "öteki şeriat" gibi anlamak ve kuvvetler ayrılığı ilkesini de görmezlikten gelmek olur 
     Yasalarımızda "ekonomik kriz ortamında kamu düzeni için sakıncalıdır" gerekçesiyle kişilerin partilerindeki görevlerinden uzaklaştırılması yönünde bir hüküm yoktur. Savcı'nın gösterdiği gerekçelerden biri budur 
     Hukuki yorum, bu kadar politize edilmemelidir. 
     
     
     
     312. maddeden hüküm giyenler, yasalarımıza göre "affedilseler bile" parti üyesi ve genel başkan olamazlar. Ama Anayasa Mahkemesi, aynı durumdaki Hasan Celal Güzel'i bu yasağın dışında görmüştür. 
     Kararın gerekçesi yayımlanmadığı için, Başsavcı'nın Erdoğan hakkında aynı başvuruyu yapması normaldir. 
     Normal buluyorum ama katılmıyorum. Çünkü eski kararlarında Yüce Mahkeme "erteleme" ile "af"fın ayrı şeyler olduğunu belirtmiştir. Güzel gibi Erdoğan için de "af" değil "erteleme" yapılmıştır. 
     Netice Hukukun tarafsızlığı ve günün şartlarına göre politize edilmemesi her şeyden önemlidir. 
     Dreyfus davasında Zola ne demişti "Cumhuriyet'in şerefi, onun adaletidir " 
     
     







Hukuk ve şeriat 


Fındık nakit dolar demek 


Mutat zevatsız bir düğün .. 


Sütten kesmek 


Erdoğan'ın yeni kasedi çıktı 


Sınıfta kalanlara gecikmeli müjde 


Burada varsa yoksa fındık 


Türkler için de daha iyi... 


Para tünele kaçtı, tüneli inek içti, yandı bitti kül oldu 


Politikacı ayrı millettir 


Filistin soruşturması askıda 


Depremzedelerle paylaşabileceğiniz çok şey var hala 


Aganigi taarruzunda insan kuraklığı... 


Gürültü yasaklanmıştır 


Brezilya’nın 42 ile yaptığını biz 55’le bitiremedik 


Gözler patronlara çevrildi 


</TEXT>
</DOC>
