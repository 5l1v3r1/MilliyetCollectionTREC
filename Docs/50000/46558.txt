<DOC>
<DOCNO> 46558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/son/sontur07.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafik kazasında ölen nişanlısını toprağa verdi ve... 
</HEADLINE>
<TEXT>

     Niğde Üniversitesi Fen-Edebiyat Fakültesi Biyoloji Bölümü öğrencisi genç kız, aynı fakültede araştırma görevlisi olan nişanlısının trafik kazası sonucu ölmesine dayanamayarak intihar etti. 
     Alınan bilgiye göre, Araştırma Görevlisi Kuddusi Ünsal 25 , nişanlısı Sultan Kanar ve arkadaşlarıyla birlikte tedavi için 9 Ekim'de Niğde'den Kayseri'ye giderken trafik kazası geçirdi. Kazada ağır yaralanan Ünsal, dün gece tedavi gördüğü Erciyes Üniversitesi Tıp Fakültesi Hastanesi'nde hayatını kaybetti. 
     Ünsal, bu sabah Niğde Üniversitesi'nde düzenlenen törenden sonra merkez ilçeye bağlı Sazlıca beldesinde toprağa verildi. Törene, 3 gün önce aynı otomobilde bulunan arkadaşları ve nişanlısı da katıldı. 
     Nişanlısının toprağa verilişi sırasında sinir krizi geçiren Sultan Kanar 23 , daha sonra Selçuk Mahallesi'ndeki evlerine gitti. Genç kız girdiği bunalımdan sonra üçüncü kattaki evinden atlayarak yaşamına son verdi. 
     






</TEXT>
</DOC>
