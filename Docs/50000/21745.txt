<DOC>
<DOCNO> 21745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/son/sondun14.html </URL>
<DATE> 2001/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Düşen uçağın enkazı Sari'nin doğusundaki dağlık bölgede bulundu 
</HEADLINE>
<TEXT>

     İran Ulaştırma Bakanı Rahman Dadman'ın da aralarında bulunduğu 29 yolcu ve mürettebatı taşıyan uçağın enkazının, Sari kentinin doğusundaki dağlık bölgede bulunduğu bildirildi. 
     İçişleri Bakanlığı'ndan bir yetkili, bakan ve 6 milletvekilini taşıyan uçağın enkazının Sari'nin 145 kilometre doğusundaki Gorgan ve Şahrud arasındaki dağlık bölgede bulunduğunu belirtti. Yetkililer, Dadman ve beraberindeki heyetin, havaalanı açılışı için Sari'nin 130 kilometre doğusundaki Gorgan kentine gitmekte olduğunu söylediler. İRNA ajansı, Faraz-i Kesm havayollarına ait Rus yapımı Yak-40 tipi uçağın Tahran'dan Sari'ye giderken kaybolduğunu duyurmuştu. Ajansın haberinde, pilotun, hava trafik kontrolörlerine kötü hava koşullarından bahsederek, Tahran'a dönebileceğini ya da acil iniş yapabileceğini söylediği kaydedilmişti. 






</TEXT>
</DOC>
