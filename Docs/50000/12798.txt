<DOC>
<DOCNO> 12798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/24/guncel/gun13.html </URL>
<DATE> 2001/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
OKUR YORUM 
</HEADLINE>
<TEXT>

     Martılarımıza sahip çıkalım 
     Her gün şehir hatları gemilerinin arkalarını uçuşan zavallı aç martılar, yolcuların yiyecek atmalarını, hareket halindeki gemilerin peşi sıra uçarak beklemekteler. Denizcilik İşletmeleri, Şehir Hatları Müdürlüğü ve deniz kenarlarına sınırı olan belediye başkanlarımıza bir hatırlatmada bulunmak istiyorum. Gemilerin üst arka kısımlarına, deniz açığına doğru büyükçe bir tahta çıkma raf yapılsa, isteyen yolcular buraya ekmek, yem, vs. atsalar. Bunu belediyelerimiz de yapabilir. 
     Yine sahile sınırı olan belediye başkanlıklarınca Boğaz boyunca, Tuzla’dan Beykoz’a, Büyükçekmece, Eyüp, Sarıyer sahil kenarlarına her 2 - 3 kilometrede bir, yerden 100 - 150 metre yükseklikte direkler dikilip, o direkler üzerine yuvarlak tahtadan tablalar konulsa... Buralara ekmek, yem, vs. konulsa... Boğaz ve İstanbul’umuzun süsü ve simgesi olan martılarımızı açlıktan ve sefaletten kurtarmış oluruz. Atalarımız bütün hayvanlara ve kuşlara son derece merhametli davranmışlardır. Hayvanlara sahip çıkmak, dinimizin de kesin emridir. 


 GÜNCEL 
















</TEXT>
</DOC>
