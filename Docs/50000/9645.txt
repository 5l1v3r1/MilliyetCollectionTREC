<DOC>
<DOCNO> 9645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/02/spor/spo08.html </URL>
<DATE> 2001/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursa alarmı 
</HEADLINE>
<TEXT>

     GÜLHAN CİN DHA 

     SAMSUNSPOR Teknik Direktörü Bülent Ünder, bu haftaki rakipleri Bursaspor’dan çekiniyor. Yeşil - Beyazlı ekibin son haftalarda başarılı futbol ortaya koyduğuna dikkati çeken Ünder, "Deplasmanda defans güvenliğini elden bırakmadan, kontratakla gol arıyorlar. Kapalı defansı açmak zordur. İlk yarıda mutlaka gol bulmalıyız. Çok zor bir maç olacak" dedi. Antrenmanlarda golcüler Ertuğrul ve İlhan’la özel olarak ilgilenen Ünder, kaleyi gördükleri anda şut atmalarını istedi. Samsunspor’un tecrübeli kaptanı Ercan ise, kalan 12 maçta 28 puan toplamaları halinde UEFA Kupası’na katılabileceklerini iddia etti. Öte yandan yönetim, kriz nedeniyle transfer taksitlerinin ödemesini iki gün erteledi. Erzurum galibiyetinin 1.5 milyar lira primleri Bursaspor karşılaşması öncesi dağıtılacak. 
     


 SPOR 





































</TEXT>
</DOC>
