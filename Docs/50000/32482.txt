<DOC>
<DOCNO> 32482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/yazar/theper.html </URL>
<DATE> 2001/07/17/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Yargıtay'ın anlattığı şey farklı 2 
</HEADLINE>
<TEXT>

     Dünkü yazımda site yönetim kurulunun dayanmaya çalıştığı Yargıtay kararından söz etmiştim. Yargıtay kararı şu 
     Yönetim bir icra takibi yapmış. Takipte alacaklı görünen site yönetimi. Davalı, site yönetimi iadesini yeterli bulmuyor. Site yönetimi diye bir kişilik yoktur, takip yapamaz diyor. Mahkeme bunu kabul ediyor. Yargıtay da yönetim kurulunun seçimle geldiğini, aralarında görev taksimi yaptığını, yetkileri içinde vekil tutarak takip yaptıklarını ifade ile aktif husumet ehliyetinin bulunduğunu kabul ediyor. Yani Yargıtay'ın kabulü, site yönetimi vekil tayin ederek kendini temsil ettirir ve böyle bir davaya bakmak gerekir. 
     Bu ne demektir 
     Bir kimsenin dava açabilmesi için ya hakiki şahıs olacak ya da hükmi şahıs. Bunların dışında bir yakıştırma unvan veya sıfatla dava açmak mümkün değildir. Dava açabilecek kişi ise dava nedeni ile hukuki ilişkisinin bulunması şarttır. 
     İşte mahkemenin kabul ettiği husus, yönetim kurulu adı altında bir dava açılamayacağı veya takip yapılamayacağı hususudur. Yargıtay ise seçimle gelmiş yönetimin, kat mülkiyeti prosedürü içinde hareket edip bir avukata vekalet vermekle aktif husumet ehliyetinin bulunduğunu kabul ediyor. Yani bu davada taraf olma yetkisidir. Yoksa sitede tüm bloklardan para toplama yetkisi değildir. Yani Yargıtay'ın kararının sizin sitenin iç işlerine ışık tutma, yönetimin para toplama yetkisini kabul anlamına bir kararı yoktur. Yargıtay'ın kararı bakılmakta olan davada yönetimin taraf olmasını kabuldür. Usuli bir probleme açıklık getirmiştir. 
     Sizin sitede site yönetimi yine genel olarak siteyi ilgilendiren işlere bakacak, blok bazında ise yönetimi blokta oturan bağımsız bölüm malikleri kendi aralarında halledeceklerdir. Şimdi bu kararla mahkeme, site yönetimini taraf olarak kabul edecek, ancak alacağın varlığına veya yokluğuna bundan sonra karar verecektir, bu husus henüz halledilmiş değildir. 
     
     







Ara dönem ve MHP 


Tezek terazi 


'Karıştırmak istiyorlar' 


Hayata Dönüş Operasyonu'nun hesabını vermek zorunda devlet 


Psikiyatr... Psikolog... 


İffet Bey 


Ecevit'e teşekkür erken mi oldu 


Konuşmak daha iyi... 


Siyaset ve ekonomi 


Dünya Bankası ile BDDK nasıl ortak oldu 


ANAP'ın geleceği 


Çağlar ve Hacı Ali Demirel'in Malki'leri 


Yargıtay'ın anlattığı şey farklı 2 


Döviz 100 lira artınca fiyatlar 57 lira artıyor 


Bayındır'ın gelirine el kondu 


</TEXT>
</DOC>
