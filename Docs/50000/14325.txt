<DOC>
<DOCNO> 14325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/siyaset/asiy.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
PAPANDREU AB’ye tam üyelikte sonuna kadar arkanızdayız 
</HEADLINE>
<TEXT>
Türkiye artık bizim düşmanımız değil 
Türk medyasının önde gelen isimlerine ikili ilişkiler konusunda olumlu sinyaller veren Yorgo Papandreu, "İşbirliğine öncelik vermeliyiz, askeri rekabete değil" diye konuştu 
     YORGO KIRBAKİ Atina 

     Yunanistan Dışişleri Bakanı Yorgos Papandreu, Türkiye ziyareti öncesinde Türk medyasına önemli mesajlar verdi. Papandreu, askeri harcamaları kısmanın Türk ve Yunan taraflarının çıkarına olduğunu söyledi. Papandreu, Kıbrıs'la ilgili bir soru üzerine de "Gelin adayı askersizleştirelim" dedi. Bu hafta sonunda Türkiye'ye gelerek Dışişleri Bakanı İsmail Cem'in yanı sıra Cumhurbaşkanı Ahmet Necdet Sezer, Başbakan Bülent Ecevit ve Başbakan yardımcıları Devlet Bahçeli ve Mesut Yılmaz'la görüşecek olan Papandreu, Türk basınının önde gelen isimleriyle bir saati aşkın süre sohbet etti. Sohbet sırasında değinilen konular özetle şöyle 
     
YAKINLAŞMA ÇOK ÖNEMLİ      İsmail Cem'le olan buluşmaların artık rutine binmesi çok sevindirici. Bu buluşmalarda bir büyük olay gerçekleşmiyor. Tam tersine ikimiz de bunun bir süreç olduğunu biliyoruz ve ona göre hareket ediyoruz. Bu sürecin olumlu meyveleri de alınıyor. Şu ana kadar 7 anlaşma yapıldı, hepsi de önemliydi. 
     
BÖLGE KAZANÇLI ÇIKAR      İki ülke, sorunlu bir bölgede yaşıyor. Türkiye ile Yunanistan'ın işbirliği arttıkça bundan bölge karlı çıkacak. 
     
HENÜZ İŞİN BAŞINDAYIZ      Küçük gibi konularla başlayıp güven artırmamız önemli. Çeşitli konularda görüş ayrılıklarımız devam ediyor, ama henüz o konularda pazarlık yapmaya başlamadık. Başlamak için zamanlamamız da yok. 
     
SORUNUN ADI KOYULMALI      Türkiye ile Yunanistan arasındaki zor sorunlarda baştan çözülmesi gereken iki konu var 1. Sorunu nasıl ele alacağız 2. Sorunu nasıl tanımlıyoruz Mesela Ege'de eğer konu ya da sorun sınırların belirlenmesiyse iş zor. Ama konu, Türkiye'nin kendini güvende hissetmesi, gemilerin geçebilmesi vs. ise bence iki iyi komşu ülke buna uluslararası hukukun yardımıyla çözüm bulabilir. Ama diyorum ya sorunu tanımlamak önemli. 
     
AB İÇİN YARDIM SÖZÜ      Yakınlaşma sürecinde bence en önemli olaylardan biri, Avrupa Birliği konusunda yaptıklarımız. Biz Türkiye'ye tecrübelerimizi aktarıyoruz, özellikle de Gümrük, Maliye, Tarım ve Adalet bakanlıklarının bürokratik uyumu konusunda yardımcı olma peşindeyiz. Yunanistan, Türkiye'nin AB üyesi olmasını destekliyor. Bunu son 1.5 yılda gösterdik. 
     
KRİZ BİZİ SEVİNDİRMEDİ      İsmail Cem'le yürüttüğümüz sürecin olumlu sonuç vermeye başladığının önemli bir işareti şu Eskiden Yunanistan'a kötü bir şey olursa Türk tarafı, Türkiye'ye kötü bir şey olursa Yunan tarafı sevinirdi. Bu sefer ekonomik krize Yunanistan'da kimse sevinmedi. İki ülke arasında ekonomik ilişkiler gelişti, gelişmeye devam ediyor. Ticaret hacmi 1 milyar doları aştı. Türkiye'deki kriz bu hacmi daraltır mı endişesi burada dile getirildi. Türk ekonomisi Avrupa ile entegre. Yunan ekonomisi de. Yani Türkiye'deki kriz bir biçimde burayı da etkiler. 
     
TÜRKİYE BUNLARI AŞAR      Cem'le üstünde çalıştığımız çifte vergilendirmenin önlenmesi anlaşması var. Bu anlaşmayı yapabilirsek, Yunanlı yatırımcılar Türkiye'de doğrudan yatırımlara ya da işbirliğine girebilir. Bu da Türk ekonomisine yardımcı olur. Aynı şekilde Türk işadamları da burada iş yapabilir. Biliyoruz ki, çok dinamik bir ekonomik Türkiye. Bu güçlükleri aşacağına inanıyoruz. 
     
KRİZ FIRSAT DA YARATIR      Ekonomik kriz ya da zorlu anlar aslında fırsatları da beraberinde getirir. Böyle durumlar, değişim için, reformlar yapmak için fırsatlar yaratıyor. Biz Avrupa Para Birliği'ne böyle girdik. 
     
KIBRIS ULUSLARARASI SORUN      Kıbrıs sorunu iki taraflı bir sorun değil, uluslararası bir sorun. Sadece Türk - Yunan ilişkilerini kötü etkilemiyor, Türkiye'nin uluslararası ilişkilerine dokunuyor. Tabii bizim de. Sorun çözülürse herkes rahatlar. 
     
AB'NİN FAYDALARI BÜYÜK      Kıbrıs'ın Avrupa Birliği'ne tam üyeliği söz konusu. Kıbrıs uzun zamandır müzakerede ve kriterleri de büyük ölçüde yerine getirdik. Türk tarafıyla sorunun çözülmesi halinde bu bir imkan yaratıyor. Böylece Türk tarafı da AB'ye girecek ve AB politikalarını belirlemeye başlayacak. Türkçe AB'nin resmi dillerinden biri olacak. Bunun Türkiye'ye de büyük yararı olacak. 
     
KISIR DÖNGÜYÜ KIRALIM      Kıbrıs'ta iki toplumun karşılıklı korkuları var. Bu korkular söz konusu olduğunda da derin bir kısır döngüye giriliyor. Yapmamız gereken bu kısır döngüyü kırmak. Hadi gelin adayı askersizleştirelim. Yapıcı fikirler üretelim. 
     
ASKERİ HARCAMALAR FAZLA      Savunma Bakanı Çuhacopulos ile aynı fikirdeyim. Elbette iki ülke arasında bir güç dengesi olacak. Ama iki taraf da dünyanın en büyük askeri harcamalarını yapıyor. Bence iki taraf da bu kadar büyük harcamaya gerek olup olmadığını sorgulamalı. 
     
ÖNCELİK İŞBİRLİĞİ OLMALI      Sürekli birbirimizle didişirsek, bir gün dünyanın bizi unuttuğunu fark edebiliriz. İki ülke açısından işbirliği yapmamak günah sayılmalı. Öncelik askeri rekabet olmamalı. 
     


 SİYASET 

















</TEXT>
</DOC>
