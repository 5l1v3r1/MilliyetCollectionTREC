<DOC>
<DOCNO> 14842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/ekonomi/eko09.html </URL>
<DATE> 2001/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Fitch Reformlara bağlılık gösterin 
</HEADLINE>
<TEXT>

     Uluslararası kredi derecelendirme kuruluşu Fitch IBCA analistleri, Türkiye’de reformlara açık, güçlü siyasi bağlılık gösterilmesi gerektiğini bildirdi. Fitch IBCA’nın analistleri, bir konferansta yaptıkları çağrıda, Türkiye’nin IMF yardımını garantileyebilmesi için siyasi taahhüdünü açıkça göstermesi gereğini vurguladılar. Fitch bağımsız analisti Paul Rawkins, Fitch’in, Türkiye’nin kredi notunu düşürmesinin, "Türkiye’nin reformlara siyasi taahhüdünün ne zamanında ne de güvenilir olduğu" görüşünü yansıttığını ve reformlar için siyasi konsensüsün zayıfladığını bildirdi. 
     Rawkins, Türkiye’nin IMF ile yeni bir anlaşma yapamaması halinde, iç borçların yeniden yapılandırılması ya da parasallaştırılması monetise riskinin belireceğini iddia etti. IMF paketinin hazırlanması halinde, hükümetin iki ya da üç ay süreyle iç borçlanmaya çıkmayıp, faizlerin düşürülebileceğini belirten Rawkins, "Yeni programı ne kadar uzun süre beklersek, iç borçların yeniden yapılandırılması ihtimali o kadar artar" diye uyardı. 
     


 EKONOMİ 




















</TEXT>
</DOC>
