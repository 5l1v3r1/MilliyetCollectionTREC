<DOC>
<DOCNO> 23987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/magazin/mag03.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıvanç bir, Musti iki 
</HEADLINE>
<TEXT>

Lolita Tuba Ünsal Adım çapkına çıktı ama sadece iki sevgilim oldu 
     Serkan Duygu 

     Bir dönem oynadığı diziler kadar hızlı aşk trafiğiyle de magazin gündeminden düşmeyen Tuba Ünsal, şimdilerde hem iş hem de özel yaşamında mutluluğu yakaladığını söylüyor. 1998 Elit Look Model Yarışması’nda "Miss Lolita" seçildikten sonra şansı açılan Ünsal, Kanal D ekranlarında sunduğu "Genç Kuşak" ile adından söz ettiriyor. 
     Özel yaşamında da genç kızların sevgilisi Mustafa Sandal ile yaşadığı ilişki sayesinde gündeme gelen Tuba Ünsal, çapkın olduğu yolundaki söylentileri yalanlıyor. Asıl çapkınların kadınlar olduğunu kabul eden 19 yaşındaki Ünsal, "Şimdiye kadar tek ciddi ilişkim Kıvanç Kasabalı ile oldu, şimdi ise hayatımda sadece Mustafa var. Mustafa benim ikinci aşkım" diyor. 
     İkisinin de işlerinin yoğunluğu nedeniyle genelde hafta sonları Sandal’ın Göcek’teki yazlığında buluştuklarını söyleyen oyuncu, ilişkisiyle ilgili olarak şunları anlatıyor 
     "İlk gittiğim konser lise 1’deyken Mustafa Sandal’ınkiydi. Mustafa’nın fanatiği değilim. Onu sanatçı kişiliğiyle değil insan olarak beğeniyorum. Doğaya ve insanlara karşı çok hassas. İçindeki çocuğu hala yaşatıyor, onunlayken çok eğleniyorum" 
     Podyuma insanların bakışlarından rahatsız olduğu için çıkmadığını söyleyen Tuba Ünsal, "Modellik söz konusu olunca en iyilerinden birisiyim" diyor. 
     



 MAGAZİN 












</TEXT>
</DOC>
