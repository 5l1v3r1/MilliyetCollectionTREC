<DOC>
<DOCNO> 11911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/18/spor/spo04.html </URL>
<DATE> 2001/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor kenetlendi 
</HEADLINE>
<TEXT>

Bordo - Mavili takımda iç barış sağlandı, futbolcular Beşiktaş’ı devireceklerini vurguladı 
     BEŞİKTAŞ maçı için Riva’da kamp yapan Trabzonspor’da günlerdir süren çalkantılar nihayet duruldu. Teknik Direktör Sadi Tekelioğlu, oyuncularıyla yaptığı toplantıda, "Sizlerin yetenekli ve bu kötü tabloyu kabul edemeyecek kadar da onurlu olduğunuzu biliyoruz. Beşiktaş’a karşı onur mücadelesi yapmanızı istiyorum" diye konuştu. 
     FUTBOL Şube Sorumlusu Serdar Bali de futbolculara, "Göreve geldiğimiz günden beri yüzümüz hiç gülmedi. Artık üzülmek istemiyoruz" dedi. Tekelioğlu ile Bali’nin konuşmalarından sonra Bordo - Mavili oyuncular, galibiyet sözü verdiler ve "Artık sokağa bile çıkamıyoruz. Takımın bu makus kaderini değiştireceğiz" ifadelerini kullandılar. 
     
     Sergen kaçtı 
     TRABZONSPOR’un yıldız futbolcusu, izinsiz şehirden ayrıldı. Sadi Tekelioğlu, izin isteyen Sergen’e 11.00’deki antrenmana katılması gerektiğini bildirdi. Oktay’ın engellemesine rağmen İstanbul’a giden Sergen, "Beşiktaş maçında arkadaşlarımın yanında olmak istedim. Ama izin vermediler. Ben de İstanbul’a geldim" dedi. Bu arada Nikolovski’nin 1.5 ay sahalardan uzak kalacağı bildirildi. 
     


 SPOR 

























</TEXT>
</DOC>
