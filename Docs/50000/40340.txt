<DOC>
<DOCNO> 40340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/ekonomi/eko08.html </URL>
<DATE> 2001/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracat ağustosta 21.7 arttı 
</HEADLINE>
<TEXT>

     EKONOMİ SERVİSİ 

     Ağustos ayında ihracat yüzde 21.7 artarak, 2 milyar 620 milyon dolara yükseldi. Ocak - Ağustos dönemindeki ihracat yüzde 14.3 artışla, 20 milyar 307 milyon dolar oldu. 
     Türkiye İhracatçılar Meclisi’nden TİM yapılan açıklamaya göre, sekiz aylık rakamlara göre tarım ürünleri ihracatı yüzde 20.7 arttı. Zeytin ve zeytinyağı ihracatı yüzde 355.3 ile en yüksek artış gösteren kalem oldu. Sanayi ürünleri ihracatı da ortalama yüzde 13.6 artışla 17 milyar 106 bin dolara yükseldi. 
     
     Üretim özendirilmeli’ 
     TİM Başkanı Oğuz Satıcı, gerekli önlemler acilen alınmadığı takdirde, ekonomideki daralmanın ihracata dönük üretimi de etkileyeceğini kayderek, şöyle dedi "Karşı karşıya olduğumuz daralma, yabancı sermayenin önündeki bürokrasinin azaltılması ile çözülebilecek kadar basite indirgenmemeli. Yerli ve yabancı müteşebbisi yatırım yapmaya, mevcut yatırımları işletmeye, Türkiye’de üretim yapmaya özendirecek rasyonel tedbirler alınmak zorundadır." 
     



 EKONOMİ 


















</TEXT>
</DOC>
