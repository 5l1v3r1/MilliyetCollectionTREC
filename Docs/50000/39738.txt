<DOC>
<DOCNO> 39738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/31/guncel/gun04.html </URL>
<DATE> 2001/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük Fuat'a newline Bakan Gemici sahip çıktı 
</HEADLINE>
<TEXT>

Henüz suçu kanıtlanmadan katil damgası yiyen 13 yaşındaki Fuat N., Bakan Gemici’nin himayesinde 
     ASLI ÖKTENER İstanbul 

     Aileden sorumlu Devlet Bakanı Hasan Gemici, işadamı Üzeyir Garih cinayeti nedeniyle gözaltına alınan, suçsuz olduğu anlaşılınca da serbest bırakılan 13 yaşındaki Fuat N.'ye sahip çıktı. Gemici'nin talimatı üzerine Sosyal Hizmetler İl Müdürlüğü uzmanları, Fuat'ın evine giderek inceleme yaptı. Fuat'ın annesinin hasta olduğu ve bakıma muhtaç dört kardeşinin daha olduğu tespit edildi. Fuat'ın evinin de çok kötü durumda olduğunu gören yetkililer aileye ev eşyası ve her ay belli miktarda para yardımında bulunulacağını açıkladı. 
     
     'Polis olmak istemiyor' 
     Bu karar, Topçular İlköğretim Okulu'ndaki eğitimine maddi güçlükler nedeniyle devam edemeyen Fuat'ın da yüzünü güldürdü. Fuat, "Ailemin durumu çok kötüydü, çalışmak zorundaydım, o yüzden okulu bıraktım. Sonra da motosiklet ve oto tamircilerinde çalıştım. Bir süre Eyüp Camii'nin orada kuş yemi sattım, en son da boyacılık yapıyordum. Tekrar okula başlayacağım için çok mutluyum. Artık çalışmama gerek kalmayacak. Eskiden hep polis olmak isterdim ancak başıma gelen kötü olaylardan sonra bundan vazgeçtim. Artık denizci olmak istiyorum" dedi. 
     



 GÜNCEL 




















</TEXT>
</DOC>
