<DOC>
<DOCNO> 2885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/siyaset/siy06a.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayrıldım çünkü İNEK değilim ’ 
</HEADLINE>
<TEXT>

Eşinin psikolojik sorunları olduğunu söyleyen Metin inek olmadığı için ayrılmış 
     ANKARA Milliyet 

     DSP İzmir Milletvekili Hasan Metin, eşi Sevim Metin’in "beni sahte evrakla boşadı" suçlamasına yanıt verirken "İnek gibi bir erkek olmadığım, ideal bir insan olduğum için ayrıldım" dedi. Haberin Milliyet’te yer almasıyla seçmenden tepki gördüğünü, ancak ayrıldığı eşinin suçlamalarının doğru olmadığını savunan Hasan Metin, "Davanın seyri iki yıl önceye dayanıyor. Sevim Hanım’ın psikolojik sorunları vardı. Bunu çevremizdeki herkes biliyor" dedi. 
     
Çocuklar da istedi’      Dava sırasında eski eşinin gösterdiği tanıkların bile kendisini haklı çıkaracak ifadeler verdiğini savunan Metin sözlerini şöyle sürdürdü "Bu yüzden mahkeme boşanma kararında zorlanmadı. Aslan gibi iki çocuğum var. Onlar bile bu evliliğin noktalanmasını istiyorlardı. Siyasette yeni değilim, çeşitli mesleki odalarda da yerim var. Benim onurum ile oynanmıştır. Niye ayrıldınız diye sorarsanız ona da verilecek cevap vardır. İnek gibi bir erkek olmadığım için bu ayrılık olmuştur." 
     


 SİYASET 























</TEXT>
</DOC>
