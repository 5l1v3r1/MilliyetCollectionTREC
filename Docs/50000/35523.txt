<DOC>
<DOCNO> 35523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/05/siyaset/siy04.html </URL>
<DATE> 2001/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatya, ordunun stratejik merkezi 
</HEADLINE>
<TEXT>

Ş ra kararları, "tehdit sıralaması değişti mi " sorusunu getirdi 
     UTKU ÇAKIRÖZER Ankara 

     YAŞ, "en kıdemli orgeneral" olan 2. Ordu Komutanı Edip Başer’in yerini değiştirmeyerek, ilk kez gelecek yıl Kara Kuvvetleri Komutanlığı’na İstanbul’daki 1. Ordu’dan değil, Malatya’daki 2. Ordu’dan bir komutanın gelmesine zemin hazırladı. Ş ra’nın bu sürprizi, TSK’nın tehdit algılamasında doğudan yönelenlerin öneminin arttığı şeklinde yorumlandı. 
     Emekli olan 1. Ordu Komutanı Necdet Timur’un yerine orgenerallikte ikinci yılını dolduran Ege Ordu Komutanı Org. Çetin Doğan’ı atayan Ş ra, en kıdemli orgeneral olan 2. Ordu Komutanı Başer’in yerini korudu. Böylece yıllardır süregelen "en kıdemli general İstanbul’da konuşlu 1.Ordu’ya gider, oradan da Kara Kuvvetleri Komutanı ve Genelkurmay Başkanı olur" geleneği bozuldu. Malatya’da bir yıl daha kalacak olan Başer, seneye Kara Kuvvetleri Komutanlığı’na getirilecek. 
     
     Komutanlar Malatya’dan 
     Bu uygulamanın kalıcı olup olmayacağı merak konusu oldu. Üst düzey bir askeri yetkili, Milliyet’e "Galiba eskiden 1. Ordu’nun taşıdığı önemi artık 2. Ordu taşıyacak. Yani en kıdemli orgeneral Malatya’da 2. Ordu Komutanlığı yaptıktan sonra Kara Kuvvetleri Komutanı olabilecek" dedi. 
     Genelkurmay Başkanı Orgeneral Hüseyin Kıvrıkoğlu’nun, kıdemli orgenerali Başer’i Malatya’da tutmasının ardında tehdit algılamasında son dönemde ortaya çıkan gelişmelerin de ağırlıklı rol oynadığı ileri sürüldü. Askeri kaynaklar şu değerlendirmede bulundular 
     "PKK varlığı, Suriye, Irak ve İran’daki belirsizlikler ile Bakü - Ceyhan petrol ve doğal gaz boru hatlarının güvenliği nedeniyle Anadolu’daki askeri yapılanma daha da önem kazanıyor." 
     



 SİYASET 














</TEXT>
</DOC>
