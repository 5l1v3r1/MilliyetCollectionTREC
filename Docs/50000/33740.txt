<DOC>
<DOCNO> 33740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/25/spor/spo05.html </URL>
<DATE> 2001/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
EBRU HEDEF KÜÇÜLTTÜ 
</HEADLINE>
<TEXT>

Golden Leauge’de gümüş kazanan milli atlet, Kanada’da yapılacak Dünya Şampiyonası’na gitmek yerine, Akdeniz Oyunları’na katılacağını açıkladı 
     AYŞE YEŞİN 

     Barajı geçmişti 
     ATLETİZMDE bu yıl en büyük organizasyon olarak kabul edilen Dünya Şampiyonası yerine Akdeniz Oyunları’na gitmek isteyen Ebru Kavaklıoğlu hayretle karşılandı. Golden Leauge’de gümüş madalya kazanan ve Türkiye rekoru kıran milli atlet barajı geçmesine rağmen 3 Ağustos’ta Kanada’da yapılacak şampiyonaya katılmayacağını bildirdi. 
     
     Affını istedi 
     FEDERASYON yetkilileri ile yaptığı görüşmede Eylül ayında Tunus’ta organize edilecek Akdeniz Oyunları’na hazırlandığını vurgulayan Kavaklıoğlu, "Her iki müsabakaya da katılamam. Bu yüzden Dünya Şampiyonası’ndan affımı istiyorum" dedi. Milli atletin Akdeniz oyunlarında madalyaya daha yakın olduğu için böyle bir karar verdiği belirtildi. 
     
     Oyunlara gidecek 
     KAVAKLIOĞLU’NUN bu istediğini kabul ettiklerini belirten Federasyon Başkanı Mehmet Yurdadön ise milli atletin Akdeniz Oyunları kafilesinde yer alacağını açıkladı. Yurdadön, Dünya Şampiyonası’nda Mesut Yavaş, Ayşen Barak, Süreyya Ayhan ve Elvan Can’dan oluşan milli takımın mücadele edeceğini de sözlerine ekledi. 
     



 SPOR 






















</TEXT>
</DOC>
