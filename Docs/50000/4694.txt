<DOC>
<DOCNO> 4694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/astro/index.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İnatçılık etmeyin 
</HEADLINE>
<TEXT>

Attığınız adımları daha sağlam hale getirmek için fırsatlar var ama gökyüzünde özellikle akşam saatlerinde artan sabit özellikler inatçılık, ısrar ve artan baskıyı da beraberinde getiriyor. Bugün Ay Koç burcunda ve akşam 16 20'de Boğa burcuna geçmiş olacak. Ay, Koç burcundayken sabırsız, heyecan dolu bir atmosfer vardır. Eldeki işleri bir an önce bitirmek, hatta bir yenisine başlamak istersiniz. Kuşkusuz bu durum daldan dala atlamak ve sonunda hiçbir şeyi tamamlamadan bırakmak anlamına gelebilir. Belki de günün özellikle ilk yarısında bu zararlı eğilimi göz ardı etmemeniz gerekecek. Öğleden sonra saatlerinde Ay, Merkür'le rahat bir açı yapıyor 15.34 . Hareket, iletişim, düşüncelerimizi aktarmak ve başkalarını ikna etmek bu saatlerde çok daha kolay olabilir. Oluşan bu açı altında, grup çalışmaları ve ortak hedefler için düşünce alışverişi ve yeni şeyler öğrenmek de zor olmayacak. Bununla birlikte aynı saatlerde Ay'ın Pluto ile gergin ilişkisi eğer duygusal konularda gizleyici davranırsak ve kafamızdakileri açık bir şekilde dökmezsek, bazı gerginliklerle de karşılaşabileceğimizi göstermekte. Tutarlı olmak istiyorsak samimi de olmamız gerekiyor. Ay, akşam saatlerinde Boğa burcuna geçiyor. Boğa, sabit nitelikte toprak elementinden bir burç olduğu için bu saatlerden itibaren günün atmosferinin değiştiğini ve ağırlaştığını görebiliriz. Özellikle 2 Şubat günü Ay'ın Mars-Saturn ve Uranüs'le zorlayıcı açılar yapması, bu sabit enerjileri yeniden harekete geçirecek. Kuşkusuz sabit nitelikteki artan baskı çözülmesi, boşalması gereken enerjileri ve aşırılıkları anlatıyor. Yarın Merkür, Balık burcuna geçmekte ama Merkür 4 Şubat günü Balık'ın ilk derecesinde geri gitmeye başlayacak ve tekrar Kova burcuna geri dönecek. Merkür'ün geri hareketi 25 Şubat'a kadar sürmekte. Merkür böylece Kova'nın 15 derecesine kadar dönmüş olacak. Kuşkusuz 4 - 25 Şubat günleri arasına önemli projeler koyanlar ya da başlangıç yapmak isteyenler çok daha dikkatli olmalılar. Merkür'ün geri hareket yaptığı tarihlerde süregelen işler üzerinde durmak daha yararlı olacak. Girişeceğiniz yenilikler bazı aksamalarla karşılaşabilir. 

            Faks 287 74 37 
      





BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
