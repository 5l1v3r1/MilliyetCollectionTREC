<DOC>
<DOCNO> 40713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/guncel/gun03a.html </URL>
<DATE> 2001/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatak yasağı’ Fethiye’de 
</HEADLINE>
<TEXT>

"Su getirmeyen erkeğe seks yok" diyerek isyan eden Manavgat’ın Sırt köyündeki kadınların eylemini örnek alan Fethiye’nin Bozyer köyündeki kadınlar da eşlerine, köye su getirene kadar yatak odası yasağı getirdi... 
     ERDOĞAN CANKUŞ DHA 

     Antalya’nın Manavgat ilçesi Sırt köyündeki kadınların su nedeniyle eşlerine getirdiği yatak odası yasağı, Muğla’nın Fethiye ilçesi Bozyer köyü kadınlarına da örnek oldu. Kadınlar, köye şebeke suyu gelene kadar eşlerini yatağa almama kararı aldı. 
     
     Kadınlar örgütlendi... 
     Köydeki kadınları örgütleyen Ayşe Gül, bir hafta öncesine kadar Kızgölü’nden kanalla köylerine gelen suyu "kullanma suyu" olarak kullandıklarını, içme suyunuysa kuyulardan sağladıklarını anlattı. Gül şunları söyledi 
     "Kemer Belediyesi, bir hafta önce Kızgölü’nden gelen suyumuzu kesti. Bunun üzerine aramızda para toplayıp köyümüzün yakınlarında içme suyu bulabilmek için sondaj yapmaya başladık. Ancak gücümüz yetmiyor. Zaten sağlıksız su kullandığımız için çocuklarımız sık sık hasta oluyordu. Manavgatlı kadınları örnek aldık. Kocalarımızı, köyümüze su getirinceye kadar yataklarımıza almayacağız. Su istiyoruz. Yıllardır çektiğimiz sıkıntıya son verilmesini istiyoruz." 
     
     Devlet desteği şart 
     340 haneli ve 1267 nüfuslu Bozyer köyü muhtarı İsmail Avcı da, "Fethiye Kaykamlığı ve Muğla Valiliği’nden sorunumuza çözüm üretmesini bekliyoruz. İçme suyuna kavuşmak en doğal hakkımız. Biz su buluncaya kadar çalışacağız. Ancak devletin desteği olmadan bu mümkün değil" dedi. 
     



 GÜNCEL 























</TEXT>
</DOC>
