<DOC>
<DOCNO> 22427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/21/son/sontur01.html </URL>
<DATE> 2001/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemal Derviş'in eşi basının ilgisinden bunaldı 
</HEADLINE>
<TEXT>

     Önceki gün Türkiye'ye gelen Devlet Bakanı Kemal Derviş'in eşi Catherine Stachniak Derviş, Ankara'daki ilk gününde Real Alışveriş Merkezi'ni gezdi. 
     Bugün öğleden sonra Bilkent'teki Real Alışveriş Merkezi'ne gelen Catherine Stachniak Derviş, yaklaşık 1 saat kaldığı marketten gıda ve küçük çaplı mutfak araç gereçleri aldı. 
     Basın mensuplarının yoğun ilgisinden sıkılan Catherine Stachniak Derviş, bir süre alışveriş merkezinin işletme müdürlüğünde bekledi. Buradan kapalı otoparka inen Catherine Stachniak Derviş, bir süre kendisini alacak aracı bekledi. Ancak araç gelmeyince otoparktan ayrılan Catherine Stachniak Derviş, Real Alışveriş Merkezi'nde bulunan sinemaya girdi, sinema salonunda yaklaşık 15 dakika bekledikten sonra da alışveriş merkezinden ayrılarak, evine döndü. 
     Bu arada, alışveriş merkezinde bulunan vatandaşlar basın mensuplarının Catherine Stachniak Derviş'e olan yoğun ilgisine tepki gösterdiler. Özel hayata bu kadar girilmemesi gerektiğini belirten bazı vatandaşların da basın mensuplarına Catherine Stachniak Derviş'i rahat bırakmaları için bağırdıkları görüldü. 
     
     
     






</TEXT>
</DOC>
