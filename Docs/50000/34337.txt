<DOC>
<DOCNO> 34337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/28/son/sontur16.html </URL>
<DATE> 2001/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hurdacılar Sitesi'ndeki yangın kontrol altına alındı 
</HEADLINE>
<TEXT>

     Ankara Vali Vekili Ramazan Urgancıoğlu, Hurdacılar Sitesi'ndeki yangının kontrol altına alındığını bildirdi. Urgancıoğlu, ''Bu tarz kimyevi yangınlarda, itfaiyenin elinde köpük olması lazım. eldeki köpük müdahale için yeterli, söndürme için değil'' dedi. 
     Olay yerinde gazetecilere bilgi veren Urgancıoğlu, yanan lastiklerin hurda olduğuna işaret ederek, söndürmenin şart olmadığını, yangının kontrol altına alınarak lastiklerin tümüyle yanmasını beklediklerini söyledi. 
     Urgancıoğlu, yangının anız yakılmasından kaynaklandığını ifade etti. Bir gazetecinin ''Bu kadar duman çevreye zarar vermiyor mu '' sorusuna Urgancıoğlu, ''Onu anız yakan vatandaşlara anlatmak lazım'' karşılığını verdi. Urgancıoğlu, itfaiyenin yeterli olup olmadığını sorulması üzerine de ''Bu tarz kimyevi yangınlarda, itfaiyenin elinde köpük olması lazım. eldeki köpük müdahale için yeterli, söndürme için değil'' diye konuştu. 
     Bu arada çeşitli belediyelerce gönderilen iş makinaları hurdalığın etrafında yangının sıçraması tehlikesine karşı kazarak, önlem aldı. 
     İtfaiye ekipleri, bölgede çalışmalarını sürdürüyor. 






</TEXT>
</DOC>
