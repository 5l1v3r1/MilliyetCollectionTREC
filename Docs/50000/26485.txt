<DOC>
<DOCNO> 26485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/son/sonspo19.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Asbaşkanı "Bonservisle transfer yapmak istemiyoruz" 
</HEADLINE>
<TEXT>

     Galatasaray Asbaşkanı ve Basın Sözcüsü Ali Dürüst, bonservis bedeli ödeyerek transfer yapmak stemedilerini söyledi. 
     Dürüst, kendi oyuncularınınkulübe bonservis geliri kazandırmadan takımdan ayrıldığını belirterek, ''Biz de bu nedenle bonservis bedeli ödeyerek futbolcu transfer etmek istemiyoruz. Sergen de bonservis bedeli olacak ise transferi mümkün olmaz'' dedi. 
     Beşiktaşlı Ayhan konusunda somut bir girişimleri bulunmadığını da kaydeden Dürüst, ''Bu futbolcunun bir sene daha sözleşmesi var. Bizde de bazı oyuncular var. İki takımın futbolcularının da istemesi halinde bu takas gerçekleşir. Henüz bu konuda futbolcularla konuşma aşamasına gelemedik'' diye konuştu. 
     Ali Dürüst, 14 Temmuz'da yapılacak olağanüstü genel kurul toplantısında adaylığı gündemde olan ikinci başkan Mehmet Cansun'un listesinde kendisinin yer almaması konusunda ise ''Bu konuda kendi kararımı kendim veririm. Şu anda bana düşen görev 14 Temmuz'a kadar Galatasaray için en yararlı şekilde çalışmaktır'' dedi. 






</TEXT>
</DOC>
