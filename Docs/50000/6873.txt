<DOC>
<DOCNO> 6873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/son/soneko06.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, Şubat'ta daha az borçlanacak 
</HEADLINE>
<TEXT>

     Hazine, 20 Şubat Salı günü yapılacak 12 ay 365 gün vadeli tahvil ve 7 aylık 210 gün bono ihalelerinde yapmayı öngördüğü satış miktarını düşürdü. 
     Hazine Müsteşarlığı'ndan yapılan açıklamada, Hazine tarafından ilan edilen Şubat ayı borçlanma programı çerçevesinde 20 Şubat Salı günü yapılacak tahvil ve bono ihalelerinde ilan edilen 3.5-3.7 katrilyon liralık satış tutarının, 2.9-3.2 katrilyon lira olarak değiştirildiği bildirildi. Açıklamada şöyle denildi 
     ''Bilindiği gibi, Müsteşarlığımızca ilan edilen Şubat ayı borçlanma programı çerçevesinde 20 Şubat tarihinde, Devlet İç Borçlanma Senetlerinden toplam 3.5- 3.7 katrilyon lira arasında satış yapılacağı duyrulmuştur. Söz konusu ihaleler için ilan edilen limitler, 2.9- 3.2 katrilyon lira olarak değiştirilmiştir.'' Açıklamada, şubat ayı borçlanma programında açıklandığı gibi, Tasarruf Mevduatı Sigorta Fonu kapsamındaki bankaların portföyünde bulunan 20 Şubat 2002 vadeli T10 tanımlı tahvillerin 250 trilyon liralık bölümünün erken itfası konusunda ise herhangi bir değişiklik olmadığı kaydedildi. 




</TEXT>
</DOC>
