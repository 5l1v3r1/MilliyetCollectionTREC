<DOC>
<DOCNO> 48918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/26/yazar/sazak.html </URL>
<DATE> 2001/10/26/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Siyaset çürüten ihale düzeni 
</HEADLINE>
<TEXT>

     Devlet İhale Yasası'nın hükümette yeni bir krize dönüşmesini önlemek isteyen Başbakan Ecevit, ilgili bakanları, "kamuoyu önünde tartışmaktan kaçınmaları" konusunda uyardı. 
     Tartışmanın 3 tarafı var 
     Bayındırlık ve Maliye bakanlıklarıyla, Derviş'in Hazine'si. 
     Sorun "ihale düzeni" olunca "hariçten gazel okuyan" iki güçlü organizasyon daha gözleniyor Türkiye'yi dış borç ödemelerini çevirebilsin diye maaşa bağlayan ve birkaç milyar dolarlık aylık yardım karşılığı ekonomiyi yönlendiren IMF... Ulusal Program'la "orta vade"de ihale yasasında "şeffaflığa gideceğiz, yolsuzluğa göz yummayacağız" diye söz verdiğimiz, AB. 
     Derviş'le Bayındırlık Bakanı Abdülkadir Akcan'ı Başbakanlık merdivenlerinde kapıştıran tartışmayı ilk bakışta, tasarının içeriği değil, görüşülme ve uygulanma takvimi körüklüyor. 
     Malum Kemal Bey'in saati IMF'ye ayarlı olduğu için, ekim sonuna kalan 3 milyar dolar haberi geciktikçe uyarıyor 
     "Hani, 15 Ekim'e dek tasarıyı Meclis'e sevk edecektik, yasa 2002 yılında yürürlüğe girmeli, gecikme Türkiye için iyi olmaz." 
     Çiçeği burnunda Bayındırlık Bakanı, Enis Öksüz, Koray Aydın olaylarının etkisiyle bozuluyor 
     "Yasayı kim 2004 yılında uygulamaya sokmak için çalışıyor, bunu ben de Derviş'ten öğrenmek istiyorum." 
     MHP'li Bakan bu sözleriyle topu ANAP kanadına gönderir gibi. Çünkü tarih konusunda Maliye Bakanlığı etkili. Kulislerde yaklaşan seçimler nedeniyle "ihale muslukları"nın açık bırakılmasının istendiği öne sürülüyor. 
     Aslında bu konuda tek bir partiyi suçlamak, sorunu MHP'ye yıkmak haksızlık olur Bir zamanların Osmanlı Bankası reklamındaki gibi siyasetin finansmanı konusunda partiler ve belediyeler öylesine aşındı ki, "Yok aslında birbirinden farkımız" sloganı "yazılı olmayan tüzük" maddesi haline geldi. 
     İSKİ'ler, İLKSAN'lar, Egebank'lar yaşandıktan sonra, siyasetin finansman ve insan kaynağını hala, "müteahhit karnelerine" dayandırmak doğru mudur Deprem konutları ne çabuk unutuldu 
     Günümüzün moda söylemiyle belirtelim 
     Siyaseti çürüten ihale düzenine son vereceksek bunu IMF, Dünya Bankası, Avrupa Birliği istediği için değil kendimiz için "temiz toplum" adına yapacağız. 
     Kavga niye kopuyor kamu ihalelerinde yetkinin "özerk" bir kuruma devredilmesi isteniyor. İhale Üst Kurulu oluşturulursa, "siyasi rant" dağıtımı bir ölçüde önlenecek. Koalisyonlar kurulurken her partiye birer kamu bankası dağılımının ekonomiyi nereye getirdiği görüldü. Bankaların içinin boşaltılmasına, hortumlamaya göz yumulurken Türkiye battı. 
     İhale yasasına direnç, gelecek on yılın çöküşüne bugünden zemin hazırlamak anlamına gelecektir. 
     
     







Tehlikeli virajda külüstür araba 


Savaş gazisi 


İhale... 


Kaynayan Kafkas kazanında istikrar arayışı... 


Mavi Roma 


Sınavsız üniversite kandırmacası 


Sandık hüsran olacak 


Kafkasya'da 11 Eylül etkisi 


Kurullarla yaşamak 


İspatlayamayan hem şerefsiz hem onursuz 


Silah ruhsatı Bektaşi hikayesi 


Siyaset çürüten ihale düzeni 


Ferhan Şensoy "Kriz dediğin anlık olur " 


Üçüncü taraf Pek insanca 


KDV’yi bizim yerimize yabancılar ödemez 


</TEXT>
</DOC>
