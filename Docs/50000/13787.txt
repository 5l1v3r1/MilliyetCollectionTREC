<DOC>
<DOCNO> 13787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/30/son/sondun14.html </URL>
<DATE> 2001/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Sırp yetkililerle Arnavut militanların görüşmesinde anlaşma sağlanamadı 
</HEADLINE>
<TEXT>

     Sırp yetkililerle Arnavut liderler arasında Kosova sınırındaki tampon bölgede bir köyde yapılan görüşmede kesin anlaşma sağlanamadığı bildirildi. 
     NATO yetkilisi Peter Feith, Sırplar ve Arnavut militanlar arasında bölünmüş durumda bulunan Lucane köyündeki bir okulda yapılan ve birkaç saat süren görüşmeden belirli bir anlaşma çıkmadığını söyledi. Lucane'daki görüşmede ağırlıklı olarak, Sırpların, militanların elindeki 2 Yugoslav askeriyle 4 sivilin derhal serbest bırakılması yönündeki talepleri ele alınırken, Feith, bu konuda da herhangi bir anlaşmaya varılamadığını belirtti. Feith, gelecek hafta yeni görüşmeler yapılacağını kaydetti. Sırp yetkililerle Arnavut militanlar, geçen Kasım ayında çatışmaların başlamasından bu yana 2'inci kez biraraya geldiler. 




</TEXT>
</DOC>
