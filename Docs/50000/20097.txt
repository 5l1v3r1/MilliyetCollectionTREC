<DOC>
<DOCNO> 20097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/spor/aspo.html </URL>
<DATE> 2001/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
BU YUMRUK İNMEZ 
</HEADLINE>
<TEXT>

Denizli, "Rehavete kapılmayalım ki, yumruklarımızı sezon sonunda hep birlikte havaya dikelim" dedi. Yönetim, stadın kapasitesini 65 bine çıkarma kararı aldı 
     YUSUF KOBAL 

     İnandım, güvendim’ 
     SARI - Lacivertli takım, Galatasaray galibiyetini coşku içinde kutlarken, Teknik Direktör Mustafa Denizli, "Havaya kalkan yumruğum bir daha inmez" dedi. Takımına olan inancını hiç bir zaman kaybetmediğini belirten Denizli, "Bir insan öğrencilerine ne kadar inanır ve güvenirse ben de futbolcularıma işte öyle inandım. Bana bu yumruğu havaya kaldırtacaklarını biliyordum" ifadelerini kullandı. 
     
     Sıra son üç maçta’ 
     DENİZLİ, derbiyi kazanan takımın şampiyonluk yarışında çok önemli bir avantaj yakalayacağını önceden de bildiklerini söyledi ve "Şimdi biz öndeyiz. Ancak kalan üç maçımızı da kazanmalıyız. Galatasaray karşılaşması geride kaldı. Şimdi bizi yeni görevler bekliyor. Rehavete kapılmamalıyız ki, hakemler son düdüklerini çaldıklarında hep birlikte yumruklarımızı havaya dikelim" diye konuştu. 
     
     Stada yeni çehre 
     DEV maça gösterilen büyük ilgi, yönetimi harekete geçirdi. Stadın ikinci kale arkası tribünlerini hizmete sokan yönetim, derbide binlerce kişinin biletsiz kaldığını görünce daha önce şampiyonluk şartına bağladığı stadın kapasitesini finas bulduğu takdirde 65 bine çıkarma kararı aldı. Ligin bitimiyle birlikte kale arkalarının üstü kapanacak, kapalı tribünlerden birinde de yeniden inşaat başlayacak. 
     
     Raporlar temiz 
     FENERBAHÇE - Galatasaray maçının gözlemcileri Serdar Çakır ve Sabri Çelik’in raporlarında ciddi bir olay yaşanmadığı belirtildi. Sahaya atılan su şişeleri, çakmak ve bozuk paralar kayda geçirilirken, hakem Orhan Erdemir’in iyi yönetim gösterdiği vurgulandı. Raporlara göre, Fenerbahçe kulübüne en fazla ihtar cezası gelebileceği kaydedildi. Hagi ile Lazetiç’in didişmesi ve Rumen futbolcunun rakibine tükürdüğü iddialarıyla ilgili ifade kullanılmadı. 
     
     Lucescu’ya sert yanıt 
Haddini aştı’HÜSEYİN YAVUZ 
     FENERBAHÇE Asbaşkanı Murat Özaydınlı, maçtan sonra yaptığı açıklamalar nedeniyle Galatasaray Teknik Direktörü Lucescu’yu sert bir dille eleştirdi. Özaydınlı, "Hedefi sadece Fenerbahçeliler değil, Türk halkıdır. Haddini aşan laflarla Türk insanına hakaret ediyor, sınırları zorluyor. Galatasaray yönetimi de bundan rahatsız. Lucescu kendine dikkat etsin" dedi. 
     
     Erdemir’e tepki 
     ÖZAYDINLI, hakem Orhan Erdemir’in ilk yarıda Fenerbahçe’ye top oynatmadığını da ileri sürüp "Hızımızı engelledi. Andersson maçta dayak yiyor, faulü o yapmış gibi düdük çalınıyor" diye konuştu. Galibiyet nedeniyle keyifli olduklarını belirten Özaydınlı, "Sanki maçı ben oynamış gibiyim. Dizlerim tutmuyor" ifadelerini kullandı. 
     
Herkes golcü      31 maçta 73 kez rakip fileleri havalandıran Fenerbahçe’de goller 13 değişik futbolcudan geldi. Andersson, Rapajiç ve Revivo 10’ar gol atarken, sürekli forma giyenlerden sadece Mustafa Doğan ve Zoran Mirkoviç bu sevinci yaşayamadı. Rapajiç ise attığı gollerin dışında 20’sine de asistlik yaparak büyük başarı elde etti. 
     
RÜŞTÜ için alarm      SARI - Lacivertli takımın Galatasaray ile oynadığı maçta sakatlanan Rüştü, Acıbadem Hastanesi’nde kontrolden geçirildi. Kaburgalarında ezilme saptanan Rüştü’nün tedavisine başlandı. Dünkü idman öncesi tesislerin girişinde davul ve zurnacılar Andersson’u durdurup arabasının üstüne çıktılar ve 10 milyonunu aldılar. 
     
OGÜN Kıskandım      FENERBAHÇE kaptanı "Kadıköy’den çıkış yok, şampiyonluk da Kadıköy’de kalır" dedi. Ogün, "Arkadaşlarım oynarken hepsini kıskandım. Tribünleri izledim, onları da kıskandım. Hakemin bitiş düdüğü ile gözlerim dolu dolu arkadaşlarıma koştum ve onları kutladım. Asıl mutluluk için 270 dakika kaldı" dedi. 
     



 SPOR 
























</TEXT>
</DOC>
