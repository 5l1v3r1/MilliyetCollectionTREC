<DOC>
<DOCNO> 21761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/son/soneko13.html </URL>
<DATE> 2001/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 1.seans böyle geçti... 
</HEADLINE>
<TEXT>

     İMKB Ulusal-100 Endeksi, dünkü kapanışa göre 213.56 puan artışla, 1. seansı 12,512.29 puandan tamamladı. 
     Hisse senetleri ortalama yüzde 1.74 oranında değer kazandı. IMF'nin kredi onaylamasıyla para piyasalarında esmeye başlayan olumlu hava, bugün de etkisini sürdürüyor. Borsa'da, dünkü yüzde 4.44'lük artışın ardından günün ilk seansı da hızlı başladı. 12,416 puan seviyesinde açılış yapan Endeks, en yüksek 12,738 puanı gördü. Ancak, ilk bir saat 12,484 puanla geçildi. 
     İkinci yarıda piyasada bir yanlış anlamadan dolayı hızlı bir dalgalanma yaşandı. Türk Telekom'un özelleştirilmesine yönelik ihalenin iptaline ilişkin haber Borsa'da yasanın iptali şeklinde bir yanlış algılamaya neden oldu ve kısa süreli panik yaşandı. Tüm hisselerde önce hızlı bir satış, olayın anlaşılmasından sonra da hızlı bir alım dalgası izlendi. Ulusal-100 Endeks, son dakika alımlarıyla 12,512.29 puandan seansı tamamladı. 
     Kapanışta mali endeks 426.25 puanlık artışla 17,998.97 puana, sınai endeksi 119.27 puanlık artışla 9,415.00 puana yükselirken, hizmet endeksi 6.63 puanlık kayıpla 7,151.08 puana düştü. Böylece mali grup hisseler, önceki kapanışa göre ortalama yüzde 2.43, sınai gurubu hisseler de yüzde 1.28 oranında değer kazanırken, hizmet gurubu hisseler yüzde 0.09 oranında değer yitirdi. 
     1. seansta işlem gören toplam 293 hisse senedinden 196'sı değer kazandı. 25 hisse senedi değer yitirirken, 72 hissenin fiyatında ise değişiklik olmadı. Seansta 391 trilyon 686 milyar 190 milyon liralık işlem hacmi oluştu. 1. seansta Akbank, Yapı Kredi Bankası, Garanti Bankası, Doğan Holding ve Sabancı Holding en yoğun işlem gören hisseler oldular. 







</TEXT>
</DOC>
