<DOC>
<DOCNO> 17320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/21/siyaset/siy04.html </URL>
<DATE> 2001/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer Ölümü durdurun 
</HEADLINE>
<TEXT>

Cumhurbaşkanı, açlık grevi ve ölüm orucunda bulunan hükümlülerin, eylemlerine son vererek, yürürlüğe konulacak uygulamalara fırsat tanımalarını istedi 
     ANKARA Milliyet 

     Cumhurbaşkanlığı Sözcüsü Metin Yalman, Cumhurbaşkanı Sezer’in cezaevlerinde sürmekte olan ölüm orucu ve açlık grevlerini kaygıyla izlediğini belirtti. Yalman, "Bu eylemlerin bir an önce sona erdirilmesi, Sayın Cumhurbaşkanı’nın dileğidir. Cumhurbaşkanı açlık grevi ve ölüm orucunda bulunan hükümlülerin, eylemlerine son vererek, yürürlüğe konulacak uygulamalara fırsat tanımalarını beklemektedir" dedi.Yalman, Sezer’in, eylem yapanların, devlete baskı yapma girişimlerinin, hiçbir zaman hedefine ulaşamayacağının bilincine gecikmeden varmış olmaları gerektiğine inandığını da sözlerine ekledi. 
     
Tutuklu ve hükümlülerin can güvenliği      Yalman, haftalık bilgilendirme toplantısında, gazetecilerin soruları üzerine Sezer’in, "Tutuklu ve hükümlülerin can güvenlikleri ve sağlıklarının korunmasının, devletin sorumluluğu altında olduğuna işaret ettiğini" vurguladı. Yalman, Sezer’in, Adalet Bakanı’na ölüm orucu ve açlık grevlerinin sona erdirilmesi konusunda, gereksinim duyulan yasal düzenlemelerin bir an önce yapılması gereğini ilettiğini kaydetti. Yalman, Sezer’in Terörle Mücadele Yasası’nın 16. maddesinin değiştirilmesine ilişkin tasarının, TBMM’ye sunulması konusunda, Bakanlar Kurulu’nda bir anlayış birliğine varılmasını da memnunlukla karşıladığını ve gerekli değişikliğin ivedilikle yapılmasını dilediğini kaydetti. 
     Yalman, "Cumhurbaşkanı, ölüm orucu ve açlık grevlerinin sona erdirilmesi konusunda ailelerin, sivil toplum örgütlerinin ve herkesin çaba göstermesini önerdi" dedi. 
     


 SİYASET 





















</TEXT>
</DOC>
