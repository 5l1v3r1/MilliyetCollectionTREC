<DOC>
<DOCNO> 27512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/son/sonspo07.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe, eski Beşiktaşlı Mustafa Özkan ile anlaştı 
</HEADLINE>
<TEXT>

     Süper Lig'in yeni takımlarından Göztepe, Mustafa Özkan ile sözleşme imzaladı. 
     35 defa milli formayı giyen Özkan'ın, Göztepe'de yeniden doğacağını belirten Göztepe A.Ş. Genel Müdürü Ömer Dinçer, ''Bize 20 gol sözü verdi. Göztepe'de başarılı olacağına inanıyoruz'' dedi. 
     Özkan ile 1 yıllık sözleşme imzaladıklarını belirten Dinçer, Özkan'ın teknik direktör Rıza Çalımbay'ın eski öğrencisi olduğunu, isteği üzerine Özkan ile anlaştıklarını belirterek, futbolcuya ödenecek transfer ücreti konusunda açıklama yapmadı. 
     Futbola Almanya'da başlayan Beşiktaş, Kocaelispor ve İstanbulspor'da oynadıktan sonra geçen sezon Almanya'nın Stuttgart Kickers formasını giyen Özkan, Göztepe'ye gelmekten büyük mutluluk duyduğunu söyledi. Göztepe'ye futbol oynamaya geldiğini belirten Özkan, ''Bana güvenenleri mahcup etmeyeceğim. Göztepe gerçekten büyük bir takım'' dedi. 
     Sarı-kırmızılı yöneticiler dış transfer çalışmalarının devam ettiğini, şu anda iki futbolcu ile daha anlaşma aşamasında olduklarını belirttiler. 






</TEXT>
</DOC>
