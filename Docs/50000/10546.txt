<DOC>
<DOCNO> 10546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/09/guncel/gun03.html </URL>
<DATE> 2001/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz THK'nın belini büktü 
</HEADLINE>
<TEXT>

Gelirinin yüzde 70'ini kurban derilerinden sağlayan THK, bu bayram büyük hayal kırıklığına uğradı... 
     BÜLENT ÖZDEMİR İstanbul 

     Türk Hava Kurumu da ekonomik krizden nasibini aldı. THK Kadıköy Şubesi Başkanı Nazan Sertoğlu, deri toplamakta sıkıntı yaşamadıklarını ancak bu sene kesilen kurban sayısının geçen senelerin çok altında olduğunu söyledi. Sertoğlu, "Kriz insanları çok etkiledi. Daha önce aynı aileden birkaç kişi kurban keserken, bu sene tek kurbanla yetinmek zorunda kaldılar" dedi. Kurban derilerinin bazı gruplar tarafından toplanarak yeraltına indirildiğini söyleyen Sertoğlu, "Bazı vatandaşlar kurbanlarını camilere bağışlıyorlar. Ancak camilerden bize gelen deri çok az. Örgütler de faaliyet içinde" dedi. 
     
     Adana’da 9 bin oldu 
     Sertoğlu, geçen yıla göre bu yıl koyun derisinde yüzde 22, sığır derisinde ise yüzde 30 azalma olduğunu söyledi. THK Adana Şube Başkanı H. Basri Gür de geçen yıl 15 bin 800 deri toplamalarına karşın bu bayramda ancak 9 bin deri toplandığına dikkat çekti. 
     


 GÜNCEL 














</TEXT>
</DOC>
