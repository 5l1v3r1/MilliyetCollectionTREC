<DOC>
<DOCNO> 32012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/yazar/gureli.html </URL>
<DATE> 2001/07/14/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Söylem mi, eylem mi 
</HEADLINE>
<TEXT>

     GEÇEN hafta kıyısından köşesinden girdiğimiz aldatmak konusunu sürdürmeye ne dersiniz 
     O halde söyleyin bakalım, eylem mi daha zengindir, söylem mi 
     Eylem dediğiniz nedir ki Mekanı sınırlı, şekli şemaili belli. Nihayet yatağın dışında eksantrik birkaç mekan daha bulursunuz, bilinen üç beş pozisyona bir o kadar da siz eklersiniz, yine eylem biter. 
     Alın bakalım bir soru Acaba başka mekanlar, değişik eylem türleri bulma merakından mı kaynaklanır aldatmak Hemen bir parantez Aldatma sadece eylemle mi olur, sözle de ihanet yok mu 
     Yok yoksa, aldatmak bir ihtiyaç mıdır 
     Derdiniz salt değişik mekan ve farklı eylem biçimi olsa, onu eldeki eşinizle partnerinizle araştırıp bulur, uygularsınız, olur biter. 
     O halde, yeni insan tanıyıp edinme gereksiniminden mi kaynaklanıyor aldatmak Libidonuz, içgüdüleriniz, başıboş cinsel istekleriniz mi alıp sürüklüyor sizi oradan oraya Bir yaradılış olayı mı aldatmak Yoksa siz aldattığınızın farkına varmadan mı aldatmış oluyorsunuz 
     Baştaki soruya dönelim Eylem mi daha zengin, söylem mi 
     Elbet eylem biter, söz bitmez. Söz yeni eylemler üretir. Ama elbet ki, sözün "kullanacağı" dile getireceği bir "malzeme" olması gerekir. Yani, özgün bir duygu zenginliği... 
     Aldatan çiftlerin ortak yaşamında bizce ya eylem tükenmiştir ya söylem. "Eylem"in içine ortak yaşamdaki tüm ilişkileri koyun "söz"e sevginin aşkın bütün unsurlarını ekleyip öyle düşünün. 
     Bir başka deyişle söylersek, duygusallıkla seks atbaşı gidiyorsa, değme keyfine ve de güven o birlikteliğe. Birinden biri sıfırı tüketiyorsa, çek kuyruğunu gitsin Tabii, "karakter"i de hesaba ekleyin. Konu kadınlar olduğuna göre, onlardan örnek verelim. 
     Bir Kadın eylemde zenginliğin bitmesi, sekste tatminsizliğin başlaması ya da bir başka deyişle biçimsellikte doygunluğa doyuma değil çünkü, doyum geçici, doygunluk sürekli varması nedeniyle ihanet eder. 
     İki Eşinden sevgi söylemleri gelmez olunca ya da duygusallık bitince, "ihtiyaç" saydığı bu tür söylemleri duyup yaşamak için başkalarına yönelir telefonla, internetle, "cafe" köşelerinde gizli buluşmalarla bu "ihtiyacını" giderir. Bunu ihanet olarak kabul etmez, olsa olsa masum bir aldatma sayar. Siz ne dersiniz 
     Bunlar elbet herkesin kabulleneceği gerçekler değil. Genel kabul gören "doğru" şu Kişilik sahibi kadın aldatmaz, önce ilişkisini keser, sonra ne yapacaksa yapar. İyi hoş da evlilikte ekonomik güç faktörünü unutmayın. 
     
Bir şiir      Tadımlık dizelerimiz Bahçe'den Şerif Erginbay'ın Kuşatma şiirinden 
     "geçeriz yangın yerinden ayaklarımız çıplak susar yağmur kuşları o zamandışı açlıkta al bulutlarda ayyaş başımız ne hüzün ne sevinç tedirgin bir ayazma ılık sular gibi kalışımız" 
     
     







MHP ve Derviş 


Tuhaf ilişki 


Sultanbeyli satılık İLÇE 


Eğitimin dumanı 


Aranıyor Güven... 


Tarihin ışıltısı 


Türkiye garip bir ülke 


Söylem mi, eylem mi 


"Benim için ağlama Arjantin " 


Yanlışı yapan kim 


Öğrenci okulunu anlatıyor... 


MHP'siz model 


Ailenizden kaç kişi tutuklandı 


İş ilanına 3912 başvuru 


</TEXT>
</DOC>
