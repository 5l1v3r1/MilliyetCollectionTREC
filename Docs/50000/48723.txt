<DOC>
<DOCNO> 48723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/yazar/bila.html </URL>
<DATE> 2001/10/25/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Çankaya - Meclis uzlaşması 
</HEADLINE>
<TEXT>

     Cumhurbaşkanı Ahmet Necdet Sezer'in, milletvekillerinin özlük haklarıyla ilgili Anayasa değişikliği için "referandumsuz da halledilebilir" diyerek yol göstermesinden sonra Meclis harekete geçti. 
     Anayasa'nın 86. maddesini yeniden değiştirmek için önce Cumhurbaşkanı Ahmet Necdet Sezer'in görüşünü almak üzere Meclis'te oluşturulan Uyum Komisyonu Çankaya'ya çıktı. 
     Meclis'in amacı yapılacak yeni değişikliğin yeniden Çankaya'ya takılmasını önlemek. Bu amaçla Meclis Başkanı Ömer İzgi, çalışmayı Uyum Komisyonu'nun yürütmesini ve Cumhurbaşkanı Ahmet Necdet Sezer'in görüş ve önerilerinin alınmasını istedi. 
     Meclis Başkanı Ömer İzgi dünkü görüşmemizde şu değerlendirmeyi yaptı 
     "Referandum kararı Resmi Gazete'de yayımlanınca 120 günlük süre başlamış oldu. Şimdi Anayasa'nın 86. maddesinin yeniden değiştirilmesi için çalışmalara başladık. Ben çalışmayı Anayasa değişikliği için oluşturulan Uyum Komisyonu'nun yürütmesini istedim. Bütün partilerin temsilcileri bulunduğu için bu komisyonda yapılacak çalışma ortak bir çalışma olacaktır. Ayrıca Sayın Cumhurbaşkanı'nın görüşünü almak da yararlı olacaktır. Elbette karar yasama organınındır. Herhangi bir kişi veya kurumun Meclis'e bir çalışma dikte ettirmesi elbette düşünülemez. Ama amaç uzlaşmadır. Belirli bir uzlaşma içinde çalışmanın yürütülmesinde fayda var. Bu amaçla arkadaşlar Sayın Cumhurbaşkanı'na çıktılar." 
     Meclis Başkanı İzgi bundan sonra yapılacak çalışma hakkında da şu bilgiyi verdi 
     "Bugün yarın Uyum Komisyonu 86. maddede yapılacak yeni düzenlemenin metnini ortaya çıkarır. Bu metin üzerinde çalışır ve en geç önümüzdeki hafta içinde 86. madde ikinci Anayasa paketini beklemeden tek madde olarak Meclis'e gelir." 
     İzgi, Uyum Komisyonu'nundan çıkacak metnin tüm partilerce desteklenip desteklenmeyeceği, özellikle DYP'nin referandum isteyen tutumuna ilişkin sorumuzu yanıtlarken de şu değerlendirmeyi yaptı 
     "Komisyonun hazırlayacağı metin ortaya çıktıktan sonra liderlerle bir temas kurarım. Onların da görüş ve önerilerini toplarım. Önemli olan en geniş uzlaşmayla bu değişikliği gerçekleştirmek." 
     Meclis Başkanı İzgi'nin öngörüsü önümüzdeki hafta değişikliğin Meclis'e gelmesi ve referanduma gerek göstermeyecek bir oyla Meclis'ten geçmesi. 
     Meclis, Sezer'in gösterdiği yoldan gerekli oy çoğunluğuyla geçerse Çankaya'da sorun çıkmayacak... 
     
     







'Güven' sorunu 


Bayram fırsatı 


Çankaya - Meclis uzlaşması 


Yazık değil mi bu ülkenin insanına 


Suna Kıraç'a sevgi çemberi... 


Trevi çeşmesine 


Susurluk kalkanı 


Londra yaklaşımıyla İstanbul çözümü 2 


Türkiye için çifte misyon 


İz peşinde 


Susurluk davası neden bozuldu 


Şiirin sahibi bulundu... 


Medeni Yasa ve kadın hakları 


Bir nükleer tehlike kusur kalmıştı 


Yasa değişmedi 


Dolar bir kapıdan giriyor, öbür kapıdan çıkıp gidiyor 


</TEXT>
</DOC>
