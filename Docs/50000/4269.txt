<DOC>
<DOCNO> 4269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/28/guncel/agun.html </URL>
<DATE> 2001/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
HİZBULALMANYA 
</HEADLINE>
<TEXT>

ALMAN 'DER TAGESSPIEGEL' GAZETESİ İDDİA ETTİ Okkan'ın ölüm emrini Almanya'da yaşayan Hizbullahçı İsa Altsoy verdi 
     MEHMET AKTAN Berlin 

     Almanya'da yayınlanan Der Tagesspiegel gazetesi, Diyarbakır İl Emniyet Müdürü Gaffar Okkan ve beş polisin şehit edildiği saldırının, Hizbullah'ın Almanya'daki lideri İsa Altsoy'un talimatıyla yapıldığı iddiasını ortaya attı. 
     Gazetenin Türkiye muhabiri Susanne Güstel imzası ve "Ölüm emri Almanya'dan mı geliyor " başlığıyla önceki gün yayınlanan haberde, Hizbullah'ın kurucularından olan ve bir yıl önce sahte pasaportla Almanya'ya kaçtığı sanılan Altsoy'un 40 , Hüseyin Velioğlu'nun geçen yıl öldürülmesinden sonra örgütün başına geçtiği kaydedildi. 
     
Türk polisi uyarıldı      1Altsoy'un halen Almanya'da saklandığının tahmin edildiği belirtilen yazıda, geçen şubattan itibaren, Türk polisine suikastler düzenlenmesi ve Velioğlu'nun intikamının alınması için Almanya'dan bir takım talimatlar gönderildiği de ileri sürüldü. Yazıda Diyarbakır'daki güvenlik güçlerinin, Hizbullah terörüne karşı bir kaç ay önce uyarıldığına da değinildi. 
     
Altsoy’a dair bilgi yok      Almanya İçişleri Bakanlığı Basın Sözcüsu Holtrup da, sahte pasaportla Almanya'ya gelenlerin tespit edilerek tutuklandığını, ancak Altsoy hakkında halen bir bilgileri bulunmadığını dile getirdi. 
     
Yine Hans      Almanya, terör örgütü PKK'nın Avrupa'daki en büyük destekçileri arasında yer aldı. PKK lideri Abdullah Öcalan'ın Kenya'da yakalanıp Türkiye'ye getirilmesi ve yargılanmasına rağmen Alman hükümetinin PKK sempatisi bitmek bilmedi. 
     Farklı kentlerinde yapılan eylemlere seyirci kalan Alman hükümeti, PKK'nın eğitim kamplarına bilerek seyirci kaldı. Almanya'da 9 bin iyi örgütlenmiş PKK militanı olduğunu ise bizzat Alman Terörle Mücadele Dairesi Başkanı Klaus Grünewald açıklamakta bir sakınca dahi görmedi. Almanya'nın kucak açtığı bir başka yasa dışı kişi ise Kara Ses lakaplı Cemalettin Kaplan. Türkiye düşmanı sözde halife yıllarca zehir akıttı hatta PKK ile eylem birliğine girdi. 
     
Kafalara takılan sorular      Neredeyse kusursuz gözüken suikast "yurt dışı destek var" olasılığını gündeme getirdi 
NACİ SAPAN Diyarbakır DHA 
     Şehit Emniyet Müdürü Gaffar Okkan ve beş arkadaşının toprağa verilmesinin ardından, suikastle ilgili cevap bulmamış sorular gündeme geldi. CIA, MOSSAD ve KGB gibi gizli servisleri kıskandıracak kadar kusursuz planlanmış bu suikast için yurt dışından destek olması ihtimali de kafaları karıştırıyor. İşte önemli sorular 
     Suikasti gerçekleştirenlerin sayısı 4'mü, 10'mu, 15 kişi mi 
     Bu kadar kalabalık grup, o caddede nasıl dikkati çekmedi 
     Kendilerini nasıl bu kadar ustaca gizleyebildiler Suikasttan sonra nasıl bir anda ortadan kaybolabildiler Bu konuda iki görüş hakim. Ya panikten yararlanarak henüz kentin çıkışları tutulmamışken kaybolup gittiler, ya da Şehitlik bölgesinde saklanıyorlar. Eğer hala o bölgedeyseler, neredeler 
     Sığınak yaratma konusunda uzman olan Hizbullahçılar, eğer o bölgedeyseler önceden hazırladıkları bir sığınakta hala saklanıyorlar mı 
     
     
     


 GÜNCEL 




















</TEXT>
</DOC>
