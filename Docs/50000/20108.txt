<DOC>
<DOCNO> 20108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/spor/spo04.html </URL>
<DATE> 2001/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatsız kavga 
</HEADLINE>
<TEXT>

Trabzonspor’da, Gaziantep karşılaşmasının hazırlıkları olaylı başladı, dünkü çalışmada Oktay ile Nesim tartıştı 
     TRABZONSPOR'da Gaziantep maçının çalışmaları tatsız başladı. Dün sabahki antrenmanda Oktay ile Nesim kavga etti. Çift kalede Nesim, Oktay'a sert girdi. Yere düşen Oktay, tepki gösterirken, Nesim de, "Niye bağırıyorsun" karşılığını verdi. Golcü futbolcu, küfür ederek, Nesim'in üzerine yürüdü. Bu oyuncudan da aynı karşılık gelince, iki futbolcu itişmeye başladı. Kavgayı diğer oyuncular güçlükle engelledi. 
     ANTRENMANA devam edilirken, tartışmanın sürdüğünü gören Teknik Direktör Sadi Tekelioğlu, çareyi Nesim'i, Oktay'ın takımının savunmasına almakta buldu. Futbol Şube Sorumlusu Serdar Bali'nin de izlediği olay sonrası tecrübeli hocanın yönetime rapor verip, iki oyuncunun da cezalandırılmasını talep edeceği vurgulandı. Tekelioğlu, "İdmanda huzuru kaçıran böyle bir olay cezasız kalamaz" diye konuştu. 
     



 SPOR 
























</TEXT>
</DOC>
