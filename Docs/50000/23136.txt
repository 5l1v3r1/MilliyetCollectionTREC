<DOC>
<DOCNO> 23136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/son/sondun06.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazze Şeridi'nde patlayıcı yüklü kamyonet havaya uçtu 
</HEADLINE>
<TEXT>

     Gazze Şeridi'nde, İsrail ordusuna ait bir karakolun yakınlarında patlayıcı dolu bir kamyonet havaya uçtu. Patlamada askerlerden ölen ya da yaralanan olmadı. 
     Ordu sözcüsü, patlamanın Gazze kentinin güneyine düşen Yahudi yerleşim bölgesi Netzarim'in yakınlarındaki kavşakta meydana geldiğini söyledi.Sözcü, ''Patlayıcı yüklü kamyonet Netzarim'deki karakol yakınlarında, diğer araçlarla geçiş izni almayı beklerken, sürücü hızlanarak karakola yöneldi. Askerler uyarı ateşi açtı ve kamyon havaya uçtu'' dedi. Sözcü, sürücünün akıbeti hakkında bilgi vermedi. Bu arada, Filistin polisi, patlamanın ardından İsrail tanklarının Filistin özerk bölgesine girerek ateş açtıklarını, açılan ateşte 3 Filistinli'nin hafif yaralandığını açıkladı. 







</TEXT>
</DOC>
