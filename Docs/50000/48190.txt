<DOC>
<DOCNO> 48190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/son/sondun28.html </URL>
<DATE> 2001/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Colin Powell "Afganistan'a Marshall yardımı gerekmez" 
</HEADLINE>
<TEXT>

     ABD Dışişleri Bakanı Colin Powell, Afganistan'ın, Marshall planına benzer bir yardım programına gereksinme duymayacağını söyledi. 
     Çin'in Şanghay kentinden Washington'a dönerken uçakta gazetecilerle konuşan Powell, ''Afganistan için Marshall planına benzer yatırım programı hazırlamaya gerek yok. Bu ülke tarıma dayalı bir ekonomiye sahip. Mütevazı bir yatırım programı fazlasıyla yeterli olacaktır'' dedi. 
     ABD, İkinci Dünya Savaşı'ndan sonra Avrupa'nın kalkınması için Marshall planını devreye sokmuştu. 
     Powell ayrıca, Kabil'deki Taliban rejiminin devrilmesinden sonra devreye girecek barış gücünün oluşturulması konusunda ABD, BM ve Avrupa arasında anlaşmazlık olmadığını belirtti. 
     Powell, bu gücün nasıl oluşturulabileceğine ilişkin görüşmelerin sürdüğünü söyledi. 
     






</TEXT>
</DOC>
