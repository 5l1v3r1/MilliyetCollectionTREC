<DOC>
<DOCNO> 8434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/son/sontur21.html </URL>
<DATE> 2001/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Emekçilerden hükümet ve IMF'ye eleştiri 
</HEADLINE>
<TEXT>

     KESK Genel Başkanı Sami Evren yaşanan krizi İMF politikaların, DİSK Başkan Çelebi ise hükümetin iflas ettiğini ileri sürdü. DİSK Başkanı Çelebi tüm kesimlerin katıldığı bir toplantı yapılmasını istedi.Evren, yaptığı yazılı açıklamada, yaşanan ekonomik ve siyasi kirizin hükümet eliyle uyglunan İMF politikalarının yarattığı bir kriz olduğunu ileri sürdü. "Bu son kriz bir kez daha göstermiştir ki, İMF programı iflas etmiştir" diyen Evren, İMF'nin toplam 11 milyar dolarlık yardımının,uluslararası sermayeye kaçış olanağı sağladığını ve ucuza döviz satan devlete daha fazla maliyet yüklediğini ileri sürdü. Hükümetin "bu iflasın" nedenlerini kamuoyuna açıklaması gerektiğini ve sorumluların halka hesap vermesi gerektiğini kaydeden Evren, şöyle devam etti "Krizin faturası yine yoksul halkttan ve emekçilerden çıkarılacaktır. Devaülasyon enflasyonu patlatacak ve emekçilerin zaten düşük olan alım güçleri daha da düşecektir. Hükümet hayalini kurduğu yüzde 10 enflasyon hedefinin geçersizliğini kamuouyuna açıklamalıdır. Bu çerçevede kamu emekçilerinin ücretleri de bu süreçteki kayıplar dikkate alınarak yeniden belirlenmelidir."Yaşanan krizin gelir dağılımının emekçiler aleyhine daha da bozulacağını savunan Evren, süreçten kazançlı çıkan kesimin spekülatif sermaye olduğunu savundu. Hükümeti ülkeyi iflasın eşiğine getirmekle suçlayan Evren, İMF ile yapılan bütün anlaşmaların iptal edilmesini talep etti., 
     Yaşananların hükümetin tüm alanlarda iflas ettiğini gösterdiğini ileri süren DİSK Başkanı Süleyman Çelebi ise hükümetin gerçekleri toplumdan saklamayı, kararları kapalı kapılar ardından oluşturmayı ve toplumun taleplerine kulakları tıkamayı politik tarz olarak benimsediğini savundu. "Böylesi bir politik tarzı sürdüren, ekonomik programı çöken, ülkeyi çağdaşlaşma ve demokratikleşme hedefine taşımayan, yolsuzlukların üzerine tam anlamayla gidemeyen, siyasi sorumluların ortaya çıkmasını önleyen bir hükümete güven duyulması beklenemez" diyen Çelebi, şöyle devam etti "Böylesi bir güvensizlik varken en doğru programlar bile hayata geçirilemez, en gerçekçi hedeflere bile ulaşılamaz. Bu nedenle ilk yapılması gereken hükümetin hatasını kabul etmesidir. Bunu topluma göstermesidir., 
     Bunun yolu toplumu öncelikle ekonomik kriz konusunda bilgilendirmek gerçekleri açıklamaktır. Demokratikleşme ve çağdaşlaşma konusunda iç pazarlara son verip, hızla adım atmaktır."DİSK olarak hükümetten toplumun tüm kesimlerini bu çerçevede bir toplantıya hemen çağrılmasını istediklerini belirten Çelebi, toplantıya tüm kesimlerden yetkililerin davet edilmesini istedi. 




</TEXT>
</DOC>
