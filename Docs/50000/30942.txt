<DOC>
<DOCNO> 30942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/siyaset/siy00.html </URL>
<DATE> 2001/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yenilikçilerin arkasında KİM VAR 
</HEADLINE>
<TEXT>

Kulislerde "Değirmeninin suyu nereden geliyor" sorusuna cevap aranırken, Tayyip’in hem yerli hem yabancı güç odaklarının desteğini aldığı söylentileri gündeme oturdu 
     Kasımpaşalı Recep Tayyip Erdoğan - 5 RUŞEN ÇAKIR ve FEHMİ ÇALMUK'un kaleminden... 

     İşadamlarıyla yenilen yemeklerin haberleri sık sık yurtdışına çıkması ve Batılı diplomatların da hakkında sürekli bilgi ve kanaat toplaması, Tayyip Erdoğan’ın hem yerli hem de yabancı güç odaklarının desteğini aldığı söylentilerini beraberinde getirdi. Yakın zamanda ANAP’lı Bülent Akarcalı’nın ortaya attığı ve bazı yazarların da sıcak tutmaya çalıştığı "Erdoğan değirmeninin suyu nereden geliyor " sorusu da aynı söylentileri pekiştirdi. Hatta yenilikçiler içinde bile Erdoğan’ın iki çocuğunu birden yurtdışında nasıl okutabildiği sorulur oldu. 
     
     YAKIN TAKİP 
     Artık Milli Görüş tabanı, sistemle daha fazla kavga istemiyor. Yıllar süren gerginlikler tabanda radikalleşmeden çok siyasetten soğuma ve çözülme getirmiş durumda. Bu noktada Tayyip Erdoğan ve yenilikçiler çok cazip geliyor. 
     Ne var ki tek taraflı bir barış mümkün değil. Fakat önemli odakların ne düşündüğü tam olarak bilinmiyor. Bu amaçla, en çok da Silahlı Kuvvetler’in tavrını öğrenmek için yenilikçiler her türlü yolu, haber kaynağını ve aracıyı kullanıyorlar. Bunları yaparken de ezik ve özür dilemeci bir tavır içine girmemeye özen gösteriyorlar. 
     Şu ana kadar ortaya çıkan tablo şöyle Hemen hemen her iktidar odağı Erdoğan ve yenilikçileri önemsiyor, onları izliyor ve doğrudan ya da dolaylı bir biçimde onlarla temas içinde olmak istiyor. Fakat bu ilişkilerin çoğunda ilk ve en çok adımı yenilikçilerin attığı gözleniyor. 
     
     Destek yok, teŞvİk var 
     Farklı odaklar tarafından cesaretlendirilmelerine rağmen yenilikçilere destek veren, birlikte hareket eden çok kişi ve kurum yok. Her ne kadar büyük işadamlarıyla görüşmüş olsalar da, finans kaynağı olarak bilinen tek ciddi kuruluş Albayraklar. 
     İslamcı olmayan kesimler, sevseler de, sevmeseler de yenilikçileri takdir ediyor ve bunu açık açık dile getirmekten çekinmiyorlar. Bu da onların İslami hareket içinde bir "Truva atı" gibi algılanmalarına neden olabiliyor. Kendileri de bazı çevrelerin "böl, parçala, yönet veya seyret " politikalarına alet olmaktan çekiniyor. 
     İşin temelinde güven sorunu ve yenilikçilerin kendi başlarına bir siyasi hareket oluşturma noktasındaki tecrübesizlikleri yatıyor. 
     Milli Görüş tabanı, Erdoğan’ın ve yenilikçilerin sistemle iyi ilişki içinde olduğuna açık bir şekilde ikna olmak isterken, egemen güçler de onun bu tabana ne kadar h kim olduğunu ve onları sistem lehine yönlendirip yönlendiremeyeceğini görmek istiyor. Dolayısıyla Erdoğan ve ekibinin geleceğini kestirebilmek için, partilerini kurup kendilerini yollara vurmalarını, bu arada proramlarını yazıp gerçekte ne isteyip ne vaat ettiklerini görmek gerekiyor. 
     
Aşklarının şahlanışı      Aslen Siirtli olan Emine Hanım, İstanbul Fatih’te doğmuş, Üsküdar’da büyümüştü. Kız sanat okulunun orta kısmından ailevi nedenlerle ayrılmıştı. Muhafazak r ailesiyle Üsküdar’da oturuyordu. Şule Yüksel Şenler’in öncülüğünde kurulan İdealist Kadınlar Derneği’ne üye olmuştu. 1977’de dernek üyeleri hep birlikte Tepebaşı’ndaki bir MSP toplantısına Necmettin Erbakan’ı dinlemeye gittiler. 
     Emine Hanım bir gece önce gördüğü rüyanın etkisinden kurtulamamıştı. Kendisini "çok romantik bir insanım" diye tanımlayan Emine Hanım’ın, rüyasında gördüğü kişi gözlerinin önünden gitmiyordu. 
     "Milli Şahlanış Gecesi"nde Erbakan’dan önce Tayyip Erdoğan kürsüye çıktı. Okuduğu şiirlerle salonu ayağa kaldırdı. Ön sıralarda oturan tesettürlü bir kadın da aynı coşkuyu paylaşıyordu. Erdoğan’ın gözü, konuşması sırasında ona birkaç kez takıldı. Aynı kadın yıllar sonra o anı "Konuşmasına hayran olmuştum" diye anlattı. Tayyip Erdoğan’ı soluksuz dinlemişti. Çünkü o gece rüyasında gördüğü genç adamın ta kendisiydi. 
     Toplantı bittikten sonra Erdoğan’ın ilk işi o kadının kimliğini araştırmak oldu. Ve "ilgisini" gösteren bir mesajı Emine Hanım’a iletti. Emine Hanım "Ben de sizi beğeniyorum" demekle yetindi. 
     Şu satırlar, Emine Erdoğan’ın 17 yıl sonra Meydan Gazetesi’ne anlattıklarından "O beni beğendi, ben de onu beğendim. Birbirimize yıldırım aşkıyla tutulduk. Ancak Tayyip Bey’le flört dahi etmeden evlendik. Beraber baş başa çıkmadık hiç. Yani sizin anlayacağınız anlamda flört etmedik. Sadece bir kere dışarıda buluştuk. Ama yalnız değildik. Yanımızda benim ve onun ailesinden kişiler vardı. Birbirimizi gördüğümüz o günden 6 ay sonra Tayyip, ailesini beni istemeye gönderdi. Söz kestik." 
     
     Eşini tekzip etti 
     Tayyip Erdoğan, "Nasıl evlendiniz " sorularına "görücü usulüyle" cevabını vermeyi yeğledi. İşin daha ilginç yanı, bir röportajında "Hiç şık oldunuz mu " sorusuna "16 yıllık evliyim, ama hiç şık olmadım," cevabını vererek eşini tekzip etti. Erdoğan, Emine Hanım ile 4 Temmuz 1978’de evlendi. İki erkek Ahmet Burak, Necmettin Bilal ve iki kız Esra ve Sümeyye çocukları oldu. 
     
     Emine Erdoğan Daha önce ben de açıktım 
     Elif Dergisi’nin Emine Erdoğan’la yaptığı ve 13 Haziran 1994’te Milli Gazete’de yayımlanan söyleşinin bazı bölümleri şöyle 
     - Açık hanımlara bir mesajınız var mı 
     - Kesinlikle bizden korkmasınlar ve bu tür söylentilere inanmasınlar. Daha önce ben de açıktım. Onlara o kadar yabancı değilim, neler hissettiklerini çok iyi anlıyorum. 
     - Kadınlar arasında eşinizi yakışıklı bulanların sayısı oldukça fazla, bu yüzden eşinizi kıskandığınız oluyor mu 
     - Bir şeyden şüphelensem çıldırırım, çok kıskanç olurum. Gereksiz yere hiç kıskanç değilim. Ona güveniyorum. Allah’tan korkan bir insanın, böyle bir hata yapmayacağını biliyorum. Çevrenin şu anda olan rağbetini ise normal karşılıyorum. Halk onu çok seviyor ve sevgisini nasıl yansıtacağını bilemiyor. Bir abi gibi, bir baba gibi, amca gibi seviyorlar. Bu duyguları başka şeylerle karıştırmamak lazım. 
     - Çok eşlilik meselesi Refah’a mal ediliyor, bunu nasıl değerlendiriyorsunuz Tayyip Bey üzerinize ikinci bir eş alsa ne yaparsınız 
     - Tabii ki, böyle bir şeyi arzu etmem. Kadınları en can alıcı yerlerinden yakalamışlar. Çünkü her kadının yaratılışında kıskançlık duygusu vardır. Bunu çok iyi tespit etmişler. Kadınlara "Refah gelirse üzerimize dört kadın gelecek" dersek, hiçbir kadın Refah’a oy vermez düşüncesi ile bu görüş ortaya atılmıştır. Temcit pilavı gibi pişirip önümüze koyuyorlar. Dört kadınla evlilik meselesi Allah’ın bazı durumlarda kullarına verdiği bir ruhsattır. Bunu her zaman yapabilirsiniz, her şartta geçerlidir, diye kesin bir emir yoktur. 
     
İlk meyhane ziyareti      Eyüp’te Menzil Grubu’nun devam ettiği kahveye alınmayan Erdoğan çayını meyhanede içti 
     Ankara Yukarı Ayrancı’da Erbakan’ın evine yapılan ziyaret sonrası yeni bir siyasi oluşumun başlayacağı sinyalleri alınmıştı. Tayyip Erdoğan da hocasının "iman, sabır ve cihat" sohbetlerine katıldı, duasını aldı. İstanbul’a geri döndü. 
     O dönemde Turgut Özal liderliğinde kurulan ANAP eski MSP’li birçok kişiyi saflarına çağırıyordu. Kendisine de teklif yapılan Erdoğan, düşünmeden cevabını verdi "Benim liderim var " 
     Erbakan, Kahraman Emmioğlu’nu RP İstanbul Başkanı olarak görevlendirdi. Rica minnet dokuz kişi bulunup il teşkilatı kuruldu. Beyoğlu İlçe Başkanlığı görevini de Erdoğan üstlendi. O da ilk iş olarak gençlik yıllarının arkadaşlarını topladı. 1985’te RP Kongresi’ne İstanbul İl Başkanı ve MKYK üyesi olarak katıldı. 
     
     "Camİler sİzİn olsun" 
     Zeytinburnu’nda bir ev sohbeti. Ev tıka basa dolu. Beyaz takım elbiseli, yakasız gömlekli genç adam sohbete katılanlara "muhterem kardeşlerim" diye seslenerek söze başlıyor "Gündüz İslamı istismar eden sağcılar ile alın terini, işsizliği istismar eden solcular akşam olunca aynı büyük otellerin lobilerinde buluşup rakı içiyorlar..." 
     Konuşan Tayyip Erdoğan’dı. Bülent Arınç ile birlikte partinin önemli hatipleri arasındaydı ve il il dolaşıyordu. 
     1987’de milletvekili adayı olan Erdoğan, kendisine "Artık camileri size bırakmayacağız" diyen DSP adayı Murteza Çelikel’e şu karşılığı verecekti 
     "Camiler sizin olsun, bize dışarıyı bırakın " 
     
     Dİskolara da gİtmelİ 
     Eyüp’te esnafı dolaşıyordu. Bir ara mola kabilinden Nakşiliğin Menzil grubuna bağlı kişilerin devam ettiği bir kahveye yöneldiler. Tam içeri girerken, kahvenin sahibi "Menzil’dekiler "Biz RP’ye oy vermeyeceğiz. Bunun için sizi içeri alamayız" dedi. Tam kavga çıkmak üzereyken bir başka kişi araya girdi ve "Karşıdaki meyhane benimdir. Arzu ederseniz size orada çay ikram edeyim" dedi. Bir anlık tereddütten sonra Erdoğan, meyhaneye doğru yöneldi. Partililer de kendisini takip etti. Burada karşılaştığı ilgi Erdoğan’da, seçmen profilini değiştirme, meyhanelere, diskoteklere, hatta genelevlere kadar gitme fikrini geliştirdi. 
     Nitekim 1989’da Beyoğlu Belediye Başkan adayı olunca bu stratejiyi hayata geçirdi. İki yıl sonraki genel seçimlerdeyse tercihli oy sistemi nedeniyle milletvekilliğini arkadaşı Mustafa Baş’a kaptırdı. Ama üç yıl sonra "Tamam inşallah" sloganıyla İstanbul Büyükşehir Belediye Başkanı seçildi. RP’lilerin, ifadesiyle "İstanbul’un ikinci fethi" idi bu. 
     Belediye Meclisi’nin ilk toplantısı yapılıyordu. Meclisi Erdoğan yönetecekti. Fakat açılışı Fatiha ile yapmak isteyince kıyamet koptu. Atatürk’e saygı duruşunu kabul etmeyen başkan Erdoğan’a göre, bu, "sap gibi durmakötan başka bir şey değildi. Daha ilk günden sistemin gelenekleriyle ters düşeceğinin sinyalini vermişti. 
     Belediyenin akçeli pul işlerinin hiçbirini RP teşkilatından gelme bürokratlara vermedi. Bu yüzden başı çok ağrıdı. 
     "Partim dahil, hiç kimse bana göreve alınacak kişilerle ilgili baskı yapamaz. Partimle bazı konularda istişare yaparız, o kadar. Hiçbir zaman yetkilerime karışamaz. Karışırsa resti çekerim" diyen Erdoğan, böylelikle genel merkeze karşı bir tür özerkliğini ilan etmiş oluyordu. 
     Bu andan itibaren Türk siyasi hayatı yeni bir karizmatik lidere daha kavuşmuş oluyordu. 
     



 SİYASET 


















</TEXT>
</DOC>
