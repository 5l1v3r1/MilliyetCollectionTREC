<DOC>
<DOCNO> 36770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/astro/index.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bugün size ne getirecek 
</HEADLINE>
<TEXT>

Bugün Ay sabah saatlerinde İkizler’e geçmiş olacak. Gün zihinsel faaliyet, hareket ve esnek davranabilmek için olumlu özellikler göstermekte. Sosyal konularda verimli çalışabilir, verimliliğimizi gösterebilir. Tıpkı sabırsız Koç’lar gibi. Koç’lar bugün aldıkları haberleri hızlı bir biçimde değerlendirebilecekler. Boğa’lar ise becerikliliklerini göstermek için değişik fırsatlarla karşı karşıyalar. İkizler çekiciliklerini kullanarak başkalarını daha rahat etkileyebilecekler. Yengeç’ler için dinlenme ve içe dönme zamanı. Son zamanlarda sürekli ön planda olan Yengeç kafasını toparlamazsa, yanlış kararlar verebilir. Aslan’lar için yine güzel bir gündeyiz. Gruplar, arkadaşlıklar açısından iyimser enerjiler söz konusu. Bugün Güneş ve Jüpiter de yaptıkları açı ile iyimser enerjiler getirmekteler ama aşırı risk almanın her zaman olumlu sonuçlar getiremeyeceğini hatırlatmalıyız. Örneğin Başak’lar bugün sıkı çalışmak, günlük işlerini çok daha iyi düzenlemek zorundalar. Mesleki konularda onları zorlayan koşullar ortaya çıkabilir. Terazi’ler ise rahat nefes alabilirler. Pek çok şey onların lehine gelişme eğiliminde. Akrep’ler için parasal konularda ortaya çıkabilecek gerginlikler söz konusu olabilir. İşi şansa bırakmamalılar. Yay’lar pek çok ikilemle karşı karşıya kalabilirler. Kararsızlık ilişkilerini de etkileyebilir. Akşam 18 39 Ay - Neptün rahat açısı herkese daha fazla ilham ve yaratıcı motivasyonlar getirmekte. Örneğin Oğlak’lar bu saatlerde günlük işlerinde ve iş ortamlarında verimli olurken, Kova’lar insancıl düşünceler, onlara orijinal çıkışlar sağlayabilecek girişimlerde bulunabilirler. İhmalkar olabilen Balık’lara ise daha önlemci olmalarını öneriyoruz. İş ve evle ilgili gerginlikler ilişkilerini zora sokabilir. 

            Faks 287 74 37 
      







</TEXT>
</DOC>
