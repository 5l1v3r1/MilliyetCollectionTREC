<DOC>
<DOCNO> 33081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/son/soneko29.html </URL>
<DATE> 2001/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin iç borç stoğu 90 katrilyona ulaştı 
</HEADLINE>
<TEXT>

     Türkiye'nin iç borç stoku, bu yılın Haziran ayı itibariyle toplam 90 katrilyon 332 trilyon 243 milyar lira olarak gerçekleşti. 
     Hazine Müsteşarlığı'ndan yapılan açıklamaya göre, iç borç stoku geçen yıl toplam 36 katrilyon 420 trilyon 621 milyar lira seviyesinde idi. Buna göre, iç borç stoku söz konusu dönemde yüzde 148 oranında artış gösterdi. 
     İç borç stokunun dağılımına bakıldığında, 78 katrilyon 35 trilyon 243 milyar liralık kısmı tahvil, 12 katrilyon 296 trilyon 554 milyar liralık kısmı da bono ihraçlarından oluşuyor. 
     Hazine'nin gerçekleştirdiği tahvil ihracının 25 katrilyon 400 trilyon 416 milyar lirası nakit, 52 katrilyon 635 trilyon 273 milyar lirası nakit dışı olarak borçlanıldı. Bono ihracı ile borçlanmanın tamamı ise nakit olarak yapıldı. 
     Hazine, 2000 yılında toplam 34 katrilyon 362 trilyon 937 milyar liralık tahvil, 2 katrilyon 57 trilyon 683 milyar liralık bono ihracı ile borçlanmıştı. 






</TEXT>
</DOC>
