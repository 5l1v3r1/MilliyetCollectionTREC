<DOC>
<DOCNO> 27519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/son/sonspo14.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'un eski kalecisi Pfaff, iki kulübe birden menajer oldu 
</HEADLINE>
<TEXT>

     Trabzonspor'un eski kalecisi Jean-Marie Pfaff, Belçika'da iki futbol kulübünün menajeri oldu. 
     Birinci Lig'e bu yıl yükselen RWD Molenbeek ve ikinci lig takımı Turnhout'un menajerliğini yapan Pfaff, bu görevlerle, spor dünyasında da politikacıların yaptığı gibi aynı anda farklı görevler alınabileceğini ispatlamak istediğini söyledi. 
     Pfaff, futbolu bıraktıktan sonra Belçika'nın ikinci lig takımı Oostende'de bir yıl boyunca teknik direktörlük yapmıştı. Bu görevinde çok başarısız olan Pfaff, iki yıldır menajerliğini yaptığı Turnhout takımında başarılı bir dönem geçirdi. Belçikalı menajer, bu yıl da RWD Molenbeek takımı ile Avrupa kupalarında oynamayı hedefliyor. 
     Devre arası kamplarını Türkiye'de yaptıklarını belirten Pfaff, Türkiye ile ilişkilerinin sürdürdüğünü, iki ülke arasında önümüzdeki günlerde futbolcu transferlerinin olabileceğini sözlerine ekledi. 






</TEXT>
</DOC>
