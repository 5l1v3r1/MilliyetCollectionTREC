<DOC>
<DOCNO> 43876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/26/spor/spo04.html </URL>
<DATE> 2001/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Jarro’ya af çıktı 
</HEADLINE>
<TEXT>

     Eduardo’dan haber yok 
     BREZİLYALI oyuncuların paralarını az buldukları için başlattıkları "antrenman" eyleminden sonra kadro dışı bırakılan Jarro affedilirken, Eduardo’nun durumu belirsizliğini koruyor. Başkan Özkan Sümer’in "isyan" üzerine taviz vermeyen tutumumu sonucunda "Kulüp bulmaları" söylenen iki futbolcuyla yapılan görüşmeler sonunda Jarro şartlara razı oldu. 
     
     Orhan jübile yapacak 
     SEZON başında satış listesine konulan Orhan Çıkırıkçı sonunda jübile kararı verdi ve antrenörlük eğitimi almak için Fransa’ya gideceğini açıkladı. Orhan daha sonra İngiltere’de dil eğitimini de tamamlayıp, önümüzdeki yıl Bordo - Mavili kulüpte çalışmaya başlayacak. Menisküsünde yırtık olan Agustine James’in ise Ömer Taşer tarafından yapılacak kontrolüyle durumu kesinleşecek. 
     
     Kadroda revizyon 
     TRABZONSPOR’DA İstanbulspor yenilgisinin faturası kaleci Metin Aktaş ve Salazar’a kesilirken, Tekelioğlu kadroda değişiklik yapacak. Sakatlığı geçtiği taktirde Murat Yiğiter’in kaleye geçmesi, liberoda Mehmet Kahraman’ın, önliberoda da Jarro’nun görev yapması bekleniyor. 
     SADİ Tekelioğlu’nun son üç haftada hatalı goller yiyen Metin’in yanı sıra formsuz Zafer’i de yedek kulübesine alması gündemde. Tedavisi süren Murat, "Üstüme düşeni yapacağım. Metin çok şanssız maçlar oynadı" diyerek arkadaşına moral vermeye çalıştı. Macit’in durumu belirsizliğini koruyor. 
     
     Tekelioğlu rest çekti 
     İSMAİL FANDAKLI 

     TRABZONSPOR Teknik Direktörü Sadi Tekelioğlu, bazı yöneticilerin "Belki kendisine bir - iki hafta daha süre veririz" sözlerine sert tepki gösterdi. Böyle bir şeyi kabul edemeyeceğini belirten Tekelioğlu, "Beni göreve getirenler, işime de son verebilirler. Buna saygı duyarım. Ama şu kadar hafta diye bir şey söz konusu olamaz. O taktirde hiç bir şekilde taviz vermem ve görevde kalmamın da bir anlamı olamaz. Başarısız olduğumu, bu takımla daha ileri gidemeyeceğime inansam bugün istifa ederim. Toparlanacağız. Başaramazsak zaten görevde kalmam" dedi. 
     
     



 SPOR 




























</TEXT>
</DOC>
