<DOC>
<DOCNO> 46862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/14/son/sontur07.html </URL>
<DATE> 2001/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de kaçak içki operasyonunda 8 kişi yakalandı 
</HEADLINE>
<TEXT>

     İzmir'de, piyasaya yaklaşık 30 milyar lira tutarında kaçak içki ve sigara sattıkları ve sahte bandrol bastıkları iddiasıyla 8 kişi yakalanarak gözaltına alındı. 
     İzmir Emniyet Müdürlüğü Mali Şube Büro Amirliği ekiplerinin, istihbarat çalışmaları sonucunda, farklı illerden getirdikleri kaçak içkiler üzerinde bulunan, orijinal yabancı bandrolleri sökerek yerine temin ettikleri sahte Tekel bandrollerini yapıştırarak çeşitli bar ve marketlere dağıttıkları tespit edilen 8 kişi gözaltına alındı. 
     Ali Yahya, Akın Bayraktar, Cengiz Çelik, Mehmet Bozkurt, Eyüp Çağrı Atalay, Yaşar Çelik, Ahmet Aslan ile Şahabettin Aslan'ın ev ve işyerlerinde yapılan aramalarda, JB, Campari, Sierra, J.Daniels, Martini, Apsolute, Bacardi gibi değişik markalarda olmak üzere toplam 595 şişe kaçak içki ile 8 bin 392 adet sahte Tekel ithal bandrolü ve 
     260 paket pipo tütünü, 250 karton kaçak sigara ele geçirildi. 
     Yetkililer sahte bandrolün Türkiye'de ilk defa bastırıldığını, ele geçen malların toplam değerinin 30 milyar lira civarında olduğunu belirterek, yakalanan şahısların ifadelerinin alınmasından sonra adliyeye sevkedileceğini bildirdiler. 
     






</TEXT>
</DOC>
