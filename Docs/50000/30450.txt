<DOC>
<DOCNO> 30450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/yazar/cemal.html </URL>
<DATE> 2001/07/05/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Türkiye'yi dünyaya rezil etmek... 
</HEADLINE>
<TEXT>

     Türkiye dünyaya rezil mi ediliyor Kimine göre özellikle IMF ile ilişkilerde öyle... Eğer öyleyse, ülkemizin içte ve dışta gırtlağına kadar borçlanmış olmasından kaynaklanıyor bu rezillik... 
     Borç batağından kurtulmak istiyorsan yapacağın tek şey var 
     Türkiye'yi iyi yönetmek 
     Türkiye bugüne kadar kötü yönetildiği için borç kapanına girdi. Ekonomisini rekabete açamadığı için, ekonomik işleyişini verimli kılamadığı için, siyasal dar görüşlülük ve partizanlıktan dolayı yapısal reformlarını sürekli erteleyip yılan hikayesine döndürdüğü için, yani ekonomi oyununda çağdaş kuralları bir türlü benimsemediği için borç bataklığına saplandı. 
     Ya da siyaset sınıfı bu ülkede yeterince geniş ufuklu ve yürekli olamadığı için bu ülke gırtlağına kadar borca battı. 
     Şimdi bu bataklıktan kurtulmak için Türkiye'nin öncelikli olarak dış kaynağa ihtiyacı var. Kendisine uygun koşullarla kredi açacak, borç verecek, gelip yatırım yapacak dış yatırımcılara ihtiyacı var. Dışarıya götürdüğü parasını geri getirip yeniden ülkesinde değerlendirecek vatandaşlarına ihtiyacı var. 
     Yoksa bataklıktan çıkamayız. 
     Borçlar bundan böyle dönmez. 
     Çarkın dönebilmesi için içte ve dışta bir an önce güven tesis edilmesi lazım. Parasını Türkiye'ye yatıranın sonunda karlı çıkacağını görmesi lazım. Türk lirası'nın zamanla adam olacağına inanması lazım. 
     Bunlar olmadan, yani Ankara güven vermeden, Türk ekonomisinin iyiye gideceğine dair sinyaller göndermeden, ne içeride ne dışarıda kimse elini cebine atmaz. 
     Peki, ne demek güven 
     Güvenle Telekom'un ilişkisi ne 
     Bakın, üst düzeyde bir IMF yetkilisi önceki gün Washington temsilcimiz Yasemin Çongar'a ne diyor 
     "Ankara, Telekom üst yönetimine siyasi atama yaparak kendi programına karşı geldi, kendi sözünü bozdu. Ve bu da dünya piyasalarına, yeniden güvenlerinin kazanılması gereken yatırımcılara çok kötü bir sinyal verdi. 'Demek ki Türk hükümeti eski yöntemlerden, ekonomiyi siyasal çıkarlarla yönlendirme alışkanlığından vazgeçemiyor' kuşkusu oluştu." 
     IMF yetkilisi ekliyor 
     "Türkiye eğer Telekom'a sadece profesyonel nitelikli atamalar yapabilseydi, reforma ne kadar bağlı davrandığını dünyaya kanıtlayacaktı. Çok şey yapıldığı doğru. Ancak Telekom tartışması da gösterdi ki, Türkiye kendi programının önemini ve mantığını hala tam sindirememiş durumda..." 
     Deutsche Bank'ın Başekonomisti Walter ise Frankfurt'ta Milliyet muhabiri Seçkin Ürey'e, IMF'nin Türkiye'ye bankadaki Türkiye kotasının 156 katı yardım yaptığını hatırlatarak şunları söylemiş 
     "Bu yalnız basit bir stand - by anlaşması değil. Büyük sorumluluk aldı IMF. Bu yüzden koşulların yerine getirilmesini bekliyor. Bunun gibi yabancı yatırımcılar da Türkiye'de değişimin sürekli olduğunu görmek istiyorlar. Kimse şimdi durumun böyle olduğunu söyleyemez. Türkiye'de siyasetle ekonominin birbirinden ayrılması anlaşılan uzun zaman alacak." 
     Oyunu kuralına göre oynamak... 
     Oynadık mı 
     Oynamadık değil. İyi adımlar attık. Ama yeterli değil. Bazı alanlarda hala ayak sürüyoruz. 
     Değişime direniyoruz. 
     O zaman, kendi düşen ağlamaz 
     Ülkemizi dünyaya rezil etmek istemiyorsak, oyunu kuralına göre oynamayı artık bir an önce öğrenelim. Sözde milliyetçi afra tafra satarak memleket idare edilmez. 
     
     







Yeni oluşum 


Yine vatandaş 


O değilse bu gerekçeyle 


Her yıl gerekir mi 


Türkiye'yi dünyaya rezil etmek... 


50 dolarlık haraç... 


Jilet sırtında 


Nazım Belgeseli 


IMF ile krizin asıl nedeni 


Sosyal sorumluluk 


Adaletin bu mu adliye 


Yürürlük maddesi uçaktaki yazı... 


Kasımda seçim olur mu 


IMF'nin başka bir isteği daha mı var 


Gecekondu affı 


IMF’siz de olmaz tek başına IMF ile de 


Akşener vizeyi köstebekle aldı 


</TEXT>
</DOC>
