<DOC>
<DOCNO> 42557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/spor/spo09.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Inter ucuz kurtuldu 
</HEADLINE>
<TEXT>

     HAKAN Şükür, Emre Belözoğlu ve Okan Buruk’un takımı Inter, kendi evinde Venezia’yı son saniye golüyle 2 - 1 yenmeyi başardı. Inter’den Cordoba, konuk ekipten de Bettarini’nin kırmızı kart gördüğü mücadelede ev sahibinin 74. dakikada Kallon’la kazandığı gole 89’da Maniero cevap verdi. Maçın uzatma anlarında Adriano sahneye çıktı ve attığı golle takımını ipten aldı. Teknik Direktörü Cuper, temsilcilerimize yine şans tanımadı. 
     
Hakan’ın isyanı      İTALYA’nın Inter kulübünün formasını giyen milli golcümüz Hakan Şükür, Interli yöneticilerin "para kazanmak" için kendisi üzerine oyunlar çevirdiğini söyledi. Hakan, onefootball.com internet sitesine verdiği demeçte, "Teknik Direktör Hector Cuper beni oynatmak istiyordu. Ama idareciler, sezon sonunda kontratımın biteceğini ve serbest kalacağımı gözönüne alarak beni bedavaya kaybetmemek için satmak istediler. Bu çok çirkin bir oyun" dedi. Hakan, ayrıca İngiliz kulüplerinin yanısıra Beşiktaş’tan da teklif aldığını açıkladı. 
     



 SPOR 






















</TEXT>
</DOC>
