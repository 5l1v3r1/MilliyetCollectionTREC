<DOC>
<DOCNO> 15640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/siyaset/siy01.html </URL>
<DATE> 2001/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB istifaya çağırdı 
</HEADLINE>
<TEXT>

TOBB Başkanı Fuat Miras, Kıvrıkoğlu ile yaptığı görüşmenin ardından hükümetin istifa etmesi gerektiğini söyleyip esnafı sakin olmaya çağırdı 
     ANKARA Milliyet 

     Türkiye Odalar ve Borsalar Birliği TOBB Başkanı Fuat Miras’ın Genelkurmay Başkanı Orgeneral Hüseyin Kıvrıkoğlu’nu ziyaretinin ardından, 350 oda başkanı dün Ankara’da toplandı. Genelkurmay’a yapılan bu gizemli ziyaretin ardından TOBB, ekonomik krize neden olmakla suçladığı hükümeti istifaya çağırdı. Toplantıda işadamları, hazırlanan bildirgeyi bu kez hükümet yerine Meclis’e sunma kararından son anda vazgeçerek halka açıkladı. "Kimse bize İşinize bakın’ diyemez" çıkışını yapan Miras, şöyle konuştu 
     
Dövizleri kim topladı ’      "Bu program kimin için yapılıyor Halk için mi, yoksa bazı çıkar çevreleri için mi, anlamış değilim. Halk için yapılıyorsa, neden şeffaflık ilkesine uyulmuyor Demek ki yarın açıklanacak programda nelerin olduğunu bilmeyeceğiz, ama bazı çıkar çevreleri bilip ona göre tedbir alacak." Miras, döviz kuru dalgalanmaya bırakılmadan 1 - 2 gün önce Merkez Bankası’ndan önemli miktarda döviz çıkışı olduğunu da belirterek, "Bu dövizleri kimlerin hangi kurdan aldığı hükümet tarafından açıklansın" dedi. 
     "Türkiye’de siyasetin dibe vurduğunu" savunan Miras, sistemin tıkanma noktasına geldiğini öne sürerken, sağlıklı demokrasi için lider arayışını değil, ekip çalışmalarını öngören bir yapılaşmayı tartışmak gerektiğini kaydetti. 
     
Devletin yeniden yapılanması      Halkı kandırmayacak, topluma ümit aşılayacak siyasetçilere ihtiyaç olduğunu belirten Miras, "Biz bu sorunun adını siyasi partiler, seçim kanunları’ ve de devletin yeniden yapılanması’ diye koyuyoruz. Kimse bize Siz işinize bakın’ diyemez" dedi. 
     
Yeni parti iması      Ege Bölgesi Sanayi Odası ve TOBB Yönetim Kurulu Üyesi Atıl Akkan, sağlamaya çalıştıkları yeni oluşumun halk hareketi olduğunu savundu. 
     Demokrat Parti'nin böyle bir halk hareketi sonunda ortaya çıktığını iddia eden Akkan, "Siyasette yerel liderler vardır. O liderler harekete geçirilirse halk hareketi ortaya çıkar. Bunu yapmayı istiyoruz. O hareket kendi liderini de içinden çıkarır. 1961'de Adalet Partisi kurulduğu zaman Süleyman Demirel yoktu. Parti kurulduktan sonra Ankara'da 1.5 metrekarelik bir odadan çıktı geldi" dedi. 
     Akkan, yeni oluşumun arkasında herhangi eski bir siyasinin olmadığını da vurguladı. 
     
TOBB ağırlıkla DYP çizgisinde      EYLEM TÜRK 

     Türkiye Odalar ve Borsalar Birliği TOBB kurulduğu 1952’den beri siyasetin içinde. Erbakan'dan Mehmet Yazar'a, Ersin Faralyalı'dan Yalım Erez'e başkanlığını yapan herkesi siyasette bir partinin ya başına ya da önemli konumuna taşıdı. 
     TOBB'un başkanlık seçimlerinde siyasi partiler için egemen olmak önemliydi, çünkü TOBB demek 750 bin işadamının üyesi olduğu 350 odaya h kim olmak demekti. Siyasetçiler, Anadolu sermayesini temsil ettiği için TOBB'la iyi geçinmeye hep dikkat etti. 
     TOBB'da 1970'li yıllarda Demirel'in liderliğini yaptığı Adalet Partisi'nin egemenliği vardı. Demirel'in yasaklı olduğu dönemde ise Turgut Özal'ın ANAP'ı etkindi. Ancak ANAP bu etkinliği TOBB'un 1990’da yapılan genel kurulunda yeniden DYP'ye kaptırdı. Demirel, Erez'le TOBB'da yeniden gücü eline almıştı. Erez, 1996'da DYP'nin Muğla milletvekili, ardından da Sanayi Bakanı oldu. Erez'in yerine de Fuat Miras başkan seçildi. Miras başkanlığındaki TOBB, Anayol ve Refahyol'un kurulmasına destek verdi. 
     18 Nisan seçimlerinden sonra kurulan ANAP DSP ve MHP koalisyonuna destek veren TOBB, hükümetin açıkladığı enflasyonu düşürme programına da tam destek vermişti. 
     TOBB Başkanı Fuat Miras'ın son dönemde bir siyasi parti kurup kuramayacaklarını tartıştığı, dün İstanbul Ticaret Odası Başkanı Mehmet Yıldırım tarafından da açıkça dile getirildi. Yani TOBB demek siyaset demek... 
     


 SİYASET 

















</TEXT>
</DOC>
