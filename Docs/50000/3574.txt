<DOC>
<DOCNO> 3574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/son/sontur18.html </URL>
<DATE> 2001/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümerbank eski sahibi Garipoğlu ve 34 sanığa 1918 yıl hapis istendi 
</HEADLINE>
<TEXT>

     Tasarruf Mevduatı Sigorta Fonu'na devredilen Sümerbank'la ilgili soruşturma tamamlanarak, bankanın eski sahibi Hayyam Garipoğlu'nun da aralarında bulunduğu 36 kişi hakkında kamu davası açıldı. 
     İstanbul DGM Cumhuriyet Başsavcılığı'ndan yapılan yazılı açıklamada, Sümerbank A.Ş'nin sahibi Garipoğlu, babası ve iki kardeşi, yöneticileri ve diğer bazı görevlileri hakkında, Bankacılık Düzenleme ve Denetleme Kurulu ile Sümerbank A.Ş'nin avukatlarının başvuruları üzerine başlatılan soruşturmanın tamamlandığı bildirildi. 
     Açıklamada, bankanın eski sahibi Hayyam Garipoğlu'nun da aralarında bulunduğu 36 sanık hakkında, ''Cürüm işlemek amacıyla teşekkül oluşturmak'', ''Banka yoluyla dolandırıcılık yapmak'' ve ''Usulsuz kredi verilmesini sağlamak'' suçlarından 3 ila 1918 yıl 6 ay hapis istemiyle kamu davası açıldığı belirtildi. 




</TEXT>
</DOC>
