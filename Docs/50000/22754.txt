<DOC>
<DOCNO> 22754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/yazar/okur.html </URL>
<DATE> 2001/05/23/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Borç takası... 
</HEADLINE>
<TEXT>

     Kartlar açıldı 
     Piyasa, faizleri onaylamayınca beklenen talep gelmedi. Hazine de çaresiz minimum net borçlanma miktarının altında borçlanabildi. 
     Bankalar - Hazine arasındaki diyalog bundan sonraki süreçte nasıl gidecek Bugün 3.4 katrilyonluk itfa var. Ve bu itfa sonrası kalan para yönünü nereye çevirecek 
     Döviz, faiz, borsa... 
     Bu altın üçgenin profesyonelleri hesap yapıyor. Fakat biz öncelikle bono ihalelerine bakalım istiyoruz... 
     Para programının açıklanmasından sonra yapılan 6 ve 10 aylık bono ihalesinde Hazine net minimum 3.1 katrilyon lira borçlanmayı hedefliyordu. 
     
Herkes ihaleye odaklandı      İhale açıklandı. 6 aylık bono ihalesinde yani 6 Mart 2002 vadeli bonoda bileşik faiz 75 oldu. Net satış ise 1 katrilyon 354.2 trilyon lira. 10 aylık ihalede yani 21 Kasım 2001 vadeli ihalede bileşik faiz 72.37 olurken 673.8 trilyonluk net satış yapıldı. 
     Zaten piyasalar faiz konusunda üç aşağı beş yukarı fikrini söylemişti. Bileşik bazda 72 ile 75 aralığı öngörülüyordu. Öyle ya bu programın ana ayağı faizlerin aşağı çekilmesine dayanıyor. 
     Oysa dün yapılan ihalelerde belirleyici olan unsur, net satıştı. Toplam net satış 2 katrilyon 28 trilyon lira oldu. Bu ihalede önemli bir başka gösterge yabancıların tavrıydı. 
     Yabancılar, ihalelere ilgi göstercek miydi Çünkü pazartesi günü yabancılar bono satmıştı. Ve kısa vadeli bono ihalesinde bir miktar alım yapabilecekleri konuşuluyordu. 
     Gelen bilgiler, bireysel yatırımcının kısa vadeli, bankaların ise uzun vadeli bono ihalesine girdiği yönündeydi. Üstelik döviz ve borsa cephesi de ihaleye odaklanmıştı. 
     O yüzden ihale öncesi İMKB 100 Endeksi 13 bin 108 seviyesine dayandı. Dolar, 1 milyon 104 bin liraya geriledi. Ve herkes borç takası meselesi konusunda yorum yapmaya başladı. Ancak olmadı. 
     
Dert, borç takası      Talep, beklenenin altında kalınca İMKB 100 Endeksi düştü, dolar biraz çıktı. Bonoda ikinci el piyasada faizler artış gösterdi. 
     Ve herkes bu sabah Merkez Bankası bünyesindeki "bankalararası piyasada" gecelik faizlerin ne olacağını gözlemeye başlayacak. Sorun belli Bir hafta önce Paris’te bulunan Kemal Derviş’in yaptığı borç takası açıklaması işin rengini değiştirdi. 
     Bankaların 19 Şubat sonrası açık pozisyonları 9 - 10 milyar dolar seviyesinde. Ve TL cinsinden olan bonoların dövize çevrilmesi operasyonu "borç takası" meselesini bankacıların birinci gündem maddesi yaptı. 
     Çünkü bankalar düşük faizli zarar yazan bonolardan kurtulmanın derdinde. Ve bankacılara göre, 4 ile 5 milyar dolar değerindeki bir kağıt portföyü dövizle değiştirilebilir. 
     Bu noktada Hazine kısa vadeli bonolarla takası düşünürken, bankalar daha uzun vadeli bonalarla değişim arzusunda. Ve bu ihalede kartlar işte bu düşüncelerin etkisiyle yapıldı. 
     Ama son sözümüz belli "Erken öten horozun başını tez keserler..." İşte ihalenin yansıması... Bankalar, diş biledi... Hazine, çark etti. 
     Şimdi dikkatler 29 Mayıs’taki ihaleye çevrildi dersek yanlış söyleriz. 
     Artık dert, borç takası... 
     
     







Tuhaf bir maç 


Yeni CASA'lar yolda 


Artık adı neyse 


'Müslüman Demokratlar' mı gelecek, yoksa .. 


Derviş yerelde 


Suskun gençlik 


Ortadoğu mantığı 


Çatlamış ar damarıma su serper misin 


Borç takası... 


Bir bilmecem var... 


Sessiz sedasız... 


Nafaka'nın hesabı 


"Deliler Evi" 


Millet "cambaza bakarken" fasulye, pirinç ithalatı başladı 


Casa Olayı’nı unutmamak 


</TEXT>
</DOC>
