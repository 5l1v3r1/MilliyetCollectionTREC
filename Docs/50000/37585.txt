<DOC>
<DOCNO> 37585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/son/sondun07.html </URL>
<DATE> 2001/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanada Donanması'nda porno skandalı... 
</HEADLINE>
<TEXT>

     Kanada donanmasındaki üst düzey bir görevlinin orduya ait bilgisayardan internetteki porno sitelerine giriş yapması, orduda skandala neden oldu. 
     British Columbia eyaletindeki Esquimalt kentinde bulunan askeri mahkemede yargılanan Pasifik Filosu Komutanı Deniz Binbaşı Eric Lerhe 200 dolar para cezasına çarptırıldı. 
     Orduya ait bilgisayardan ''uygunsuz'' internet sitelerine giriş yaptığını kabul eden 52 yaşındaki Lerhe, Haziran ayında görevden uzaklaştırılmıştı. 
     Binbaşı Eric Lerhe, çıkarıldığı askeri mahkemede, Ulusal Savunma Yasaları çerçevesinde, askeri disiplin ve kurallara karşı gelmekle suçlandı. 
     Askeri sözcü, Lerhe'nin durumunun idari olarak da inceleneceğini ve orduda görev alıp alamayacağı konusunda karar verileceğini söyledi. 
     Kanada donanmasına 1976 yılında giren Binbaşı Lerhe, şehir dışındayken bazı pornografik internet sayfalarını bilgisayara yüklediğini itiraf etti. 
     Lerhe, tatilde olmasına ve kişisel internet servis sağlayıcısını kullanmasına rağmen, internete orduya ait dizüstü bilgisayardan giriş yapması nedeniyle suçlu bulundu. 
     Yasalar, Kanada ordusunda internetin pornografik amaçlı kullanımını yasaklıyor. 






</TEXT>
</DOC>
