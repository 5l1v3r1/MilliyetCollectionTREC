<DOC>
<DOCNO> 39196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/27/yazar/okur.html </URL>
<DATE> 2001/08/27/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Bir acemi birliği, bir de üniversite’ 
</HEADLINE>
<TEXT>

     Fabrika bacası tütmüyor, meralarda hayvanlar otlamıyor, sokaklarında çocuklar oynamıyor... 100 bini aşkın nüfusuyla kaderine sığınmış, umudunu kesmiş bir il burası... Ağrı... Varoşun "varoşunu" yaratmış, il olmanın ne anlama geldiğini anlamaya çalışıyor. Çünkü toprak yoldan başka yol tanımamış... 
     
     Fakirlik şampiyonu 
     Bu kavşakta Kürt nüfusu, Türk nüfusundan fazla... Burası il değil, köy olmuş. Köyünden, mezrasından kopan Ağrı’ya, Ağrı’da iş tutan esnaf ise yüzünü batıya çevirmiş. 10 kişinin çalıştığı bir un fabrikası, 50 kişinin istihdam edildiği bir tuğla fabrikası ve her ne hikmetse özelleştirmeyi "İl Özel İdaresi" olarak algılayan, bir "süt ve et balık kombinası" dışında hiçbir şey yok. Ama şeker fabrikasını unutmayalım. Ağrı Şeker Fabrikası ilin en büyük üretim tesisi. Eh, nüfus artış oranı 1998 verilerine göre yüzde 0.7, milli gelirden aldığı pay 744 dolar olan bu bölge insanı ne yapacak 
     Sorun yine işe ve aşa gelip dayanıyor. Sağlık, eğitim en temel problem. Doktor gelmiyor, geliyorsa bile ilk fırsatta kaçmanın yolunu arıyor. Atatürk Üniversitesi’ne bağlı Eğitim Fakültesi her geçen gün sayısını azaltıyor, ama cami sayısı artıyor. Ağrı’daki 14 mahallede en az üç cami yer alıyor. Vatandaş diyor ki "Yahu iyi ki camiler var. Yoksa biz ne yaparız. Sineması, tiyatrosu, kültürel hiçbir etkinliği olmayan bu yerde camiye gidip Allah’a yalvarıp rahatlıyoruz. Kaderimizi kabullenip oturuyoruz." 
     Tablo bildik, dört yıl önce neyse, bugün de aynı. 
     Türkiye’nin en yoksul ili, 81 il arasında fakirlikte 79’uncu sırada yer alan Ağrı’yı kriz iyice vurmuş. Bu vurgunun adını koyalım "kayıt dışı ekonomi." 
     
     "Puro Operasyonu" 
     Biliyorsunuz Ağrı’nın can damarı Gürbulak. Sınır ticareti bölgeye hayat veriyor. Beş ay önce yapılan "Puro" Operasyonu mazot işinden köşeyi dönenleri rahatsız etmiş. Devleti 1 katrilyon lira zarara uğratanlar Puro Operasyonu’yla köşelerine çekilmişler. Gerçi rantiye her yerde aynı. Ağrı’ya pek bir şey bırakmıyor ama sizin anlayacağınız palazlanıyor. O yüzden Gürbulak şimdilik sıkı denetimde. Sınır ticaretindeki sınırlama bölgeyi kıskaca almış ama bİze göre bölgeyi kıskaca alan, kayıt dışı ekonominin artık eskisi gibi işlememesi. Çünkü Ağrı’ya yılda 16 bin ton ucuz mazot, Iğdır’a günde 15 bin ton mazot. Olacak iş değil Ağrılılar, şimdi Iğdırlılara imreniyor. Ağrı’nın dağına, bölgenin İran’dan gelen mazotuna kısacası rantiye olmanın avantajına sahip Iğdır ile Ağrı arasındaki fark nereden kaynaklanıyor acaba 
     Söyleyelim, siyasetçisine 
     
     Politik denge 
     Sokaktaki vatandaş "Derviş bu krizi nasıl atlatacak " diye soruyor. Tıklım tıklım dolu kahvelerde AK Parti’yi ve Genel Başkanı Recep Tayyip Erdoğan’ı konuşuyor. Aynen Erzurumlular gibi... 
     Ağrı, 15 yıl boyunca terörle yaşamış, terör kendi sektörünü yaratmış. Ama şimdi durum değişmiş. İşte 29 yaşındaki Yılmaz Aydemir’in isteği "Buraya bir acemi birliği, bir de üniversite gelsin yeter. Fabrikaya gerek yok. Biz para kazanırız." 
     Girişimcilik, çalışma hırsı yok ama devletten beklenti çok. 
     
     







Garih'e saygı 


Varyag'ın geçişi 


Dostunu, düşmanını tanıyacaksın 


Garih’in ardından 


Dolar ve Ağrı’da onur 


Bir acemi birliği, bir de üniversite’ 


Bir cinayetin anatomisi 


ÜVEY EVLAT OLDUK... 


Tayyip olmazsa Gül 


Size gittik Sizden geliyoruz 


Ben çok iyiyim, siz nasılsınız 


Gelirimizden çok değil az harcıyoruz 


</TEXT>
</DOC>
