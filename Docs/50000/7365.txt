<DOC>
<DOCNO> 7365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/yazar/eralp.html </URL>
<DATE> 2001/02/16/ </DATE>
<TIME>  </TIME>
<AUTHOR> Yalım ERALP  </AUTHOR>
<HEADLINE>
Nazım Hikmet ve Türk vatandaşlığı 
</HEADLINE>
<TEXT>

     Türkiye yıllardır aydınları ile barışamadı. Resmi ideoloji dışında görüşleri olanlarla kavga etti. Bir kısmı yurtdışına gitmek zorunda kaldı. Bir kısmının vatandaşlığını iptal etti. Halbuki vatandaşlık onların doğuştan gelen hakları. Pertev Naili Boratav gibi bazı değerli ilim adamları Amerika'da üniversitelerde ders verdiler. Bazı edebiyatçılar ise galiba öldürüldü. Düşünürlere karşı izlenen baskı politikasına üniversite içinde karşı çıkan amcam Prof. Vehbi Eralp gibi bir kısmının da polis tarafından izlendiğini hatırlıyorum. Amcam Nazım Hikmet'in şiirlerini evinde bulundururdu. Bir zamanlar o da yasaktı. Bir kısmı ilk baskı kitaplardır. Ne mutlu bana ki şimdi o kitaplar bende. 
     
Vatandaşlığa geçme      Vatandaşlığa geçmek için ilgili kişinin başvurusu gerekmektedir. Rahmetli Nazım Hikmet bunu yapacak durumda değildir. Başkaları da onun adına yapamaz. Salt hukuk bakımından Nazım'a Türk vatandaşlığı vermek sakıt bir işlemdir. Tabiatıyla sembolik bir anlam taşır. Yani yapılandan geç de olsa utancımızı gösterir. Bir düşünceye göre de tek taraflı bir işlem olarak Nazım'ı vatandaşlıktan atan Bakanlar Kurulu kararı iptal edilebilir. Bunun için ilgilinin başvurusu gerekmiyor. Yakınları ayrıca naaşının getirilmesini talep edebilirler. Bunu yapmak gerekir. Herkes Nazım'ın hangi ülkenin vatandaşı olarak öldüğünü unuttu ama onun Türk ve büyük bir şair olduğunu unutmadı. Mezarı ise yurtdışında. Naaşının getirilmesi daha önemli. Tahrip edilir diye yakınları korkuyormuş. Bu durumda da vakfın binasının yanına emniyetli bir şekilde gömülmesi düşünülmelidir. 
     
Şimdi      Görülüyor ki, eskiden lanetlediğimiz insanları ölümünden sonra değerlendirebiliyoruz. Artık düşünürlerle, yazarlarla uğraşmaktan, onları horlamaktan vazgeçelim. Bizden farklı düşünseler de. Bunu hala beceremedik... Belediye başkanları da ideolojilerine göre sokak isimleri değiştirmekten vazgeçmeli. Bunlar ayıp şeyler... Akın Birdal'ı tanımam. İnsan haklarını savunmasını takdir ederim ama bunu "Kürt" haklarına indirgemesini tasvip etmem. İddia edildiğine göre, Almanya'da bir toplantıda soykırım oldu şeklinde sözler sarf etmiş. Ben on binlerce Ermeni ve Türk'ün birbirlerini katlettiklerine inanırım. Gazete haberlerine göre savcılık harekete geçerek Birdal aleyhine dava açıyormuş. Yanlış. Bence Birdal'ın görüşü yanlış. Ama bu da yanlış. Aynı görüşte olmasak da düşünürlerle uğraşmamak, eserlerini yasaklamamak lazım. Daha önce de Heinrich Heine'nin Almanya'da bir asır önce söylediği bir sözünü yazmıştım. Tekrarda yarar var Bugün kitap yakanlar yarın insan yakar. Almanya bu sözlerden bir asır sonra bunu yaptı. 
     
     Not Stockholm'de yapılacak AB'ye aday ülkelerin parlamenterlerinin de katılacağı toplantıya davet edilmemiş olmamızdan yakındık ve protesto ettik. Bendeki bilgiye göre geçen yıl Lizbon'da yapılan benzer bir toplantıya davet edilmiş ve katılmamışız. Doğru mu 
     
     





Yine CHP... 


Sigorta mağduru 


Yüksek Denetleme Kurulu 


Sayın Başbakanıma utanarak arz ederim 


Türkiye Arap dünyasından Filistin'le İsrail'e... 


Türkiye, nereye 


"Sayın Başbuğum..." 


Nazım Hikmet ve Türk vatandaşlığı 


Kolejler kapansın 


Demirkent'ten bize 


Milli gelir 33 bin dolar .. 


"Kolaylaştırıcı" rolü zorlaşıyor... 


Sistemi doğru kurmak 


Gariplikler ülkesi... 


İnsansız ekonomi 


İlkin insanlık öldü 


TRT, Dijiturk'ten 4 kanalını çekiyor 


Önemli değişiklik yok 


Toptancı da dağıtıcı da şik yetçi 


Ağlayanın malı hayır etmez’ 


</TEXT>
</DOC>
