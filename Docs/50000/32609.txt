<DOC>
<DOCNO> 32609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/18/siyaset/siy06.html </URL>
<DATE> 2001/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kavak - Şalk davasında ilk raunt 
</HEADLINE>
<TEXT>
Vekilleri de dinlerler... 
10 milyarlık tazminat davası başladı. Şalk’ın avukatı, "Savcı her vekili tanımak zorunda değil" dedi. 
     ANKARA Milliyet 

     ANAP’lı Cavit Kavak’ın, Beyaz Enerji Operasyonu kapsamında, telefonlarını "yasaya aykırı biçimde" dinlettirdiği gerekçesiyle DGM Savcısı Talat Şalk hakkında açtığı 10 milyar liralık tazminat davasının ilk duruşmasında mahkemeye dilekçe veren Şalk’ın avukatı, "Savcının her milletvekilini tanıma zorunluluğu yok" görüşünü savundu. 
     Ankara 5. Asliye Hukuk Mahkemesi’nde görülen davanın ilk duruşmasına Kavak ve Şalk’ın avukatları katıldı. Şalk’ın avukatı Daham Keleş, Kavak’ın dava dilekçesinde yönelttiği iddialara karşılık, görüş ve savunmalarını yazılı olarak mahkemeye sundu. Mahkeme, Kavak’ın telefonlarının dinlenmesi yönündeki mahkeme kararının ve bu kararın iptalini gösteren kararın DGM’den istenilmesini kararlaştırdı. 



 SİYASET 
















</TEXT>
</DOC>
