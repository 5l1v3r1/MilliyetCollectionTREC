<DOC>
<DOCNO> 2090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/guncel/gun01.html </URL>
<DATE> 2001/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Oku ama profesör olma 
</HEADLINE>
<TEXT>

Rektörler Başbakan Ecevit’e yakındılar 1983 yılında profesör aylığı, orgeneral aylığına eşitken, şimdi yarbay seviyesine düştü 
     SİBEL K. ŞEN 

     Devlet üniversitesi rektörleri Başbakan Bülent Ecevit’e yaptıkları ziyarette, öğretim elemanlarının maaşlarındaki gerilemeye isyan ettiler. "1983 yılında profesör aylığı, orgeneral aylığına eşitken, günümüzde onun yaklaşık üçte biri miktarına düştü" diyen rektörler, "profesör maaşlarının yarbay seviyesine düşürüldüğüne" dikkat çektiler. 
     Üniversite rektörleri tarafından hazırlanan ve önceki gün Başbakan Ecevit’e verilen raporda ücretlerle ilgili çarpıcı tablolar ortaya kondu. 
     Rapordaki verilere göre 1983 yılında bir profesörün aylığı ile bir yüksek mahkeme yargıcının aylığı arasındaki fark yüzde 1.02 iken, 2000 yılı temmuzunda bu oran 0.56’ya düştü. Göreve yeni başlayan bir araştırma görevlisi Temmuz 2000’de aynı kıdemdeki bir yargıcın aylığının yüzde 70’i kadar aylık alıyor. Üniversite personelinin yoksullaştığı vurgulanan raporda, "40 yıllık hizmet süresi olan bir profesörün aylığı, dört kişilik bir ailenin yoksulluk sınırındaki geçim düzeyini ancak karşılar duruma geldi" denildi. Raporda şu görüşlere yer verildi 
     "Son yıllarda yapılan düzenlemelerle genel müdür, üst dereceli hakim, vali ve üst rütbeli subay maaşları arttırılırken, rektör dışında üniversite öğretim üyelerinin maaşlarında herhangi bir iyileştirme yapılmamıştır. Bu durum üniversite camiasını rencide eden boyutta bir adaletsizlik yaratmıştır. 
     Devletin üniversitelere gereken önemi vermemesi sonucunda akademisyenlik artık nitelikli gençlerin heveslendikleri bir meslek olmaktan çıkmıştır. Öğretim elemanlarının ücretlerinin diğer meslek gruplarına göre azalmasından doğan adaletsizlik, üniversite çalışanlarının şevk ve verimini engellemekle kalmamakta, üniversitelerin geleceğini oluşturan nitelikli insan gücünün cezbedilmesini de imkansızlaştırmaktadır." Rektörler, Sermaye Piyasası Kurulu, Rekabet Kurulu, Radyo Televizyon Üst Kurulu gibi kurumlarda işe yeni başlayan üniversite mezununun, emekliliğini hak etmiş öğretim üyesinden iki kat fazla maaş aldığına dikkat çektiler. 
     
Yıllar Profesör 1 4 Kıdemli Albay 1 4 Yüksek Mahkeme Üyesi 1 4 1983 81.468 68.712 79.306 1990 2.895.082 2.435.593 3.179.792 1995 26.506.000 47.593.000 58.720.000 2000 560.135.000 749.116.000 997.977.000      
     
Yıllar Doçent 2 1 Yüzbaşı 5 1 Hakim 3 1 1990 1.929.316 1.489.226 1.614.512 1995 20.256.000 22.169.000 23.850.000 2000 423.063.000 435.504.000 445.001.000      
     
Yıllar Araştırma görevlisi 5 1 Teğmen 8 1 Hakim savcı 8 1 1983 34.400 31.191 - 1990 1.098.539 1.247.238 1.169.540 1995 12.234.000 18.571.000 18.899.000 2000 267.464.000 368.202.000 381.636.000      
     
     


 GÜNCEL 












</TEXT>
</DOC>
