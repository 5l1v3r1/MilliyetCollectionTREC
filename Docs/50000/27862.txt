<DOC>
<DOCNO> 27862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/son/sondun02.html </URL>
<DATE> 2001/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
"Britney Spears öldü" diye uydurma haber yapan DJ'ler kovuldu 
</HEADLINE>
<TEXT>

     ABD'nin Dallas kentindeki bir radyo istasyonunda çalışan iki diskcokey, ünlü şarkıcı Britney Spears'ın trafik kazasında öldüğüne ilişkin uydurma haber yüzünden işlerinden kovuldu. 
     Dallas'ta KEGL-FM radyosunda çalışan Kramer ve Twitch adlı diskcokeyler, Spears ile 'N Sync müzik grubu üyesi olan erkek arkadaşı Timberlake'in Los Angeles'ta kaza geçirdiği, Spears'ın öldüğü, Timberlake'ın komada olduğu yönünde haber aldıklarını dinleyicilere duyurarak, sanatçının hayranları arasında paniğe neden oldular. 
     Los Angeles'taki polis ve itfaiye bürolarının telefonları haber üzerine kilitlenirken, Spears'ın menajeri, çiftin ''oldukça sağlıklı olduğunu'' belirten bir açıklama yaptı. 
     Bu açıklamadan sonra KEGL'nin bağlı bulunduğu Net Kanal İletişim şirketi sözcüsü, tek nedenin bu olmamasıyla birlikte diskcokeylerin görevden alındığını belirtti. 
     İşten çıkarılma kararını şaşkınlıkla karşıladıklarını ifade eden ve gerçek adları Keith Kramer ve Tony Logo olan diskcokeyler, Spears'ı dinleyicilerini ''işletmek için'' kullandıklarını, rock müzik kanalı KEGL radyosunu Spears hayranlarının dinlemeyeceğini düşündüklerini söylediler. 
     
     







</TEXT>
</DOC>
