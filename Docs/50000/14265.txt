<DOC>
<DOCNO> 14265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/02/son/sontur02.html </URL>
<DATE> 2001/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Etibank'ın eski sahibi Dinç Bilgin ile oğlu DGM'de... 
</HEADLINE>
<TEXT>

     Tasarruf Mevduatı Sigorta Fonu'na devredilen Etibank ile ilgili yürütülen soruşturma kapsamında gözlem altına alınan, bankanın eski sahibi Dinç Bilgin ile oğlu Önay Bilgin, İstanbul DGM Cumhuriyet Başsavcılığı'na sevk edildi. 
     İstanbul Mali Şube Müdürlüğü'ndeki işlemleri tamamlanan Dinç Bilgin ile oğlu Önay Bilgin, saat 08.45'te, Beşiktaş'ta bulunan İstanbul DGM Cumhuriyet Başsavcılığı'na getirildi. 
     Dinç Bilgin ve Önay Bilgin, basın mensuplarının görüntü almasına fırsat verilmeden, bina önüne kadar yaklaştırılan araçla savcılık bölümüne alındı. 
     Bu arada, dün gözlem altına alınan bankanın eski yönetim kurulu üyesi İsmail Hakkı Karakaya ve Mustafa Çağlar ise şubede kaldı. 
     
     
     




</TEXT>
</DOC>
