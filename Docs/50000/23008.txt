<DOC>
<DOCNO> 23008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/son/sonspo19.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği transferde yine sessiz ve derinden gidiyor 
</HEADLINE>
<TEXT>

     Gençlerbirliği, dış transfere erken başladı. Kırmızı-siyahlılar, Belçika'nın Lierse SK takımında futbol oynayan 22 yaşındaki orta alan oyuncusu Filip Daems ile 4 yıllık sözleşme imzaladı. 
     Gençlerbirliği'nin Beştepe'deki İlhan Cavcav Tesisleri'nde bugün 4 yıllık sözleşmeye imza atan Filip Daems, her yıl için 300 bin mark ücret alacak. 
     Kırmızı-siyahlılar bu transferden dolayı Lierse SK kulübüne de 2 milyon mark bonservis bedeli ödeyecek. 
     Gençlerbirliği'nin gelecek sezon için takımın başına getirdiği Walter Meeuws'in de öğrencisi olan Daems, ''Gençlerbirliği'nde başarılı olmak için geldim. Hocam Meeuws ile birlikte burada da çalışma imkanı bulacağım için, takımda zorluk çekmeyeceğim. 
     Gençlerbirliği'nin UEFA Kupası'nda başarılı olması için hep birlikte çalışacağız'' diye konuştu. 
     







</TEXT>
</DOC>
