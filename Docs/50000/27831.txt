<DOC>
<DOCNO> 27831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/yasam/ayas.html </URL>
<DATE> 2001/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bekaret testi sadece Fas ve Türkiye’de var 
</HEADLINE>
<TEXT>

Müslüman kadınların, özellikle de cinsel kimliklerinin üzerindeki baskılara isyan eden 41 yazar bir araya geldi bir kitap ortaya çıktı... İşte kitaptan çarpıcı gerçekler... 
     ESRA KURT İstanbul 

     Müslüman ülkelerden 41 kadın yazar, kadın cinselliği üzerindeki baskıların İslam’a aykırı olduğunu ortaya koymak için, Birleşmiş Milletler BM Kadın Örgütü’nce desteklenen Müslüman Toplumlarda Kadın Cinselliği’ isimli kitapta bir araya geldi. Kitabı derleyen Kadının İnsan Hakları Vakfı’ kurucusu Pınar İlkkaracan kitaptaki ana başlıkları şöyle aktardı 
     
     Bir numara Bekaret 
     Kitapta, öncelikle ele alınan konu bekaret... Dünyada yalnızca Müslüman toplumlar bekarete bu kadar önem veriyor kız çocukları üzerinde, biyolojik ve psikolojik baskı uygulanıyor. Bekaret testi de Türkiye ve Fas’a özgü bir durum, kızlık zarının dikilmesi de bu iki ülkede yaygın. 
     
     Zorunlu evlilikler 
     Pınar İlkkaracan, sıkça görülen zorunlu evlilik’lerin de İslam’a aykırı olduğunu vurguluyor. 1998’de Doğu ve Güneydoğu Anadolu’da 599 kadınla yapılan bir araştırma, kadınların yüzde 46’sının evlenirken fikrinin sorulmadığı’nı ortaya koyuyor. 
     
     Erkeğe olur, kadına yasak 
     İlkkaracan, Müslüman ülkelerin çoğunda erkek eşcinselliği tanınırken, kadın eşcinselliğinin tanınmadığını, hetoroseksüel’ evliliklerin zorunlu olduğunu kaydetti. Kitapta, İran’lı Vahme - Sabz’ın İran’da Lezbiyenlere Karşı Şiddet’ başlıklı yazısında, kadın eşcinselliği’nin cezasının 100 kırbaç, 4’üncü kez tekrarında ise ölüm olduğu belirtiliyor. İlkkaracan, Türkiye’de kanunların kadın eşcinselliği’ne atıfta bile bulunmadığını söylüyor. 
     
     Flörtün sonu ölüm 
     Türkiye, Pakistan, Ürdün ve Filistin gibi toplumlarda yaygın bir baskı türü de namus cinayetleri. Evlilik öncesi flört ilişkisi ya da, aile içinde taciz - tecavüze maruz kaldığı belirlenen kızlar, aile bireylerince ölümle cezalandırılıyor. 
     
     Kadına sünnet 
     Cinsel baskının en korkuncu kadın sünneti’. İslam’a da aykırı olan bu uygulama, Sudan, Somali, Mali, Etiyopya, Gambiya, Mısır ve Siera Leone’de yaygın. 
     Kadın sünneti, kadının cinsellikten zevk almasını önlemek için yapılıyor. İlkkaracan, oysa İslam’ın erkeğe, kadına cinsel zevk vermesini emrettiğini söylüyor. 
     
Türk yazarlar da görüş belirtti      Kitap Türkiye’de, İngilizce olarak basıldı. Arapça’dan sonra, Türkçe’ye de çevrilecek olan kitabın finansmanı Uluslararası Kadın Sağlığı, Heinrich Böll Vakfı ve BM Kadın Örgütü’nce sağlandı. Kitap, Müslüman ülkelerdeki kadın örgütlerine bedava gönderiliyor. Fas, Lübnan, Mısır, Türkiye, Pakistan, Nijerya, İran, Suriye, Malezya, Hindistan, Sudan ve Filistin’den kadın yazarların yer aldığı kitap, Filistin’de üniversitelerin hukuk bölümlerinde de okutuluyor. Kitapta, Türkiye’den, Pazartesi Dergisi’nden Ayşe Düzkan, akademisyen Deniz Kandiyoti, karikatürist Ramize Erer, İ.Ü Tıp Fakültesi Psikiyatri Bölümü’nden Prof.Dr. Arşaluyş Kayır, avukat Vildan Yirmibeşoğlu ve Bilkent Üniversitesi’nden Prof. Dilek Cindoğdu yer alıyor. 
     



 YAŞAM 




















</TEXT>
</DOC>
