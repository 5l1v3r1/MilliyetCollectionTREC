<DOC>
<DOCNO> 28126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/son/sontur28.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkbanklılar bugün de Kadıköy'de eylem yaptı 
</HEADLINE>
<TEXT>

     Türk Ticaret Bankası Türkbank çalışanı ve emeklisi kalabalık bir grup, bankanın kapatılması kararını protesto etti. 
     Kadıköy İskele Meydanı'nda toplananlar adına basın açıklaması yapan Banka ve Sigorta İşçileri Sendikası Banksisen Genel Başkanı AlptekinSağlanmak, Türkbank'ın kapatılması kararının ekonomik değil, siyasi bir karar olduğunu söyledi. 
     Sağlanmak, Türkbank'ın 88 yıllık mazisiyle kapatılacak en son banka olması gerektiğini ifade ederek, Türkbank'ın 7 bin 500 emeklisi ve yaklaşık 3 bin 500 çalışanının bankanın yaşatılması için mücadele vereceğini bildirdi. 
     Bankayı kapatanların kendi yanlışlarını örtmek için böyle bir karar aldıklarını savunan Sağlanmak, ''Karar, bankada hisse sahibi olan sandığın yöneticileri tarafından yargıya intikal ettirilecektir. 
     Danıştay'da dava açılacak. Alınan bu yanlış karar, yargıdan dönecektir'' diye konuştu. 
     Sağlanmak, Bankacılık Denetleme ve Düzenleme Kurulu'nun bağımsızlığını yitirmiş bir kurum olduğunu da ileri sürdü. Ellerinde ''Türkbank bir çınardır devrilmez, haklarımız alınmaz'', ''Türkbank kapatılamaz, şiddetle kınıyoruz'' yazılı dövizler taşıyan gruptakiler, ''Türkbank bizimdir bizim kalacak'', ''Bankamızı kapattırmayız'' şeklinde sloganlar attıktan sonra dağıldılar. 
     
     






</TEXT>
</DOC>
