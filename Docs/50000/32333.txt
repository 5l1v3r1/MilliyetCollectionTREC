<DOC>
<DOCNO> 32333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/son/soneko19.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası "Zenginler, yoksul ülkelere pazarlarını açmalı" 
</HEADLINE>
<TEXT>

     Dünya Bankası Başkanı James Wolfensohn, zengin ülkelerin pazarlarını, yoksul ülkelere daha fazla açmaları gerektiğini söyledi. 
     Wolfensohn,, Birleşmiş Milletler Ekonomik ve Sosyal Konseyi'nin toplantısında yaptığı konuşmada, zengin ülkelerin ''bir yandan yoksul ülkelerin borç yüklerini hafiletici önlemler alırken, diğer yandan bu ülkelerin ihracatına sınırlama getirmelerinin, iki yüzlü bir hareket olduğunu anlamaları gerektiğini'' ifade etti. 
     Wolfensohn, zengin ülkelerin siyasetçileri ve seçmenlerinin, Afrika'nın yoksulları için parlak bir gelecek sağlanmadığı takdirde, dünyanın geri kalanının geleceğinin de parlak olmayacağını fark etmelerini istedi. 
     Dünya Bankası başkanı, sanayileşmiş ülkelerin oluşturduğu G-8 grubunun bu hafta içinde İtalya'da yapacakları toplantının gündeminin başında, yoksul ülkelerin dünya pazarlarına açılmasının kolaylaştırılması konusunun bulunmasını da talep etti. 
     
     'Yardımlar artırılmalı" 
     Wolfensohn, zengin ülkelerin yoksullara doğrudan yardımlarının artırılmasını da istedi. Dünya Bankası başkanı, bu kapsamda zengin ülkelerin Gayri Safi Milli Hasılalarının GSMH yüzde 0.7'sini yoksul ülkelere ekonomik yardıma ayırması gerektiğini savundu. 
     Halen gelişmiş ülkelerin dış ekonomik yardıma ayırdıkları ortalama oran, GSMH'lerinin yüzde 0.22'sini oluşturuyor. 






</TEXT>
</DOC>
