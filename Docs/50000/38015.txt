<DOC>
<DOCNO> 38015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/spor/spo03.html </URL>
<DATE> 2001/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
"G.Saray'ın işi zor" 
</HEADLINE>
<TEXT>

Dört yıllık Türkiye serüvenine noktayı koyan Popescu, veda ederken MİLLİYET’e duygularını anlattı. Rumen oyuncu, Cim - Bom’da heyecanın artık bittiğini söyledi 
     HALİL ÖZER 

     Teşekkür etti 
     SARI - Kırmızılı takımın zaferlerinde, Popescu’nun payı asla inkar edilemez. Gerçek bir profesyonel, gerçek bir futbol centilmeni olarak Türk futboluna damgasını vurdu ve gitti. Ama buruktu. İstanbul’daki son gününü MİLLİYET’le geçirirken, önce futbol hayatının en güzel günlerini yaşadığı Türkiye’deki takım arkadaşlarına, taraftarlara ve yöneticilere teşekkür etti, kendine yakışan biçimde. Sonra spor yazarlarına yüklendi, yine kendine yakışan biçimde "Onlar için hiçbir olumlu düşünceye sahip değilim" diyor. 
     
     Yazarlara kızgın 
     TÜRK spor yazarlarının büyük bölümünün futboldan anlamadığını ileri süren Popescu devam ediyor "Beni, hep eleştirdiler. Peki nasıl Lecce’ye alıyorlar Sadece kötü yazmayı düşünüyorlar. Oyunu hiç izlemiyorlar. Onlar için birisi biraz dripling yapsın, ya da gol atsın, o büyük futbolcu oluyor. Hangi futbolcu, gizli bilgileri veriyorsa, gazeteci için en iyi futbolcu, o oluyor. Lecce’ye transferim nedeniyle beni ilk tebrik eden Fatih Terim oldu. Artık efsane takım yine İtalya’da buluşacak. Ama bu belki bir akşam yemeği olacak." 
     
     "G.Saray’ı seviyorum" 
     RUMEN oyuncu, "Galatasaray’ı, bizi sevdiğinden çok daha fazla seviyoruz" diye takımına değiniyor. Ve şöyle konuşuyor "Hiçbir zaman, kontratımızda yazanın dışında para istemedik. O kadro, Türkiye’de hiç kimsenin ummadığı sonuçlara ulaştı. Geçen yıl paramın sadece yüzde 30’unu alabildim. Ama futbolu çok seviyorum, Galatasaray’ı çok seviyorum. Oysa gazeteciler, parasız oynadığımızın asla farkına varmadılar. Onca sıkıntıya rağmen, bugüne kadar Hagi ile birlikte tek çalışmayı bile kaçırmadım. Buna arkadaşlarım tanıktır." 
     
     "Paraları bırakıyorum" 
     33 yaşındaki Popescu, iki yıl daha oynayacağını söylüyor, içini döküyor "Asla Televole oyuncusu olmadım. Bu ülkede ciddi futbolcuları sevmiyorlar, Televole oyuncularını daha çok seviyorlar.. Galatasaray’da kalsaydım, paramı ödemek zorunda kalacaklardı. Ayrıca geçen yıldan 1.2 milyon dolar alacağım var. Ama, bu paraları burada bırakıyorum. Yönetim kal’ deseydi, tüm paramın ödenmesini isteyecektim. Zaten bu yüzden gitmeme izin verdiler. Yönetici Aziz Üstel daha gitmeden arkamdan konuştu. Ancak bu sadece eğitimsizliğin göstergesi. 
     
     "Yeni kadro şart" 
     POPESCU, G.Saray’dan, motivasyonun ve heyecanın bitmesi yüzünden ayrıldığını, para yüzünden gitmediğini vurguluyor. Ve noktalıyor "Ben de motivasyon eksikliğine kapıldım. Sadece futbolcular ve yönetim değil, taraftarlarda da aynı düşünce görünüyor. Boş stada oynuyoruz. Ama çok normal. Avrupa’da büyük takımlar da bu duruma düştü. Galatasaray’ın işi çok zor. Yeni heyecan için, yeni takım kurmalı. Ama önce futbolcuların parasını ödemeliler. Sergen bu kiloyla kendini kanıtlayamaz, Coca - Cola’yı bırakmalı. Fazla yemek yememeli." 
     
Baskan sabır istediMehmet Cansun, takımda taşların yavaş yavaş yerine oturacağını söyledi. Cansun, "Yeni bir Galatasaray oluşuyor. Bunun için herkesin sabırlı olması gerek" dedi 
     ERHAN TELLİ 

     GALATASARAY Başkanı Mehmet Cansun, Denizli galibiyeti sonrası takımın durumunu değerlendirdi. Cansun, bazı futbolcuların performanslarıyla kendisini üzdüğünü, ancak yedi eksikle oynayan bir kadronun üç puanı kazanmasının önemli olduğunu söyledi. Başkan, taşların yavaş yavaş yerine oturacağını da belirtti, "Yeni bir Galatasaray oluşuyor. Bunun için herkesin sabırlı olması lazım. İlerleyen haftalarda herşey daha güzel olacak" ifadesini kullandı. 
     CANSUN, İtalya’ya transfer olan Popescu adına çok sevindiğini de vurguladı. Cim - Bom’un patronu şöyle devam etti "Onun gidişiyle savunma gücünde eksilme olacağına inanmıyorum. Bizim takımımızda Emre Aşık gibi genç ve yetenekli bir defans oyuncumuz var. Bu nedenle savunmaya transfer yapmayı düşünmüyoruz." Basın Sözcüsü Aziz Üstel de, Şampiyonlar Ligi’ne çıktıkları tardirde, orta alana iki, forvete de bir uzun boylu oyuncu alacaklarını belirtti. 
     
ERGÜN Özel geceydi      DENİZLİSPOR’A attığı şık golle üç puanı getiren Ergün, "Benim için özel bir geceydi" dedi. Yıldız oyuncu, kaleyi gördüğü anda vurduğunu belirtti, "Top filelerle buluşunca, çok mutlu oldum" diye konuştu. Sarı - Kırmızılı futbolcu, golünün Hagi’nin attıklarına benzetilmesine "Onunkiler kadar olmasa da, güzeldi" yorumunu yaptı. 
     ERGÜN, Denizlispor maçında oynadıkları futbolun kimseyi yanıltmamasını da istedi. Galatasaraylı futbolcu, Levski Sofya sınavıyla ilgili şu mesajları verdi "Geçen senelerde de, Avrupa kupası maçları öncesinde böyle oyunlar oynadık. Ama Avrupalı rakiplerimizin önüne çıkınca Aslan gibiydik. Orada bambaşka oynarız." 
     
Fener sevinci      LEVSKİ rövanşı hazırlıkları, dün akşamki antrenmanla başladı. İstanbulspor - Fenerbahçe maçını seyreden teknik heyet ve futbolcular, Fenerbahçe’nin yenilgisini, sevinç çığlıklarıyla karşıladılar. Sakatlıkları süren Hakan, Perez ile Ümit Karan ayrı çalıştılar. Sarı - Kırmızılılar, bugün kampa girecek, yarın Bulgaristan’a gidecek. Popescu ile Jardel dün İstanbul’dan ayrıldılar. 
     



 SPOR 

























</TEXT>
</DOC>
