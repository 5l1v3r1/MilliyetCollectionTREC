<DOC>
<DOCNO> 25699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/spor/spo03.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
EMRE PATLADI 
</HEADLINE>
<TEXT>

Genç yıldız, Süren’in eleştirilerine tepki gösterdi, "O benim muhatabım değil. Başkanım artık Moratti" dedi 
     ERHAN TELLİ 

     Çileden çıktı 
     GALATASARAY Kulübü Başkanı Faruk Süren’in önceki gece bir televizyon kanalında yaptığı açıklamalarda Emre’yi eleştirmesi genç futbolcuyu çileden çıkardı. Bursa’daki milli maç dönüşü Süren’in açıklamalarını duyan ve canlı yayına bağlanmak istemesine rağmen engellenen Emre, suskunluğunu Milliyet’e bozdu, "Artık benim başkanım Faruk Süren değil, İnter Kulübü’nün Başkanı Moratti’dir. Faruk Süren muhattabım değil" diye konuştu. 
     
     "Doğru söylemiyor" 
     SÜREN’in doğruları söylemediğini belirten Emre, "Benim için, zaten anlaşmak istemiyordu demiş. Asıl anlaşmak istemeyen ve bu yönde rakamlar veren onlar oldu" dedi. Bundan böyle eleştirilere yanıt vermeyeceğini kaydeden yıldız futbolcu, "Beni rahat bıraksınlar. Çünkü Inter’in oyuncusuyum. Bundan böyle önüme bakıyorum. Hayallerimi gerçekleştirmenin mutluluğunu yaşıyorum" ifadelerini kullandı. 
     
Sergen tamam      GALATASARAY yöneticisi Celal Gürcan, dün yaptığı açıklamada, "Sergen ile her konuda anlaşma sağladık" dedi. Gürcan, "Sergen Galatasaray’da oynamak istediğini bize bildirdi. Önümüzdeki günlerde resmi imzayı atacak" diye konuştu. Gürcan ayrıca takımın sabote edildiğini söyledi, "İsim vermeyeceğim. Ancak bu kişiler gelecek yıl oynayamayacak" dedi. Bu arada Sarı - Kırmızılılar Fransa’nın St.Etienne takımında forma giyen Brezilyalı futbolcular Alex ve Alois ile temasa geçti. 
     
Lucescu bilmecesiRumen hocanın, Porto Kulübü ile görüştüğü ve el sıkıştığı öğrenildi 
     HALİL ÖZER 

     SARI - Kırmızılı yönetimin "anlaştık" açıklamasına rağmen Teknik Direktör Mircea Lucescu’nun iki hafta önce Portekiz’in Porto Kulübü ile masaya oturduğu belirtildi. Rumen hocanın, Porto Başkanı Pintu da Costa ile gizlice görüştüğü ve yeni sezon için el sıkıştığı öğrenildi. 
     LUCESCU ile söz kesen ve hoca arayışlarını durduran Portekiz kulübü, Rumen hocanın aynı zamanda Galatasaray’a da "evet" demesine çok şaşırdı. Bunun üzerine Lucescu’ya 15 gün süre verildi, tercihini yapması istendi. Eğer Rumen hoca giderse yerine Bülent Ünder getirilecek. 
     
İmza var para yok      GALATASARAY camiasının yaklaşık beş yıldır büyük bir sabırla beklediği Ali Sami Yen Stadı’nın inşaatı için, Tekfen İnşaat ve Tesisat şirketi ile resmi sözleşme yapıldı. Tekfen Şirketi’nin Yönetim Kurulu Başkanı Necati Akçağlılar ile Galatasaray Lisesi’nde anlaşma imzalayan Süren, "Kulübümüze yakışır bir stad yaratacağız" dedi. 
     TEKFEN şirketinin en iyi teklifi verdiğini, bu yüzden anlaşmayı onlarla yaptıklarını kaydeden Faruk Süren, finansman sorunlarını da en kısa sürede halledeceklerini söyledi. Süren, stadın 23 ayda bitirileceğini ve maliyetinin de 84 milyon dolar olacağını kaydetti, ardından aynı şirketin yapımını sürdürdüğü Olimpiyat Stadı’nı gezdi. 
     
Gözler Canaydın’da      BAŞKAN adayı olması için yoğun baskı yapılan Özhan Canaydın bugün bir basın toplantısı yapacağını açıkladı. Sarı - Kırmızılı camiada özellikle Mehmet Cansun’u istemeyen cephenin Canaydın’ı ikna etmek için büyük çaba harcadığı belirtildi. Özhan Canaydın adaylığını açıklaması halinde İzzettin Doğan’ın çeki-leceği bildirildi. 
     
Mario Jardel’i ikna turu      TÜRKİYE’ye dönmeyeceğini açıklayan Jardel ile temasa geçen yöneticiler, Brezilyalı oyuncuya baskı yapmaya başladılar. Jardel’e, " Hiçbir yere gidemezsin. Merak etme, gelecek sezon takım içinde rahat edeceksin. Oyun sistemi sana göre kurulacak. İstediğin herşey yapılacak. Rahat ol" mesajının verildiği belirtildi. 
     



 SPOR 






















</TEXT>
</DOC>
