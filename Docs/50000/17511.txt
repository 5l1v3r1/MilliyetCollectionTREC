<DOC>
<DOCNO> 17511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/son/sondun08.html </URL>
<DATE> 2001/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de Michigan eyaleti de sözde soykırımı tanıdı 
</HEADLINE>
<TEXT>

     ABD'nin Michigan eyaleti Temsilciler Meclisi, sözde Ermeni soykırımını tanıyan bir tasarıyı kabul etti. 
     Tasarı, 24 Nisan tarihinin, 1915-1923 yılları arasında yapıldığı öne sürülen soykırımın ''anma günü'' ilan edilmesini öngörüyor. Yerel meclise tasarıyı sunan milletvekili Marc Shulman, sözde ''soykırımı tanımamanın, hayatta kalanlara saygısızlık olacağını'' savundu. Ermeni Ulusal Komitesi'nin Michigan'daki temsilcisi Harry Derderyan, tasarıyı kabul eden eyaletin Temsilciler Meclisi'ne teşekkür eden bir açıklama yayınladı. ABD'de, sözde Ermeni soykırımını tanıyan eyaletlerin sayısı böylece 17'ye ulaştı. Michigan'dan önce Maine, Massachussetts, New Hampshire, New Jersey, New Mexico, New York, Pennsylvannia, Rhode Island, South Carolina, Virginia, Wisconsin, Maryland, Alaska, California, Georgia ve Illinois eyaletleri sözde soykırımı tanımışlardı. 




</TEXT>
</DOC>
