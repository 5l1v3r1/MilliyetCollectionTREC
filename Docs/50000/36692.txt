<DOC>
<DOCNO> 36692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/12/spor/spo02.html </URL>
<DATE> 2001/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
"Fener bildiğiniz gibi" 
</HEADLINE>
<TEXT>

Teknik Direktör Mustafa Denizli, "Bıraktığımız yerden devam ediyoruz" dedi ve ekledi "Hem futboldan, hem de skordan çok memnunum." 
     HÜSEYİN YAVUZ 

     FENERBAHÇE Teknik Direktörü Mustafa Denizli, "Lig başladı. Bütün meslektaşlarıma ve ülkemize hayırlı olsun. Bu akşam iyi bir futbol sergiledik ve skordan memnunum" dedi. Denizli, "Fenerbahçe, bildiğiniz gibi. Geçen yıl Kadıköy’de yakalamış olduğumuz seriye kaldığımız yerden devam ediyoruz. Serhat, çok iyi bir performans sergiledi. Ondan çok memnunum" ifadelerini kullandı. 
     DENİZLİ, ilk kez forma giyen Hakan Bayraktar ve Oktay için ise "İkisi de biraz heyecanlıydı. Ancak daha fazla şans verdiğimizde iyi oynayacaklarını biliyorum" yorumunu yaptı. Sarı - Lacivertli teknik adam, Andersson’u hasta olduğu için kadroya almadığını söyledi, "Rahatsız olmasaydı forvette Serhat ile birlikte oynayacaktı" diye konuştu. Beşiktaş’ın hocası Daum da maçı izledi. 
     
KUPA ONURUFenerbahçe, geçen sezon kazandığı şampiyonluk kupasını dün aldı 
     SARI - Lacivertli takıma karşılaşmadan önce, geçen yılın şampiyonluk kupası verildi. Kaptanlar Ogün ve Revivo, Futbol Federasyonu Başkanı Haluk Ulusoy’un elinden aldıkları kupayı birlikte havaya kaldırdılar. Uzunca bir süre sonra Fenerbahçe Stadı’na gelen Başkan Haluk Ulusoy seyirci tarafından yuhalandı. Ancak Fenerbahçeli yöneticiler ve kaleci Rüştü tribünlere el işareti yaparak protestoyu engellemeye çalıştı. Bu arada Fenerbahçeli taraftarlar kulübe başvurarak kale arkası tribünlerinin de kombine yapılmasını istediler. Fenerbahçe ise inşaat nedeniyle bunun mümkün olamayacağını dile getirdi. 
     
Rangers coştu      ŞAMPİYONLAR Ligi üçüncü eleme turunda Fenerbahçe’nin rakibi olan Glasgow Rangers, İskoç Ligi’nde Dunfermline’ı deplasmanda 4 - 1 mağlup etti. Rangers’ın golleri Lapaty, Flo ve Konterman’dan 2 gelirken, İskoç ekibi böylece ligin üçüncü haftasında ikinci galibiyetini aldı. Galatasaray’ın rakibi Levski Sofya da Bulgar Ligi’nde Cherno More’yi Pantelic’in golüyle 1 - 0 yenerek ikinci haftayı da galibiyetle kapadı. 
     



 SPOR 




























</TEXT>
</DOC>
