<DOC>
<DOCNO> 49272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/son/soneko02.html </URL>
<DATE> 2001/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Fazla mesai ücretine yüzde 45 zam... 
</HEADLINE>
<TEXT>

     Hükümet, devlet memurlarının fazla mesai ücretlerine yeni yılda yüzde 45 oranında zam yapmayı kararlaştırdı. Milli Eğitim ve Sağlık Bakanlıklarına bağlı okullardaki pansiyon ücretlerinin ise yüzde 60 oranında arttırılması öngörüldü. 
     TBMM Plan ve Bütçe Komisyonu gündeminde bulunan 2002 yılı Bütçe Kanun Tasarısı'na göre, 657 sayılı Devlet Memurları Kanunu'na tabi personelin bu yıl saat başına 310 bin lira olan fazla çalışma ücreti, yeni yılda 450 bin lira olarak uygulanacak. 
     KİT'lerde sözleşmeli olarak çalışan personelin fazla mesai ücreti de memurlarla aynı olacak. 
     Bakanlıkların özel kalem müdürlüklerinde çalışan personel ile makam şoförlerine ayda 90 saati geçmemek üzere 410 bin lira yerine 600 bin lira fazla mesai ücreti ödenecek. 
     Aynı şekilde her bir makam için aylık toplam 450 saati geçmemek üzere bakanlıklardaki kurul başkanı, genel müdür ve daha üst birim yöneticileri, vali, Genelkurmay Başkanlığı, Milli Savunma Bakanlığı ve Kuvvet Komutanlıkları ile Jandarma Genel Komutanlığı ve Sahil Güvenlik Komutanlığı'ndaki general ve amiral rütbesine haiz daire başkanlıkları ve üst birim yöneticileri ile rektör ve belediye başkanları ile birlikte çalışan personele de ayda 90 saati geçmemek şartıyla yeni yılda 600 bin fazla mesai ücreti verilecek. 
     
     Diğer fazla mesai ücretleri 
     Kredi ve Yurtlar Kurumu Genel Müdürlüğü'ne bağlı yurtlarda görev yapan personelden gerçekleştirdiği fazla çalışma karşılığı kendilerine izin verilme imkanı bulunmayanların da bu yıl 400 bin lira olan ek çalışma ücreti, 2002'de 590 bin liraya çıkacak. 
     Milli Eğitim Bakanlığı'na bağlı okullarda atölye ve birimlerinde fiilen çalışanlara öğretim günlerinde günde 3 saati, milli ve dini bayram günleri haricindeki tatillerde de günde 8 saati geçmemek üzere 1 milyon 300 bin lira yerine 1 milyon 885 bin lira ödemede 
     bulunulacak. 
     Aylık maktu fazla çalışma ücreti ödenen personelden Orman Bakanlığı ve Orman Genel Müdürlüğü bünyesindeki orman muhafaza memurlarının bu yıl 7 milyon lira olan ek çalışma ücreti yeni yılda 10 milyon 100 bin liraya, Sağlık Bakanlığı Sıtma Eradikasyonu Teşkilatında çalışan sıtma savaş memurlarının 4 milyon 250 bin lira olan fazla çalışma ücreti de 2002'de 6 milyon 100 bin liraya yükselecek. 
     Belediyelerin zabıta ve itfaiye hizmetlerinde çalışan personel ile özel koruma ve güvenlik personelinin aylık maktu fazla çalışma ücretleri şöyle olacak 
     Belediye nüfusu 
     149   250 bine kadar olan yerler için 50 milyon lira yerine 71 milyon 
     500 bin lira. 
     149   250 bin ile 1 milyon lira arasında olanlar için 90 milyon lira 
     yerine 128 milyon 100 bin lira 
     149   1 milyondan fazla olanlar için 100 milyon lira yerine 143 milyon 
     lira. 
     149   Ankara, İstanbul, İzmir büyükşehir sınırları içindekiler için 135 
     milyon lira yerine 193 milyon lira. 
     
     OHAL tazminatları 
     2002 Bütçe Kanun Tasarısı ile Olağanüstü Hal Bölgesi'nde görev 
     yapan er ve erbaşların ek tazminat tavanı da yüzde 20 oranında zamlanacak. Bu yılın ikinci yarısında 46 milyon lira olan ek tazminat tavanı, 2002 yılının Ocak-Haziran döneminde 55 milyon lira, Temmuz-Aralık döneminde de 65 milyon lira olarak uygulanacak. Tasarı ile halen 25 milyon lira olan edebi kurul ödeneği de yeni yılda 35 milyon liraya çıkacak. 
     
     Pansiyon ücretleri... 
     Yeni yılda Milli Eğitim ve Sağlık Bakanlığı'na bağlı yatılı okullardaki pansiyon ücretleri ise yüzde 60 oranında zam görecek. 
     Yeni düzenleme ile ilköğretim okullarının pansiyon ücreti 265 milyon liradan 425 milyon liraya, ortaöğretim okulları ile yetişkinler teknik eğitim merkezleri, çıraklık eğitim merkezleri ve pratik sanat okullarında 280 milyon liradan 450 milyon liraya, mesleki ve teknik ortaöğretim okullarında 305 milyon liradan 490 milyon liraya yükselecek. 
     Pansiyon ücreti, Anadolu ve fen liselerinde 290 milyon lira yerine 465 milyon lira, tatbikatlı Anadolu meslek liselerinde de 315 milyon 
     lira yerine 505 milyon lira olacak. 
     Sağlık meslek liselerinde de 505 milyon lira pansiyon ücreti alınacak. 
     






</TEXT>
</DOC>
