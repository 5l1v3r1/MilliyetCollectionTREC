<DOC>
<DOCNO> 26774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/spor/ykol.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni statü 
</HEADLINE>
<TEXT>

     DOĞAN KOLOĞLU 

     Türkiye’de oyuncu transferi çerçevesinde FIFA İkinci Başkanı Şenes Erzik’in özetle, 15 Temmuz’da Arjantin’de yapılacak FIFA toplantısından sonra yeni transfer tüzüğünün yürürlüğe gireceği sözü piyasaları alt üst etti. 
     AB’nin 137. maddesi kapsamında iptali için Brüksel’de mahkemeye "Avrupa Sosyal Kanunları Hakları çerçevesinde" iptal edilmek üzere dava açıldı. Bunun ilk duruşması 27 Temmuz’da olacağı için, Erzik’in 15 Temmuz tarihinin kesinliği hakkındaki açıklamaları belirsizdir. Bu açıdan Gaziantep Başkanı Celal Doğan’ın, "Transferi niye karıştırdılar" yorumu, gelişmelerin belirsizliğini dile getirmektedir. İşte bu sıkıntılı günlerin belgesel oluşumu 
     
"HERŞEY BELÇİKA’DAN BAŞLADI"      Uluslararası Futbolcular Sendikası FIF Pro İkinci Başkanı Philippe Piat, 28 Mayıs sabahı 09.30’da yanında üç Liegeli avukat bayan Misson, M’Baya ve Denis ile birlikte Brüksel Asliye Seri Mahkemesi’nde bayan Dalcq’ın karşısına çıktılar. Piat, aynı zamanda UNFP Fransız Profesyonel Futbolcular Birliği Başkanı’dır. O nedenle birçok Avrupa Futbolcular Sendikası ile birlikte Avrupa’da oynayan 350 profesyonel futbolcuyu temsil etmektedir. Bunların arasında Robert Prosinecki Standart Liege , Gregory Coupe Lyon , Joselyn Blanchard Lens gibi futbolcu üyeler, Avrupa Komisyonu ile FIFA arasında 5 Mart’ta çıkartılan zoraki "Transfer Reformu" anlaşmasının uygulanmasını engellemek için bir dizi şikayetlerini başvuru içeriğinde dile getirdiler. 
     Avukatlar, oyuncuların gerekçelerini savunurken, yeni sistemin futbolcuların temel sosyal ve hukuk haklarını ters düştüğü kanısındalardı. Özellikle bir oyuncunun 28 yaştan önce kontratını yok sayma hakkına engel olma maddesine itiraz edilirken, bir de bunun bu yaştan iki yıl sonraya uzaması da olabiliyor deniyor. Ayrıca, yetiştirme payı hesaplanması da, bu parayı transfer eden kulüp ödeyeceği için, sporculara göre yetiştiren ülkeler çok yüksek rakamlar göstererek genç oyuncuların profesyonel Dünya’ya geçişlerini bloke edebilirler deniyor. Avukat bayan Mission, FIFA’ya özel hukuk açısından tırnaklarını göstereceğini söyledi ve "Bu dosyada sosyal hukukta olmayan bir olayı haksız olarak yetkisindeymiş gibi bir yorumla oluşturmak nasıl olur " diyerek FIFA’yı hedef aldı. 
     Ayrıca Avrupa Birliği’nin 137. maddesiyle Bakanlar Konseyi’nin ekseriyetine dayanması gereken bir sosyal durumun, bu konudaki ölçüleri belirlemesinin ancak konseye ait olduğu belirtiliyor. FIFA İcra Komitesi, Buenos Aires’te 6 - 7 Temmuz’da toplanacak ve Erzik’in de tahmin ettiği gibi bugünkü uygulama ortadan kalkacak. Eğer bu haftalarda FIFA, yeni uygulama şeklini değiştirerek Avrupa’nın yorumuna uymazsa, 27 Temmuz’da sosyal yönü nedeniyle uygulamaya giren yeni kanunun da işlemez olması doğaldır. 
     



 SPOR 























</TEXT>
</DOC>
