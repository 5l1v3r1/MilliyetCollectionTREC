<DOC>
<DOCNO> 22760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/yazar/yilmaz.html </URL>
<DATE> 2001/05/23/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Casa Olayı’nı unutmamak 
</HEADLINE>
<TEXT>

     Beklediğim gelişme nihayet gerçekleşti. Genelkurmay Askeri Savcılığı ve Savunma Sanayi Müsteşarlığı, TAİ’nin İspanyol teknolojisi ile ürettiği 52 adet Casa tipi CN - 235 hafif nakliye uçağıyla ilgili soruşturma başlattı. 
     Peşpeşe düşen iki Casa uçağının 38 kişiye mezar olmasından önce başlamıştı, beklentim. 20 Nisan tarihli bir yazımda Casa olayını hatırlatma gereği duymuştum. Gen - Pa Holding Yönetim Kurulu Başkanı Zeynel Abidin Erdem’in kartvizitlerine Türk - Amerikan İşadamları Derneği TABA Başkanlığı’da eklenmişti. Aynı günlerde bir işadamı da bana "Erdem’i Marmara Grubu’ndan Casa olayına karıştığı için ihraç ettik" diyordu. Belli ki çekiniyordu ve adının açıklanmasını istemiyordu. 
     
     Önemli değil 
     Asıl merakım Nezih Tavlaş’ın Casa Olayı kitabındaki iddiaların, gerek hukuki gerekse de etik anlamda iz bırakmamasıydı. Erdem’e bunu sordum 
     "Önemsemedim. Nezih Bey ile bir kez yemek yedik, Gazeteciyim işim bu dedi. Ona söyleyecek başka bir şey yoktu. Avukatlarımla inceleme yaptırdım, ortada incelemeye değer bir durum olmadığını söylediler." 
     Önemli değil, denilen kitap şimdi satır satır aktarılıyor... . 
     Bir soru ortaya atılıyor Casa’nın rakibi, İtalyan firmasının temsilcisi Cefi Kamhi’nin, gizli ortağı var mı 
     
     The Özal da çıktı 
     Tavlaş, ANAP eski Savunma Bakanı Ercan Vuralhan, Turgut - Semra Özal ve temsilci Erdem ilişkisini vurguluyor. Bu üçlünün yakınlığı Mehmet Ali Birand ve Soner Yalçın’ın yeni piyasa çıkan, "The Özal - Bir Davanın Öyküsü" kitaplarında da ortaya konuyor. 
     Erdem bu kitapta bir Özal anısını aktarıyor. 
     1992 yılında Casa ihalesi 1990’da sonuçlandı Antalya’da bir otel açılışına gelecek olan Özal’ı havalimanında karşılamak üzere Barlas Doğu, Ercan Vuralhan, Erdem’in kiraladığı otomobile doluşup seyirtiyorlar. Özal’ı burada karşıladıktan sonra, aynı hızla otelin kapısında hazır bulunmak için gaza basıyorlar. Havalimanından otele gelirken yol kenarında silahlı bir adam görüp, duruyorlar. Adamı etkisiz hale getirip, güvenlik güçlerine teslim ediyorlar. Böylece Özal’a muhtemel bir suiskasti de önlüyorlar. 
     Anılar kimlerin canciğer olduğunu gösteriyor. 
     
     İranlı iki öğrenci 
     Kimler birlikte yürüyor, yollar nasıl kesişiyor, Özal’ın arkasına aldığı "İşadamlarını yurt dışına açıyorum" rüzgarı, önüne neleri katıyor 
     Adalet Partisi kurucularından Ragıp Gümüşpala ile parti teşkilatında bir süre çalıştıktan sonra, Emekli Ticaret şirketini kuran Hava Kuvvetleri Yarbayı resen emekli Haydar Gürsan, Casa uçaklarını Türkiye’ye getirmek isteyen ilk temsilci. Gürsan temsilcisi olduğu yıllarda Casa için methiye gibi raporlar düzerken, temsilciliği bıraktıktan sonra kimin adına hazırlanmış Casa aleyhinde raporlarla, Savunma Bakanlığı’nı arşınlamaya başladı bilinmiyor. 
     Casa temsilcisi olarak bugün daha çok Zeynel Abidin Erdem’in adı geçiyor, ortağı Sinan Gürsoy’dan çok sözedilmiyor. Oysa işin İspanya tarafında Gürsoy’un ilişkileri de hafife alınır gibi değil. Gürsoy, İngiltere’de okumaya gittiği yıllarda, İran rejiminden kaçan Şah yanlısı gençlerle arkadaş oluyor. Bu gençlerden ikisi İspanya’da iş yapıyor ve Casa işini Gürsoy’a getiriyorlar. Erdem ile Gürsoy buluşması ise şimdilik sırrını koruyor. 
     
     Çicek mi, böcek mi 
     Tavlaş’ın kitabında adı geçen çicek dükkanı sahibi İnciser Gazioğlu’nun Emin Çölaşan’a açıklamasına göre Erdem’i, Vuralhan ve dönemin Milli Güvenlik Konseyi Tahsin Şahinkaya ile buluşturan kendisi. Bu önemli açıklama, Gazioğlu’nu özenle izlemenin gereğini ortaya çıkarıyor. 
     Ve bir soru 
     Erdem, Kenan Evren’in itmesiyle, 1980 sonrası siyasette Turgut Sunalp’in Başkanlığı’nı yaptığı MDP’nin kurucularından ve İstanbul İl Başkanı. Acaba Savunma Bakanlığı yapmış Vuralhan ve Şahinkaya ile tanışmak için Gazioğlu’na ihtiyacı var mıydı 
     
10 milyon dolar kazanıldı      İspanya’dan tanesi 5.7 milyon dolar yerine, 9.6 milyon dolara alınan Casa tipi CN - 235 uçaklarındaki bu fiyat farkı nasıl ortaya çıktı 
     1989 sonlarında ilk tepki SHP’lilerden gelmişti ve milletvekilleri Tevfik Koçak ile Erdal Kalkan, Meclis’e soru önergeleri vermişti. Koçak’ın kendi imzası olmayan bir dilekçeyle soru önergesi geri çekildi. Kalkan’ın sorusu ise cevapsız kaldı. 
     
     Zorla satamazlar 
     Peki oluşan fiyat farkını en iyi kim bilir 
     Savunma Sanayi Müsteşar Yardımcısı Ekonomi alanında Veysel Yayan. Yayan bakın neler anlatıyor 
     "Bütün dünya ülkelerinin tanıdığı Federal Havacılık Dairesi, bir uçağın uçması için FAA Belgesi verir. Bu belge alındıktan sonra, uçağın uçma özelliği ile ilgili tartışma biter. Casa’nın FAA belgesi benden önce üç yıl, sonra da 5 yıl süren araştırmayla alındı. Çünkü uçağın sivil özellikleri, kokpitte göstergelerin geliştirilmesi gibi askeri uçaklarda aranmayan şartları da istiyorduk. Ayrıca İspanya parası karşısında doların değer kaybetmesi, kur eskalasyonu gibi nedenlerle maliyet yükseldi. Nezih Bey’in kitabı sayesinde İspanyollar’ın fiyatlarında 10 milyon dolar civarında indirim yapmalarını sağladık." 
     Yayan, yabancı firmaların nedense bir ürünü ülkeye sokmak için yerel güç aradığını vurguluyor ve şunları söylüyor "Kılı kırk yaran incelemeler yaptık. Ancak bunların teknik sahada, sivil, askeri amaçlara uygun olup olmadığı araştırmalar sonucu geliştirilir. Zorla Hava Kuvvetleri Komutanlığı’na hiçbir temsilci uçak satamaz." 
     Zorun tarife ihtiyacı var galiba. 18 ayda alınan FAA belgesi, Casa uçaklarına neden 8 yıllık inceleme sonunda verilmiş 
     
     







Tuhaf bir maç 


Yeni CASA'lar yolda 


Artık adı neyse 


'Müslüman Demokratlar' mı gelecek, yoksa .. 


Derviş yerelde 


Suskun gençlik 


Ortadoğu mantığı 


Çatlamış ar damarıma su serper misin 


Borç takası... 


Bir bilmecem var... 


Sessiz sedasız... 


Nafaka'nın hesabı 


"Deliler Evi" 


Millet "cambaza bakarken" fasulye, pirinç ithalatı başladı 


Casa Olayı’nı unutmamak 


</TEXT>
</DOC>
