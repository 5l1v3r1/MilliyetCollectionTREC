<DOC>
<DOCNO> 47601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/son/sontur27.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit'ten Sezer'e "Türkiye'nin yeni bir gerilime tahammülü yok" 
</HEADLINE>
<TEXT>

     DSP Genel Başkanı ve Başbakan Bülent Ecevit, Cumhurbaşkanı Ahmet Necdet Sezer'e haftalık olağan görüşmesinde, ''Türkiye'nin yeni bir gerilime tahammülü yoktur. Böyle bir dönemde ben Cumhurbaşkanlığı ile Başbakanlık arasında bir tartışma açılmasını da doğru bulmuyorum'' dediğini bildirdi. 
     Başbakan Ecevit, partisinin TBMM Grup toplantısında, Cumhurbaşkanı Ahmet Necdet Sezer ile bugün yaptığı haftalık olağan görüşme hakkında milletvekillerine bilgi verdi. Türkiye'nin gündemindeki güncel konunun referandum olduğunu, ancak bu konuya hiç değinmediğini belirten Ecevit, kabulde, şöyle konuştuğunu ifade etti 
     ''Bu konu Sayın Cumhurbaşkanı ile TBMM arasındaki bir konudur. 
     Onun için bugün huzurunuzda bu konuya hiç değinmeyeceğim. 
     Hem ekonomi bakımından hem de uluslararası ilişkiler bakımından çok kritik bir dönemden geçiyoruz. 
     Türkiye'nin yeni bir gerilime tahammülü yoktur. 
     Böyle bir dönemde ben Cumhurbaşkanlığı ile Başbakanlık arasında bir tartışma açılmasını da doğru bulmuyorum. 
     Referandum konusu ile ilgili hukuksal ve teknik hususlar ise YSK'nın yetkisi içindedir. 
     Resmi Gazete'de yapılacak yayım işlerinden de Başbakanlık Kanunu'na göre Mevzuatı Geliştirme ve Yayın Genel Müdürlüğü yetkilidir.'' 
     






</TEXT>
</DOC>
