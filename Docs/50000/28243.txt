<DOC>
<DOCNO> 28243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/son/sondun21.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Tacikistan aşırı dinci gruba karşı operasyon başlattı 
</HEADLINE>
<TEXT>

     Tacikistan'ın, başkent Duşanbe'nin batı kesimindeki banliyölerde, eski aşırı dinci savaşçılardan oluşan bir silahlı gruba yönelik askeri operasyon başlattığı bildirildi. 
     Bir İçişleri Bakanlığı kaynağı, Reuters'e yaptığı açıklamada, bakanlığa bağlı birliklerin topçu, uçaksavar ve zırhlı birlikler eşliğinde bu sabaha karşı operasyon başlattığını kaydetti. Kaynak, bakanlığın, Tacikistan'da 1992-1997 iç savaşı sırasında Birleşik Tacik Muhalefeti'nin saha komutanı Rahmon Sanginov'un denetimindeki yasadışı grubu ortadan kaldırmak istediğini belirtti. Bu arada, tüfek ve ağır topçu ateşi sesinin başkentin merkezinden duyulduğu bildirildi. İçişleri Bakanlığı'ndan yapılan açıklamada, ''terörist'' olarak nitelendirilen grubun, 1998'den bu yana aralarında 270 öldürme olayının bulunduğu birçok suç eyleminin sorumlusu olarak görüldüğü ifade edildi. 







</TEXT>
</DOC>
