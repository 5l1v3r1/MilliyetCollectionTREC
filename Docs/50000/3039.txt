<DOC>
<DOCNO> 3039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/guncel/gun11.html </URL>
<DATE> 2001/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Dilligil’in ekibi istifa etsin... 
</HEADLINE>
<TEXT>

     ANKARA Milliyet 

     Devlet Tiyatroları DT sanatçıları, 1. Perde Operasyonu’nda tutuklanan Genel Müdür Rahmi Dilligil’in göreve geldiği tarihten itibaren idari görev üstlenen sanatçıları istifaya davet etti. 
     Devlet Tiyatroları Sanatçıları Derneği adına açıklama yapan Mehmet Ege, Dilligil’le birlikte 8 kişinin tutuklandığı yolsuzluğun, kurum kimliği ve sanatçı onurunu yaraladığını bildirdi. Ege, kurumun daha fazla yıpratılmaması için, Dilligil’in göreve getirildiği 13 Eylül 1999’dan itibaren idari görev yapan tüm sanatçıları istifaya çağırdı. Siyasi veya kişisel tercihler doğrultusunda yapılan atamaların, kurumun geleceğini kararttığını söyleyen Ege, yeni görevlendirmelerin sanatçıların inisiyatifiyle yapılmasını istedi. 
     


 GÜNCEL 















</TEXT>
</DOC>
