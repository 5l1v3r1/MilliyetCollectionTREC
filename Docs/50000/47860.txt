<DOC>
<DOCNO> 47860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/yazar/tamer.html </URL>
<DATE> 2001/10/20/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Vekil maaşı anayasaya girmiş ülke var mı 
</HEADLINE>
<TEXT>

     Sabancı Üniversitesi, birbirinden ilginç Avrupalı konuşmacıları cımbızla seçmekte usta. Deutsche Bank'ın başekonomisti Prof. Norbert Walter'ı geçen yıl üniversitenin kampüsünde dinlediğimde, "Bugüne kadar ilgim hiç kopmadan en uzun süre dinleyebildiğim Avrupalı ve de Alman diye düşünmüştüm. Sabancı Üniversitesi'nin davetlisi olarak Türkiye'ye gelen Daimler - Benz'in eski Yönetim Kurulu Başkanı Edzard Reuter'i önceki akşam dinlerken de farklı düşünmedim. 
     Toplantı öncesinde ve sonrasında milletvekili maaşları ve ekonomik kilitlenme gibi güncel konulara da değinildi. Rektör Prof. Dr. Tosun Terzioğlu çok önemli bir soru attı ortaya "Milletvekili maaşlarının Anayasa hükmü olduğu dünyada başka herhangi bir ülke var mı " Ve devam etti "Benim bildiğim, anayasalarda genel kurallar ortaya konur ve mümkün olduğunca da ayrıntıya girilmez." 
     Milletvekili maaşlarının Anayasa hükmü olduğu bir başka ülke herhalde yoktur dünyada. Ne günlere kaldık 
     Prof. Terzioğlu'nun ekonomiyle ilgili saptaması ise psikolojik donma "Müthiş bir psikolojik donma var. Elinde 3 kuruş parası olan gidiyor dolar alıyor. Neden aldığını da bilmiyor, daha sonra ne yapacağını da... Herkes, her şeyi erteliyor ve neden ertelediğini de bilmiyor " diyor. 
     Kırılma noktası belki de hiç aklımıza gelmeyen bir şekilde olacak. Tüylerinizi diken diken edeceğimi biliyorum, ama bana sorarsanız ekonomide henüz dibi görmedik. Daha çekecek çilemiz var. 
     
Vatandaş, referandumun parasını vermeye hazır      "Sayın Meral Tamer, 
     Müsaadeniz varsa, sizin köşeden Sayın Başbakan'a, Başbakan yardımcılarına ve Meclis'teki milletvekillerine bir vatandaş olarak cevap vereceğim. 
     Sayın Başbakanım diyorsunuz ki referandum yapmaya paramız yok. Pekiyi milletvekillerine niye var Sandık önümüze gelsin, sandık parasını vatandaş 2 ekmek az yer verir. 
     Sayın Başbakan yardımcıları, bu kanunu getiren milletvekillerini ikna edemediniz mi 
     Bunlar aslında milletin vekili değil. Çünkü millet çöplükte ekmek ararken, Afganistan'dan biraz iyiyiz diyen ekonomi bakanını kınıyorum Türkiye'nin hiçbir zaman sıkıntısı yoktur. Tek sıkıntısı, bugün yanlışlıkla seçilip o kutsal çatının altında olan 550 milletvekili ve bunların seçtiği hükümettir ... " 
     Dün yine masamda yığılan referanduma ve Cumhurbaşkanımıza destek mesajları arasında, yukarıdaki satırların sahibi Elazığlı okurum Resul Kaçar gibi 2 ekmek az yeyip referandum harcamalarına katılmak isteyenler çoğunluktaydı. Yeter ki vatandaşa görüşünü belirtme olanağı verilsin 
     "Referandum olursa, tüm masrafları biz karşılarız" diye çağrı yapan Ankara Ticaret Odası Başkanı Sinan Aygün'e de destek mesajları yağıyormuş. Üstelik kuru destek değil, harcanacak paraya katkıda bulunmak üzere 
     "Ben bir işçi emeklisiyim. 150 milyon lira aylık alıyorum. Sizleri desteklediğimden dolayı bu hükümeti ve siyasileri referanduma zorlamanız açısından, şahsım tarafından referanduma evet mahiyetinde 50 milyon lira yardımda bulunuyorum." Hasan Tekoğul - Kocaeli 
     "Bizler Ankara Çubuk ilçesinde çalışan devlet memurlarıyız. Olası bir referandumda gönüllü olarak görev almayı, hatta üstüne para ödemeyi taahhüt ediyoruz." Hasan Gürpınar, Metin Sarıga, Osman Dündar, Sema Türkoğlu, Hüsna Kocamangil 
     "Referandum için size destek vermek ve bu virüsten kurtulmak üzere biz de iş sahibi olarak 500 milyon lira katkıda bulunmak istiyoruz. Referandum için harcanan para bir kez gidecek. Ancak milletvekillerine verilecek ücret ömür boyu sürecek." Burhan Önel, İskarpin Ayakkabı Market - Aydın 
     
     







Taliban ve İslamcılar 


Şarbona dur 


İzgi'nin önerisi 


AB yolunda 'sahici' sorun Kıbrıs patlarsa 


Ara istasyon 


Araftakiler 


YÖK'ün inadını kim kıracak 


Görevimiz tehlike 


Türkiye’yi Dobu istilasından kurtaralım 


Bir teminat öyküsü 


Oradan, buradan, şuradan... 


Resmi Gazete krizi 


Vekil maaşı anayasaya girmiş ülke var mı 


Hata uygulayıcılarda 2 


Usame bin Ladin ve bizim meslek 


Şarbon 


</TEXT>
</DOC>
