<DOC>
<DOCNO> 40814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/son/sonspo07.html </URL>
<DATE> 2001/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ogün "Yenilgiye hala inanamıyorum" 
</HEADLINE>
<TEXT>

     A Milli Futbol Takımı ve Fenerbahçe'nin kaptanı Ogün Temizkanoğlu, Dünya Kupası Eleme Grubu'nda İsveç'e karşı alınan 2-1'lik şok yenilgiye hala inanamadığını ve bu içimde yenilmeyi içine sindiremedeğini söyledi. 
     Ogün, kendisine ait ''www.oguntemizkanoglu.com'' adlı internet sitesinde yaptığı açıklamada, herşeye karşın 7. Grup 2.siyle yapılacak baraj maçları sonrası 47 yıllık hasrete son vererek, Dünya Kupası finallerine gideceklerine inandığını kaydetti. 
     Sarı kart cezası nedeniyle İsveç maçında takımındaki yerini alamayan Ogün, ''Ah o son 5 dakika'' başlığını taşıyan açıklamasında, şu görüşlere yer verdi 
     ''İsveç ile oynadığımız hayati maçtan maalesef boynu bükük ayrıldık. Aslında şu anda bu satırları yazarken hala yenildiğimize inanamıyorum. Kendi kendime 'Şimdi biz yenildik mi ' diye soruyorum. 
     Böylesi önemli bir maçı 2 dakikada yediğimiz 2 golle, hem de son 5 dakikada kaybetmeyi içime sindiremiyorum. Cezalı olduğum için tribünden izlediğim bu maçın değerlendirmesini yapmakta bayağı zorlanıyorum. Tam tamına 87 dakika ölümüne mücadele eden, varını yoğunu ortaya koyan milli takımımız, yediği o talihsiz gol sonrası adeta dağıldı. İşte futbol bu. Son dakikada bile yapılabilecek bir hata tüm emeğinizi alıp götürebiliyor. 
     Aslında son 5 dakika içinde yapılabilecek çok fazla da bir şey yoktu. Zaten beraberlik ya da mağlubiyet, pek bir şey de değiştirmiyordu. 47 yıldır hasretini çektiğimiz, Dünya Kupası'na katılma şansımızı,her ne kadar İsveç ile oynadığımız maçın son 5 dakikasında kaçırmış gibi gözüksek de önümüzde bir şans daha olduğunu unutmamalıyız. Şimdi önümüzde zorlu bir play-off maçı var. Eğer hatırlayacak olursanız, son katıldığımız Avrupa Şampiyonası'na da İrlanda ile oynadığımız Play-Off maçı sonrası katılabilmiştik. Ben oynayacağımız bu play-off maçı sonrası 47 yıllık hasretimizin sona ereceğini düşünüyorum.'' 
     
     






</TEXT>
</DOC>
