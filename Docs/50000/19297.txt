<DOC>
<DOCNO> 19297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/spor/aspo.html </URL>
<DATE> 2001/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
NASIL KAZANIRLAR 
</HEADLINE>
<TEXT>

Milliyet yazarları, devleri masaya yatırdı 
ÖMER ÜRÜNDÜL Fenerbahçe’de altı yabancıdan biri kulübede oturacak. Bize göre bu isim Rapajiç olmalıdır 
     Fenerbahçe pazar gecesi mutlaka kazanmak mecburiyetinde olduğu çok kritik bir derbiye çıkacak. Stresi yüklü karşılaşmada iyi motivasyon netice üzerinde ciddi biçimde rol oynayacaktır. 
     Mustafa Denizli’nin Galatasaray’ın saha içi özelliklerini göz- önüne alarak uygulatacağı taktik plan önemlidir. Orta sahada prese takılmamak, ileride kaptırılan toplardan sonra geriye çabuk dönüp alan daraltmak ve de kenarları yardımlaşmalı kapatmak temel prensipler olmalıdır. Taktik plan kadar önemli olan da takım tertibidir. Çünkü eldeki kadro yapısı hassastır. Denizli sağ kulvar için çok iyi düşünmelidir. Üçlü defans blokundan Mustafa Doğan’ı bu bölgeye kaydırmalıdır. 
     Johnson’un sakatlığı geçerse altı yabancıdan birisi kulübede oturacak. Bize göre bu isim Rapajiç olmalıdır. Aslında Johnson oynayamasa da Rapajiç beklemelidir. Andersson fizik yapısı ve hava hakimiyeti ile vazgeçilemeyecek bir forvet tipi. Yanında mutlaka Serhat’a ihtiyaç var. Çünkü Serhat golcülüğünün yanında Bülent ve Popescu’ya yapacağı baskı ile Galatasaray’ın saha içi organizasyonunu arızaya uğratır. Revivo da özellikleri ve devamlılığı ile hücuma dönük orta saha olarak tercih edilmelidir. Rapajiç maçın gidişatına göre gereken zamanda sahaya girecektir. Zaten fizik gücü kısıtlı olduğundan Galatasaray’ın yorulduğu bölümde yeteneklerini çok daha etkili kullanma şansı yakalar. 
     
     
DOĞAN KOLOĞLU Galatasaray’da koşan adamlar zorunludur. Serkan - Arif ikilisi oynatılırsa daha iyi olur      Galatasaray’ın pazar günkü şansı Fenerbahçe maçına aylar sonra ilk kez dinlenmiş kadroyla çıkacak olmasıdır. O nedenle son maçtaki ikinci yarı yorgunluğunu yaşamadan maçı biterebilecekler. 
     Fenerbahçe’de Ogün’ün yokluğu hem defansta, hem oyun kurmada, hem de gol atmada hissedilecektir. Galatasaray için iki tür takım kurma şansı var. Biri tempo ağırlıklı takım. Burada Jardel, hatta Hagi durursa hemen kolektif oyunun orta alan zenginliği ile rakibi kendi alanına sıkıştırma taktiği değişikliklerle ortaya çıkar. Galatasaray’ın çok adamla hatta Okan ve Hasan’ı da eklersek orta alanda rakipsiz bir üstünlüğü göze çarpıyor. Bu nedenle gerekirse bir süredir idmana çıkmayan Jardel de kenarda bekleyebilir. Çünkü Galatasaray’ın bir silahı da sol kanattan Hasan ve Ergün, sağdan da Fatih’in hücum yollarına sarkması. Real Madrid maçında bile bu silah göze battı. Bunun karşıtı olarak kontratak sancısını orta alanda kalabalık grup tutarak onların kademeye girmesiyle dengelemek mümkündür. Bunu pek az da olsa antrenör son maçlarda gördü. Galatasaray bu şekilde önü kesilmez bir hücum etkisi kazanıyor. Ancak karşı atakta eksilen defans gücünü kapatmak için koşan adamlara başvurmak zorunludur. Serkan son maçlarda orta sahada mücadele ederek doksan dakika maçta olan oyuncu imajını pekiştirdi. Jardel ise bütün takımın ona oynaması halinde ve karşı defans hata yaparsa başarılı olan adam. Eğer Serkan - Arif ikilisi oynatılırsa bence bu maçta daha iyi olur. 
     
     
Derbi alarmı      DERBİ maçı öncesinde alarm veren valilik, Olimpiyat Evi’nde güvenlik toplantısı yaptı. Vali Yardımcısı Hüseyin Ece’nin başkanlığındaki toplantıya iki kulübün temsilcileri ile güvenlik birimleri de katıldı. Bileti bulunmayan taraftarların kesinlikle stat çevresine dahi yaklaştırılmayacağını ifade eden Hüseyin Ece, tansiyonun düşürülmesi amacıyla sağduyu çağrısı yaptı ve taraflardan yardım istedi. 
     



 SPOR 
































</TEXT>
</DOC>
