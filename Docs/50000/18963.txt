<DOC>
<DOCNO> 18963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/yazar/okur.html </URL>
<DATE> 2001/05/01/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Çağlar'ı sıkıntıya sokan söz 
</HEADLINE>
<TEXT>

     Yeşim Tekstil'den aradılar. 
     "Gelin bizim tesislerimizi görün. Biz çalışanımızla bütünleştik" diyorlar. 
     Yeşim Tekstil, Nergis Holding'e bağlı. 
     Ve holdingin Yönetim Kurulu Başkanı Cavit çağlar. Kartal Cezaevi'nde. 
     Biz, çalışana saygılıyız. 15 bin kişiye iş ve aş verdiğini her fırsatta dile getiren Cavit Çağlar'a yarattığı istihdam ve üretim nedeniyle de söyleyecek bir sözümüz olamaz. Ama konumuz bankalar. 
     İnterbank ve Etibank... 
     İnterbank konusuna ayrıca bakacağız. 
     Ama Etibank'ta Cavit Çağlar'ın sıkıntıya girmesinin nedeni ne olabilir 
     
Verilen söz      Bir belge... 
     1997 sonu Etibank'a en yüksek teklifi veren Medya İpek Holding AŞ yetkilileri imzalamışlar. 
     Ve Başbakanlık Hazine Müsteşarlığı'na göndermişler. 
     Diyorlar ki 
     "Ey Başbakanlık Özelleştirme İdaresi Başkanlığı. 
     Bizler, Etibank Bankacılık AO hisselerinin tamamı için en yüksek teklif verenler olarak, eğer bankanın söz konusu hisseleri tarafımıza devredilirse bakın neler yapacağız Öncelikle bankanın mevcut sermayesinin hisselerinin tamamını devralırsak bu tarihten itibaren üç ay içinde sermayeyi 15 trilyon liraya çıkartacağız. 
     Ve artıracağımız sermayenin 12.7 trilyonluk kısmının 3.175 trilyon lirasını sermaye artırım işlemlerinin tamamlandığı tarihte, 4.525 trilyon lirasını Aralık 1998'e kadar, 5 trilyon lirasını da Haziran 1999'a kadar nakden ödeyeceğiz." 
     Kısacası sermaye artırımının nasıl yapılacağı detaylarıyla belirtiliyor. 
     Ve ikinci madde 
     Banka için mevduat munzam karşılığı ve disponibilite ile ilgili olmak üzere herhangi bir muafiyet uygulamasına gerek olmadığı, Tasarruf Mevduatı Sigorta Fonu tarafından bankaya yapılmış mevduatın faizi ile birlikte vadesinde ödeneceği sözü veriliyor. 
     
Açık çek...      Ancak son bir madde var ki çok önemli. 
     Bakın ne sözü veriliyor. 
     Gerek banka hisselerinin satın alınması için Başbakanlık Özelleştirme İdaresi'ne gerek banka sermayesinin artırılması için bankaya nakden ödenecek meblağların finansmanında bankadan veya gruba bağlı diğer bankadan kredi kullanılmayacağını, aksi halde Bankalar Kanunu'nun ilgili hükümlerinin tatbikinden doğacak sonuçları kabul ettiğimizi beyan ve taahhüt ederiz." 
     İmzalar Cavit Çağlar, Mustafa Çağlar, Dinç Bilgin, Şevket Önay Bilgin ve kuruluş halindeki Medya İpek Holding AŞ. 
     İşte Cavit Çağlar'ı sıkıntıya sokan madde... 
     Biliyorsunuz Etibank'a 27 Ekim 2000 tarihinde Tasarruf Mevduatı Sigorta Fonu tarafından el konulmuştu. Bankanın 430 trilyon lira borcu olduğu açıklanmıştı. 
     Şimdi dosya DGM'de... 
     
     







Halksız siyaset 


Beritan ve DSP 


Yakınları da dolar aldıysa yandı 


Ecevit nezaketi bu mu 


Kabuk değiştirecek Türkiye, eli mahkum 


Gölge boksu 


Çekip giden 


Okuduk da ne oldu 


AB'yi unuttuk mu 


Çağlar'ı sıkıntıya sokan söz 


Melih Gökçek'in Amerika serüveni 


Ecevit nereye 


DSP'ye oy verdiğim için utanıyorum 


Adliye çalışanı dertli 


Nisan "umut ayı" oldu 


</TEXT>
</DOC>
