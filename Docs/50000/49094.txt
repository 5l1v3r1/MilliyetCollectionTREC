<DOC>
<DOCNO> 49094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/son/sondun06.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Şov dünyasının bahşiş rekortmeni Sinatra çıktı..Peki en cimri kim 
</HEADLINE>
<TEXT>

     Ünlüler dünyasının en cömert isminin kadife sesli şarkıcı Frank Sinatra, en cimrisinin ise aktör Richard Gere olduğu ortaya çıktı. 
     People dergisinin internet sitesinde yer alan habere göre, Lauren Bacall'ı 1958'te gittiği bir restoranda bıraktığı rekor bahşişle etkileyen Sinatra, o günden sonra Bacall ile nişanlandı. 
     Sinatra bir park görevlisine , "bugüne kadar aldığın en yüksek bahşiş ne kadar " diye sordu. Görevliden, "100 dolar" yanıtını alan sanatçı, 200 doları uzattıktan sonra şu yanıtı aldı "Şimdi sizsiniz Bay Sinatra". 
     Tenis dünyasının "çiçeği burnunda evlileri" Andre Agassi ile Steffi Graf, ilk tanıştıklarında Washington D.C'de 60 dolarlık yemek için 100 dolar bahşiş bıraktılar. 
     Ünlü basketbolcu Michael Jordan da galibiyetlerini kutlamak için geçen yıl gittikleri restoranda, 450 dolarlık hesabın yüzde 20'sini bahşiş bırakarak evine döndü. 
     Güzel yıldız Sharon Stone da eşiyle gittiği kutlamada 550 dolarlık hesabın yüzde 20'si oranında bahşişi garsonlara verdi. 
     John Travolta bir seferinde 60 dolarlık hesap için 80 dolar, Mel Gibson da 340 dolarlık hesabın yüzde 20'sini bahşiş olarak masada bıraktı. 
     ABD başkan adayı Al Gore ile aktör Richard Gere, ceplerinde akrep olan ünlülerden. 
     Gore, başkanlık kampanyası sırasında kahvaltı için gittiği kafeteryadan bahşiş bırakmadan ayrılırken, Gere da "bahşiş bırakmasa bundan iyi" dedirtecek cinsten. 
     Gere, B.B King'in konserinin ardından gittiği restoranda 300 dolarlık yemeğin ardından sadece 5 dolar bahşiş bıraktı. Haber gazetelerde çıkınca aktörün arkadaşları, bahşişin çalındığını iddia etti. 
     






</TEXT>
</DOC>
