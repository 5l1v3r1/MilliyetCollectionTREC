<DOC>
<DOCNO> 23207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/son/sonspo23.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzurumspor 0 Gaziantepspor 2 
</HEADLINE>
<TEXT>

     Gaziantepspor, Erzurumspor'u deplasmanda 2-0 yenerek, UEFA Kupası'na katılmaya hak kazandı. Kümeden düşmesi kesinleşen Erzurumspor ile UEFA Kupası'na katılma mücadelesi veren Gaziantepspor arasında yapılan maçı, sadece 1500'e yakın futbolsever takip etti. 
     İkinci yarıda daha derli toplu bir oyun sergileyen Erzurumspor, oynadığı futbolla beğeni toplarken, Gaziantepspor'un da ortaya koyduğu güzel futbolla seyirciler zevkli bir 90 dakika izlediler. 
     İkinci yarıda Gaziantepspor'dan Mustafa'nın yerine Kemal oyuna girdi. 
     9. dakikada Volkan'dan aldığı topla buluşan Zeki, 25 metreden sert vurdu. Topu kaleci Ömer son anda kornere çeldi. 
     11. dakikada Hasan Yiğit, topu Erhan ile buluşturdu. Erhan'ın uzaktan sert şutunda meşin yuvarlak üstten auta çıktı. 
     17. dakikada Fatih'in ara pasıyla topla buluşan Hasan Yiğit, kaleci Cengiz'le karşı karşıya kaldı. Hasan Yiğit, topa iyi vuramayınca takımını mutlak bir golden etti. 
     23. dakikada Erzurumspor defansının uzaklaştırmadığı topu Fatih, Hakan'la buluşturdu. Hakan'ın sert şutunda kaleci Cengiz, topu iki hamlede tutmayı başardı. 
     33. dakikada Hasan Özer, cezaalanında topu Fatih'e bıraktı. Fatih'in ortasında Hasan Yiğit yetişemeyince, top auta çıktı. 
     37. dakikada Batista, topu Hakan'a bıraktı. Hakan'ın ara pasında Fatih topla buluştu. Fatih topa vurmaya çalışınca Erzurumsporlu Sedat tarafından düşürüldü. Orta hakem Bülent Uzun, tereddütsüz penaltı noktasını gösterdi. 
     Hasan Özer kullandığı penaltıda, kaleci ve topu ayrı köşelere göndererek, takımını 1-0 öne geçirdi. 
     39. dakikada Gaziantepspor defansının çıkarmaya çalıştığı topa, Ömer 30 metreden sert vurdu. Meşin yuvarlak az farkla auta çıktı. 
     40. dakikada Batista'nın pasıyla cezaalanına giren Fatih'in sert şutunda top az farkla auta gitti. 
     43. dakikada Hasan Özer, cezaalanında topu Fatih'le buluşturdu. Kaleci Cengiz ile karşı karşıya kalan Fatih'in vurduğu topu, Cengiz çelmeyi başardı. 
     Karşılaşmanın ilerleyen dakikalarında başka gol olmadı ve ilk yarı Gaziantepspor'un 1-0 üstünlüğüyle sona erdi. 
     54. dakikada Hakan topu Mert'e bıraktı. Erzurumspor defansı ofsaytdiye duraklayınca, Mert cezaalanına girip sert vurdu, direğe de çarpan top auta çıktı. 
     58. dakikada Erhan'ın ortasına Hasan Özer kafayı vurdu. Top kaleci Cengiz'de kaldı. 
     60. dakikada Zeki, topu Yusuf'un önüne bıraktı. Yusuf'un yaklaşık 25 metreden sert şutunu kaleci Ömer kornere çeldi. 
     70. dakikada Erzurumspor defansının uzaklaştırmaya çalıştığı topa Hasan Yiğit 25 metreden vurduğu voleyle, topu iki direğin birleştiği yerden ağlara göndererek takımını 2-0 öne geçirdi. 
     71. dakikada Yusuf, zarif hareketlerle ceza yayı önüne girip sert vurdu. Kaleci Ömer, topu yumruklayarak uzaklaştırdı. 
     75. dakikada Hakan cezaalanında topu Fatih'e bıraktı. Fatih topa vurmakta gecikince, kaleci Cengiz topu uzaklaştırdı. 
     76. Dakikada Erzurumspor'dan Zeki çıktı, yerine Aydın girdi. 
     77. dakikada Zafer'in uzaklaştırmaya çalıştığı topu araya giren Fatih çeldi. Fatih'in cezaalanına girip vurduğu topu kaleci Cengiz çeldi. 
     82. dakikada Gaziantepspor'dan Hasan Özer'in yerine Çetin oyuna girdi. 
     85. dakikada Volkan cezalanı önünde topu Yusuf'a bıraktı. Yusuf'un güzel şutunu kaleci Ömer yatarak çelmeyi başardı. 
     90. dakikada Eyüp'ün çıkarmaya çalıştığı topu araya giren Fatih aldı. Fatih'in ceza çizgisi üzerinden attığı sert şut, direğin yanından az farkla auta çıktı. 
     Maç 2-0 konuk Gaziantepspor'un üstünlüğüyle sona erdi. 







</TEXT>
</DOC>
