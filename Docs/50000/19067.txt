<DOC>
<DOCNO> 19067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/ekonomi/eko09.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD, ABD’de sanatla lobi yapacak 
</HEADLINE>
<TEXT>

Washington’da düzenlenen Türk Sanatı gösterisine Dünya Bankası ve IMF yöneticileri de davet edildi 
     EKONOMİ SERVİSİ 

     TÜSİAD ABD Temsilciliği ve Library of Congress işbirliğiyle Washington’da bu akşam Türk sanatının evrimi sergileyen bir gösteri sahnelenecek. 
     Türk sanatının evrimini sergileyen gösteriyi Prof. Talat Halman ile Yıldız Kenter sahneleyecek. Gösteride, Türk şiiri, mimarisi, minyatürü, edebiyatı, çini sanatı, tekstil ve dekoratif sanatları, gölge oyunları ve tiyatrosu görsel bir dille anlatılacak. 
     
     Fischer de davetli 
     200’ü aşkın davetlinin katılması beklenen etkinliğin konukları arasında ABD Kongresi Temsilciler Meclisi Üyesi Lloyd Doggett, ABD’nin eski Türkiye Büyükelçisi Mark Parris ve IMF Başkan Yardımcısı Stanley Fischer bulunuyor. Türkiye’nin ABD kamuoyu ve karar vericilerine tanıtımı projesi çerçevesinde gerçekleştirilecek geceye, ABD yönetiminden üst düzey yöneticiler, Dünya Bankası ve IMF yöneticileri, ABD iş, düşünce ve araştırma kuruluşlarının temsilcileri de katılacak. 
     
     



 EKONOMİ 























</TEXT>
</DOC>
