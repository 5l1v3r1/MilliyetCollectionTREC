<DOC>
<DOCNO> 14809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/son/sontur10.html </URL>
<DATE> 2001/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Esnaf eylemleri sürüyor, bugün de Kartal'da protesto vardı... 
</HEADLINE>
<TEXT>

     Kartal'da bir grup esnaf hükümet ve IMF'yi protesto eden bir yürüyüş yaptı. 
     Kartal Tren İstasyonu yanında saat 11.00 sıralarında toplanan yaklaşık 200 esnaf, Kartal Meydanı'na doğru yürüyüş başlattı. Alkış tutan, ıslık çalan ve hükümet aleyhine slogan atan esnaf, Kartal Meydanı'nı geçerek Ankara Caddesi'ne doğru yürüyüşünü sürdürdü. Ankara Caddesi'nden yeniden Kartal Meydanı'na dönen esnafın yürüyüşü, burada polis tarafından engellendi. Polisin dağılmaları yönündeki uyarısı üzerine esnaflar, Atatürk heykeline kadar yürüyüp saygı duruşu yapmak istediklerini söylediler. Ancak polisin izin vermemesi sonucu, yaklaşık 30 dakika süren eylem sona erdi. Esnaflar, yürüyüş sırasında ''Hükümet istifa'', ''IMF defol'', ''Esnaf burada, Hükümet nerede '' şeklinde slogan attılar. 




</TEXT>
</DOC>
