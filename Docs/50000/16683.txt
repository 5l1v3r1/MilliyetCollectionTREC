<DOC>
<DOCNO> 16683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/17/spor/spo03.html </URL>
<DATE> 2001/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehter Marşı ile 
</HEADLINE>
<TEXT>

     ŞAMPİYONLAR Ligi çeyrek finalinde Real Madrid’le oynayacak olan Galatasaray, İspanya’ya gitti. Cezalı Popescu ile sakat Ergün de kafileye alınırken, Marcio İstanbul’da kaldı. Lucescu, Hagi, Suat ve Bülent’in eşleri de Madrid’e gitti. Takım uçağa binerken hava alanında mehter marşı çalındı. 
     TEKNİK Direktör Lucescu’nun Ergün için son dakikaya kadar bekleyeceği ve bu futbolcusunu oynatmaya çalışacağı belirtildi. Aksi takdirde Fatih’in solda görev yapacağı öğrenildi. Galatasaray sahaya Taffarel - Ümit, Capone, Bülent, Fatih - Okan, Suat, Emre, Hasan - Hagi, Jardel onbiriyle çıkacak. 
     
Son maçım olmayacak’      ERHAN TELLİ 

     GALATASARAY’ın Rumen yıldızı, Real Madrid maçı öncesi iddialı konuştu, "Bu benim Avrupa’daki son karşılaşmam olmayacak. Turu geçeceğimize inanıyorum" dedi. Jübileye hazırlanan Hagi, "Kariyerimi en yüksek noktaya çıkarak tamamlamak hedefindeyim. Kimse şüpheye düşmesin elenmeyeceğiz. Avrupa Kupaları’nda yolumuza devam edeceğiz" ifadelerini kullandı. 
     
100 bin dolar öfkesi      GALATASARAYLI futbolcularla reklam anlaşması yapmak isteyen Telsim, oyuncu başına da 100 bin dolar vereceğini bildirdi. Ancak Hagi, bunu kabul etmedi ve 500 bin dolar istedi. Firma ise Rumen futbolcuya 250 bin dolar ödemeye hazır olduğunu iletti. Hagi, bunu de reddedince firma teklifini tamamıyla geri çekti. Sarı - Kırmızılı futbolcuların 100’er bin dolardan oldukları için Hagi’ye öfkelendikleri belirtildi. 
     


 SPOR 

























</TEXT>
</DOC>
