<DOC>
<DOCNO> 6779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/guncel/gun01.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırıkkanat’a JET’ erteleme 
</HEADLINE>
<TEXT>

JET-PA Yönetim Kurulu Başkanı Fadıl Akgündüz'e "Namussuz" dediği için mahkemelik olan Milliyet ve Radikal gazeteleri yazarı Mine G. Kırıkkanat'a verilen 180 milyon liralık para cezası ertelendi 
     İSTANBUL Milliyet 

     Yurtdışına kaçan JET - PA Yönetim Kurulu Başkanı Fadıl Akgündüz'e hakaret ettikleri gerekçesiyle haklarında dava açılan Mine G. Kırıkkanat ile Radikal Gazetesi Sorumlu Yazı İşleri Müdürü Hasan Çakalkurt'e verilen 180'er milyon liralık para cezası ertelendi. Duruşma Bağcılar 1. Asliye Ceza Mahkemesi'nde dün görüldü. 
     
"Peki ne demeli "      Milliyet Gazetesi Yazarı Melih Aşık ile Sorumlu Yazı İşleri Müdürü Eren Güvener de meslektaşlarına destek olmak amacıyla duruşmayı izledi. Akgündüz'ün Interpol tarafından arandığını anımsatan Kırıkkanat, "Bana dava açan şahıs hakkında 500 marklık hırsızlık nedeniyle Almanya'da üç ayrı soruşturma açılmış. Bu şahsın hem Türkiye'ye hem de Almanya'ya girişi yasaklanmış. Namussuz sözü böyle bir insan için söylenemeyecekse insanların paralarını alıp geri ödemeyen bir kişi için başka ne demek gerekir " dedi. 
     
Önce üç ay hapis      Çakalkurt da yazının tümü dikkate alındığında, "hakaret" kastının bulunmadığını vurguladı. Kırıkkanat ve Çakkalkurt önce 3'er ay hapis ve 60'ar milyon lira para cezasına çarptırıldı. Hapis cezasını 180 milyon lira para cezasına çeviren mahkeme, sanıkların bir daha suç işlemeyeceği kanaati oluştuğu gerekçesiyle cezayı erteledi. 
     


 GÜNCEL 













</TEXT>
</DOC>
