<DOC>
<DOCNO> 19589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/04/son/sontur10.html </URL>
<DATE> 2001/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanyol basını "Ecevit ETA'yı Kürt sorunu ile karşılaştırdı" 
</HEADLINE>
<TEXT>

     Başbakan Bülent Ecevit'in Madrid'e yaptığı ziyareti değerlendiren İspanyol basını, özellikle Ecevit'in Kürt terörizmini ETA terörizmiyle karşılaştırması üzerinde durdu. 
     El Pais gazetesi "Ecevit, Kürt sorununu Eta'nın terörizmi ile karşılaştırıyor" başlıklı haberinde Ecevit'in "Türkiye ve İspanya, bölücü terörizmden kaynaklanan çok sorunları oldu, bu nedenle her zaman çok iyi anlaştılar" sözlerine dikkat çekti. Gazete, İspanya Başbakanı Jose Maria Aznar'ın bu konuda sadece İspanya'nın terörizminin her türlüsünü kınadığını, terörizme karşı mücadelenin demokrasi için bir teşvik olması gerektiğini söylemekle yetindiğine dikkat çekti. 
     Gazete ayrıca, Ecevit'in basın toplantısında Türkiye'deki cezaevlerinde sürdürülen ölüm orucunun, Avrupalıların desteğinden yararlanmak için Kürt teröristlerince empoze edildiğini söylediğini kaydetti. 
     İki başbakan arasında yapılan görüşmelerde "büyük sorunların" çok az konuşulduğunu öne süren El Pais, Aznar'ın Türkiye'nin AB üyeliği konusunda aşılması gereken engellerin bulunduğunu söylediğine de işaret etti. Buna karşın Aznar'ın iki ülke arasındaki ilişkilerin mükemmel olduğunu ifade ettiğini kaydeden gazete, Almanya Kürt göçmenlerinden çekindiği için Türkiye'ye tank satmazken Türkiye'nin 1999 yılında İspanyol savunma sanayiinin en iyi müşterisi olduğuna dikkat çekti. El Pais şöyle dedi 
     "Ecevit, hiç bir hükümetin kendi hükümete kadar yolsuzluklara karşı mücadele vermediğini söyledi. Ayrıca enflasyonun yüzde 90'dan yüzde 30'a indirmeyi başardığını ve yüzde 10'a indiğinde Türkiye, AB'ye katılma mücadelesini kazanmış olacağını söyledi. Ecevit de 'Türkiye'nin AB'ye giren ilk Müslüman ülkesi olacak. Bu insanlık için çok önemlidir' ekledi." 
     Başbakan Ecevit'in temaslarını da değerlendiren La Vanguardia gazetesi de "Türkiye ETA'cıları Kürtlerle karşılaştırıyor" başlılık haberinde AB dışındaki bazı yetkililerin ETA terörizmini kendi ülkelerindeki durumu İspanya'daki durumu ile karşılaştırmak için kullandıkladını öne sürerek şöyle dedi 
     "Türk Başbakanı Bülent Ecevit, dün Kürt terörizmini ETA terörizmi ile karşılaştırarak bu 'ortak sorun'un iki ülke arasındaki anlayışı pekiştirmeye yaradığına işaret etti. İspanya Başbakanı Aznar ise, ETA ile mücadelenin tek aracının hukuk devletinin müsaade ettiği araçların olduğuna işaret etmekle yetindi." 







</TEXT>
</DOC>
