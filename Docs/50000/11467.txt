<DOC>
<DOCNO> 11467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/yasam/yas07.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Nasuh Mahruki ve arkadaşları, Mehmetçik’in başladığı işe, bu fotoğraflarla nokta koydu... 
</HEADLINE>
<TEXT>
Zaferin resmidir 
Mehmetçik bölgeyi teröristten temizledikten sonra, Küçük Ağrı’nın zirvesine Türk Bayrağı’nı dikmek kaldı... 
     ÜMRAN AVCI İstanbul 

     Bölücü örgütün terörü nedeniyle yıllardır çıkılamayan Küçük Ağrı Dağı, sanki yeniden fethedildi.. 
     Türk Silahlı Kuvvetleri’nin terör örgütünü neredeyse yok olma durumuna getirmesinin ardından, zirvenin fethi için Nasuh Mahruki ve arkadaşları kolları sıvadı. AKUT üyesi İskender Iğdır’ı hayatını kaybettiği 5 bin 137 metrelik Büyük Ağrı Dağı’nda anmak için başlayan zorlu tırmanış sonrası Mahruki ve arkadaşları, bu kez de gözlerini 3 bin 896 yüksekliğindeki Küçük Ağrı’ya çevirdi. 
     
     Zirvenin anlamı büyük 
     Günler süren mücadeleyi başarıyla noktalayan Mahruki ve arkadaşları, böylece Mehmetçik’in başladığı işi tamamladı ve zirve’ye Türk Bayrağı’nı dikti. Manevi değeri büyük bu tırmanış sonrası Nasuh Mahruki, duygularını şöyle özetledi 
     "Çok keyifli bir tırmanıştı. En anlamlı yanı da bizim olan ancak dağcıların güvenlik nedeniyle çıkamadığı Küçük Ağrı’ya ulaşmaktı. Çünkü Küçük Ağrı’ya tırmanışımız, bölgenin terör açısından artık ne denli temiz olduğunun göstergesidir". 
     
     


 YAŞAM 




















</TEXT>
</DOC>
