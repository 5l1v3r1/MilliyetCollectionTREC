<DOC>
<DOCNO> 12146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/20/ekonomi/eko02.html </URL>
<DATE> 2001/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hedef U dönüşü 
</HEADLINE>
<TEXT>

Bakan Derviş, Meksika, Kore ve Brezilya’da da kurun Türkiye’deki gibi aşırı artığını ve alınan önlemlerle yerel paralarının güçlenmeye başladığını anlattı 
     EKONOMİ SERVİSİ 

     IMF ile sağlanan çerçeve anlaşması hakkında bilgi veren Devlet Bakanı Kemal Derviş, Türkiye’nin içinde bulunduğu durumu, bir zamanlar ciddi ekonomik krizlerle mücadele eden Meksika, Kore ve Brezilya örnekleriyle karşılaştırdı. 
     Derviş, Brezilya, Meksika ve Kore gibi parasal bunalıma giren ülkelerde de bunalımın ilk aşamasında döviz kurunun aşırı değerlendiğini, finans sektöründe ciddi sorunlar yaşandığını hatırlattı. 
     Acil önlemler sonucunda nispi bir istikrar sağlandığında, kurun yarattığı rekabet gücü sayesinde ödemeler dengesinin olumlu bir sürece girdiğini ve ulusal paranın yeniden değerlendiğini belirten Derviş, böylece U veya V dönüşü yaşandığını anlattı. 
     
     Keskin düşüş olursa V’ 
     Türkiye’de de döviz dalgalanmaya bırakıldıktan sonra hızla yükseldi. Ancak şu anda piyasada günlük işlem hacmi oldukça düşük. Gerçek oyuncuların piyasaya girmesiyle, yani istikrar ve güven ortamının sağlanmasıyla tepeye çıkan döviz fiyatının ya keskin bir inişle ters V gibi yaparak, veya daha yumuşak bir inişle ters U harfi yaparak aşağıya inebileceği belirtiliyor. Kurun devalüasyon sonrası ulaştığı en yüksek değere "over shooting" kafinin ötesindeki atış noktası deniliyor. Dolardaki bir milyon 100 bin, bir milyon 200 bin lira seviyesi de over shooting olarak tanımlanıyor. 
     Dönüşün sağlanmasında dış kaynağın da önemli katkısı var. Derviş’in örnek verdiği Meksika’nın 17.8 milyar doları IMF’den olmak üzere, ikili anlaşmalar ve Dünya Bankası’ndan 56.1 milyar dolar, G. Kore’nin IMF’den 57 milyar dolar sağladığı görülüyor. 
     
Kurda ters, büyümede normal U dönüşü      Güney Kore krizi ihracatla aştı 

</TEXT>
</DOC>
