<DOC>
<DOCNO> 42508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/ekonomi/eko03.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
111 milyar ödüllü sanal lig 
</HEADLINE>
<TEXT>

E - kolay ile Carlsberg internette "Carlsberg Fanatik Ligi" kurdu. Şampiyona ödül 111 milyar lira 
     Türkiye’nin en büyük spor portalı "fanatik.com.tr" dünyanın en sevilen bira markalarından olan "Carlsberg" ile "Carlsberg Fanatik Lig" projesini uygulamaya başladı. Futbolseverler, bundan böyle hem takımlarını destekleyecek hem de kendi kurdukları takımın teknik direktörlüğünü yapacak. 
     Carlsberg ile e - kolay arasındaki sözleşme Hürriyet Çetin Emeç salonunda imzalandı. Törende konuşan Carlsberg Pazarlama Direktörü A. Erkan Güzel, Türk pazarına inandıklarını ve Türk futbolseverlerin projeyi severek oynayacaklarını söyledi. Doğan Internet Grup Satış Direktörü Ebru Aygün Kohen ise, Türkiye pazarına yeni giren Carlsberg’le Fanatik Futbol Ligi’ni hayata geçirmekten duyduğu memnuniyeti dile getirerek, "Bu oyun Türkiye’de Carlsberg Fanatik Futbol Ligi olarak anılsın. İki marka arasındaki sinerjinin en büyük göstergesi olsun" dedi. 
     
     22 milyon dolar bütçe 
     Futbolsever yarışmacılar, gerçek bir teknik direktör gibi 22 milyon dolar sanal bütçeyle oyuncularını alarak kendi takımlarını kuracak. Lig bitiminde takımı şampiyon olan teknik direktör 111 milyar lira ödül kazanacak. 
     



 EKONOMİ 















</TEXT>
</DOC>
