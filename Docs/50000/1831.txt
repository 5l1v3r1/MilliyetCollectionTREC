<DOC>
<DOCNO> 1831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/yasam/yas06.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
RTÜK n’yi attı radyoyu kapattı 
</HEADLINE>
<TEXT>

Çağdaş Radyo'da çalınan türküdeki 'İmranlım' sözünü 'İmralı' anlayan RTÜK, radyoyu 180 gün kapattı... 
     MESUT HASAN BENLİ Ankara 

     Radyo ve Televizyon Üst Kurulu RTÜK , ilginç bir cezaya daha imza attı. Abdullah Öcalan için bestelendiği sonucuna vardığı "İmranlım bir yana dünya bir yana" türküsünü yayınlayan Çağdaş Radyo'ya 180 gün kapatma cezası verdi. 
     Çağdaş Radyo yöneticilerine göre, RTÜK İzleme Dairesi Ozan Hasan Erdoğan'a ait "İmranlım" türküsünde geçen "Şu dünyanın malı hep benim olsa İmranlım bir yana dünya bir yana" sözlerini "İmralım bir yana dünya bir yana" biçiminde anladı. 
     
     Gurbete çıkan Sivaslı 
     Bu türkünün gurbete çıkan bir Sivaslı'nın memleketine olan duygularını konu aldığını ve 8 yıllık geçmişi olduğunu belirten Ozan Hasan Erdoğan şöyle konuştu "RTÜK çalışanlarının Sivas'ın ilçesi İmranlı'yı İmralı Adası'ndan ayıramayacak düzeyde olmaları son derce üzücüdür. RTÜK bütün denetimlerini böyle yapıyorsa vay halimize." 
     
     İşte olay türkü... 
     Şu dünyanın malı hep benim olsa 
     İmranlım bir yana dünya bir yana 
     Kürdün güzelinde kaldı nazarım 
     Sevdam bir yana dünya bir yana 
     
     Sarılsam boynuma açsa derdini 
     Doya doya silsem akan terini 
     Hiçbir güzel doldurmaz tövbe senin yerini 
     İmranlım bir yana dünya bir yana 
     


 YAŞAM 
























</TEXT>
</DOC>
