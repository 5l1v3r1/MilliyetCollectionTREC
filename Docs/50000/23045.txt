<DOC>
<DOCNO> 23045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/ekonomi/aeko.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İŞ GÜVENCESİ BASKINI 
</HEADLINE>
<TEXT>

İşverenler önceki gün Bakan Okuyan’a itirazlarını iletince bugün Başbakanlığa gönderilmesi beklenen iş güvencesi yasa taslağı pazartesi gününe kaldı 
     ZÜLFİKAR DOĞAN Ankara 

     Bugün Başbakanlığa gönderilmesi beklenen iş güvencesi yasa taslağı Türkiye İşveren Sendikaları Konfederasyonu TİSK Başkanı Refik Baydur’un girişimleri üzerine pazartesi gününe kaldı. 
     Çalışma Bakanı Yaşar Okuyan’ın önceki gün taslağın Başbakanlığa gönderileceğini açıklaması üzerine dün akşam Okuyan’la görüşen Baydur tasarının "bir bütün" olarak çıkartılmasını istedi. Dün de Başkent’te işçi sendikaları ve hükümet ile uzlaşı görüşmeleri yapan Baydur, Okuyan’a ilettikleri ve büyük ölçüde benimsenen, bir bölümünün ise ileride başka bir yasa ile yapılması düşünülen konuları şöyle aktardı 
     "Dokuz profesörün hazırladığı taslak üzerinde pek bir itiraz yok. Çalışanın yetersizliği, işyerindeki yetersizlikler, işletme faaliyetinin durdurulması gibi üç temel kriter dışında işçi çıkartılması ağır yaptırımlara bağlanıyor. Biz kıdem tazminatı, ihbar tazminatı konusu ile esnek çalışma uygulamasının da bu tasarıda yer almasını, hepsinin birlikte çıkartılmasını istiyoruz. Kıdem tazminatı konusunda da büyük pürüz yok." 
     
     İşçi çıkartmayalım, izin verelim’ 
     Taslak uyarınca şimdiki gibi tazminatların 30 günlük ücret üzerinden ödeneceğini, sonrası için fonun devreye gireceğini kaydeden Baydur, esnek çalışma konusunda da şu bilgileri verdi 
     "Bu sistem, örneğin otomotiv sanayiinde bazen yasaya aykırı olmasına rağmen, protokol imzalanıp yapılıyor. Yani işçilere ücretli veya ücretsiz izin veriliyor. Biz diyoruz ki, bu kriz ortamında yasaya bunu da koyalım. İşçimizi çıkartmak yerine, ona bir hafta ücretli izin verebilelim ya da git üç hafta ücretsiz izinlisin, sonra yine gel çalış diyebilelim. Bu esneklik olmayınca, işletme sahibi mecburen ya işçiyi çıkartıyor, ya tazminatını ödemiyor, ya işyerini kapatıyor, faaliyetini durduruyor. Bunun olması mı daha iyi, esnek çalışmaya kanunun cevaz vermesi mi " 
     Taslağın tümü üzerinde henüz uzlaşma olmadığını belirten Baydur, "Sanırım sayın Bakan profesörler komisyonunu tekrar toplayacak, bazı konuları danışacak" dedi. 
     
     İstihdamı unutmayalım’ 
     Baydur, yasa çıkıp işçiye güvence sağlansa bile Türkiye’de 20 milyon işsiz olduğuna dikkat çekerek, "Bir kişilik istihdam için yapılması gerekli yatırım tutarı 60 milyar liraya yükselmiş. Bu durumda, işsizliği nasıl önleyeceksiniz, işten çıkartmaları nasıl durduracaksınız Bunların toplu ele alınması l zım" diye konuştu. 
     
TİSK Yasa 2002’ye bırakılsın      TİSK Başkanı Baydur, Bakan Okuyan’la yaptığı görüşmede, kendilerinin bazı önerilerini dikkate alacağını söylediğini, ancak özellikle kıdem tazminatı ve esnek çalışma ile ilgili düzenlemeleri "daha sonraya" bırakma eğiliminde olduğunu belirtti. 
     Baydur, "Sayın Bakan bu konular da tasarıya girerse, işin uzamasından, Meclis tatile girene kadar tasarının yasalaşamamasından çekiniyor. O nedenle önce iş güvencesini çıkartmak istiyor, ama bu kriz ortamında bu düzenleme, işsizliği artıracak. Aksine 2002’ye bırakılsa daha iyi olacak" dedi. Ekonomik kriz ortamında, tüm ümidin ihracat artışına bağlandığına dikkat çeken Baydur, "Türkiye’nin rekabet gücünü olumsuz etkileyecek bir takım düzenlemeler yerine, çalışma yaşamındaki bu kritik konular için tek yasada topyekün düzenleme yapılması gerektiğini Bakana ilettik" diye konuştu. 
     
     



 EKONOMİ 





















</TEXT>
</DOC>
