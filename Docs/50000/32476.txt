<DOC>
<DOCNO> 32476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/yazar/guclu.html </URL>
<DATE> 2001/07/17/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Ecevit'e teşekkür erken mi oldu 
</HEADLINE>
<TEXT>

     Memurlar arasındaki ücret dengesizliğini ortadan kaldıracak yasal düzenleme nihayet gerçekleşti. Ama ne getirip, ne götürdüğünü anlayana aşk olsun. Rektörler, öğretim üyeleri üzerinde çalışmaya devam ediyorlar. 
     Bu konuda hazırlanan üçüncü kanun hükmündeki kararnamenin süresinin dolmasına dakikaların kaldığı anda Resmi Gazete'nin mükerrer sayısında yayımlanan yeni oluşuma göre, şu an hiç kimseye hiçbir şey yok. İyileştirme operasyonu, en iyi ihtimalle yılbaşında start alacak. Uygulamanın nasıl gerçekleşeceğine ise Bakanlar Kurulu karar verecek. Anlayacağınız aylarca bu konuda yapılacak yasal düzenlemeyi bekledikten sonra şimdi de aylarca Bakanlar Kurulu'nun çıkaracağı kararnamenin sancısı yaşanacak. O da son günün son dakikalarına bırakılırsa hiç şaşırmayın. 
     Üzücü olan mesleğe yeni başlayanlara yönelik hiçbir iyileştirici durumunun söz konusu olmaması. Ancak 5 yıl ve üzeri görev süresi olanlar yeni düzenlemelerden yararlanabilecek. Böyle bir ortamda nitelikli gençler neden üç kuruş para için üniversiteye gidip araştırma görevlisi olsun ki Umarız bu eksiklik Bakanlar Kurul'nun çıkaracağı kararname ile giderilir. 
     Görevdeyken alınan ücret ile emekli olduktan sonra alınacak ücret arasındaki makasın kapatılması, gençlerin önünü açacak, emeklilik dönemini işkenceye dönüştürmekten kurtaracaktır. Bir başka yenilik ise kamu personeli arasındaki maaş uçurumunun kapatılacak olması. Benim merak ettiğim 3, 5 milyarı bulan yüksek maaşlıların aldıkları para mı azaltılacak yoksa diğerlerininki mi yükseltecek Düzenleme yapıyoruz adı altında devlet kadrolarında görev yapan kalifiye personelin maaşlarını kuşa çevirip kaçmalarına olanak sağlarsak yine hiç şaşırmayın 
     Yasa çıktığında, dağ fare doğurdu ama her şeye rağmen teşekkürler Ecevit diye yazımı noktalamıştım. Gelen mesajlar, teşekkür için erken davrandığım yönünde Ama ben teşekkürümü geri almadan önce yine umutla beklemeyi tercih ediyorum... 
     
     Kalite değil iffet tartışılıyor 
     Eğitimin kalitesini sorgulamıyoruz ama öğrencilerin iffetini tartışmaya bayılıyoruz. Baksanıza Milli Eğitim Bakanlığı'ndan sonra Sağlık Bakanlığı da öğrencilerin iffetine sahip çıktı. Ne yapsınlar vatandaşın sağlığıyla ilgilenemiyorlar, hiç olmazsa iffetini kurtarsınlar. Onlardan da zaten bu beklenir... 
     İffet bekçiliği ilk kez 1971'de disiplin yönetmeliğine girdi. 1994'te manşetlere çıktı ve günlerce tartışıldı. Her ne kadar 1995'te bir genelgeyle öğrencilerin kızlık muayenelerinin uluorta yapılamayacağı karara bağlandıysa da, MEB disiplin yönetmelinde değişen bir şey yok. Hala iffetsizliği tespit edilen öğrencinin okuldan atılacağı yazıyor... 
     Eğitimde kaliteyi değil de temcit pilavı gibi ikide bir iffetsizliği tartıştığımız için sorunlar azalacağına daha da çoğalıyor. 
     Öğrencilerin ahlakı elbette çok önemli. Ama başına bir kaza gelmiş öğrenciyi alıp sokağa atmak, onu hepten gözden çıkartmak anlamına gelmezi mi Diğer öğrencileri de koruyacak şekilde, daha akılcı yöntemler bulunamaz mı Batılı örneklere bakılsa yeter .. 
     
     







Ara dönem ve MHP 


Tezek terazi 


'Karıştırmak istiyorlar' 


Hayata Dönüş Operasyonu'nun hesabını vermek zorunda devlet 


Psikiyatr... Psikolog... 


İffet Bey 


Ecevit'e teşekkür erken mi oldu 


Konuşmak daha iyi... 


Siyaset ve ekonomi 


Dünya Bankası ile BDDK nasıl ortak oldu 


ANAP'ın geleceği 


Çağlar ve Hacı Ali Demirel'in Malki'leri 


Yargıtay'ın anlattığı şey farklı 2 


Döviz 100 lira artınca fiyatlar 57 lira artıyor 


Bayındır'ın gelirine el kondu 


</TEXT>
</DOC>
