<DOC>
<DOCNO> 41096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/yasam/yas00.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Pırıl pırıl gülümseyin 
</HEADLINE>
<TEXT>

Estetik varken, gülerken elinizle ağzınızı kapatmanıza gerek yok... Tek yapmanız gereken, doğru doktoru ve tedavi yöntemini bulmak.. Sonra, özgürce gülebilirsiniz... 
     Doktor Beni Baştan Yarat 
Leyla Ataman Dilek - 4 

     Tıbbın her türlü imk nını estetik adına kullanmaktan kaçınmayan estetikçilerin en çok özen gösterdikleri bölgelerden biri de ağız bölgesi ve dişler. 
     Ağız çevresindeki kırışıklıkları çeşitli dolgu maddeleriyle dolduran estetik cerrahlar, düzgün, beyaz, parlak dişlerle güzelliği tamamlıyorlar. Bozuk dişlerini düzeltenlerin özgüven kazandıklarını söyleyen Lazer ve Estetik Diş Hekimliği uzmanı Dr. Tankut Gürsoy, 'Son yıllarda diş estetiğine önem gösterenlerin sayısında büyük artış var' diyor. 
     Kadınların, son yıllarda en çok Catherine Zeta Jones'un dişlerine hayranlık gösterdiklerini belirten Dr. Gürsoy, bir de uyarıda bulunuyor 
     'Ancak burada çok dikkatli olmak gerekli. Herkese giden diş tipi var kare yüze, oval diş veya ince diş yapılması yüzü orantısız gösterir, estetiği bozar. Oval ince bir yüze kare ve dikdörtgen diş yine yüz bütünlüğünü bozar..' 
     
     Burun - diş oranı 
     Dişeti Hastalıkları Uzmanı Metin Ağca'nın görüşleri de şöyle 
     'Estetik diş cerrahisinde dikkat ettiğimiz nokta, burun kökü ve kanatları arasındaki orandır. Burun delikleri geniş olanların ön dişleri yandaki dişlere göre daha büyük olmalı, delikler küçükse dişler eşit büyüklükte olmalıdır. Diğer taraftan kare yüzlere, genelde oval dişler gider. İnce, uzun yüzlüler ise oval ve uzun dişleri tercih etmeliler. Oval yüzlülerde ise ön dişleri alt dudak paralelini sağlayacak şekilde iç bükey dişler güzel duruyor.' 
     
Doktorunuzun hafiyesi olun      Prof. Dr. Onur Erol'un estetik olmaya karar verenlere bir önemli uyarısı daha var Estetik yaptırmadan doktorlarını bir hafiye gibi araştırmaları Prof. Erol, şöyle konuşuyor 'Hasta sonradan mahkemelere taşınacağına, hekimini seçmeyi bilmeli. ABD'de Ulusal Plastik Cerrahi Derneği, halkı 'Medyatik doktorların iyi olduğunu sanmayın, 
     kongrelere katılıyor mu, yenilikleri izliyor mu, hastaları memnun mu araştırın' diye uyarıyor. En iyi estetik cerrahın bile, yüzde 1'in altında olsa da ameliyatta komplikasyon riski vardır. Ancak etik olmayan ve yanlış tıbbi müdahalesi varsa doktorunuzu dava edin. Son yorumum şöyle Estetikte en kötü komplikasyon yanıktır, yanığın en iyi tedavisi yanmamaktır.' 
     
Diş estetiğinde ne yenilik var      Yapıştırma porselen 
     Laminant denilen yeni sistemle dişleriniz kesilmeden, üzerine porselen diş yapıştırılıyor. Dr. Tankut Gürsoy, son dönemin bu gözde işlemini şöyle anlatıyor 
     'Dişler kesilmez törpülenir. Üzerine kişinin kendi diş yapısına yakın, porselen diş materyali özel bir yapıştıcı ile yapıştırılır. İlk seansta ölçü alınır, ikinci seansta dişler yapıştırılır. İki diş arasındaki açıklıkları da aynı yöntemle dolduruyoruz. Ömrü 4-12 yıl kadardır.' 
     
     Lazerli dişeti kısaltma 
     Gülerken dişetleriniz görünüp sizi rahatsız mı ediyor Bunun da çaresi var. Dr. Tankut Gürsoy bunun için uyguladıkları yöntemi de şöyle açıklıyor 
     'Dişlerin boyunu uzatmak için, lazer veya cerrahi yöntemle dişetlerinin sağlıklı dokuları korunarak, bir kısmı kesilir. Dişetinin altındaki dişler açığa çıkarılır. Alttan damak yerine daha fazla diş dokusu görünür hale getirilir. Hasta bir gün hafif ağrı çeker, 21 günde tam iyileşme olur.' 
     
     Çıkık çeneye ameliyat 
     Alt çenesi, üst çenesinin önünde olan kişilere de estetik yapılıyor. Bunun için, cerrahi operasyonla çene önce iki taraftan kesiliyor, sonra üst çeneye sabitlenip yapıştırılıyor. İyileşme yaklaşık 3 ay sürüyor. Hasta bu dönemde sıvı gıdalarla besleniyor. 
     
     Görünmeyen diş teli 
     Diş dizilimi bozuk ve çarpık olanlara, dışarıdan görünmeyen diş teli takılıyor. Bunlar ağzın iç kısmına metal tel veya dişin dış kısmına takılan porselen teller olabiliyor. Tek dezavantajı konuşurken ve yemek yerken zorluğa neden olması. Ortalama 6 ay - 1 yıl kadar takmak, düzelme için yeterli oluyor. 
     
     Diş beyazlatma 
     Hastanın dişine zarar vermeden, diş kalıbı alınıp alt ve üst çene için aparat yapılıyor. Geceleri yatarken özel bir beyazlatıcı jel sürülerek takılan bu aparat, 3 günde dişlerin rengini 2 ton açıyor. Lazerle diş beyazlatmada ise, bir klinikte hekim tarafından yarım saatte dişlerin renginin açılması mümkün. 
     
     BİTTİ 
     
     



 YAŞAM 

















</TEXT>
</DOC>
