<DOC>
<DOCNO> 4756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/spor/spo05b.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbola haciz geldi 
</HEADLINE>
<TEXT>

102 kulüp, 10 trilyon 192 milyarlık borcu ödemiyor 
     CEMAL ERSEN 

     PROFESYONEL liglerde mücadele eden kulüplerin yüzde 50’sinin çeşitli kurum, kuruluş ve kişilere ait borçlarından dolayı hacizli oldukları ortaya çıktı. 204 kulüpten 102’sinin toplam 10 trilyon 192 milyar 866 milyon liralık borçları nedeniyle gelirlerine haciz konurken, ilk sırayı 1 trilyon 212 milyar 730 milyon ile Trabzonspor çekti. Aydınspor 990 milyar 438 milyon, Vanspor 884 milyar 999 milyon ve Samsun-spor 800 milyar 71 milyon liralık borçla sıralandı. 
     SSK primleri, vergi borçları, transferde ödenmeyen paralar, teknik adam alacakları gibi konular nedeniyle haciz gelen kulüpler arasında ağırlığın 2. Lig’de toplandığı dikkat çekti. Bu ligde 30 kulübe toplam 4 trilyon 588 milyar 250 milyonluk haciz koyulurken, 3. Lig’de 64 kulübün 2 trilyon 54 milyar 583 milyonluk borcu nedeniyle hukuki işleme tabi tutulduğu belirlendi. 1. Ligde ise sekiz kulübün 3 trilyon 559 milyar 33 milyon borcu bulunuyor. 
     
İşte borçlular Trabzon 1 trilyon 121 milyar 730 milyon Samsunspor 800 milyar 71 milyon Adanaspor 536 milyar 135 milyon Antalyaspor 493 milyar 806 milyon Galatasaray 338 milyar 279 milyon Kocaelispor 94 milyar 70 milyon Bursaspor 78 milyar 880 milyon Erzurumspor 46 milyar 59 milyon      


 SPOR 





























</TEXT>
</DOC>
