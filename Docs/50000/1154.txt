<DOC>
<DOCNO> 1154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/spor/spo01.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Karhan, "Real Sociedad peşimi bıraksın" dedi 
</HEADLINE>
<TEXT>
İspanya’ya dönmem’ 
     Mehmet Çiftçi 

     "Neden göremiyorum" 
     BEŞİKTAŞ’ın eski teknik direktörü Toshack tarafından Real Sociedad’a transfer edilmek istenen Karhan, bir yere gitmeyeceğini söyledi. Mutlu bir dönem geçirdiğini vurgulayan Slovak futbolcu, "Beni kimse Beşiktaş’tan ayıramaz. Ne maddi, ne manevi sıkıntım var. İspanya’ya dönmek için neden göremiyorum" diye konuştu. 
     
     "Önemli bir takımdayım" 
     REAL Sociedad’ın kendisiyle ilgilendiğini duyduğunu, Beşiktaş’la da bu konuda bir görüşme yaptığını belirten Karhan, "Kendilerine gitmek istemediğimi söyledim. Şampiyonluğa oynayan, önemli bir takımda forma giyiyorum. İspanya’da küme düşmeme mücadelesi veren Real Sociedad’a gitmemin hiçbir anlamı olmaz" dedi. 
     
     "Düzenimi kurdum" 
     KARHAN, "Burada eşimle yeni bir aile düzeni kurdum. Bunu bozmak istemiyorum. Beşiktaş’ın bana ihtiyacı olduğunu biliyorum. Elimden geldiği kadar Beşiktaş formasıyla mücadele vereceğim. İspanyol yöneticilere teşekkür ediyorum ve onlardan peşimi bırakmalarını ve beni unutmalarını istiyorum" ifadelerini kullandı. 
     
Sinan Engin kolları sıvadı      BEŞİKTAŞ’ın yeni menajeri takım içinde arkadaşlıkları geliştirmek için harekete geçti. Göreve geldiği günden bu yana Fulya’da tam gün mesai yapan Sinan Engin, takımın gençleri Ahmet Dursun, Yasin, Nihat ve Bayram’la birlikte yemek yedi. 
     FUTBOLCULARA uyarılarda bulunan Engin, "Sorunları el ele verirsek aşarız" diye konuştu. Engin, bu tip toplantıları sık sık yapacaklarını da söyledi. Teknik Direktör Scala da futbolcularına "Engin’e güvenin, sıkıntılarınızı onunla paylaşın" dedi. 
     
Nouma farkı      Beşiktaş’ta Nouma farkı hemen farkediliyor. Fransız futbolcunun olduğu yere neşe de geliyor. İşte dünkü idman... Nouma bu kez Münch’le şakalaşıyor. Yaptığı esprilerle hem Alman futbolcuyu, hem de arkadaşlarını kahkahalara boğuyor. 
     


 SPOR 






















</TEXT>
</DOC>
