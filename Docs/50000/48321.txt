<DOC>
<DOCNO> 48321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/spor/spo03.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Sol kanat çöktü 
</HEADLINE>
<TEXT>

Galatasaray’da Hakan Ünsal, Hasan Şaş ve Victoria’nın sakatlıkları zorlu Lazio maçı öncesi Teknik Direktör Lucescu’nun keyfini kaçırdı 
     ERHAN TELLİ 

     Hakan oynamayacak 
     ŞAMPİYONLAR Ligi’nde yarın Lazio ile karşılaşacak olan Galatasaray’da sol kanat krizi yaşanıyor. Hakan Ünsal, Hasan Şaş ve Victoria’nın sakatlıkları Teknik Direkter Lucescu’yu zor durumda bıraktı. Hakan Ünsal’ın sağ ayak arka adalesinde yırtılma bulunduğu ve İtalya’ya götürülmesine rağmen bu maçta forma giyemeyeceği bildirildi. 
     
     Hasan’da düzelme 
     HAKAN, ligdeki Trabzon müsabakasına yetiştirilecek. Beşiktaş maçından sonra sakatlanan Hasan Şaş’ın ise çekilen MR’ında sağ dizinde ezilmeye bağlı ödem tespit edildi. Yıldız oyuncunun durumunda düzelme görüldüğü, Lazio karşısında görev alabileceği öğrenildi. Victoria’nın ise tam kapasite ile olmasa da forma giyebileceği ifade edildi. 
     
Erkasap geri döndü      FATİH Terim ile birlikte Fiorentina’ya giderek Galatasaray’dan ayrılan Müfit Erkasap yeniden Florya’ya döndü. Terim’in Milan’a transfer olmasından sonra, bu kez İtalya’ya gitmeyen Erkasap, Florya’da alt yapının başına getirildi. Bu arada Sarı - Kırmızılı takım Lazio maçının hazırlıklarına dün başladı. Capone, Hasan Şaş ve Hakan Ünsal idmana çıkmadı. Galatasaray bugün Roma’ya gidecek. 
     
Önce tebrik sonra eleştiri      GALATASARAY Teknik Direktörü Lucescu, Beşiktaş karşısında alınan bir puandan dolayı futbolcularını kutlarken, sert eleştiriler yapmayı da ihmal etmedi. İkinci yarıdaki mücadeleyi takdir eden Rumen hoca, bazı oyuncularına ise ciddi uyarılarda bulundu. Lucescu’nun maç içinde yanına gelen ve Suat’ı şikayet eden Mondragon’a da sinirlendiği, "Bu senin işin değil" dediği öğrenildi. Tecrübeli hocanın devre arasında futbolcularına kızmadığı ve sadece "Bu ne biçim futbol. Eğer yenilecekseniz, çıkın Galatasaray gibi yenilin" diye konuştuğu belirtildi. 
     
Yönetimden büyük jest      GALATASARAY yönetimi, Beşiktaş maçının galibiyet primini beraberliğe rağmen oyunculara dağıtma kararı aldı. Karşılaşma öncesi 75 bin dolar ekstra prim verileceğini açıklayan yönetim, üç puan gelmemesine rağmen ikinci yarıdaki güzel oyun nedeniyle bu parayı ödeyeceğini bildirdi. Bu karar futbolcular arasında büyük sevinç yarattı. 
     
Emre’nin isyanı      BEŞİKTAŞ maçında golü sayılmayan Emre Aşık oyunun kaderini hakemin çizdiğini söyledi. Emre, "Ben kafayı vurdum. Ama sevinmeye fırsat bulmadan düdük sesi duydum. Ne olduğunu şaşırdım. Çünkü ben hiç kimseye dokunmadan golü atmıştım. Hakemin yanına gittim. Sen değil. Fleurquin faul yaptı’ dedi. Eğer bu gol olsaydı, maçı alırdık" diye konuştu. 
     



 SPOR 

























</TEXT>
</DOC>
