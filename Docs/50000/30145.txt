<DOC>
<DOCNO> 30145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/son/sonspo15.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbolda bonservis bedelleri belli oldu... 
</HEADLINE>
<TEXT>

     Basketbolda kulüpler, anlaşamayarak satışa çıkardıkları sporcuların bonservis bedellerini federasyona bildiriyor. 
     Erkekler Birinci Ligi'nin son şampiyonu Ülkerspor, oyuncularından Ufuk Sarıca'yı 200 milyar liraya satış listesine koydu. Turuncu-yeşilli takımın genel menajeri Lütfi Arıboğan, Basketbol Federasyonu'na bildirdikleri bonservis bedeli listesinde, Ufuk dışında başka oyuncu bulunmadığını kaydetti. 
     Galatasaray Erkek Basketbol Takımı'nda, iç transferde anlaşma sağlanamayan 4 oyuncu satış listesine konuldu. Kaptan Orhun Ene'ye 200 bin dolar bonservis bedeli biçildi. 
     Galatasaray Kulübü'nün, Basketbol Federasyonu'na yaptığı bildirimde, Yavuz Yiğit Özmen, Serdar Tabay ve Ersin Görkem'e ise 50'şer milyar lira değer biçildi. 
     Öte yandan, Galatasaray Bayan Basketbol Takımı'nın 9 oyuncusu için de federasyona bonservis bedeli bildirildi. Milli basketbolcu Nevriye Yılmaz, 250 milyar liralık bedelle dikkat çekerken, öteki oyuncuların bonservis bedelleri şöyle Gülizar Kalçalar 32 milyar lira , Betül Zindan 30 milyar lira , Filiz Yükrük 30 milyar lira , Belgin Aktan 19 milyar lira , Esra Şencebe 18 milyar lira , Tuğçe Canbaz 12 milyar lira , Işıl Er 10 milyar lira , Belgin Onbaşı 5 milyar lira . 







</TEXT>
</DOC>
