<DOC>
<DOCNO> 22179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/20/ekonomi/eko04.html </URL>
<DATE> 2001/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalarda istikrarlı döneme newline giriyoruz 
</HEADLINE>
<TEXT>

Türkiye’de her zaman beklenebilir yol kazalarından bir yenisini yaşamazsak, önümüzdeki dönemde daha istikrarlı bir piyasa göreceğimiz söylenebilir 
     PORTFÖY YAŞAR ERDİNÇ 

     Sizlerle bu köşede 20 Kasım tarihinde Milliyet Ekonomi ekinin yayın hayatına girdiği ilk gün buluşmuştuk. Amacımız yatırımcıya yol gösterici olmak ve zor bir alan olan finans piyasaları üzerine yorumlarımızı yazmaktı. 6 aydır beraberiz. Sizlerden gelen e-posta, faks ve telefonlar bu köşeye olan ilginin büyüklüğünü ortaya koyuyor. İlginize içten teşekkür ediyorum. 
     Ne tesadüftür ki ekonomi ekinin yayınlandığı ilk günlerde Kasım krizini yaşadık. Krizden sonra sizlere önce 4 tablo, sonra da 3 tablo halinde portföy önerilerinde bulunduk. Bunlarada "risksiz"-"az riskli"-"en riskli" diyerek, yatırımcının kendi risk profiline göre istediği tabloyu seçebileceğini belirttik. Başlangıçta 1 milyar TL ile yatırım yapıldığı varsayıldı. Diğer yatırım araçlarının ortalama getirisi ve borsanın getirisini de dikkate alarak portföylerimizin performanslarını her hafta grafik halinde verdik. 
     Sonuçlara baktığımızda eğer bir yatırımcı bütün yatırım araçlarına döviz, repo, mevduat, bono, tahvil, altın, A tipi ve B tipi fon eşit miktarda yatırım yapsaydı, parası 1 milyar 420 milyon TL olurken, sadece borsaya yatırım yapsaydı, Kasım krizinin etkisiyle de şu an hala parası 900 milyon Tl civarında olacaktı. Portföy tablolarımızda ise hiç risk almayan bir yatırımcının parası 1 milyar 575 milyon Tl, Az risk alan bir yatırımcının parası 1 milyon 520 bin Tl ve en riskli portföyü seçen yatırımcının parası ise 1 milyar 550 milyon TL oldu. şunu da vurgulamalıyız ki parasını sadece dolara yatıranın ise 1 milyar 780 milyon TL oldu. 
     Bu çalkantılı dönemlere rağmen, bu sayfadaki tablolara göre yatırım yapan yatırımcılar en azından büyük kayıplardan kendilerini korudular. 
     Borsada yatırımcılık, uzun vadeli bir bakış açısı gerektirir. Bu yüzden "az riskli" ve "en riskli" portföy tablolarında orta ve uzun vadeli senet önerisi yapıyoruz. Fakat, daha önce bir dergide uyguladığım haftalık senet önerileri de ilgi görmüştü ve gelen istekler doğrultusunda bu uygulamaya da başladık. 10 hafta geride kaldı. Burada da başlangıç portföyümüz 1 milyardı. Amaç, haftada yüzde 2,5-3 getiri sağlamaktır. Eğer bir yatırımcı her hafta ortalama yüzde 2,5 getiri sağlarsa 1 milyar TL 1 yılda 3 milyar 611 milyon TL yapıyor. Eğer, haftalık önerilere göre işlem yapmış olsaydınız son 10 haftada 1 milyar TL'niz 1 milyar 486 milyon TL olacaktı. Aynı para, borsa endeksine göre 1 milyar 420 milyon Tl oluyor. Bir haftalık önerilere göre hareket ederseniz, yazılı kurallara mutlaka uymanız gerekir. Örneğin zararına satış noktasına gelen senet zararına satılarak, zararların büyümesi önlenmelidir. 
     Karnemize baktımda beni tatmin etti. Fakat önemli olan nokta sizli tatmin etmesi. Lütfen görüş ve önerilerinizi bildiriniz. 
     Geçen Pazartesi günkü yazımın başlığı "Finans piyasalarında son kritik dönemeç" şeklindeydi. önümüzdeki hafta, bir yol kazası olmazsa çok daha istikrarlı bir finans piyasası göreceğiz. 
     Finans piyasalarındaki beklentilerimi yarın yazacağım yazıda bulabilirsiniz. 
     



 EKONOMİ 




















</TEXT>
</DOC>
