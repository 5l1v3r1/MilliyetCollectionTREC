<DOC>
<DOCNO> 11527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/son/soneko29.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD hükümetten mali kilitlenmenin çözülmesini istedi 
</HEADLINE>
<TEXT>

     Türk Sanayici ve İşadamları Derneği TÜSİAD , mali piyasalar ve ödeme sistemindeki kilitlenmenin acil bir şekilde giderilmesi gerektiğini bildirdi. 
     TÜSİAD'dan yapılan yazılı açıklamaya göre, TÜSİAD Yönetim Kurulu Başkanı Tuncay Özilhan başkanlığındaki heyet, bugün Ankara'da Cumhurbaşkanı Ahmet Necdet Sezer, Başbakan Bülent Ecevit, Başbakan Yardımcıları Devlet Bahçeli ve Hüsamettin Özkan ve Devlet Bakanı Kemal Derviş ile biraraya geldi. 
     TÜSİAD heyeti temaslarında, bir istikrar programı oluşturmadan önce program için uygun bir zeminin yaratılması gerektiği görüşünü dile getirdi. 
     TÜSİAD, bu amaçla öncelikli olarak alınması gereken önlemleri şöyle sıraladı 
     ''Ödemeler sistemindeki kilitlenme çözülmelidir. Piyasalar işler hale getirilmelidir. Bankacılık sistemi rehabilite edilmelidir. Güven ortamı hızla yeniden tesis edilmelidir. Sağlıklı bir danışma sistemi oluşturulmalıdır.'' 




</TEXT>
</DOC>
