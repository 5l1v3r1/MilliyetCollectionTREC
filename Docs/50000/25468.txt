<DOC>
<DOCNO> 25468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/guncel/gun10.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Çörtük’e ihtiyati haciz 
</HEADLINE>
<TEXT>

Bayındır İnşaat A.Ş. için aldığı 109 milyarlık krediyi vadesinde ödeyemeyen Kamuran Çörtük hakkında ihtiyati haciz kararı alındı 
     CENNET NAR İstanbul 

     Kentbank, kredi borcunu ödemediği gerekçesiyle Bayındır İnşaat Turizm A.Ş ve kefilleri hakkında ihtiyati haciz kararı aldırdı. İstanbul 4. Asliye Ticaret Mahkemesi’ne başvuran Kentbank’ın avukatı Mutlu Şimaylı’nın hazırladığı dava dilekçesinde, Bayındır Holding bünyesindeki Bayındır İnşaat Turizm A.Ş.’nin, bankadan 109 milyar 697 milyon lira kredi kullandığı belirtildi. Şirketin kefillerinin de Bayındır Holding ve holdingin sahibi Kamuran Çörtük ile holdingin yöneticisi olduğu anlatılan dava dilekçesinde, borcun ödenmemesi üzerine hesabın kapatıldığı ve 3 Nisan’da ihtarname çekilmesine karşın ödeme yapılmadığı kaydedildi. İstanbul 4. Asliye Ticaret Mahkemesi de borçluların gayrimenkul ve menkullerine ihtiyati haciz konulmasını kararlaştırdı. 
     



 GÜNCEL 



























</TEXT>
</DOC>
