<DOC>
<DOCNO> 38489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/son/sontur12.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz Galatasaray maçını izlemek için Sofya'ya gitti 
</HEADLINE>
<TEXT>

     Devlet Bakanı ve Başbakan Yardımcısı Mesut Yılmaz, ''Dün Milli Güvenlik Kurulu'nda gayet uygar, gayet seviyeli bir tartışma yapıldı. Umuyorum ki bundan sonra atacağımız adımlar için de yararlı olur'' dedi. 
     Yılmaz, Bulgaristan Başbakanı Simeon Sakskoburggotski, Başbakan Birinci Yardımcısı ve Ekonomi Bakanı Nikolai Vassilev ve Hak ve Özgürlükler Hareketi Genel Başkanı Ahmed Doğan ile görüşmelerde bulunmak ve Levsky Sofya-Galatasaray maçını izlemek üzere bugün Sofya'ya gitti. 
     Hareketinden önce Esenboğa Havalimanı'nda gazetecilerin ''ulusal güvenlik'' konusuyla ilgili olarak MGK'da yapılan görüşme hakkındaki soruları üzerine Mesut Yılmaz, şunları söyledi 
     ''Biliyorsunuz, Milli Güvenlik Kurulu ile ilgili açıklama yapmak kanunen yasak. Ama şu kadarı basına yansıdı, bence onun da bir sakıncası yok... Dün Milli Güvenlik Kurulu'nda gayet uygar, gayet seviyeli bir tartışma yapıldı. Umuyorum ki bundan sonra atacağımız adımlar için de yararlı olur.'' 
     
     






</TEXT>
</DOC>
