<DOC>
<DOCNO> 1943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/ekonomi/eko11.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalara 467 trilyonluk kaynak 
</HEADLINE>
<TEXT>

     ANKARA Milliyet 

     Merkez Bankası, ek niyet mektubunda yer alan bir taahhüdünü daha yerine getirdi. Mevduat munzam karşılıklarının düşürülmesiyle bankalara 467 trilyon liralık bir kaynak yaratıldı. 
     Mali piyasalarda yaşanan krizin ardından piyasada başgösteren likidite sıkışıklığını hafifletmek ve bankaların üzerindeki yükü azaltmak için mevduat munzam karşılıklarını düşürme kararı alan Merkez Bankası, niyet mektubunda yer alan taahhüdü uyarınca, yüzde 6 olan mevduat munzam karşılığını dünden itibaren yüzde 4'e indirdi. 
     Bankaların topladıkları paranın Merkez Bankası'nda tutmak zorunda oldukları bölümünü ifade eden karşılığın düşürülmesiyle bankalara 467 trilyon liralık kaynak yaratılmış oldu. Ortaya çıkan kaynak dünden itibaren bankaların kullanımı için serbest bırakıldı. 
     


 EKONOMİ 



















</TEXT>
</DOC>
