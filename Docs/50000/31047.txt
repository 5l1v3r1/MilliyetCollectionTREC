<DOC>
<DOCNO> 31047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/son/sontur13.html </URL>
<DATE> 2001/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller pazara çıkınca esnaf neler söyledi... 
</HEADLINE>
<TEXT>

     DYP Genel Başkanı Tansu Çiller, hükümeti seçime çağırdığı pazar gezilerinde bugün Hüseyin Gazi Pazarı'nı gezerek, halkın derdini dinlemek istedi. 
     Ancak Çiller pazar esnafının "Ancak işiniz düşünce geliyorsunuz", "5 Nisan'da 36 bin marka maloldunuz. Unutmadık" gibi tepkileriyle karşılaştı. Pazar esnafı, hükümeti Çiller'e şikayet etti. Geçim derdinden yakınan esnafların arasında Çiller'den borç isteyenler bile vardı. Çiller, "Bizi IMF'nin elinden kurtar" diyen bir esnafa, "IMF'yle anlaşan biz değiliz" yanıtını verdi. 
     Pazarı gezdikten sonra bir açıklama yapan Çiller, "Millet hiç bu kadar perişan olmadı. Milletin beklediği tek şey seçim. Bu millet, bu hükümetin gitmesi için dua ediyor. Hızla sandığı getirmek lazım diye konuştu. Çiller, pazar gezilerine yarın da İstanbul Esenler İlçesi Pazartesi Pazarı'yla devam edecek. 






</TEXT>
</DOC>
