<DOC>
<DOCNO> 36710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/12/yasam/yas04.html </URL>
<DATE> 2001/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Saç dökülmesine karşı ısırgan otu 
</HEADLINE>
<TEXT>

Uykusuzluk mu çekiyorsunuz ya da baş ağrısı, hazımsızlık gibi sorunlarla mı boğuşuyorsunuz ... Şifalı otlar, pek çok derde deva oluyor... Ancak doğru zaman ve miktarda kullanmak şartıyla... 
     Doğanın gizli reçetesi 
Pervin Metin 

     Kimi zaman üzerine basıp geçtiğimiz otların kerameti saymakla bitmiyor. Kadınların menopoz dönemlerinde yaşadığı saç dökülmesine çözüm olarak önerilen ısırgan otu ve hakiki papatya, yüzde 50’nin üzerinde etkili oluyor. Erkeklerde ise durum biraz farklı. Onların saç dökülmesinin nedeni genetik olduğundan, yapılacak çok fazla şey yok. Ancak bu bitkiler saç köklerini kuvvetlendirerek dökülmeleri en aza indiriyor. Bunun nedenini Prof. Dr. Zeki Özer, şöyle anlatıyor "Bu iki ot, saç dökülmelerini büyük oranda engeller. Kadınlardaki dökülme genellikle hormon bozukluğu ve düzensiz beslenmeye bağlıdır. Dengesiz beslenme de saç köklerini çürütür." 
     
     Her derde deva 
     Prof. Özer, bu iki otun kullanımındaki püf noktalarını da şöyle açıklıyor "Bir su bardağı kaynar suya bu bitkilerden 2 çay kaşığı konur ve 10 dakika demlemeye bırakılır. Hazır olan çayın kullanılması için saçların temiz tutulması şart. Saçlar şampuanla yıkandıktan sonra son durulamada bu çay kullanılır. Birkaç uygulamadan sonra saçın kökleri kuvvetlenir ve parlaklık kazanır." 
     Özer, hazımsızlıktan uykusuzluğa kadar her türlü hastalığa iyi gelen alternatif karışımlardan bazılarını şöyle sıralıyor 
     
     ATEŞ DÜŞÜRÜCÜ 
     Pelin otu Pelin otu yaprakları ve çiçekleri 1 litre suya 5-10 gram konur ve demlenir. Günde 3-4 kez 1 çay bardağı içilir. 
     
     HAZIMSIZLIK GİDERİCİ 
     Pelin Papatya Anason tohumu Meyankökü 30 gram pelin, 10 gram papatya, 5’er gram anason tohumu ve meyankökü karıştırılıp, bir bardak soğuk suyla 10 dakika demlenmeye bırakılır. Yatmadan 1 saat önce 1 bardak içilir. 
     
     İDRAR SÖKTÜRÜCÜ 
     Maydanoz Atkuyruğu Kekik Her birinden 30’ar gram alınarak karışım hazırlanır. Bir bardak kaynar suya 2 çay kaşığı karışımdan konur ve 20 dakika demlenir, günde 3 bardak içilir. 
     
     KARACİĞER RAHATSIZLIKLARI 
     Kılıç püskülü Hakiki şahtere Aslandişi Nane 20 gram kılıç püskülü 10’ar gram hakiki şahtere, aslandişi yaprak ve nane karıştırılır. Karışımdan 2 çay kaşığı alınır, 1 bardak soğuk su içine konarak 10 dakika demlenmeye bırakılır. Yatmadan 1 saat önce bir bardak içilir. 
     
     SOĞUK ALGINLIĞI 
     Mürver çiçeği Ihlamur Papatya Her birinden 30’ar gram karıştırılır. 250 mililitre kaynar suya bu karışımdan 3 çay kaşığı konur. 10 dakika demlenir, sıcak su olarak içilir. 
     
     UYKUSUZLUK 
     Kedi otu kökü Şerbetçi otu Oğul otu Her birinden 30’ar gram karıştırılır. 2 çay kaşığı 1 bardak kaynar suya konur ve 15 dakika demlenir. Yatmadan 1 saat önce 1-2 bardak içilir. 
     
     1 yılda tüketin 
     Karışımları hazırlarken dozuna ve zamanına dikkat etmek şart. Bitki uzmanları, kurutulan otların en geç 1 yıl içinde tüketilmesi gerektiği konusunda hemfikir. 
     İstanbul Eczacı Odası Başkanı Erkan Önsel de zamanında kullanılmayan bitkilerin zehir saçabileceğini belirterek şöyle dedi "Eczacılık fakültelerinde Fitoterapi Bitkilerle tedavi kursları verilir. Öğrenciler bitkisel kaynaklı ilaçlarla ilgili eğitim görüyor. Karışımlardan bilimsel olarak yapılmalı, bunlar eczanelerde satılmalı. 
     
İlaç yerine bitki alıyoruz’      Tiyatrocu Atilla Arcan ile eşi Gül Hanım, en fanatik doğalcılardan’. Ne tıbbın ne de yabancı otların gücünü reddeden çiftin, şifalı otlarla ilişkisini sorduk... 
     
     Gerektiğinde aktarların mı, doktorların mı kapısını aşındırırsınız 
     G.A. İlaçlar yerine doğal ürünleri tercih ederiz. Çünkü sağlığın özü doğada gizli. Tıbbı ink r etmiyorum ama doktorlar da bu konuya eğilmeli. 
     A.A. 55 yaşındayım ve bitkiler sayesinde kendimi çok sağlıklı hissediyorum. Ciddi boyutta olmayan şeker hastalığım var. Şekerime iyi geldiği için Antalya’nın dağlarından toplanan kekiği kullanırım. 
     
     Bitkisel karışımları çocuklarınız da kullanıyor mu 
     G.A. 3 oğlum var. Boğazları ağrıdığında keten tohumu dövüp, az suda kaynatırım. Ilıkken tülbente sarıp boğazlarına bağlıyorum. 15 dakikada etkili oluyor. 
     A.A. Babam "Yüz Yıl Genç ve Dinç Yaşamanın Sırrı" diye bir kitap yazmıştı. Çocukluğumdan beri otlarla iç içeyim. Halsizliğe iyi geldiği için yemeklerimize bira mayası atılırdı. Ben h l keten keneviri tohumlarını ezerim. 
     
Şifalı otlar sofrası      SİVİLCELERE KARŞI 
     OFUMARİA 0FFİCİNALİS Türkçe Hakiki şahtere 
     Samsun, Amasya, Maraş, Tekirdağ ve İstanbul’da yetişiyor 
     
     Çay 
     Bitkinin kuru halinden bir çay kaşığı alınır ve bir bardak soğuk su içinde akşamdan kaba konur. Bu karışım her sabah, kahvaltı sonrası ılıtılarak bir bardak içilir. 
     
     Şahtereli patates kavurması 
     Malzeme 
     1 kilogram patates, 
     100 gram hakiki şahtere, 
     50 gram salça, 
     2 çay kaşığı kırmızıbiber, 
     Yarım çay bardağı sıvıyağ, 
     Bir limon ve tuz. 
     
     Hazırlanışı Patatesler haşlandıktan sonra soyulur ve soğumaya bırakılır ardından ezilir. 100 gram bitki temizlendikten sonra doğranır ve patateslerle karıştırılır. Bir tencerede sıvıyağ içerisine domates salçası ve kırmızıbiber eklenerek 2 - 3 dakika düşük ateşte tutulur. Önceden hazırlanan karışım tencereye konularak iyice kavrulur. Salçanın rengini içine çeken patatesler servise hazırdır. 
     
     MALVA SYLVESTRİS Türkçe Yabani ebegümeci, Ebegömeci 
     Bolu, Bilecik, Isparta, Gümüşhane ve Muş’ta yetişir 
     
     Çay 
     4 ila 6 tatlı kaşığı kuru veya yaş bitki 1 litre su içine konarak kaynatılır. 10 dakika demlenmeye bırakılır ve süzülür. Günde 3-4 defa içilir. 
     
     Ebegümeci gözlemesi 
     Malzeme 
     1 kilogram ebegümeci, 
     2 baş soğan, 
     50 gram margarin, 
     1 tatlı kaşığı pul biber, 
     1 yemek kaşığı salça, 
     Yarım çay bardağı pirinç, 
     1.5 su bardağı su ve tuz. 
     
     Hazırlanışı Doğranan bitkilerle soğanlar yağda sararıncaya kadar kavrulur. Üzerine salça eklenir. Kıyılmış bitkiler de ilave edilerek 2 - 3 dakika karıştırılır. Pirinç, biber, tuz ve su konarak pişirilir ve servis yapılır. 
     Bitki 30 gramlık paketlerde 1.5 ile 2 milyon lira arasında satılıyor 
     
     ADET DÜZENLEYİCİLER 
     APİUM NODİFLORUM Türkçe Su baldıranı 
     Mersin, Amasya, Balıkesir, Denizli ve Adana’da yetişiyor 
     Baldıran yemeği 
     Malzeme 
     800 gram baldıran yaprağı, 
     300 gram kıyma, 
     50 gram margarin, 
     1 adet soğan, 
     Bir yemek kaşığı salça, 
     Tuz, kırmızı ve karabiber. 
     
     Hazırlanışı Doğranan yapraklar 5 - 6 dakika sıcak suda haşlanır. Yapraklar, tencerede kavrulan kıyma ile soğana eklenir. Üzerine salça, tuz, kırmızı ve karabiber konur, kısık ateşte pişirilir. 
     
     HYPERİCUM PERFORATUM Türkçe Sarı kantaron, kılıç otu 
     İstanbul, Eskişehir, Ankara, Burdur ve Maraş’ta yetişir 
     
     Çay 
     Malzeme 
     1 litre su, 
     2 çorba kaşığı bitki çiçeği, 
     1 çay kaşığı karanfil, şeker. 
     
     Hazırlanışı Kaynatılan 1 litre suya 2 çorba kaşığı bitki çiçeğiyle 1 çay kaşığı karanfil atılır, 5 dakika demlenir. Şeker katılarak içilir. 
     
     LAMİUM AMPLEXİCAULE Türkçe Ballıbaba, Emzik 
     Balıkesir, Kayseri, Samsun, Iğdır ve Ağrı’da yetişir 
     
     Çay 
     Ağrı verici ve düzensiz aybaşlarında 1-2 çay kaşığı çiçek, 1 su bardağı suyla kaynatılır. 5 dakika demlendikten sonra günde 2 - 3 bardak içilir. 
     
     Ballıbaba yemeği 
     Malzeme 
     1 kilogram ballıbaba, 
     Yarım su bardağı pirinç, 
     1 adet orta boy soğan, 
     1 kaşık margarin, 
     1 kaşık domates salçası, 
     Tuz, baharat. 
     
     Hazırlanışı Bitkiler, yıkanır ve doğranır. Tencerede eritilen margarinin içine atılan soğan pembeleşene kadar pişirilir. Domates salçası, tuz, baharat, doğranmış bitki de eklenerek kavrulur. Üzerine pirinç ile 2 bardak su ilave edilerek kaynamaya bırakılır. 
     50 ile 100 gramlık paketlerinin fiyatı 1 ile 6 milyon lira arasında değişiyor 
     
     HEMOROİDE KARŞI 
     PLANTAGO LANCEOLATA Türkçe Bağ yaprağı 
     Aydın, Uşak ve Van’da yetişiyor 
     Çay 
     1 çay kaşığı bağ yaprağı, bir çay kaşığı kekikle 
     karıştırılarak yarım litre kaynar su içerisine konur. 
     Yaklaşık beş dakika bekletildikten sonra içilir. 
     Bağ yaprağı sarması, 
     Malzeme 
     40 adet bitki yaprağı, 
     150 gram dolma içi, 
     500 gram kabak, 
     2 orta boy soğan, 
     2 domates, 
     1 tutam yeşil soğan, 
     Maydanoz, dereotu, 
     2 çorba kaşığı salça, 
     2 çorba kaşığı reyhan, 
     Tuz ve baharat. 
     
     Hazırlanışı Ilık suda ıslatılan dolma içine suyunu çektikten sonra domates, kuru ve yeşil soğan, maydanoz, dereotu doğranır. Üzerine 2 kaşık salça, reyhan, tuz ve baharat eklenir. Su ilave edilerek karıştırılır. Bu karışımdan haşlanmış bitki yaprağı üzerine bir çorba kaşığı harç konularak sarılan dolmalar tencereye dizilir. Normal ateşte bir saat pişirilir. Üzerine kızgın yağda pembeleştirilmiş soğan sosu eklenir. 10 dakika bu şekilde pişirildikten sonra servise hazırdır. 
     
     EQUİSETUM ARVENSE Türkçe Bataklık at kuyruğu 
     Artvin, Bartın ve Muş’ta yetişir 
     
     Çay 
     Malzeme 10 gram kurutulmuş bitki, bir litre su, şeker, limon 
     
     Hazırlanışı Kaynatılan 1 litre suyun içine 10 gram bitki eklenir. Yaklaşık 10 dakika demlendikten sonra istenirse limon ve şeker konur. 
     50 ve 100 gramlık paketler 1 ile 6 milyon lira arasındaki fiyatlarla satılıyor 
     
     BİTTİ 
     
     



 YAŞAM 

















</TEXT>
</DOC>
