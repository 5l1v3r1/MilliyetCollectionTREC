<DOC>
<DOCNO> 34532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/yazar/sazak.html </URL>
<DATE> 2001/07/30/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Ekonomide post - optimist süreç 
</HEADLINE>
<TEXT>

     Ulusal konuğumuz Stan'le IMF Başkan Yardımcısı Fischer'ın adının devalüe edilmiş hali geçirdiğimiz hafta sonunun ardından ekonomide post - optimist sürece girdik 
     Dalgalı kurdan korku boşunaymış 
     Fischer'ı ikna edemeyince Derviş'in 12 aylık "iyimserlik bandı"nda koşmaya devamdan başka çaresi kalmayan iş alemi ve akademisyen grubunun bu gazla "eylül sendromu"nu aşacağına kesin gözle bakabiliriz. 
     Keşke Stan bütün yazı İstanbul'da geçirse, Laila'da "Batan Türkiye bu mu " geyiği yaptıktan sonra Türkiye'nin durumunun Arjantin'den çok daha iyi olduğunu dünyaya duyursa. Onun adına bu görevi Derviş'in dostları yapıyor 
     "İçeride yaratılan olumsuz havaya karşılık bizzat Fischer'ın Türkiye'yi Arjantin'e örnek gösterdiğini ve övdüğünü öğrendik. Hoşuma gitmedi dersem yalan olur." 
     "Fischer Türkiye'nin yerinin Avrupa olduğunu ve her türlü yardıma layık olduğunu vurguladı. Bu başlı başına büyük destekti." 
     Tamam Fischer'ın söylediklerinden olumlu sonuçlar çıkaralım ama Batı coğrafyasındaki yerimizin tescili için Stan'i buraya kadar yormamız gerekir miydi Allah'ı var, Arjantin'i kıyaslarken "uykuda azledilen Vahit"in ülkesi Endonezya'dan söz etmeyerek yüreklere su serpti. "Asyavari" kriz şu sıra akla gelecek en kötü senaryo olmalı 
     Neyse sonuca bakalım 
     IMF yönetimiyle hafta sonu çalışması neyi değiştirdi 
     Kur çıpası, faiz çıpası derken "enflasyon çıpası"na geçtik 
     Fischer bunu "enflasyon hedeflemesi" diye açıkladı. Derviş biraz daha açtı "Bugünkü veriler ve program çalışmaları ışığında önümüzdeki 12 ay içinde TÜFE'nin yüzde 30 - 35 arasında olmasını öngörüyoruz. Ancak bu bir tahmin. Bu hedefi IMF'ye gönderilecek niyet mektubuna koymayı planlıyoruz. Bu tabii, 2001'in ikinci yarısını ve 2002'inin ilk yarısını kapsıyor." 
     Özet, Derviş enflasyonda taksimetreyi temmuz itibariyle yeniden açıyor ve 12 ay sonra ortalamanın yüzde 30 - 35 olacağını söylüyor. 
     "Hedef enflasyon" dediği gelecek 12 ayın ortalaması. 
     Peki bu yıl kaçla kapanacak, en az yüzde 60'lar. 
     Teknokrat bakan, politikayı nasıl da öğrendi Eski yöntemi ısıtıyor 1998'de uygulanmıştı . Bu yılı atlıyor, 2002 için "enflasyon hedeflemesi" yapıyor. Anımsatalım IMF vizeli 2000 programında enflasyon yüzde 20'ye 33 oldu , 2001'de yüzde 10'a inecekti. Derviş döneminde ikinci kez revize edilen yıl sonu hedefi yüzde 58'dir. 
     Keşke 2002'de enflasyon yüzde 30'lara çekilebilse. 
     Ne kaybederiz, bir yıl da Derviş için bekleriz. 
     Post - optimist süreçte 365 gün nedir 
     
     







Makam ve kıdem adaleti 


Yüreğe yakın bir kıtadan... 


Fischer'ın ziyaretinin anlamı 


Sen neymişsin be Tayyip 


Harcanandan gelir vergisi alınırsa... 


Ekonomide post - optimist süreç 


Halay çekelim Yara kapansın 


Müeyyide caydırıcı olmalı 


Ekonomide moralin ve uyarının önemi 


Sistemi "sorgulamak" zorundayız 


</TEXT>
</DOC>
