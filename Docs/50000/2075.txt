<DOC>
<DOCNO> 2075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/dunya/tur.html </URL>
<DATE> 2001/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Nükleer füze kalkanının ucu göründü 
     WASHİNGTON Milliyet 

     Çeyrek yüzyıllık aradan sonra Pentagon'un patronluğuna dönmeye hazırlanan ABD'nin müstakbel savunma bakanı Donald Rumsfeld, ülke içindeki ve dışındaki bütün muhalefete rağmen kapsamlı bir nükleer füze savunma sistemi kurulmasında ısrar edeceğinin sinyalini verdi. 
     Böyle bir sistemin, mevcut Anti-Balistik Füze Antlaşması'nın ABM ihlali anlamına gelmesinden ve bu nedenle Rusya'da büyük tepki yaratmasından rahatsız olmadığını açıkça belirten Rumsfeld, 1972 tarihli antlaşmadan "tarihte kaldı" diye söz etti ve "Benim Pentagon'daki ilk dönemimden bile eski" diyerek, 1975 - 1977 yıllarındaki bakanlık görevine atıfta bulundu. 
     Bakanlığının onaylanması öncesinde ABD Senato Silahlı Hizmetler Komitesi üyelerinin sorularını yanıtlayan Rumsfeld, ordunun güçlendirilmesi, savunma ilişkileri ve silahlanma konusunda tam bir "şahin" olacağını belli ederken, nükleer füze savunma sisteminin Türkiye gibi müttefikleri de içine alacak bir kalkan niteliği taşımasından yana olduğunu da yansıttı. 
     
     


 DÜNYA 











</TEXT>
</DOC>
