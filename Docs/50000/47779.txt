<DOC>
<DOCNO> 47779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/ekonomi/eko03.html </URL>
<DATE> 2001/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Euro’ya Alman darbesi 
</HEADLINE>
<TEXT>

Almanya’da tüketici güveninin son yılların en düşük seviyesine inmesi euro’ya değer kaybettirdi 
     EKONOMİ SERVİSİ 

     Almanya’da 7 bin işletmeyi kapsayan ve son ekonomik gelişmelerin değerlendirilmesinin yapıldığı eylül ayı Ifo iş güveni endeksinin son 8 yılın altına gerilediği, bunun da euro’yu dolar karşısında 90 sentin altına inmesine neden olduğu vurgulandı. 
     Alman ekonomisinin aktivitesinde önekli rol oynayan endeks rakamlarının yayınlanması ile birlikte, euro 11 Eylül’den bu yana en düşük seviyesine gerilemiş oldu. 
     
     Beklenmiyordu 
     Yapılan araştırmada kullanılan verilerin ise tamamıyla 11 Eylül saldırılarının ardından toplanan bilgilerden oluştuğu açıklandı. Analistler, bu rakamların herkesin beklediğinden de kötü olduğunu belirtirken araştırmayı yapan ekonomist Gernot Nerb ise iş güveni endeksinde yaşanan bu düşüşün ABD’ye yapılan saldırıdan kaynaklandığını açıkladı. Araştırmadaki verilerin ise Avrupa Merkez Bankası’nı ECB yeni faiz kısıntılarına gitmek zorunda bırakacağı bildirildi. 
     
     Şarbon bile yetmedi 
     Öte yandan geçtiğimiz hafta içerisinde ABD’de negatif ekonomik gelişmeler ve şarbon paniğinin olmasına karşın euro’nun dolara karşı yine de değer yitirmesinin ise dikkat çektiği belirtilyor. 
     Analistler ise önümüzdeki yıl için Almanya’nın büyüme oranının yüzde 1’in üzerine çıkmasının zor olduğunu kaydettiler. 
     Hükümet verilerine göre ise daha öncesinde 2002 yılında Almanya’nın büyüme oranının yüzde 2 civarında olacağı tahmin edilmişti. 
     



 EKONOMİ 





















</TEXT>
</DOC>
