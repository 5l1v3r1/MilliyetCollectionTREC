<DOC>
<DOCNO> 13595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/yasam/yas04.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Tren’ kazandı 
</HEADLINE>
<TEXT>

Çevreciler, Almanya'ya nükleer atık taşıyan treni durduramadı. Tam 30 bin polis ve 9 ayrı rota, treni hedefine ulaştırdı 
     DIŞ HABERLER SERVİSİ 

     Almanya'da günlerdir süren 'nükleer protesto savaşı', yine çevrecilerin hezimeti ile sonuçlandı. 
     Fransa'da yeniden işleme tabi tutulduktan sonra Almanya'ya geri gönderilen nükleer atıklarla dolu özel tren, on bin kadar çevrecinin 'kendilerini raylara zincirlemek' ve 'havai fişek atmak' da dahil her türlü çabasına karşın, dün gece saatlerinde hedefine ulaştı. Alman Hükümeti'nin bu savaşı 'kazanmasında', görevlendirilen 30 bin polis ve 'zekice düşünülmüş bir plan' büyük rol oynadı. 
     
     Bir de dalga geçtiler 
     Bu tür protestolarla sık sık karşılaşan Alman Hükümeti, önce, çevrecilerin üç katı sayıda polisi bölgeye gönderildi. 
     Çevreciler de polisleri atlatmakta oldukça deneyimliydi ama, hükümet yetkilileri, başka sürpriz hazırlamış ve trene 9 ayrı rota çizilmişti. Protestocular bir hatta yüklenince, tren daha az sayıda gösterici bulunan bir başka yola yönlerdirildi. Bu 'böl, parçala, yönet' taktiğiyle çevrecilerin eylemi hezimete uğratıldı ve nükleer atıklarla dolu tren, dün gece saatlerinde depolama tesislerinin bulunduğu Gorleben'e vardı. Zaferi kazanan Alman Hükümeti, kutlamayı da 'oldukça iğneli bir açıklama' ile yaptı Çevrecilerin hayal kırıklığına uğramalarını anlayışla karşılıyoruz ... 
     


 YAŞAM 

























</TEXT>
</DOC>
