<DOC>
<DOCNO> 15997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/guncel/gun10.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Yargıtay’dan tıp dersi’ 
     Yargıtay, yaş düzeltme davalarına bakan h kimlerin tıbbi gerçekleri gözardı etmemesi gerektiğini bildirdi. Seydişehir Asliye Hukuk Mahkemesi, baba İsmail Yalçın’ın başvurusu üzerine oğlu İbrahim’in doğum tarihini düzeltti. Adalet Bakanlığı, dosyayı Yargıtay Cumhuriyet Başsavcılığı’na iletti. 18. Hukuk Dairesi, İbrahim ile aynı anneden doğan kardeşi Ümmühan arasında, düzeltilen tarihe göre 5 ay 17 günlük bir fark bulunduğunu saptadı. Kararda, "Nüfus kayıtlarında düzeltme yapılırken, böyle sonuçlar doğuracak karar verilmemeli" denildi. 
     
     Esenyurt’ta avukata infaz 
     Esenyurt’ta kravatla boğularak öldürüldükten sonra bir kuyuya atılan kişinin Avukat Hasan Yılmaz 45 olduğu belirlendi. Polis, olayla ilgili soruşturmanın sürdüğünü bildirdi. Asayiş Şube Müdürlüğü Büro Amirliği ekiplerinin yaptıkları araştırmada, cesedin Avukat Hasan Yılmaz ait olduğu belirlendi. Şirinevler’deki bürosuna birkaç gündür gitmeyen Yılmaz’ın, kimliği belirsiz kişilerce kaçırıldıktan sonra işkenceye uğradığı kaydedildi. 
     
     Avşar’ı polis getirecek 
     Uyarılara rağmen şov programında hipnoz yaptıran ünlü sanatçı Hülya Avşar’ın, "yetkili makamların emirlerine itaatsizlik" suçundan 3 - 6 ay hapis cezası istemiyle yargılanmasına başlandı. Yargıç, duruşmaya katılmayan Avşar’ın önümüzdeki celseye polis tarafından getirilmesini istedi. İstanbul 4. Sulh Ceza Mahkemesi’ndeki duruşmaya Avşar’ın avukatı Hülya Dinçer katıldı. 
     
     Okulda veli dayanışması 
     Ekonomik kriz özel okulları da etkilerken, batma noktasına gelen Fizik Kimya Matematik FKM İlköğretim Okulu’nu kurtarmak için örnek bir dayanışma sergileniyor. İstanbul Beykoz’da bulunan 24 öğretmenin görev yaptığı 139 öğrencinin eğitim gördüğü okulun kapasitesini artırmak ve kaynak yaratmak için bir araya gelen veliler okula ortak oldu. Dayanışma Eğitim Kurumları A.Ş. adıyla şirket kuran 40 veli, önümüzdeki günlerde okulun işletmesini sekiz yıllığına devralarak, okul yönetimini sadece eğitimle uğraşır hale getirecekler. 
     
     Protez kolu istemiyor 
     Burdur Cezaevi’nde meydana gelen olaylarda kolunu kaybeden Veli Saçılık, Adalet Bakanlığı’nın vereceği protez kolu almayacağını bildirdi. Saçılık, İnsan Hakları Derneği’nde İHD dün düzenlediği basın toplantısında, ödeneğin çıktığını söyledi. Devletin, 9 ay boyunca protez kolu vermek için beklediğini kaydeden Saçılık, "F tipi cezaevlerini protesto etmek için sürdürülen ölüm oruçlarında onlarca insan ölüm sınırındayken ben verdikleri kolu alamam, almak istemiyorum" şeklinde konuştu. 
     
     Polis katili yakalandı 
     Bağcılar’da bir polis memurunun şehit edildiği, bir polisin de yaralandığı saldırıda yer alan, ayrıca çok sayıda eyleme karıştığı belirlenen yasadışı TİKB örgütü üyesi bir kişi yakalandı. İstanbul Terörle Mücadele Şube Müdürlüğü, TİKB üyesi Mehmet Sarar’ın, Yılmaz Güler adına düzenlenmiş sahte kimlikle yakalanarak gözaltına alındığını açıkladı. Örgütün askeri kanat üyesi olan Sarar’ın Bağcılar’da Haşim Kayık adlı polisin şehit olduğu, Ali Şenol’un da yaralandığı eyleme katıldığı belirlendi. 
     


 GÜNCEL 

















</TEXT>
</DOC>
