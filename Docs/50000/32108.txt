<DOC>
<DOCNO> 32108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/15/siyaset/siy01.html </URL>
<DATE> 2001/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ailece seferber oldular 
</HEADLINE>
<TEXT>

Meral Akşener, Abdullah Gül ve Abdüllatif Şener, yeni parti için hazırlık yaparken, çocukları da kamuoyu yoklamaları yapıp, partiye isim arıyor... 
     ÜMRAN AVCI İstanbul 

     Yenilikçi grup, gençliğin nabzını kendi çocukları aracılığıyla tutma kararı vererek, parti ismi için önce çocuklarının fikrini aldı. Meral Akşener'in liseyi bu yıl bitiren oğlu Fatih, Abdullah Gül'ün aynı yaştaki oğlu Ahmet, Abdüllatif Şener'in oğlu Şamil ve yenilikçilerin diğer çocukları, yeni parti için en az anne babaları kadar çalışıyor. Kendi okul çevrelerinde arkadaşlarıyla konuşarak yeni parti için fikirlerini alan çocuklar, ilginç bir öneriyle ailelerinin karşısına çıktı. 
     Parti isminin, internette açılacak siteye gelen öneriler arasından belirlenmesini öneren gençler, büyüklerinin aklına girmeyi başardı. 
     
     Uludağ'a gidecek 
     Aile dayanışmasının çok işe yaradığını ifade eden Akşener, "Diğerlerini bilmiyorum ama benim oğlum çok sıkı çalışıyor. Yeni parti için iyimser bir beklenti var" dedi. Parti programını belirlemek için yarın Uludağ'a gidecek olan Akşener, Abdüllatif Şener, Hüseyin Çelik ve Ertuğrul Yalçınbayır, çalışmalarını perşembe gününe kadar sürdürecek. 
     
     Erbakan'dan vekillere baskı 
Milli Görüş'te kurucu komedisi      Gelenekçi kanatta "kurucular kurulu" komedisi yaşanıyor. Necmettin Erbakan, pek çok eski FP’liye baskıyla kurucular kurulu üyeliğine imza attırdı, ancak bir gün sonra bazı isimler Recai Kutan'a faks çekerek imzalarının iptalini istedi. Erbakan, bu baskıyı en son yenilikçi Eyüp Sanay'a yaptı. Sanay, Kutan'la görüşüp üyeliği kabul etti ama yenilikçilerin ısrarı üzerine imzasını faksla geri istedi. 
     
     Zengin’den Gül’e cevap 
Dindarlardan vazgeçmeyiz      Abdullah Gül'ün, "Dindar partisi olmayacağız" sözlerine cevap veren Bahri Zengin, "Dindarları savunduğumuz için iki partimiz kapatıldı. Şimdi yine partimiz kapatılacak diye dindarları savunmaktan vazgeçemeyiz" dedi. Zengin, Tayyip Erdoğan ve Gül'ün açıklamalarını, kısa bir süre öncesine kadar aynı camiada birlikte olan bir siyasetçi olarak "yadırgadığını" da sözlerine ekledi. 
     
Yenilikçilerle uğraşmaya değmez      HANZADE ÜNUZ İzmir DHA 

     Kapatılan RP'nin siyaset yasaklı lideri Necmettin Erbakan, yenilikçiler için, "Uğraşmaya değmez" derken, İzmir'de müjdeler vereceğini söyledi. Erbakan'ı Adnan Menderes Havalimanı'nda, "Mücahit Erbakan" "Efsane Başbakan" sloganlarıyla 300 araçlık konvoy karşıladı. Erbakan, "Yenilikçi kanadın kuracağı parti Türkiye'ye ne kazandırır " sorusuna şu yanıtı verdi "Biz bu söylediklerinizle meşgul değiliz. Bunlar uğraşmaya değmez konulardır. Biz son nüfus sayımına göre 73 milyonun ıstırabı nasıl dinecek diye çalışıyoruz." 
     Üçkuyular'a gelen Erbakan, Hatay Caddesi'nde üstü açık kamyonette şehir turu attı. Erbakan, İzmir trafiğini felç eden şehir turunun ardından, 300 araçlık bir konvoyla Kemalpaşa'ya hareket etti. Erbakan, ÖDP'li 15 - 20 kişilik genç bir grup tarafından protesto edildi. 
     



 SİYASET 
















</TEXT>
</DOC>
