<DOC>
<DOCNO> 44414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/dunya/adun.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan’da ELLER TETİKTE 
</HEADLINE>
<TEXT>

Kuzey Afganistan’daki Taliban muhalifi ittifaka bağlı gruplar, K bil’e 25 kilometre uzaklıktaki Penşir’e ilerliyor 
     İRFAN SAPMAZ Afganistan DHA 

     ABD’nin Afganistan’a yönelik harek tı her an başlatması beklenirken, Kuzey İttifakı da, büyük bir saldırıya girişmek üzere elleri tetikte bekliyor. Kuzey Afganistan’daki Taliban muhalifi ittifaka bağlı gruplar, K bil’e 25 kilometre uzaklıktaki Penşir’e ilerliyor. Penşir’de, Özbek Türklerin lideri Raşit Dostum’un adamlarıyla birlikte Şah Mesud’un yerine geçen General Fehim’in adamları, Taliban’a karşı savaşıyor. 
     Afganistan dağları, adeta silahlı savaşçılarla dolu. 7 bin 800 metre rakımdaki "dünyanın çatısı" Pamir dağlarında hayat onlar için sadece savaşmak. Ruslara 10 yıl kök söktüren Afganlar, bir yandan da güç koşullarda yaşamlarını sürdürmeye çabalıyor. 
     
     Çalışacak yer yok ki 
     Çarşı ve pazarlarda Afganlar, Pakistan başta olmak üzere komşu ülkelerden getirdikleri yiyecekleri satarak geçimlerini sağlıyor. Sanayi, fabrika, çalışacak yer yok. Afganistan’da halk yiyecek ekmeğe muhtaç. 
     Kuzey Afganistan’daki mücahit gruplar, Pakistan’ın Taliban yönetimine yardım etmemesi durumunda, bu yönetimi devireceklerini ve K bil’i ele geçireceklerini söylüyor. 
     
Kalem yerine silah...      Afgan çocukların en büyük eğlencesi okula gitmek. Çünkü bunun dışında pek sokaklarda dolaşmıyorlar. Ali adlı bu küçük Afgan çocuğu okula gitmeyenlerden. Ali hem kışlık odununu topluyor hem de sokaklarda savaşa hazırlanıyor. 
     
Sunday Express Ridley’i bırakın sesinizi duyursun      Afganistan'a girmeye çalışırken tutuklanan İngiliz muhabir Yvonne Ridley'in ölüm cezasına çarptırılmasından korkan Sunday Express gazetesi yöneticileri, dün ilk sayfadan Taliban'a adeta yalvararak, "Muhabirimizi bırakın, mesajınızı bütün dünyaya taşısın" çağrısında bulundu. İngiliz gazeteleri, Pakistan gazetesi İnkılap ile Kabil Radyosu'na dayanarak Ridley'in Celalabad yakınlarındaki bir askeri kampta tutulduğunu duyurdu. Ridley'in 9 yaşındaki kızı Daisy'nin fotoğrafını da yayınlayan gazete, küçük kızın ricasını da Taliban'a iletti "Lütfen yaş günüme kadar annemi serbest bırakın." 
     
Operasyon 48 saat içinde başlayabilir      ABD, Afganistan'a operasyon hazırlıklarını aralıksız sürdürürken, İngiliz gazeteleri, harekatın 48 saat içinde başlayacağını yazdı. The Observer gazetesi, harekatın stratejisinin Usame Bin Laden'i yok etmek ve ona destek veren Taliban rejimini etkisiz hale getirmek olduğunu belirtti. The Observer, harekatın hava ve füze saldırılarıyla başlayacağını, öncelikli hedefin Taliban'a ait 20 uçaklık hava gücü olduğunu öne sürdü. Daha sonra tankların etkisiz hale getirilmesine çalışılacağını belirten gazete, ilk hedeflerin, okyanustaki savaş gemilerinden kalkan uçaklarla vurulacağını da iddia etti. 
     



 DÜNYA 

















</TEXT>
</DOC>
