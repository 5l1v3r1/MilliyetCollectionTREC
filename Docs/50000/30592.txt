<DOC>
<DOCNO> 30592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/guncel/gun16.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
"Alo İntihar"ı kadınlar arıyor 
</HEADLINE>
<TEXT>

     BATMAN DHA 

     Batman Müftülüğü’nün, intiharların önlenmesi için açtığı "Alo İntihar" hattını kadınların daha çok aradığı ve bu hatta başvuruların cuma günleri yoğunlaştığı ortaya çıktı. Müftülük tarafından geçen yıl kurulan hattın, bugüne kadar pek çok kişiyi intihardan vazgeçirdiğine dikkat çeken yetkililer, kadınların en çok ekonomik sorunlardan şikayetçi olduğunu, bunun yanı sıra aile içi geçimsizlik, gelin - kayınvalide anlaşmazlığı gibi şikayetlerin yoğun olduğunu vurguladı. "Alo İntihar" hattına günde ortalama 15 kişinin başvurduğunu belirten yetkililer, cuma günleri rakamın 30’a kadar yükseldiğini dile getirdi. Yetkililer, "Cuma günleri artışın neden yaşandığını henüz tespit edemedik" dedi. 
     



 GÜNCEL 
























</TEXT>
</DOC>
