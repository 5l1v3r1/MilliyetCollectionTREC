<DOC>
<DOCNO> 2371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/16/guncel/gun11.html </URL>
<DATE> 2001/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
SATIRBAŞI 
</HEADLINE>
<TEXT>

     Ölüm gökyüzünde yakaladı 
     Türk Hava Yolları’nın Münih - İstanbul seferini yapan TK 1630 sefer sayılı Boeing 737 -800 tipi yolcu uçağı havada iken, yolculardan Sesin Çınartepe kalp krizi geçirdi. Çınartepe’ye ilk müdahale uçakta bulunan bir hemşire tarafından yapıldı. Fakat 61 yaşındaki Çınartepe kurtarılamadı. Budapeşte’ye zorunlu iniş yapan THY uçağı, saat 19.15’te gecikmeli olarak İstanbul’a geldi. SİNAN TOROS İstanbul 
     
     Kullandığı TIR’ın altında kaldı 
     Yeniçağa ilçesinden Bolu yönüne giden Budak Hüşan 35 yönetimindeki 34 STN 85 plakalı TIR’ın, D-100 karayolunda aniden frenleri patladı. Paniğe kapılan Hüşan, kendini kurtarmak için TIR’dan atlayınca tekerleklerin altında kalarak ağır yaralandı. Yedek şoför Remzi Kısa, aracı 800 metre sonra durdurmayı başarırken, ağır yaralı olarak Bolu Devlet Hastanesi’ne kaldırılan Hüşan kurtarılamadı. 
     
     Saddam’dan Amerika’ya bağış 
     Irak hükümeti, Devlet Başkanı Saddam Hüseyin’in yönettiği bir toplantıda, yoksul Amerikalılara 100 milyon Euro 63.4 trilyon lira bağışlama kararı aldı. Irak Resmi Haber Ajansı’nın IRNA haberinde, "Bakanlar kurulu, yoksul Amerikalılara dağıtılmak üzere 100 milyon Euro tahsis etmeye karar verdi" denildi. ABD’de yoksulluk sınırının altında 30 milyon kişinin yaşadığını belirten ajans, bağışla ilgili BM Genel Sekreteri Kofi Annan’ın bilgi verileceğini bildirdi. 
     
     Tüketiciye özel mahkeme 
     Tüketicilerle, eserleri "çalınan" sanatçılar, bundan böyle haklarını özel olarak kurulan mahkemelerde arayabilecek. İstanbul’da Fikri ve Sınai Haklar Hukuk Mahkemesi ile Fikri ve Sınai Haklar Ceza Mahkemesi, İstanbul, Ankara ve İzmir’de Tüketici mahkemeleri kuruldu. Adalet Bakanlığı’ndan yapılan açıklamada, yeteri kadar kadronun tahsis edildiği mahkemelerin, bu ay içinde faaliyete geçeceği bildirildi. ANKARA Milliyet 
     
     Türk şaire 25 bin mark ödül 
     İstanbul’da doğan ve Berlin’de yaşayan Türk şair Zehra Çırak, 25 bin marklık Adelbert von Chamisso ödülüne değer görüldü. Adelbert von Chamisso ödüllerini veren Robert Bosch Vakfı’ndan Stuttgart’ta dün yapılan açıklamada Çırak’ın, şiirlerinde Alman dilini büyük bir ustalıkla kullandığı gerekçesiyle bu ödüle değer görüldüğü belirtildi. 1982’den bu yana Berlin’de yaşayan Çırak, bugüne kadar 4 şiir kitabı yayımladı. 
     
DYP’den iki gensoru      Önce Ersümer’e sonra Başbakan’a 
ANKARA Milliyet 
     DYP Grup Başkanvekili Nevzat Ercan, "Beyaz Enerji" operasyonu çerçevesinde Enerji ve Tabii Kaynaklar Bakanı Cumhur Ersümer hakkında gensoru önergesi vereceklerini, sonuç alınamaması halinde Başbakan hakkında da aynı yolun izleneceğini bildirdi. Ersümer’i istifaya çağıran Ercan "Bakan istifa etmeli, buna cesaret edemiyorsa Başbakan azil mekanizmasını işletmelidir. Bu mekanizmayı işletmeyen başbakanın da o makamda kalmaya hakkı yoktur" dedi. 
     
FP Meclis araştırması istedi      Enerjide yatırımlara ihtiyacımız var 
     Fazilet Partisi de "Beyaz Enerji Operasyonu"yla gündeme gelen yolsuzluk iddialarının incelenmesi amacıyla Meclis Araştırması açılmasını istedi. FP Konya Milletvekili Teoman Rıza Güneri ve arkadaşları tarafından TBMM Başkanlığı’na sunulan önergenin gerekçesinde, Türkiye’nin enerji ihtiyacını karşılayabilmesi için 3.5 - 4 milyar dolarlık yeni yatırıma ihtiyacı olduğu vurgulandı. FPli Güneri, gerekçesinde, Türkiye’nin bu enerji krizini yaşarken kendisini çepeçevre saran bir yolsuzluk sarmalı ile karşı karşıya olduğu ifade edildi. 
     
Kapsamı genişletiliyor      Beyaz Enerji Refahyol’a kayıyor 
ZÜLFİKAR DOĞAN Ankara 
     Beyaz Enerji Operasyonu’nda 1997’den bu yana yapılan tüm ihalelerin kapsama alınmasıyla, FP Genel Başkanı Recai Kutan’ın Enerji ve Tabii Kaynaklar Bakanlığı görevini yürüttüğü Refahyol koalisyonu dönemindeki ihaleler de kapsama alındı. Kutan’ın dünürü ve dönemin RP Ankara İl Başkanı Zeki Çelik’in ortaklığı bulunan ve Hasan Kalyoncu’nun sahibi olduğu Kalyoncu Holding’in elektrik ithalatıyla ilgili imzaladığı sözleşmelerin de ihbarlar sonucu incelemeye alındığı bildirildi. 


 GÜNCEL 














</TEXT>
</DOC>
