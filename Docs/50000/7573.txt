<DOC>
<DOCNO> 7573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/son/soneko05.html </URL>
<DATE> 2001/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Egebank, Yurtbank, Yaşarbank ve Bank Kapital'in tabelaları değişiyor 
</HEADLINE>
<TEXT>

     Bankacılık Düzenleme ve Denetleme Kurulu BDDK , kararıyla Sümerbank bünyesinde birleşecek olan Egebank, Yurtbank, Yaşarbank ve Bank Kapital şubeleri tabelalarını değiştiriyor. 
     Birleşme işlemi 20 Şubat tarihine kadar sonuçlandırılacak olan söz konusu bankaların şubeleri, bugün kendi tabelalarını sökerek yerine Sümerbank tabelasını asmaya başladılar. 
     BDDK, Egebank A.Ş., Sümerbank A.Ş., Yaşarbank A.Ş. ile Yurt Ticaret ve Kredi Bankası A.Ş'ye Yurtbank yatırımcıların hiç ilgi göstermemesi ya da gösterilen ilginin yeterli bulunmaması nedeniyle birleşme kararının alındığını açıklamıştı. Ayrıca, satışa sunulması mümkün görülmeyen Bank Kapital A.Ş'nin de bu birleşme sürecine dahil edildiği belirtilmişti. 
     Bu arada, birleşme işleminin ardından doğal olarak bankaların bankacılık yetkileri Kurul kararıyla kaldırılacak. Öte yandan, birleşmeyle, aynı veya yakın bölgelerdeki şubelerin birleştirilmesi suretiyle en rasyonel şube sayısına 2 ay içinde büyük ölçüde ulaşılması hedefleniyor. Türkiye Bankalar Birliği'nin internet sitesinde yer alan en son bilgilere göre, halen Sümerbank'ın 78, Egebank'ın 80, Yurtbank'ın 28, Yaşarbank'ın 74, Bank Kapital'inde 30 yurtiçi şubesi bulunuyor. 
     Yeni oluşturulacak Sümerbank, birleşen bankaların her türlü yükümlülüğünü daha önce açıklanan garanti çerçevesinde yerine getirecek, her türlü bankacılık işlemini yapmayı sürdürecek. 
     
     



</TEXT>
</DOC>
