<DOC>
<DOCNO> 7485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/guncel/gun05.html </URL>
<DATE> 2001/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ada’da kebap kurşunu 
</HEADLINE>
<TEXT>

Mardinli Saadettin Sincar hesabı beğenmedi, dört el ateş etti. Restoran sahibi de tek el ateşle cevap verdi 
     İSMAİL POLAT, TAHSİN AKSU, DİNÇER ŞEREF İstanbul 

     Mardinli Sincar aşireti lideri Murat Sincar'ın kardeşi Sadettin Sincar'ın, Büyükada'da yemek siparişi verdiği restoranda, 10 milyon liralık hesaba itiraz etmesi üzerine çıkan tartışmada öldürüldüğü ortaya çıktı. Olayda Sincar'ın üç, Gaffur Karaca'nın da tek el ateş ettiği belirlenirken, Sincar ailesinin, restorana önceden de yemek borçlarının bulunduğu öğrenildi. Ruhsatsız silahın da Sincar'a ait olduğu bildirildi. 
     Büyükada sahilindeki Birtad Restoran'da önceki akşam Sadettin Sincar'ı 24 tabancayla vurarak öldüren işyeri ortaklarından Karaca, dün polis minibüsüyle olay yerine götürüldü. Karaca, tatbikat sonrası, "Genç işadamları korkmasınlar, bütün pislikler belasını bulacak" diye bağırdı. 
     Cinayet nedeniyle Büyükada'da gergin saatler yaşanırken olay yeri ve iskelede geniş güvenlik önlemi alındı, adaya gelenler de tek tek arandı. 
     
'Yapmazsam etek giyerim'      Aşiretin lideri Murat Sincar ise, "Karaca, aramızdaki husumet nedeniyle Mustafa Taşar'ı devreye sokarak olayı tatlıya bağladı. Bir köpek bir delikanlıyı öldürdü. Biz ölmesini de, öldürmesini de biliriz. İstanbul'u kana bulayacağım. Bunları yapmazsam Kadir İnanır gibi etek giyip Taksim'de gezeceğim" diye tehditler savurdu. 
     Sincar'ın cenazesi de, dün ikindi namazından sonra toprağa verildi. 
     
Allah'a inanan son psikopatım      Tek kurşunla öldürülen Saadettin Sincar'ın ağabeyi aşiret lideri Murat Sincar 
     tehditler savurdu "Biz ölmesini de, öldürmesini de biliriz. İstanbul'u kana bulayacağım. Katliam yapacağım." 
     
5 SORU 5 CEVAP Zayıf yargıda gelişen yapılar      İstanbul Barosu'ndan Avukat Ali Saydı, Murat Sincar’ın sözleri aşiret ve mafya ile ilgili sorularımızı yanıtladı. 
     1 Murat Sincar'ın "İstanbul'da kan dökeceğim" sözleri suç içerir mi 
     - Hayır. Çünkü somut bir kişiye yönelik tehdit ve suça teşvik yok. 
     2 "Kan dökmezsem Kadir İnanır gibi etek giyeceğim" demesi suç mu 
     - Kadir İnanır şikayetçi olursa hakaret davası olabilir. 
     3 Ruhsatsız silah taşımanın cezası nedir. Bu ceza caydırır mı 
     - Tabanca ise bir yıl. İnfaz yasasına göre 144 gün. Önemli olan "İşlenen suç cezasız kalmaz" anlayışının yerleşmesidir. 
     4 Mafya ve aşiretlerin bağı var mı 
     - Mafya kentlerde örgütlenir. Aşiretler ise kırsal kesimlerde. Birbirinden ayırmak gerekir. 
     5 Mafyanın ya da aşiret kurallarının hakim olmasında en önemli etken nedir 
     - Sağlıklı bir yargı mekanizmasının olmaması. İnsanlar yargıya güvenmiyor, başka otoritelere başvuruyor. Yargı zayıflayınca bu yapı gelişiyor. 
     


 GÜNCEL 













</TEXT>
</DOC>
