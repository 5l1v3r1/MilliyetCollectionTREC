<DOC>
<DOCNO> 23125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/yazar/pulur.html </URL>
<DATE> 2001/05/25/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
TÜSİAD demokrasisi... 
</HEADLINE>
<TEXT>

     PATRONLAR kulübü "TÜSİAD"ın demokrasi için, 10 talebini okudunuz herhalde... 
     Milli Güvenlik Kurulu'nda askerlerin sayısı bire düşürülmeli, sadece genelkurmay başkanı girsin yeter, o da savunma konusunda konuşsun, her işe karışmasın... 
     Partiler liderlerin elinden kurtarılsın, seçimde yüzde on barajı düşürülsün... 
     Milletvekillerinin dokunulmazlığı daraltılsın... 
     Düşünce özgürlüğü, Avrupa Mahkemesi'nin kararları doğrultusunda düzenlensin... 
     Toplantı ve gösteri hakkı genişletilsin... 
     İdam kaldırılsın. 
     Anadilde eğitim ve yayın serbest bırakılsın... 
     Yani, resmi dil Türkçe olsun ama, Kürtçe de serbest kalsın... 
     Yasalar, işkencecileri korumasın... 
     Avrupa Mahkemesi'nin kararları, örnek alınarak, hukuk devleti ve yargı bağımsızlığı sağlansın. 
     
     BU kadar mı 
     Evet, bu kadar, bir de Başkan Tuncay Özilhan'ın "Aklınızı başınıza alın " 
     mesajı var 
     "Bunların mücadelesini yapacak, her türlü baskıya devam edeceğiz." 
     
     TÜSİAD bu, eder mi eder 
     Bir tarihte de, yirmi küsur yıl önce gazete ilanları vererek "solcu" Ecevit'i çıldırtmışlardı, neyse artık o günler geride kaldı, herkes can ciğer kuzu sarması... 
     
     EVET, TÜSİAD'ın demokrasi için talepleri bu kadar. 
     Biz de bunları okuyunca aklımıza bir fıkra geldi... 
     Kapı çalmış, kadın açmış, bir adam kocasını sormuş 
     "Ben, Mehmet Bey'in askerlik arkadaşıyım " 
     "Oooo, buyrun, bekleyin, birazdan gelir " 
     Birazdan dediği, akşamı bulmuş, Mehmet Bey arkadaşını görünce boynuna sarılmış, yarenlikten sonra karısına bağırmış 
     "Hanım, hanım, arkadaşıma yemek çıkardın mı 
     Kadından ses çıkmayınca, gürlemiş 
     "Evde tencere mi yok, tabak mı yok Sini mi yok, tepsi mi yok Kepçe mi yok, kaşık mı yok Çatal mı yok, bıçak mı yok Niye, benim kırk yıllık askerlik arkadaşıma yemek çıkarmadın " 
     Kadın dayanamamış, misafire dönmüş 
     "Bak, hiç yağ mı yok, tuz mu yok Soğan mı yok, un mu yok Bulgur mu yok, ekmek mi yok diyor mu " 
     
     DİYECEKSİNİZ, TÜSİAD'ın demokrasi talepleriyle bu fıkranın ne ilgisi var 
     Hiç olmaz mı 
     TÜSİAD'ın demokrasi taleplerinde hemen her şey var da, işçi hakları ve sendika özgürlüğü yok 
     Demek işçi hakları, demokrasinin vazgeçilmez haklarından değil 
     Öyle olsaydı, TÜSİAD "Bunun için de mücadele edeceğiz " demez miydi 
     
     







Borazancılar 


Enerjide beyaz sayfa 


Kurdun yasası düşeni yemektir 


Erdal İnönü'nün yenilenme projesi, Derviş... 


Değişim paketi 


Öğrenci kurultayı 


"Acıtan" barış savaştan iyi... 


Buharlaşan para... 


Türkiye miyop, tedavisi belli 


TÜSİAD demokrasisi... 


Antep rüzgarı 


Dünya liginde Türkiye nerede 


Krizlerden ders almıyoruz 2 


Bayrampaşa toptancıları "dertli" 


Kimin ortaklığı var Gazın fiyatı nedir 


</TEXT>
</DOC>
