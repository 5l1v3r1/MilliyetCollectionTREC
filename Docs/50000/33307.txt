<DOC>
<DOCNO> 33307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/22/yasam/yas03.html </URL>
<DATE> 2001/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
108 metrede atomla’ dans 
</HEADLINE>
<TEXT>

Rus nükleer denizaltısı Kursk’u çıkarma operasyonu başladı. Ama yapılacak tek hata, nükleer faciaya yol açabilir 
     DIŞ HABERLER SERVİSİ 

     Baltık Denizi’nde, henüz nedeni bilinmeyen bir patlama sonucu yaklaşık bir yıl önce batarak 108 denizciye mezar olan Rus nükleer denizaltısı Kursk’un su yüzüne çıkarılması için planlanan operasyon başladı. 
     Operasyon kapsamında dün erken saatlerde bir İngiliz ve iki Rus dalgıç, Baltık’ın karanlık sularının 108 metre altında yatan denizaltının enkazına inerek çıkarma işlemi için çelik halatların bağlanacağı yerleri tespit etti. 
     
     Tehlike burnunda’ 
     Bu üç dalgıcın ardından derinliklere dalan diğer bir dalgıç ekibi de, çelik halatların bağlanabilmesi için dev denizaltının gövdesinde delikler açtı. 
     Kursk’un çıkarılması, denizaltının nükleer olması ve içinde çok sayıda torpido bulunması’ nedeniyle son derece tehlikeli bir operasyon olarak değerlendiriliyor. Uzmanlara göre operasyon sırasında atılacak herhangi bir yanlış adım, dünyanın bugüne dek tanık olmadığı büyüklükte bir nükleer faciaya neden olabilir. Bu yüzden, denizaltıdaki 18 torpidoyla 28 seyir füzesinin bulunduğu Kursk’un burun kısmı, kesilerek olduğu yerde bırakılacak. 
     
     



 YAŞAM 
















</TEXT>
</DOC>
