<DOC>
<DOCNO> 36656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/12/ekonomi/eko11.html </URL>
<DATE> 2001/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hacim artarsa tepki alımları sürebilir 
</HEADLINE>
<TEXT>

Sıkışan ve dirençlerini aşmada zorlanan endeks 9,082'ye kadar geriledi 
     Zeynep Candan AKTAŞ 

     Hafta içerisinde 10,260 seviyesine kadar yükselen İMKB 100 Endeksi, 10,250'deki direncinin üzerinde kalmada zorlandı. Bu seviyenin aşılamaması ve borsanın lokomotif hisselerindeki satış dalgası piyasanın geneline yansıdı. 
     Endeks kısa vadeli yükselen trendinin altına kayarak 9,082 seviyesine kadar geriledi. Haftayı 700 puanlık değer kaybı ile 9,400'den tamamlayan endeksin 9,700-10,000 aralığındaki satıcılı bölgeyi aşması alıcıların yeniden güçlenmesi açısından önem taşıyor. 
     
Tepkiler zayıf      2000 yılının Ocak ayından bu yana dalgalı bir düşüş yaşayan İMKB 100 Endeksi en son mayıs ayında 13,000'li seviyeleri kırmayı denediyse de yukarı atakta başarılı olamamıştı. Bu seviyeden başlayan alçalan kanal içerisindeki düşüş sürüyor. Tepkilerin zayıf kaldığı dikkat çekiyor. 
     Endeksin bu seviyelerde destek bulma çabası ve hisse senetlerindeki el değişimi yeni bir yükseliş dalgasının yaşanması açısından önemli. Borsada 1.5 yıldır süren düşüşün çıkışı da dalgalı olacaktır. Ürken yatırımcılar kısa vadeli yükselişleri k r realizasyonu olarak değerlendirebilir. 
     
Yabancı payında artış      Yabancıların borsadaki paylarında az da olsa kıpırdama olduğu gözleniyor. 2 Ağustos itibariyle yüzde 36.47 olan yabancı payının 10 Ağustos’ta yüzde 36.65'e çıktığı dikkat çekiyor. Bu oran 27 Temmuz'da yüzde 36.07 seviyesindeydi. 
     Yabancıların payının artmaya başlaması olumlu bir gelişme olarak değerlendirilebilir. 
     Dolar bazında 0.65 senti test ederek haftayı 0.67 sentten kapatan endeks bir kez daha dolar bazında dipleri gördü. 
     
Teknik göstergeler alımda      Kısa vadeli teknik göstergeler alıma döndü. Bu tepki alımlarının sürme ihtimalini güçlendiriyor. Ancak alımlar hacimle desteklenmezse yeni para girişinin olmaması nedeniyle satıcılar yeniden aktifleşebilir. 
     Cuma günü bilançoların tamamlanması, hisse bazında hareketin ön plana çıkmasını sağlayabilir. 
     Bu hafta endeksin dirençleri 9,700-10,000 seviyelerinde. Bu seviyeler aşılamazsa 8,500'lere doğru geri çekilme yaşanabilir. 
     Bol kazançlı haftalar dileğiyle. 
     



 EKONOMİ 


















</TEXT>
</DOC>
