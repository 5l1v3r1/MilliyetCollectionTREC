<DOC>
<DOCNO> 10998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/12/son/sondun17.html </URL>
<DATE> 2001/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yemekte Clinton'un yanında oturmak 10 milyar 
</HEADLINE>
<TEXT>

     Amerika Birleşik Devletleri'nin eski başkanı Bill Clinton, özel bir iş ziyareti amacıyla bugün Hollanda'ya geldi. 
     Lahey'de düzenlenen ve Hollanda iş dünyasının önemli isimlerini biraraya getiren toplantıda konuşan Clinton, yarın sabaha kadar sürecek Hollanda ziyaretinden 100 bin doların üzerinde gelir elde edecek. 
     Lahey'de, Crowne Plaza Promenade Oteli'nde ''Geleceğin Yeniden Biçimlenmesi'' Reshaping The Future adıyla düzenlenen konferansta konuşan Clinton'u dinlemeye gelen 350 dolayındaki Hollandalı işadamı, 3'er bin florin 1.2 milyar TL giriş ücreti ödedi. Clinton ile düzenlenen öğle yemeğine katılan işadamlarından, Clinton'un masasına yakın oturarak birlikte çekilen fotoğrafta yer almak isteyen iş dünyasının 50 patronu ise yemek ücreti için de 25'er bin florin yaklaşık 10 milyar TL ödedi. Avrupa'daki iş gezisine Hollanda'dan başlayan Bill Clinton, akşam saatlerinde Kraliçe Beatrix ve Başbakan Wim Kok ile kısa birer görüşme yapacak. Geceyi Lahey'de, ABD Büyükelçiliği ikametgahında geçirecek olan Clinton, yarın sabah Hollanda'da ayrılacak. 




</TEXT>
</DOC>
