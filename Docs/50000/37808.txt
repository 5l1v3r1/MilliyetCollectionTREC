<DOC>
<DOCNO> 37808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/son/sontur04.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkent'te banka şubesine kamyon girdi... 
</HEADLINE>
<TEXT>

     Keçi"ren'de bir bankanın şubesine kamyonet girdi. Kazanın ardından kaçan kamyonet sürücüsünün tespit edilmesine çalışılıyor. 
     Sürücüsünün kimliği henüz belirlenemeyen 06 YCF 66 plakalı kamyonet, Kızlarpınarı Caddesi üzerindeki Halk Bankası şubesine, saat 03.00 sıralarında bankanın ön cephesinden camları kırarak, girdi. Kazanın ardından kamyonetin sürücüsü, olay yerinden kaçtı. Kaza yerine geldiklerinde kamyonette kimsenin bulunmadığını gören polis ekipleri, aracın plakasından hareketle, kamyonetin Ünal Osman'a ait olduğunu belirlediler. 
     Keçi"ren'de ikamet eden Ünal Osman, polis ekipleri tarafından evinden alınarak, kaza yerine getirildi. Osman, polise yaptığı ilk açıklamada, akşam aracını evinin yakınlarına park ettiğini, kazadan da haberi olmadığını ifade etti. Polis, kazadan önce kamyonetin oto hırsızlarınca çalınmış olabileceği ihtimali üzerinde dururken, kamyoneti kimin kullandığını tespit etmek amacıyla, araçtan parmak izi örnekleri alındı. Bankada ise herhangi bir soygun girişimi olmadığı görüldü. Olayla ilgili çok yönlü soruşturma başlatıldı. 






</TEXT>
</DOC>
