<DOC>
<DOCNO> 24060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/son/sondun09.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Emma Thompson AIDS'liler için Afrika turuna çıkıyor 
</HEADLINE>
<TEXT>

     Ünlü İngiliz sinema yıldızı Emma Thompson'ın, ailesiyle birlikte HIV ve AIDS konusundaki duyarlılığı artırmak amacıyla bir yıl sürecek Afrika turuna çıkacağı bildirildi. 
     İngiltere'de çıkan Daily Mirror gazetesinde yer alan haberde, iki Oscar ödüllü ünlü sanatçının Afrika gezisine, Action Aid adlı yardım kuruluşu yararına çıkacağı belirtildi. 
     Thompson, konuyla ilgili yaptığı açıklama, ''Her zaman deniz aşırı ülkelerde gönüllü işler yapmak isterdim. Kadınlar ve öksüzlerle konuşacağız ve AIDS hastalığının riskleri konusunda insanları aydınlatacağız. Afrika'daki sorun, insanların kendi problemleri hakkında konuşmamalarından kaynaklanıyor'' diye konuştu. 
     Dünya çapında tanınmış bir yıldız olmasından yararlanabileceğini umduğunu ifade eden Thompson, ''Şöhretler bazen bir dava için harekete geçilmesine yardımcı olabilirler'' dedi. Ünlü yıldız, Afrika gezisine 2001 yılının sonunda başlamayı ümit ettiğini kaydetti. 
     Thompson'a Afrika turu boyunca eşi Greg Wise ve 17 yaşındaki kızları Gaia eşlik edecek. 







</TEXT>
</DOC>
