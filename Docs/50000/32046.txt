<DOC>
<DOCNO> 32046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/son/sonspo06.html </URL>
<DATE> 2001/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Süren'den Erzen'e tepki... 
</HEADLINE>
<TEXT>

     Galatasaray kongresi sırasında medyaya bir açıklama yapan Faruk Süren, ''Şeffaflık oluşturacağız'' diyen Erzen'e tepki gösterdi. 
     ''Şeffaflık getireceğiz demeye anlam veremedim'' diye konuşan Süren, şunları söyledi 
     ''Biz şeffaf değilmiydik, şeffaflık getirecekler. Bizim yaptığımız mali kongrelerde herşey şeffaflıkla ortaya konuldu. Mali kongre kitapçıklarımıza bakılsın orada herşey yazıyor. Bunu eminimki anlayacaklardır. Anlamayanlar da varsa anlayanlar onlara anlatsın.'' 
     Başkan Süren, kendisinin artık aday olmadığını ve eski başkan olduğunu kaydederek, hangi başkan adayına oy attığını da açıklamaktan kaçındı. 
     Yıpratıldıklarını ve görev yapamaz hale geldiklerini de belirten Süren, bundan sonra Galatasaray'a destek vermeye devam edeceğini sözlerine ekledi. 
     Öte yandan, Galatasaray kongre üyeleri 5.5 yıl sonra başkanlığa veda eden Faruk Süren'e büyük ilgi gösterdi. 
     Üyeler, Süren'e sürekli olarak övgü yağdırırken, ''Galatasaray tarihini siz yazdınız teşekkür ederiz'' dediler. 
     
     Uzan Kongre'de 
     Galatarasay Olağanüstü Genel Kurulu'na Ateş ünal Erzen'i dışardan destekleyen ve mahkemeyle üyelik hakkını elde eden Cem Uzan da katıldı. 
     Daha önce adaylıklarını açıklayan Abdullah Tirali ve Sedat Doğan da birer dilekçe vererek, çekildiklerini belirttiler. 
     







</TEXT>
</DOC>
