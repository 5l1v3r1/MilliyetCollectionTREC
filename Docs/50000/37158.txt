<DOC>
<DOCNO> 37158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/ekonomi/eko11.html </URL>
<DATE> 2001/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Vakıfbank’ta blok satış yapılacak 
</HEADLINE>
<TEXT>

     Vakıflar Bankası’nın A grubu ile B grubundan Vakıflar Genel Müdürlüğü’ne ait olan hisseler, blok satış yöntemi ile satılacak. Konuya ilişkin Bakanlar Kurulu kararı dünkü Resmi Gazete’de yayımlanarak, yürürlüğe girdi. Karara göre, ihaleye katılacak olanlar, yalnızca A grubu hisseler için veya A ve B grubunun tamamı için ya da A grubunun tamamı ile B grubunun bir kısmı için, bankanın yüzde 55 ile yüzde 74.75’ine teklif verebilecekler. 
     Hisselerin satış işlemleri, Vakıflar Bankası Genel Müdürlüğü’nce yürütülecek. Değer tespit ve ihale komisyonu ile danışman seçimine ilişkin ihale komisyonu, Vakıflar Genel Müdürlüğü’nün bağlı olduğu Bakan teklifi ve Başbakan’ın onayı ile görevine başlayacak. Kararlara katılmamak kaydıyla, yeteri kadar yerli ve yabancı danışman görevlendirilebilecek. 
     



 EKONOMİ 



















</TEXT>
</DOC>
