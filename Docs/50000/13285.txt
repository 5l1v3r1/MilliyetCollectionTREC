<DOC>
<DOCNO> 13285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/27/son/sondun03.html </URL>
<DATE> 2001/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilyalı tarım işçileri polisle çatıştı 
</HEADLINE>
<TEXT>

     Brezilya'da, topraksız tarım işçileriyle polis arasında çıkan çatışmada 16 kişi yaralandı. 
     Topraksız Tarım İşçileri Hareketi MST yetkilisi Antonio Nascimento, çatışmaların, başkent Brasilia'nın yaklaşık 200 kilometre doğusunda, Brezilya'nın Roma Büyükelçisi Paulo Flecha de Lima'ya ait çiftlikte önceki gün çıktığını söyledi. 
     Nascimento, polisin, çiftliğe yürüyen MST üyesi 700 kişiye gözyaşartıcı gaz ve plastik mermi kullanarak müdahale ettiğini, yaralanan 16 MST üyesinden 2'sinin hastaneye kaldırıldığını belirtti. 
     Görgü tanıkları, MST üyelerinin çiftlik yakınındaki köprünün bir tarafına kamp kurduğunu, yaklaşık 65 polisin ise köprünün diğer tarafında olduğunu söylediler. 
     MST, kamu bankası ''Banco do Brasil''in birçok topraksız tarım işçisine kredi vermezken, Flecha de Lima'ya büyük miktarda kredi kullandırması nedeniyle bu kişinin çiftliğini hedef aldıklarını açıkladı. 
     Açıklamada, Flecha de Lima'nın çiftlikte genetik olarak müdahale edilmiş ürünler yetiştirdiği yolunda şüpheler bulunduğu da öne sürüldü. 




</TEXT>
</DOC>
