<DOC>
<DOCNO> 34487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/magazin/mag02.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ada sahillerinde bekliyorum.. 
</HEADLINE>
<TEXT>

Ultra lüks oteller, tatil köyleri, tropik tesisler onlara yetmiyor... Hollywood yıldızları artık, dinlenmek için milyarlar döküp ada kiralıyor Bu akımın son örneği Brad Pitt-Jennifer Aniston çifti 
     DIŞ HABERLER SERVİSİ 

     Hollywood yıldızları milyon dolarlık film anlaşmalarının keyfini, krallara layık tatillerle çıkarıyor. Son olarak Brad Pitt, eşi Jennifer Aniston ile aralıkta yapmayı planladığı tatil için Seyşel Adaları’ndan Fregate’yi haftalık 120 bin sterlin yaklaşık 240 milyar lira ödeyerek kiraladı. Çift, böylece hem inanılmaz doğal güzelliğe sahip adada zevk-ü sefa içinde bir hafta geçirecek hem de çılgın medeniyetin ve özellikle paparazzilerin kapsama alanı dışında kalacak. 
     
     Gözlerden uzak bir hafta 
     Pitt-Aniston çifti, Fregate’de gurmelerin boğazına layık binbir çeşit yemeğin yanı sıra, yıllanmış şaraplar ve ahtapot, köpekbalığı, kızarmış yarasanın da aralarında olduğu yerel yemeklerden tatma imkanı bulacak. Ünlü yıldızlar, 16 ultralüks bungalovun bulunduğu Fregate’de gözlerden ırak olmanın bedelini 1 haftalığına adanın tamamı için 120 bin sterlin vererek ödeyecek. 
     Son zamanlarda çılgın tatil yaparak adından söz ettiren ünlüler ise sağda... 
     
     Robert De Niro 
     Richard Branson’ın sahibi olduğu Necker Adası’nı bir hafta için 155 bin 750 sterlin yaklaşık 310 milyar lira ödeyerek kapattı. 
     
     Robbie Williams 
     Şarkıcı, bir zamanlar Kral 8. Henry’nin mülkü olan Avon’daki St Catherine’s Court’ isimli malikanede kalabilmek için 1 gün için kişi başına 10 bin sterlini yaklaşık 20 milyar lira ödedi. 
     
     Hugh Grant-Liz Hurley 
     Bir ayrılıp bir barışan ünlü çift, Prenses Margaret’in Mustique’deki sarayında geceliği 1100 sterlin yaklaşık 2.2 milyar lira ödeyerek kaldılar. 
     
     Madonna 
     Julio Iglesisas, Acapulco’daki 6 yatak odalı malikanesi için 7 gece karşılığında 37 bin 800 sterlin 75 milyar lira istiyor. Madonna, Kevin Costner ve Slyvester Stallone bu bedeli ödeyenlerden.. 
     
     Bill Gates 
     Tanzaya’da Serengeti’de safari için tam 500 bin sterlin yaklaşık 1 trilyon lira ödedi. Gates’in tuvalet ihtiyacını çalılar arasında gidermek yerine, lağımcıların da ekip içinde istemesi maliyeti yarım milyon sterline çıkardı. 
     



 MAGAZİN 













</TEXT>
</DOC>
