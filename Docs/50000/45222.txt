<DOC>
<DOCNO> 45222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/son/sondun05.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Karadeniz'e düşen uçağın kokpiti bulundu... 
</HEADLINE>
<TEXT>

     Ukrayna donanmasından fırlatılan bir füzeyle dün Karadeniz'e düştüğü iddia edilen Tupolev TU-154 tipi uçağın kokpitinin bulunduğu bildirildi. 
     Ukrayna Acil Durumlar Bakanlığı sözcüsü, yaptığı açıklamada, Rus kurtarma görevlileri tarafından bulunan kokpitin, incelenmek üzere ''Kapitan Vakoulov'' kurtarma gemisiyle Soçi limanına götürüldüğünü belirtti. 
     Açıklamada, aynı gemiyle denizden çıkarılan 13 kişinin cesedinin de taşındığı kaydedildi. 
     Bu arada Rus Güvenlik Konseyi Başkanı Vladimir Ruşaylo başkanlığında bir soruşturma komisyonunun, bölgeye gönderilen yedi kurtarma gemisi tarafından toplanan enkazı incelemek için Soçi'ye gittiği açıklandı. 
     Tel Aviv'den Rusya'nın Novosibirsk kentine giden ve çoğu İsrailli 64 yolcu ile 12 kişilik mürettebat taşıyan Sibirya Havayolları'na ait 
     uçak, dün Karadeniz'e düşmüştü. 
     






</TEXT>
</DOC>
