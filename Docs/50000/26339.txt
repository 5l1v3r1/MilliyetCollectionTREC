<DOC>
<DOCNO> 26339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/guncel/agun.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşkları ÖLÜM orucuna yenildi 
</HEADLINE>
<TEXT>

Cezaevinde şık olup evlenen, sonra katıldıkları ölüm orucu eylemi yüzünden hafıza kaybına uğrayan Ali ve Havva, artık evli olduklarını bile hatırlamıyor... 
     GÖKÇER TAHİNCİOĞLU Ankara 

     Adalet Bakanlığı ile mahk mlar arasında diyalog sağlanamaması nedeniyle h l devam eden ölüm oruçları, onlarca insanın yaşamının yanı sıra bir evliliği de bitirdi. Beş yıl önce evlenen ölüm orucundaki Ali Ekber ve Havva Doğan çifti, yakalandıkları "Wernicke Korsakoff" hastalığı nedeniyle artık birbirlerini tanımıyor. 
     
     Koğuşlarda halay çekildi 
     Malatya Cezaevi'nde birbirlerini görüp seven Ali Ekber Doğan ve Havva Doğan, 1996 yazında koğuşlarından çıkıp nik h masasına oturdu. Yeni çift nik hın ardından yeniden koğuşlarına dönerken, diğer mahk mlar bu evliliği koğuşlarında halay çekerek kutladı. Ancak 2001'e gelindiğinde, F tipi cezaevlerine karşı başlatılan ölüm oruçlarına katılma fikri gündeme geldi. 
     
     Eylem yollarını ayırdı 
     Ölüm oruçlarının hemen ardından 19 Aralık'ta Hayata Dönüş Operasyonu yapıldı. Ali Ekber Doğan Sincan F Tipi Cezaevi'ne konuldu, Havva Doğan Malatya'da kaldı. Her ikisi de cezaevinde ölüm orucunu sürdürdü. Ali Ekber Doğan'ın durumu her geçen gün kötüleşti. Önce hafızasının bir kısmını, ardından bilincini kaybetti. Artık ölüm sınırına yaklaşan mahk mlardandı. 
     
     Babası yaşıyor sanıyor 
     Havva Doğan da, durumu kötüleşince Numune Hastanesi'ne nakledildi. Wernicke Korsakoff'a yakalanmıştı. Kocasını hiç hatırlamadı. Yıllar önce yaşamını yitiren babasını hastanenin önünde bekliyor sandı. 
     Kimi zaman da, bisküvisi ve çikolatasının çalındığını sanarak çevresindekilere sinirlendi. Oysa sadece su ve serumla beslenebiliyordu. Ali Ekber Doğan'ın yakınları, çiftin durumunu "Düğünlerini göremedik, şimdi ölümlerini seyrediyoruz" diyerek özetliyor. 
     
     Wernicke Korsakoff nedir 
     Genellikle uzun süreli açlık nedeniyle ortaya çıkan "Wernicke Korsakoff", ölüm orucu eylemi yapan mahk mlar için kaçınılmaz son. Türkiye'de 1980'den bu yana yapılan ölüm oruçlarında kendini gösteren hastalık, vücuttaki B1 vitamininin azalması sonucu beyinde tahribata yol açıyor. Tedavisi olmayan hastalık, hastanın hafızasından belli bir bölümün silinmesine neden oluyor. Buna göre hasta geçmişte yaşadığı belli bir dönemi hatırlamıyor. Hastalığın bazı türlerinde hasta, yeni bilgileri de hafızasına alamıyor. 
     
     Mahk mların talebi azaldı 
     Ölüm oruçlarında 236. güne girildi. Adalet Bakanlığı Hayata Dönüş operasyonundan bu yana sessizliğini koruyor. 23 kişinin ölümüne çok sayıda kişinin sakat kalmasına neden olan eylemi sürdürenler, "F tipi cezaevleri ve DGM'lerin kapatılması, Terörle Mücadele Yasası'nın kaldırılması" taleplerinden vazgeçti ama bakanlık mahk mlarla görüşmeme konusunda geri adım atmadı. Mahk mların talepleri, "Ortak kullanım alanlarının genişletilmesi ve ölüm orucundakilere zorla müdahalede bulunulmaması" ile sınırlandı. 
     



 GÜNCEL 















</TEXT>
</DOC>
