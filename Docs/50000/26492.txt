<DOC>
<DOCNO> 26492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/son/sontur05.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Anayasa mahkemesi Hoca'nın talimat kasetini inceleyecek 
</HEADLINE>
<TEXT>

     Anayasa Mahkemesi bugünkü davada Necmettin Erbakan ile FP'li Yasin Hatipoğlu arasındaki telefon görüşmesine ilikin ses kayıtlarını da inceleyecek. 
     Söz konusu görüşme Meclis'in 18 Nisan içein erken seçim kararı alması üzerine "küskün" milletvekillerinin bu kararın iptali için Meclis'i olağanüstü toplantıya çağırması üzerine gerçekleşmişti. 
     Küskünler ve DTP, seçimlerin ertelenmesi kararı alınması için bir önerge vermiş, siyaseten yasaklı olan Erbakan da toplantıyı yöneten Yasin Hatipoğlu'nu telefonla arayıp, "Önergeyi işleme koy" talimatı vermişti. 
     Hatipoğlu önergeyi bu talimat üzerine işleme koymuş ancak sonuç alınamıştı. 
     Yargıtay Cumhuriyet Başsavcılığı, Hatipoğlu ve Erbakan arasındaki bu görüşmeye ilişkin ses bandını "FP'nin RP'nin devamı olduğu" iddiasına delil olarak mahkemeye sunmuştu. Mahkeme, kasetin delil sayılıp sayılmayacağına karar verecek. 
     

</TEXT>
</DOC>
