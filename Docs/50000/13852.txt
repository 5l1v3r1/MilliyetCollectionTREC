<DOC>
<DOCNO> 13852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/31/ekonomi/eko00.html </URL>
<DATE> 2001/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Fedak rlık zirvesi 
</HEADLINE>
<TEXT>

Hükümet, bugün ESK’da fedak rlık için mutabakat arayacak, işçinin de karşı’ koşulları var 
     ATİLLA ÖZSEVER 

     Ekonomik ve Sosyal Konsey ESK , bugün saat 13.00’de Başbakan Ecevit başkanlığında toplanıyor. Toplantıya başbakan yardımcıları ve ilgili bakanların yanısıra işçi ve işveren kesimi de katılıyor. İşveren kesimini TOBB ve TÜSİAD temsil edecek, Ziraat Odaları Birliği ve Esnaf Sanatk rlar Konfederasyonu da toplantıda bulunacak. 
     İşçi kesiminden Türk - İş ve Hak - İş, ESK toplantısına katılırken DİSK katılmıyor. Hak - İş Başkanı Salim Uslu yurt dışında olduğundan toplantıya Hak - İş’i temsilen Genel Başkan Yardımcısı Hüseyin Tanrıverdi değil Genel Sekreter Recai Başkan katılıyor. Tanrıverdi’nin muhalefetine rağmen yarar’ olacağı gerekçesiyle Hak - İş katılma kararı aldı. Tanrıverdi "Suç ortağı olmak istemiyorum’ dedi. 
     Emek Platformu’nun bugün bir eylemi var. Platform Başkanları, Ankara Kızılay’da Emek Platformu’nun "Alternatif Programı"nı bildiri halinde halka dağıtacaklar. Türk - İş Başkanı Bayram Meral, eylemden sonra ESK toplantısına gidecek. 
     Hükümet kanadının ESK’da 1978’de yapılan Toplumsal Anlaşmaya’ya benzer bir toplumsal mutabakat metni imzalatmayı amaçladığı ifade ediliyor. Türk - İş Başkanı Bayram Meral, "Bizim taleplerimizi içerirse düşünebiliriz. Ancak böyle bir şey yoksa kesinlikle katılmayız" dedi. Hak - İş’in de böyle bir metne imza atmayacağı bildirildi. 
     
Türk - İş re’sen emekliliğe karşı      Türk - İş özellikle kamu kesimindeki re’sen emekliliğe şiddetle karşı çıkıyor. Emeklilik hakkını kazanmış 150 - 200 bin kişinin emekliye ayrılmasına hiç taraftar gözükmüyor. Türk - İş için re’sen emeklilik, kamu sözleşmelerinden de daha hayati bir konu. 
     Öte yandan 1978’de yine Ecevit’in başbakanlığı dönemindeki Toplumsal Anlaşma koşullarının şimdiye pek benzemediği de kaydediliyor. 
     O zaman kriz bu boyutta değildi ve işçi kesimi belli bir ücret zammına karşılık KİT’lerde yönetime katılma hakkını elde etmişti. Uygulanamayan Toplumsal Anlaşma’ya o zaman DİSK de katılmamıştı. 
     
İçişlerine karıştırtmam’EKONOMİ SERVİSİ 
     ABD, Almanya ve Fransa’daki temaslarını tamamlayarak önceki gece Türkiye’ye dönen Devlet Bakanı Kemal Derviş, görüşmeler sırasında "sadece ekonomik" konuların konuşulduğunu söyledi. 
     Krizi aşmak için gerekli kaynağın çoğunluğunun iç kaynaklardan’ karşılanacağını belirten Derviş, önümüzdeki günlerde muhalefet partilerinden randevu alarak, onlara da ekonomiyle ilgili brifing vereceğini kaydetti. 
     Derviş, dün sabah İstanbul’da düzenlediği basın toplantısında şu mesajları verdi 
     Ek vergiler geliyor "Bir miktar ek vergi gelebilir. Ama verginin tabana yayılması ve sosyal adalete uygun bir şekilde taşınabilmesi gerekiyor." 
     12’si de yeter "15 günde 15 yasa güzel bir slogan. Ancak, süre 14 veya 18 gün de olabilir. 12 yasa da yeterli güveni sağlar. Önemli olan yasaların uzun tartışmalar çıkmadan, güzellikle geçmesi." 
     Uygulamaya geçilmeli "Dış desteğin miktarı ve şekli, programın tüm ayrıntısının çıkmasından sonra belli olacak. Karar aşamasından uygulama aşamasına geçmemizi bekliyorlar." 
     Piyasalar sinirli olmasın "Piyasalar çok da fazla sinirli olmasın. Geçen haftaya göre bugün çok daha güçlü durumdayız. Herkesin hem sabır, hem büyük tempo göstermesi lazım." 
     Saat farkı yüzünden arayamadım "Başbakan’ı her gün arayıp bilgi veririm. Ancak, Amerika’dayken sekiz saat zaman farkından dolayı, toplantılarım bittiğinde Türkiye’de saat sabah üçü buluyordu. Bu nedenle Başbakan’ı üç gün boyunca arayamadım." 
     


 EKONOMİ 


















</TEXT>
</DOC>
