<DOC>
<DOCNO> 16055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/yazar/sazak.html </URL>
<DATE> 2001/04/13/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Önce fezleke 
</HEADLINE>
<TEXT>

     ANKARA 

     Toplumsal desteğini yitiren hükümetin durumu, uzatmalara giden maçta oyuncu yenilemekten korkan "yönetim kulübesi"ne döndü. Antrenörün kararı, sonucu penaltılar tayin etmeden önce değişiklikten yana ama "yardımcıları" hayır dediği için tribünden yükselen ıslıklara rağmen aklından geçen kararı uygulayamıyor. 
     Fenerbahçe de Kayseri'de öyle kaybetmedi mi 
     Samet Aybaba'nın cesareti Gençler'e Türkiye Kupası'nı kazandırdı. Neyse biz yine başkente dönelim ve siyasi çalımlardan söz edelim. 
     Kabinedeki revizyon beklentisi Bahçeli'ye takıldı. 
     MHP lideri, Osmanlı fobisiyle, "Ekonomik programın faturasını birkaç bakana yüklemek siyasi sorumluluktan kaçmak olur, TÜSİAD'ın dayatmasıyla kelle vermeyiz" deyince kabine değişikliği askıya alındı. Bahçeli, "ya hep ya hiç"e oynuyor ve "Derviş'e destek olalım başaramazsak birlikte gideriz" diyerek, "vuruşarak çekilmeye" hazırlanıyor 
     Bahçeli, sabırlı bir siyasetçi böylece hem kendi bakanlarını korumuş oluyor hem de, "Beyaz Enerji" soruşturmasında Cumhur Ersümer'le ilgili fezlekenin netleşmesini bekliyor. 
     Ersümer hakkında Meclis de düğmeye basarsa Yüce Divan yolu açılır. 
     Anlaşılan MHP lideri, kurmaylarına "kelle vermeyiz" derken, "Ersümer'in durumu netleşmeden Enis Öksüz'ü niye görevden alayım" mesajını veriyor. 
     Bahçeli bu tutumu alınca DSP'den, ANAP'a "koruma zinciri" oluşuyor. Recep Önal başta, kabinedeki tüm üyelerin koltuğu sağlama alınıyor. 
     Kamuoyu aslında her şeyin farkında, kabinedeki tüm ipleri elinde bulunduran "siyasi aktörler" yerlerini korurken, "makyaj" niteliğindeki birkaç bakanı değiştirmek göstermelik bir operasyondan öteye geçmeyecek. 
     Kabine revizyonu konusunda frene basılmasında doğrudan koalisyon liderlerini ilgilendiren bir başka gerekçe de, "Derviş faktörüdür" 
     Liderler, "Derviş'in programının uygulamada ne gibi sonuçlar doğuracağını" görmek istiyorlar. 
     Şimdiden yapılacak bakan değişikliği, bundan sonraki krizde "Derviş kalsın diğerleri gitsin"e dönüşebilir. 
     Genelkurmay'a dün verilen brifing, 12 Eylül öncesi Özal'ın rolünü çağrıştırmıyor muydu Başkent kulislerinde, Beyaz Enerji'de "düğmeye basan" makamın ABD gezisi konuşuluyor. 
     Madem bu hükümetin "alternatifi yok" en iyisi sonbaharda seçime gitmek değil mi Demokratik çözüm yolunu kapatmayalım. Böylece hem siyaset kurumuna güvensizlik sorunu aşılmış olur hem de seçenek bulunur. 
     Unutmayalım, Ecevit'i de 60 kişilik Meclis grubuyla seçenek haline "azınlık hükümeti"yle gidilen seçim getirmişti 
     
     





Ameliyat... 


Erçel'in bağışı 


'Birlikte gideriz' 


Kaza geliyorum demez ki... 


Hükümetin son şansı, askerin Derviş'e bakışı... 


Nefesler tutuldu. Bekleniyor... 


Artık sınıfta kalma yok 


Özür krizi... 


Doğruları bekliyoruz 


THY halka satılacak 


Bunlar da memleket gerçeği... 


Önce fezleke 


Miras kime kalacak 2 


İşini kaybedenlerin sayısı artıyor 


Bal, Emlakbank’ta 18 milyar liralık yolsuzluk buldu .. 


</TEXT>
</DOC>
