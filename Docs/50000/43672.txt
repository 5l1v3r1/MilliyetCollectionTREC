<DOC>
<DOCNO> 43672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/24/ekonomi/eko04.html </URL>
<DATE> 2001/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomotivde 458 binlik boş kapasite 
</HEADLINE>
<TEXT>

Türk otomotiv sektörü ilk 8 ayda 195 bin araç üreterek kapasitesinin yüzde 30’unu kullanabildi 
     EKONOMİ SERVİSİ 

     Türk otomotiv sektöründe yaşanan durgunluğa paralel, yılın 8 aylık döneminde kullanılamayan üretim kapasitesi 458 bin adet olarak gerçekleşti. 
     Otomotiv Sanayii Derneği verilerine göre, yıllık 979 bin 405 adetlik üretim kapasitesine sahip olan sektörde, Ocak-Ağustos döneminde 194 bin 928 adetlik üretimle kapasitenin sadece yüzde 29.9’u kullanılabildi. 
     Bir başka hesaplamayla, sektörün ihracatın da dahil olduğu bu üretimi için yaklaşık 73 gün çalışması yeterli oldu. Sektör firmalarına bakıldığında yüksek ihracatları nedeniyle iç pazardaki durgunluktan daha az etkilenen firmalardan Oyak Renault’un bu dönemdeki kapasite kullanımı yüzde 61, Tofaş’ın ise yüzde 49 düzeyinde gerçekleşti. 
     Ocak-Ağustos dönemindeki kapasite kullanımları A. Honda’da yüzde 16.1, A. Isuzu’da yüzde 10.9, BMC’de yüzde 17.5, Chrysler’de yüzde 9.7, Ford Otosan’da yüzde 15.4, Hyundai Assan’da yüzde 2.3, Karsan’da yüzde 32.3 oldu. 
     



 EKONOMİ 














</TEXT>
</DOC>
