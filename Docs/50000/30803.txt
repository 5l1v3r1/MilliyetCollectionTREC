<DOC>
<DOCNO> 30803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/spor/spo02.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener'in öfkesi 
</HEADLINE>
<TEXT>

Sarı-Lacivertli yönetim, Başkan Aziz Yıldırım ile ilgili ağır sözler söyleyen Gaziantepspor Başkanı Celal Doğan için "Kendi beceriksizliğini örtmeye çalışıyor" açıklamasını yaptı 
     HAKAN Bayraktar’ın transferi nedeniyle uzun süredir Gaziantespor Kulübü ile problem yaşayan Fenerbahçe, Celal Doğan’ın, "Aziz Yıldırım’ın Gaziantepspor ve Gaziantep halkına olan düşmanlığını anlayamıyorum" açıklamasına sert tepki verdi. Sarı - Lacivertli yönetim dün yayınladığı yazılı bildiride, "Sayın Doğan kendi beceriksizliğini örtmek için Fenerbahçe ile Gaziantep halkını karşı karşıya getiriyor" denildi. 
     FENERBAHÇE, Hakan’ın bonservisi ile ilgili olarak, "Gaziantespor’a şimdiki kurdan 1.5 milyon dolar ödeme yapacağımızı bildirdik. Ancak kabul etmediler. Sayın Doğan Kulüpler Birliği toplantısında Digitürk’ün 750 bin liralık kurunu ise kabul etmiştir. Bu durumda Hakan için Fenerbahçe 2.5 milyon dolar önermiştir. Celal Doğan bu bedeli kabul etmeyerek Gaziantespor’u zarara uğratmıştır" ifadelerini kullandı. 
     CELAL Doğan’ın Erhan Albayrak’ı vermek istediği, bu transferin olmamasından dolayı hiddet gösterisi yaptığı da bildirilen açıklamada, "Gaziantep halkının bildiği 2 yıl önce Johnson dört milyon dolara Fenerbahçe’ye gelmiştir. Ertesi yıl Celal Doğan bu futbolcuyu istemiş, iki milyon dolarlık teklif üzerine kendi parasıyla transferin ancak 500 bin dolar edeceğini söylemiştir. Doğan’ın ahlak ve etik anlayışı budur" görüşü belirtildi. 
     
Ağır tempo      FENERBAHÇE, yeni sezon hazırlıklarını dün yaptığı antrenmanla sürdürdü. Teknik Direktör Mustafa Denizli yönetiminde Samandıra Tesisleri’nde gerçekleştirilen ve yaklaşık 1.5 saat süren idmanda futbolcular kondisyon ve pas çalışmasının ardından çift kale maç oynadı. 
     
Mustafa Denizli kontrolden geçti      TEKNİK Direktör Mustafa Denizli, yardımcıları Oğuz Çetin, Nurettin Yıldız ve Andersson dün Acıbadem Hastanesi’nde sağlık kontrolünden geçtiler. İsveçli oyuncunun testler sırasında yaptığı sempatik hareketler ilgi toplarken, Denizli, takımın çalışma temposundan memnun olduğunu, yeni sezonda daha iyi bir Fenerbahçe için mücadele verdiklerini söyledi. 
     
Ali Akdeniz imzayı attı      FENERBAHÇE, Samsunsporlu Ali Akdeniz’i renklerine bağladı. Genç futbolcu, Mahmut Uslu ve Sadettin Saran’ın da hazır bulunduğu törende kendisini iki yıllığına Sarı - Lacivertli renklere bağlayan sözleşmeye imzayı attı. Bu futbolcuya karşılık iç transferde anlaşma sağlanamayan Celil’in yanı sıra Samsunspor’a 250 milyar lira verilecek. 
     ALİ Akdeniz, kalıcı olacağını vurgulayıp, "İnşallah burada başarılı olurum. Bunun için elimden geleni yapacağım" dedi. Yönetici Mahmut Uslu ise, "Ali’yi kadromuza kattığımız için çok mutluyum. Fenerbahçe’de başarılı olacağına inanıyorum" diye konuştu. Uslu, birkaç futbolcu daha takviye edip, transferi tamamlayacaklarını söyledi. 
     
Celil’den sitem      SAMSUNSPOR, Ali Akdeniz’e karşılık transfer ettiği Celil Sağır’la 2 yıllık sözleşme yaptı. Eski külübüne dönen Celil, Fenerbahçe’de şans bulamamaktan yakındı ve "Sezon başında ciddi bir sakatlık geçirdim. Ondan sonra da yeterli şans verilmedi. Ayrıca, Fenerbehçe’de beklediğim huzuru bulamadım. Kimseye kırgın değilim" diye konuştu. 
     
Ali Şen’in acı günü      Hüseyin Yavuz 

     Ali Şen’in ağabeyi Aziz Şen vefat etti. Şen’in cenazesi Levent Camii’nde kılınan ikindi namazından sonra toprağa verildi. 
     



 SPOR 



























</TEXT>
</DOC>
