<DOC>
<DOCNO> 3451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/sanat/asan.html </URL>
<DATE> 2001/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Seyirci komedi istiyor 
</HEADLINE>
<TEXT>

Ferdi Eğilmez’le komedi filmlerindeki yeni yaklaşımları ve "Hemşo"yu konuştuk 
     BANU BOZDEMİR 

     Kahpe Bizans’ ve "Hemşo"ya imza atan Arzu Film, yıllardır süregelen Ertem Eğilmez ekolünü değiştiriyor mu "Hababam Sınıfı"nın ünlü yönetmeni Ertem Eğilmez’in naif, duygusal ve bir o kadar da güldürü öğesi taşıyan filmleri, belki "Hababam Sınıfı"nın yeniden çekilmesiyle yad edilebilecek. Ama Arzu Film, seçtiği oyuncuları, yönetmenleri, senaryoları ve farklı tarzdaki komedisiyle yeni bir imaj yaratıyor gibi görünüyor. Arzu Film’den Ferdi Eğilmez ise, bu değişimin seyircinin isteğiyle yaşandığını belirtiyor. 
     Yapımcı olarak, iki yılda üç filme imza attınız. Bu devam edecek mi 
     Seyircimizle buluştuğumuz müddetçe devam edeceğiz. Kendi kendimize film yapmak istemiyoruz. "Asansör" filmi gibi bir tecrübe de bir daha yaşamak istemem. 
     
Seyirci kaliteyi anlar’      Seyirciyle buluşmanın kriteri nedir 
     Bir kriteri yok aslında. Bu ayrım Avrupa ve Amerikan sinemasına yüklenen kimlikten kaynaklanıyor. Amerikan sineması eğlendirir, Avrupa sineması düşündürür gibi bir bakış var. Bana göre ikisi de sinema. Sezon başından beri yedi sekiz film çıktı gösterime ve seyircisiyle kolay kolay buluşamadı. Ben diğer yapımcı arkadaşlarıma şunu tavsiye etmek istiyorum. Senaryoya ve oyunculara çok önem versinler, mümkün olan en yüksek kaliteyi filmlerine yansıtmaya çalışşınlar. Çünkü seyirci onu fark edebiliyor. 
     
"Gülmek ihtiyaç"      Hemşo’da ve Kahpe Bizans’ taki oyuncular çok mu iyi 
     Yeni projemiz "Hababam Sınıfı" olacak mesela. Onun da oyuncuları çok iyi olacak. 
     Bu filmlerde Ertem Eğilmez ekolü devam ediyor mu peki 
     Hiç etmiyor demek hata olur. Etkilenmemek de mümkün değil zaten. Bunu Yeşilçam’da hatta "İkinci Baharöda bile gördük. Ama aynı şeyleri yapabiliyor olsaydık, hepimiz birer Ertem Eğilmez olurduk. 
     Daha çok komediyi amaçlıyorsunuz... 
     Evet. Şu an komedi filmlerinin haricindeki filmlerin seyircisiyle buluşabileceğine inanmıyorum. Ülkenin hali ortada. Başını evindeki pencereden uzatan cinayet, hırsızlık ve karmaşa görüyor. O yüzden insanlar bir nebze de olsa umut veren, yüzlerini güldüren şeyler görmek istiyor. "Hemşo"dan umutlu musunuz 
     Gişe artık çok kolay elde edilir görünmeye başladı. Film çok sevilirse, bizim için de sürpriz olur. Böyle bir beklentimiz yok. Biz arkamızı "Kahpe Bizans"a dayamadık çünkü. 
     Bir çekirdek oyuncu kadrosu yaratıyor gibisiniz. Olmazsa olmaz’ oyuncularınız olacak sanki... 
     Herkes, birbirinin ne demek istediğini anladığında ortaya müthiş bir sinerji çıkıyor. İşte bu da seyirciye geçiyor. O sinerjinin bir parçası da seyirci zaten. Bunu yakalamak çok önemli. O zaman seyirci de bir beklentiye giriyor. Haftalık diziler var ya, ondan bir farkı yok aslında. O yüzden olan kadroyu korumaya çalışacağız. 
     


 SANAT 










</TEXT>
</DOC>
