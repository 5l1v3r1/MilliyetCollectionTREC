<DOC>
<DOCNO> 44434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/guncel/agun.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Lisede jöle tehdidine bakanlık incelemesi 
</HEADLINE>
<TEXT>

Milli Eğitim Bakanlığı, jöle süren liseli gençleri teşhir edip disiplin cezasıyla tehdit eden okul idarecileri hakkında inceleme başlattı 
     EDA BERKBAYRAK İZMİR DHA 

     Türkiye genelindeki pek çok okulda, erkek öğrencilerin jöle kullanması, kılık kıyafet genelgesine’ aykırı bir durum sayılmıyor uzun saça müdahale edilse de jöleye karışılmıyor... Bazı okullarda ise sürekli kullanıldığında saçlara zarar verir’ gerekçesiyle kullanılmaması öneriliyor... Ancak İzmir’deki bazı liselerde saç jölesi kullanan öğrencilerin disiplin kuruluna verilmekle tehdit edildiği iddiası üzerine Milli Eğitim Müdürü Behçet Yavuz tarafından inceleme başlatıldı. 
     
     Öğrenciye teşhir cezası 
     Teğmen Ali Rıza Akıncı, Büyük Çiğli ve Buca Anadolu liseleri başta olmak üzere bazı liselerin idarecileri, saç jölesi kullanan öğrencilerin isim ve numaralarını alıp teşhir etti ve tekrarı halinde disiplin kuruluna verilecekleri uyarısında bulundu. 
     Eğitimin içinde bulunduğu sorunları çözmek yerine gençlerin jöle kullanmasını disiplin suçu ilan eden idareciler hakkında velilerin yaptığı şik yeti değerlendiren Yavuz, Teftiş Kurulu Başkanlığı aracılığıyla inceleme başlattı. 
     
     Psikolojiyi bozar’ 
     Kılık Kıyafet Yönetmeliği'nde böyle bir uygulamayı destekleyecek hiçbir madde olmadığını belirten Yavuz, şunları söyledi "Yönetmelik belli. Sadece kız öğrencilerin tek tip kıyafetle gelmesi üzerinde durulur. Erkek öğrencimiz ceketi ve kravatıyla okula gelmişse hiçbir idareci onu geri çeviremez. Üstelik jöle sürdü diye öğrencinin teşhiri, disiplin kuruluna gönderilmekle tehdit edilmesi kesinlikle kabul edilemez. Pedagojik olarak durumu kaldıramayabilir. Bir kere öğrencilerin okula bakımlı gelmesini biz istiyoruz. Şik yetleri değerlendirip inceleme başlattım. Hesabını verecekler." 
     



 GÜNCEL 










</TEXT>
</DOC>
