<DOC>
<DOCNO> 34926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/01/son/soneko15.html </URL>
<DATE> 2001/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine "Zorunlu tasarrufta 6.5 katrilyon birikti" 
</HEADLINE>
<TEXT>

     Hazine Müsteşarlığı, 30 Haziran 2001 tarihi itibariyle, kamuoyunda zorunlu tasarruf olarak bilinen çalışanların tasarrufa teşvik hesabında kümülatif bazda, 1 katrilyon 678.4 trilyon lira anapara girişi olduğunu bildirdi. 
     Açıklamada, bunun nemalandırılması sonucu elde edilen kümülatif nema gelirinin ise 6 katrilyon 677.8 trilyon liraya ulaştığı belirtildi. 
     Hazine Müsteşarlığı'nın konuya ilişkin açıklamasında, şu bilgilere yer verildi 
     ''Bu hesaptan kümülatif bazda, 1 katrilyon 919,4 trilyon lirası anapara, şahıs kesintisi ve nema olarak hak sahiplerine, 8,4 trilyon lirası iade olarak ilgili kurumlara, 16,8 trilyon lirası yatırım harcamaları ve komisyon olarak T.C. Ziraat Bankası'na ödenmiştir. Bakiyenin 6 katrilyon 408,9 trilyon lirası çeşitli tahvil ile devlet iç borçlanma senetleri alımı suretiyle nemalandırılmış olup 2,7 trilyon lirası ise 3417 sayılı Kanun'un 7'inci maddesi uyarınca gecikme zammı ile tahsil edilerek 1 Temmuz 2001 tarihinde T.C. Ziraat Bankası Ankara Merkez Şubesi'ndeki Çalışanların Tasarruflarını Teşvik Hesabına anapara girişi olarak aktarılacak meblağ ile T.C. Ziraat Bankası şubelerinin Tasarrufu Teşvik Hesabı bakiyeleridir.'' Açıklamada, 3417 sayılı Çalışanların Tasarrufa Teşvik Edilmesi ve Bu Tasarrufların Değerlendirilmesine Dair kanunun yürürlüğe girdiği 1 Mayıs 1988 tarihinden Haziran 2001 sonuna kadar olan kümülatif nema oranının yüzde 420,56'ya ulaştığı kaydedildi. 







</TEXT>
</DOC>
