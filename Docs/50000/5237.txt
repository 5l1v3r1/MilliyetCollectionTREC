<DOC>
<DOCNO> 5237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/ekonomi/eko13.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşar Grubu 'kağıt'tan çıkamadı 
</HEADLINE>
<TEXT>

     Viking Kağıt'ta SCA'ya hisse satışı, ön şartların tamamlanmaması nedeniyle gerçekleşmedi. Viking Kağıt'tan İMKB'ye yapılan açıklamada, Yaşar Grubu'nun Viking Kağıt'taki yüzde 66.89 oranındaki hisselerinin tamamının SCA Mölnlycke Holding B.V. ile SCA Packaging Ambalaj şirketlerine eşit miktarda satışına ilişkin sözleşmede, ön şartların 31 Ocak tarihine kadar tamamlanmaması halinde, taraflarca aksi kararlaştırılmadığı takdirde sözleşmenin kendiliğinden hükümsüz kalacağı maddesinin yer aldığı hatırlatıldı. 
     Açıklamada, dün itibarıyla sözleşmede gösterilen, "SPK'nın alıcıların diğer hissedarlara çağrı yapma yükümlülüğünden muaf tutulmalarına dair muafiyet izninin alınmış olması, IFC tarafından kullandırılan kredilerle bağlantılı olarak Yaşar Grubu ile yapılmış bulunan sözleşmenin ilgili hükmü çerçevesinde IFC'nin Viking hisselerinin devrine izin vermesi" şartlarının gerçekleşmediği kaydedildi. 
     


 EKONOMİ 


















</TEXT>
</DOC>
