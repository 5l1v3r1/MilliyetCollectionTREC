<DOC>
<DOCNO> 21391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/son/sonspo02.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de San Antonio konferans finalinde Lakers'ın rakibi oldu 
</HEADLINE>
<TEXT>

     ABD Profesyonel Basketbol Ligi NBA'de play-off ikinci turunda San Antonio Spurs, 7 maçlık seride Dallas Mavericks'i 105-87 yenerek durumu 4-1 yaptı ve konferans finallerine yükseldi. 
     San Antonio'da yapılan maçta, Spurs'dan Tim Duncan 32 sayı attı, 20 ribaund aldı. Antonio Daniels 19 sayı, David Robinson 16 sayı, 14 ribaund gerçekleştirdi. 
     Mavericks'de ise Dirk Nowitzki hem ribaund, hem de sayıda kariyerinin en başarılı oyununu çıkardı. Ancak 42 sayı atan ve 18 ribaund alan Nowitzki'nin bu çabası, takımını galip getirmeye yetmedi. Dirk Nowitzki'den sonra takımın en başarılı ismi 14 sayı, 12 ribaundla Juwan Howard oldu. 
     Normal sezonun en başarılı takımı olarak play-off turuna kalan Spurs, konferans finallerinde, Hidayet Türkoğlu'nun da yer aldığı Sacramento Kings'e 4-0 üstünlük sağlayarak turu geçen geçen yılın şampiyonu Los Angeles Lakers ile karşı karşıya gelecek. 
     1985 yılından bu yana ilk kez konferans finallerinde, daha önce lig şampiyonu olan 2 takım karşılaşacak. 
     Ligde yarın seride 2-2 berabere durumda olan Charlotte Hornets-Milwaukee Bucks mücadelesi var. 






</TEXT>
</DOC>
