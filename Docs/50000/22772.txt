<DOC>
<DOCNO> 22772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/son/sondun12.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da sübyancılık paniği 
</HEADLINE>
<TEXT>

     İtalya'nın başkenti Roma'da bir ilkokulda ortaya çıkarılan sübyancılık çetesi, ailelerde endişe yarattı. 
     Polis ve jandarmadan oluşan ekipler tarafından geçen Pazartesi günü düzenlenen operasyonda, yaşları 9 ile 13 arasında değişen yaklaşık 130 kız çocuğuna cinsel tacizde bulunma, tecavüz etme ve kızların çıplak fotoğraflarını ve video görüntülerini çekme suçundan 6 kişi tutuklanmıştı. 
     Polisin 89 bin fotoğraf ve 128 video kaseti ele geçirdiği operasyondan sonra endişe duyan aileler, polis karakollarına giderek fotoğrafların arasında kızlarının bulunup bulunmadığını araştırmaya başladılar. 
     Öte yandan görgü tanıkları, çetenin küçük kızları cep telefonu, saat, takı gibi eşyayla kandırdığı ortaya çıktı. Tutuklanan kişiler polise verdikleri ifadelerde suçlamaları reddederken, yetkililer, aileleri dikkatli olmaları konusunda uyardılar. 
     







</TEXT>
</DOC>
