<DOC>
<DOCNO> 16247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/yazar/gureli.html </URL>
<DATE> 2001/04/14/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Söylemle eylem 
</HEADLINE>
<TEXT>

     Siz bu kafayla bu ülkenin başına daha çoook dert açarsınız, kriz üstüne kriz çıkarırsınız, halkın canına okursunuz. 
     Baksanıza, hala yangından mal kaçırma telaşındasınız. Kıyıda köşede kalmış devlet malını yandaşlarınıza peşkeş çekmek için hortumlamaya çalışıyorsunuz. 
     Daha üç gün önce Milliyet'in manşetindeydi, Devlet Bakanı Kemal Derviş'i devre dışı bırakarak, Emlakbank'ın 3 milyar dolarlık arazilerini 700 milyon dolardan, hem de bedelsiz olarak MHP denetimindeki Toplu Konut İdaresi'ne aktarmaya kalkıyorsunuz. 
     Güya bankaların içinin boşaltılmasına son verilecekti. Bu bir bakıma bankanın içini boşaltmak değil de nedir 
     Alın Halk Bankası'nı... Bankaya borcu olanlara normal faiz değil de düşük faiz uygulanacak. Bunun tutarı 300 trilyon lirayı buluyor. Bu para Halk Bankası'nın "görev zararı" olarak Hazine'den, yani halkın ve de yine esnafın sırtından karşılanacak. 
     Hani bankaların "görev zararı" kabul edilmeyecekti .. 
     Laf ola beri gele 
     Bankaların "görev zararı"na en çok karşı çıkan da Kemal Derviş idi. Bakalım sözünün arkasında nasıl duracak 
     Gelelim bankaları hortumlayıp içini boşaltanlardan bu paraların geri alınması konusuna... Bu hortumcuların malına mülküne haciz konmasını öngören yasa tasarısı bu hükümet tarafından geri çevrilmedi mi 
     Tasarıyı hazırlayan Zekeriya Temizel, inancının arkasında durmadı, istifa edip gitti. Şimdi, tasarıyı yeniden hükümete getiren Derviş'in ödün vermeden nereye kadar, nasıl duracağı merak ediliyor. 
     Türk - İş, banka hortumcularının mallarına haciz konulmasını şart koşuyor, yoksa eyleme geçeceğini söylüyor. Şimdiye dek Türk - İş'in esip üfürdüğünü, sonra da söylemlerinin ardından eylem yerine bir bardak soğuk su içtiğini çoook gördük. Bakalım bu kez sözünün ardında duracak mı 
     Hükümetin istifasını isteyerek dikkatleri üzerine çeken Türkiye Odalar ve Borsalar Birliği Başkanı Fuat Miras, kur dalgalanmaya bırakılmadan bir iki gün önce Merkez Bankası kaynaklarından 5 - 10 milyar dolar "uçurulduğunu" söyleyerek, bunu "uçuranların" mutlaka açıklanmasını istedi. 
     Bankalar Yasası'nın arkasına sığınılarak yarım yamalak bir açıklamayla, 4 milyar doların Merkez Bankası tarafından dört bankaya verildiği belirtildi. Merkez Bankası'nın o sıradaki başkanı Gazi Erçel aynı yolla elde ettiği 31 milyar liralık haksız kazancı ne yapacağını bilemiyor. Ya o bankalara verilenler ne olacak Arkasından Sakıp Ağa'nın meşhur "Vah, vaaah, vaaaaah"ını mı çekip oturacağız Yoksa bu işlerin sorumlularına bir şeyler yapılabilecek mi 
     Hazine'den sorumlu Derviş bu işlere nasıl bir söylem, ne biçim bir eylem getirir, göreceğiz inşallah 
     
Bir şiir      Bahçe dergisi son sayısını özlem konusuna ayırmış. Bakın, Cemal Süreya 1931 - 1990 sevgilisinde neyi, nasıl özlüyor 
     "En çok neresi mi ağzıydı elbet Bütün duyarlıklara ayarlı Öpüşlerin türlüsünden elhamra Sınırsız denizinde çarşafların Bir gider bir gelirdi ıslak ağzı". 
     
     





Sistemin iflası 


Kimyasal durum 


Yılmaz Revizyonu erteledik 


Tilki Nuri 


Bir öğrenci sordu 'Değişim bu kadar zor mu ' 


Fillerin son yemeği 


Bakan körler 


2. üç ay başladı 


Söylemle eylem 


Moral için iyi... 


Yatırımcıya adres... 


İktisat ve mizah 


Reform dalgası 


Ziraat'te görev zararı nasıl oluştu 


Suçlar önlenemez 


Beyaz, "kuzu" oldu 


</TEXT>
</DOC>
