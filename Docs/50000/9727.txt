<DOC>
<DOCNO> 9727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/02/son/soneko17.html </URL>
<DATE> 2001/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa sabah seansında yükseldi 
</HEADLINE>
<TEXT>

     İMKB Ulusal-100 Endeksi, dünkü kapanışa göre 64.621 puan artışla 1. seansı 9,471.27 puandan tamamladı. Hisse senetleri ortalama yüzde 0.69 oranında değer kazandı. 
     Borsa'da, dünkü çıkışın moraliyle güne yükselişle başlayan Endeks, 1. seansta dalgalı bir seyir izledi. Seans 9,482 puan seviyesinde hafif satış ağırlıklı açıldı. Seansın başlarında en düşük 9,256 puanı gören Endeks, tepki alımlarıyla toparlanmaya başladı. Dünün aksine mali sektör hisselerden sanayi sektörü hisselerine yöneliş olduğu gözlenirken, seansın ortalarına doğru endeks, en yüksek 9,663 puan seviyesine yükseldi. İlk bir saatlik bölüm 9,631 puandan geçildi. 
     Ancak, ikinci yarıda piyasada satış baskısı etkili olmaya başladı. Özellikle hizmet ve mali grup hisselerde yoğunlaşan satışlarla Endeks,9,400 puan seviyelerine gevşedi. Seans, son dakilarda gelen alımlarla 9,471.27 puandan kapandı. 
     Kapanışta mali endeks 14.07 puanlık artışla 12,878.19 puana, sanayi endeksi de 143.72 puanlık artışla 7,130.01 puana yükselirken, hizmetler endeksi 21.19 puanlık kayıpla 6,469.89 puana geriledi. 
     Böylece mali grup hisseler önceki kapanışa göre ortalama yüzde 0.11, sanayi grubu hisseler de yüzde 2.06 oranında değer kazanırken, hizmet grubu hisseler yüzde 0.33 oranında değer yitirdi. 1. seansta işlem gören toplam 298 hisse senedinden 207'si değer kazandı. 46 hisse senedi değer kaybederken, 45 hissenin fiyatında ise bir değişiklik olmadı. 
     Seansta 169 trilyon 775 milyar 58 milyon liralık işlem hacmi oluştu. 1. seansta Vestel, Yapı Kredi Bankası, Koç Holding, Akbank ve Doğan Holding en yoğun işlem gören hisseler oldular. 




</TEXT>
</DOC>
