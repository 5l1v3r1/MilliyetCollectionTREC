<DOC>
<DOCNO> 9489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/yasam/yas01.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Canını alın da kurtulsun 
</HEADLINE>
<TEXT>

Cezaevinde kolu kopan mahkumdan tazminat isteyen devlet, şimdi de toplanan yardıma el koydu. Yetmedi, yardım edenler de yakıldı ’ 
     GÖKÇER TAHİNCİOĞLU Ankara 

     Burdur Cezaevi’ne düzenlenen operasyonda kolunu kaybeden Veli Saçılık’ın tedavisi için toplanan yardım paralarına savcılık el koydu. 
     Saçılık’ın kolunun cezaevi duvarını yıkan kepçenin darbesiyle kopmasının ardından neredeyse bir yıl geçti. 
     Bu süre içinde Adalet Bakanlığı söz vermesine rağmen, bütçe yetersizliğinden Saçılık’a protez kol taktıramamış ve Maliye Bakanlığı’ndan ek bütçe istemişti. 
     Maliye’den olumlu yanıt geldi ama bu kez de Saçılık’ın ailesinin itirazı vardı "Protez kol, ucuz ve fonksiyonel değil. Böylesi takılacaksa, hiç takılmasın." 
     Bu arada Saçılık’a daha işlevsel bir kol takılabilmesi için Banka ve Sigorta Çalışanları Sendikası Basi - Sen Orta Anadolu Bölge Başkanı Yaşar Seyman bir kampanya düzenledi. 
     
     İzinsiz para mı toplanır 
     Ve bu kampanya sonucu açılan hesapta 700 milyon lira toplandı. 
     Ancak Ankara Valiliği’nin talebiyle, Cumhuriyet Başsavcılığı bu paraya el koydu. Açtığı soruşturma kapsamında Seyman’ın ifadesini alan başsavcılık, kimlerden para topladığını da araştırmaya başladı. Ankara Cumhuriyet Başsavcılığı’nın, paranın izinsiz toplandığı gerekçesiyle soruşturma açtığı ifade edildi. 
     
     Devlete bu da yetmedi 
     İş makinesiyle Saçılık’ın kolunu koparan devlet, bununla yetinmeyip doğan hasar nedeniyle de dava açmıştı. Milliyet’in bu durumu soldaki gibi vermesine rağmen, bu da yetmedi.. Devlet, protez için toplanan paraya da göz koydu.. 
     


 YAŞAM 























</TEXT>
</DOC>
