<DOC>
<DOCNO> 31394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/ekonomi/eko04a.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’de güven oluşmadı’ 
</HEADLINE>
<TEXT>

Dünya Bankası Türkiye Temsilcisi Ajay Chhibber, Güven ortamının oluşturulması henüz başarılamadı. Faizler de bunu gösteriyor’ dedi 
     EKONOMİ SERVİSİ 

     Dünya Bankası Türkiye Direktörü Ajay Chhibber, Türkiye’de güven ortamının oluşmadığını bunun yüzde 95’e varan faizlerin gösterdiğini söyledi. Bankacılık sektörünün büyük bir yük olduğunu her zaman söylediklerini dile getiren Chhibber, dünkü bankalar operasyonunu da olumlu karşıladı. 
     CNN Türk’te Mehmet Ali Birand’ın Manşet programına konuk olan Chhibber Telekom’un programın bir parçası olduğu için bir anlamda sembol olarak kabul edilebileceğini söyledi. Türkiye’nin bankaları ve kamu şirketlerini ciddi bir şekilde yönettiğini göstermesi gerektiğini kaydeden Chibber, "Güvenin oluşmasında başarı sağlanamadı. Bu yüzde 95’e ulaşan fazilerden belli oluyor" dedi. Chibber, güvenin ortamının da adım adım alınacak kararlarla kurulacağını belirtti. 
     
     Meclis iyi çalıştı’ 
     Genele bakıldığı zaman zaman çok olumlu adımlar atıldığını söyleyen Chibber, "Meclis çok iyi çalıştı. Kapanmadan yasalar geçirildi. Ancak bazı alanlarda da adımlar atılabilirdi" dedi. 
     Turizm ve ihracat nedeniyle yazın iyi geçeceğini ifade eden Chibber, Eximbank’a aktarılan kaynaklarla ihracatın daha da canlanacağını ancak genel olarak 2001 yılının zor bir yıl olacağını söyledi. Chibber, "Pekçok kişi zorluk çekecek, ekonomi sıkışacak, çok sayıda insan işini kaybedecek. Türkiye’nin kriz modundan çıkarak yeniden güven tesis etme moduna geçmesi gerekiyor" dedi. 
     
     Telekom bir semboldür 
     Telekom’un Türkiye’nin en büyük kamu şirketlerinden biri olmasıyla öne çıktığını belirten Chibber, "Programın bir parçası olduğu için isterseniz sembol de diyebilirsiniz. Hükümetin doğru attığı her adım bu programı desteklemektedir" dedi. Amaçlarının gündelik çalışmalara müdahale etmek olmadığnı söyleyen Chibber, "Biz aslında özelleştirilmesini istiyorduk. Madem özelleştirilemedi, o zaman profesyonel bir yönetim olmasını arzuluyoruz" diye konuştu. 
     
     Galatasaray gibi bakın 
     Telekom olayına bir futbol takımı açısından da bakılabileceğini söyleyen Chiber, "Galatasaray’ın kazanmasını istiyorsanız takımın başına en iyi teknik direktörü getirmeniz gerekir. Türkiye futbolda kazanmak istediği zaman en iyi teknik direktörü getirmekte tereddüt etmiyor. Aynısını Telekom içinde, havayolu şirketleri içinde yapmak gerekir" dedi. 
     Chibber şölye devam etti 
     "Dünyanın neresine bakarsanız bakın özel şirketler kamu şirketlerine göre daha profesyonel olarak yönetilir. Dünya çapında bu böyle yaşanır ve bunu yadsımanın bir anlamı yok. Eğer Türkiye devlet şirketlerini elinde tutmayı sürdürmek istiyorsa bunlara özel ve ticari yönetim mentalitesi yüklemek gerekiyor." 
     
Programınız doğru ve hızlı’      Dünya Bankası Türkiye Direktörü Chhibber, programın doğru ve hızlı bir program olduğunu söyledi. Chibber’in üzerinde durduğu konular şöyle 

</TEXT>
</DOC>
