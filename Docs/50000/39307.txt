<DOC>
<DOCNO> 39307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/guncel/gun08.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Cenazede din ayrımı olur mu 
</HEADLINE>
<TEXT>

ÇAPRAZ ATEŞ 
     BELMA AKÇURA 

     Öldürülen Musevi cemaatine mensup İşadamı Üzeyir Garih’in, Eyüp Sultan Mezarlığı’nda Nakşibendi şeyhlerinden Küçük Hüseyin Efendi’ye ait mezarı ziyaret etmesini yadırgayanlara, Hürriyet Gazetesi Genel Yayın Yönetmeni Ertuğrul Özkök, "Görünmeyen Mürekkeple Yazılmış Reçete" başlıklı yazısıyla yanıt verdi. Özkök, "Garih, bir şeyhin mezarında huzur buluyorsa, ona minnet borcunu ödemekten dolayı rahatlıyorsa, bir Müslümanın da gerektiğinde bir azizin mezarı başında huzur bulabilmesinin yadırganacak neresi olabilir" dedi. Siyasi planda bölünmüşlük, bazıları için hala iyi bir rant olarak görünse de Türkiye’nin derin katmanlarında başka şeyler geliştiğini söyleyen Özkök Diyanet İşleri Başkanı Mehmet Nuri Yılmaz’ın, Beşiktaş Teknik Direktörü Daum’un bir cenaze törenininde kıldığı namazın kabul olmayacağı yönündeki sözlerine de atıfta bulunarak, "Kabul edilir sayın Yılmaz kabul edilir" şeklinde verdiği yanıt tartışma başlattı. 
     
     Prof.Dr Fahrettin Atar İlahiyatçı 
Müslümanın kılınır      Dini telakkilere göre bir kimsenin cenaze namazının kılınabilmesi için önce müslüman olduğunu itiraf etmesi gerekir. Müslüman olmayan birine, Müslümanların namaz kılması uygun olmaz. Ancak dua edebilirler. Namaz, müslümanlara ait bir ibadettir. Ancak insanlar dua edebilirler. Garih Bey olumlu bir kişiydi. Rahmet okurum, bunda bir mahsur yok. Ancak namazının kılınması için kendisinin Müslüman olması ve kendisinin bunu istemesi lazım. Öyle bir beyanı olmadığına göre, kendimizden cenaze namazını kılamayız. Müslümanlara sempati duyuyor diye, namazı kılınmaz. 
     
     Abdurrahman Dilipak İslamcı yazar 
Sınırları aşmayın      Ya Müslümansınızdır, ya değilsinizdir. Ya kabul ya, ret vardır. Zaten bu işin suyu çıkabildiği kadar çıktı. Doğu Perinçek’in de yarın namazı kılınır. Murat Belge de benim çok iyi arkadaşım ama, bu onun cenaze namazını kılmamı gerektirmiyor. İmanda gri alan yoktur. Her şeyin bir sınırı vardır, o sınırları aşmamak gerekir. Herkes kendi havrasında gidip dua yapabilir ama bir müslümanın gidip bir havrada dua etmesi söz konusu olamaz. Ya da bir Hrıstiyanın gelip camide ibadet etmesi şuna benzer Birine ödül verilecek, jüri belli... Ama, birisi çıkıp, "ben de oy vermek istiyorum" diyor. İman ile inkar arasında kesin bir çizgi vardır. Musevi, Hıristiyan, Müslüman olmak arasında kesin çizgi, kadın ile erkek arasındaki kesin çizgiler gibidir. 
     
     Tilda Levi Şalom Yayın Yönetmeni 
Tanrı evinde ayrım olmaz      İnsanların nerede huzur bulduğu, kimseyi ingilendiren bir konu olamaz. Tanrı evine girdikten sonra, ayrım yapılmaz, yapılmamalı. Tanrı’nın evi, herkesin evidir. Yani Tanrı, sadece Arapça dua edenleri mi duyuyor Ben Yahudiyim, ama Müslüman arkadaşım babasını kaybettiğinde, ben de camiye gittim. O da ben babamı kaybettiğimde geldi. Bu son derece doğal ve insani bir görevdir. İnsanlar yas halindeyken bunu tartışmamak lazım. Duasının kabul olup olmayacağı Tanrı’yla kişi arasındadır. 
     
     Hırant Dink Agos Gazetesi 
Ben camiye giderim      Bu konular hala tartışılıyorsa, bu toplumda bir hastalık var. Ben Üzeyir Garih’in yas defterine de yazdım matematikte çirkin bir kural vardır artı değerler, eksilerle toplandığında ortaya sıfır çıkıyor. Üzeyir Garih artı bir değerdi bu toplumda. Ve bugün eksi bir değer tarafından sıfırlandı. Ama bana kalırsa Üzeyir Garih sıfırlanmadı, toplum sıfırlandı. Ben bir Müslüman kardeşim için camiye giderim. Camide onun naaşının önünde saf tutarım. Dua edersiniz, ya da etmezsiniz, bu sizin bileceğiniz bir iştir. Bunun fetvasını bir başkası veremez. Ya da bir Müslüman, bir Hırıstiyanın naaşının başına gidip, saygısını gösterebilir, benim bu insana herhangi bir şey sorma, telkinde bulunma, davranışını değerlendirme hakkım asla olamaz. 
     



 GÜNCEL 




















</TEXT>
</DOC>
