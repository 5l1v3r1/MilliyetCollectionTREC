<DOC>
<DOCNO> 24200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/siyaset/siy06.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
MGK’da böyle bir görüşme olmadı 
</HEADLINE>
<TEXT>

Başbakan ve yardımcısı haberleri yalanlıyor 
     ANKARA Milliyet 

     Başbakan Bülent Ecevit ile Başbakan Yardımcısı Mesut Yılmaz, Jandarma Genel Komutanı Orgeneral Aytaç Yalman’ın gazete sütunlarına yansıyan MGK toplantısındaki sözlerine ilişkin haberlerin doğru olmadığını söyledi. 
     Ecevit, Yalman’la görüştüğü yolundaki soruya, "Hayır görüşme olmadı. Benim söylediklerimle ilgili değişik haberler çıkıyor. Ben bir devlet dairesinde evrak incelenecekse, o devlet dairesinde incelenir’ dedim" yanıtını verdi. Bir gazetecinin, "Şık olmadı dediniz mi " sorusuna, "İsteyen şık’ desin" karşılığını veren Ecevit, Yalman ile MGK toplantısında tartışıp tartışmadıklarına ilişkin bir soruyu da, "MGK toplantıları hakkında bilgi verilmez. Böyle bir konu tartışılmadı" diye yanıtladı. 
     
Nereden uyduruyorlar bilmiyorum’      Yılmaz ise, gazetecilerin aynı yöndeki soruları üzerine, "Yok öyle bir şey. Bugün dün gazetelerde yazıldığı gibi böyle bir görüşme MGK’da olmadı. Nereden uyduyorlar, nereden yazıyorlar bilmiyorum. Ama orada olanları söyleyecek durumda değilim. Biliyorsunuz, kanun mani. Ama ben size yalanlıyorum ki, öyle bir şey olmadı" dedi. 
     



 SİYASET 


















</TEXT>
</DOC>
