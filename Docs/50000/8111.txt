<DOC>
<DOCNO> 8111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/siyaset/siy12.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
DYP gensorudan "şimdilik" vazgeçti 
</HEADLINE>
<TEXT>

     ANKARA Milliyet 

     DYP, ekonomi politikaları gerekçesiyle hükümet hakkında verdiği gensorudan, devletin tepesindeki kavganın yarattığı krizi derinleştirmemek için "şimdilik" vazgeçtiğini açıkladı. DYP lideri Tansu Çiller, Türkiye’nin içinde bulunduğu bunalımın odağında iktidarın basiretsizliğinin yattığını savunarak, "Böyle bir ortamda ihtiyaç duyulan, siyasi akıl ve sağduyudur. DYP olarak bugün, milletin bizden beklediği sorumluluk içinde gensoruyu geri çektik. Milletin emrindeyiz" dedi. DYP’li Nevfel Şahin de, takatı kalmayan Ecevit’in "nakavt" olduğunu belirterek, "Bir de biz vurmayalım dedik. Muhalefetimize dayanamazdı" diye konuştu. 


 SİYASET 

















</TEXT>
</DOC>
