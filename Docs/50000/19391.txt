<DOC>
<DOCNO> 19391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/son/sonspo05.html </URL>
<DATE> 2001/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray’da Jardel sevinci 
</HEADLINE>
<TEXT>

     Galatasaray’ın golcü futbolcusu Mario Jardel’in, bugün takımla birlikte antrenmanlara başlaması, teknik heyeti sevindirdi. 
     Teknik direktör Mircea Lucescu’nun sürekli olarak güvendiğini belirttiği Brezilyalı oyuncu, tedavisinin tamamlanmasının ardından, bugün takım çalışmasına katıldı. 
     Jardel’in tam olarak hazır olmaması durumunda Fenerbahçe maçında oynatılmayacağı belirtildi. 
     Galatasaray’ın dün yapılan antrenmanında sağ alt baldırında darbeye bağlı ödem oluşan Emre Belözoğlu ise önlem amacıyla bugünkü antrenmana katılmadı. Emre’nin sakatlığının fazla önemli olmadığı ve Fenerbahçe maçında oynama olasılığının yüksek olduğu ifade edildi. 
     
     







</TEXT>
</DOC>
