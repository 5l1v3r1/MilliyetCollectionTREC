<DOC>
<DOCNO> 44341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/yazar/cemal.html </URL>
<DATE> 2001/09/30/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Şiddet fikrini zihnime kim mi soktu .. 
</HEADLINE>
<TEXT>

     Her Allah'ın günü yazmak Hele bir de bizimki gibi kısır, renksiz, yaratıcılıktan yoksun ve flu bir siyasal yaşamı izleyerek haftanın altı günü yorumlamaya çalışıyorsan... 
     İşin bitik mi 
     Abartma, değil tabii. 
     Ama saçmalama hakkın var. 
     Ya da Zeynep Göğüş'ün deyişiyle kafanın arkasında biteviye dönen bir teyple yaşamak belki de... 
     Bazen zorluyor. 
     O yüzden kimi zaman güzel oluyor kitapların dünyasına sığınmak. Kendine değişik pencereler açarak düşünmeye çalışmanın keyifli bir yanı var. 
     Henri Michaux'nun Açı Direkleri'ni karıştırıyorum. 
     Bir cümle 
     "Yalnızca sakınarak öğren " 
     Şöyle devam ediyor 
     "Tüm bir yaşam yetmiyor sonra öğrendiklerini unutman için. Safça, boyun eğerek ve sonuçlarını düşünmeden - masum - zihnine girmesine izin verdiklerini unutman için..." 
     Düşündürücü değil mi 
     Ben de şiddet fikrinin bir zamanlar masum zihnime - sonuçlarını düşünmeden - nasıl girdiğini hatırlamaya çalışıyorum. 
     Sorumlu kimdi 
     Kim sokmuştu şiddeti kafama 
     Galiba Frantz Fanon. 
     O sokmuştu kafama şiddet fikrini. Kitabı hala kütüphanemin raflarında. Eskimiş, kenarları tirfillenmiş kapağını açıyorum. Alt köşede imzamla birlikte, Bremen, 3 Ağustos 1966 yazıyor. 
     Die Verdammten dieser Erde. 
     Türkçesi 
     Yeryüzünün Lanetlenmişleri. 
     Bir sürü yerini çizmiş, sayfa kenarlarına notlar almışım. Hayranlıkla okuduğum belli... 
     Paris'te tıp ve felsefe tahsili yapar Franz Fanon. Kitabında şiddetin övgüsü vardır. Sistemleştirir şiddeti. Batı'nın yalnızca şiddetten anlayacağını savunur. 
     Kitabın önsözü de Jean - Paul Sartre'dan. "Avrupalılar bu kitabı okuma cesaretini gösterin. Okuduğunuz zaman kendinizden utanacaksınız" diyor. 
     Franz Fanon'ya göre Batı, sömürgelerinden sarılacaktı. Çember ağır ağır daralırken, kapitalizmi besleyen borular, can damarları birer birer kesilecekti. 
     Bu iş şiddetle yapılacaktı. 
     Emperyalist sistem önce kuşatılacak, sonra çökertilecekti. Örneğin petrol damarları, Ortadoğu halklarının devrimci isyanıyla kesilecek, böylece kapitalizm boğulacaktı. 
     Fanonizm'di bunun adı. 
     Yani şiddete tapmak 
     Hemen aklıma takılıyor 
     Usame bin Ladin de Fanonist mi 
     Onun da tanrısı şiddet. Gitti Amerika'da kapitalizmin simgelerini vurdu. Binlerce masum insanın canına kıydı. 
     Niye mi 
     Amerika da gelsin İslam coğrafyasında, Arap dünyasında vursun diye... Böylece karşı tepki olarak radikal İslam ayaklansın, Taliban rejimleri Körfez'de de, Suudi Arabistan'da da kurulsun diye.... 
     Böylece Batı'daki küfür düzenleri de zamanla çöküşe gidebilirdi. Çünkü petrol gibi kapitalizmi besleyen can damarları kesilmeye başlardı. 
     Bin Ladin de Fanonist olmalı 
     Kitapların dünyasına sığınmak derken, yine bir numaralı kareye, yani siyasete dönüş... 
     Ne kötü 
     "Kusurların mı Telaşa gerek yok" demiş Henri Michaux, "Düşüncesizlik edip onları düzelteyim deme. Sonra yerlerine ne koyacaksın ki " 
     İyi pazarlar 
     ----------------- 
     Henri Michaux, Açı Direkleri, Türkçesi Engin Soysal, Sel Yayıncılık, Ağustos 01 
     
     







Törkiş bayram 


Büyük yangına dikkat 


Şiddet fikrini zihnime kim mi soktu .. 


Dünyanın sesi 


Çocuklarının poposunu temizleyemeyen ülke 


Avni Akyol'u özledik 


Sevdim seni bir kere... 


Kıssadan hisse gibi... 


Nerede Anayasa coşkusu 


Telekomda küçülme zamanı 


Cici Beyler’ felaketi 


1,5 milyarlık İslam'da tek laik Cumhuriyet 


Türkiye'de krizi yöneten var mı 


Mark - euro değişimi için özel tahvil çıkarılıyor 


Kral çıplak Giydirin o zaman 


</TEXT>
</DOC>
