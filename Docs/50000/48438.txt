<DOC>
<DOCNO> 48438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/son/sontur05.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabah Yayın Grubu Başkanı Zafer Mutlu'nun karısı ölümden döndü 
</HEADLINE>
<TEXT>

     Sabah Gazetesi'nin de içinde bulunduğu Bilgin Yayıncılık'ın Yayın Grubu Başkanı Zafer Mutlu'nun eşi Füsun Mutlu, geçirdiği trafik kazasını yara almadan atlattı. 
     Sarıyer yönüne gitmekte olan Füsun Mutlu 58 yönetimindeki 34 TE 0218 plakalı cip, Huber Köşkü önünde kontrolden çıktı. Keskin virajda 
     savrularak önce yolun sol tarafındaki duvara çarpan araç, daha sonra sağdaki bariyeri aşarak denize düştü. Bir süre araçtan çıkamayan Mutlu, çevreden yetişen vatandaşlarca cam açılarak kurtarıldı. Kazayı yara almadan atlatan Mutlu, alkol kontrolünden geçirildikten sonra Tarabya Karakolu'nda ifadesi alınarak serbest bırakıldı. Mutlu'nun ifadesinde, hız yapmadığını, ancak yolun kaygan olması nedeniyle aracının kontrolünü kaybettiğini söylediği öğrenildi. Füsun Mutlu'nun cipi ise trafik ekiplerince denizden çıkarıldı. 
     






</TEXT>
</DOC>
