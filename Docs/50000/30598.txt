<DOC>
<DOCNO> 30598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/siyaset/siy00.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayatı iman vecihattan ibaretti 
</HEADLINE>
<TEXT>

Mücahit Erdoğan, kendisini dinleyen gençlere şu cümlelerle sesleniyordu "Gençliğimiz ilahi davaya ulaşmak için dikenli yollara taliptir. Cihat takatın son noktasına kadardır..." 
     Kasımpaşalı Recep Tayyip Erdoğan - 3 RUŞEN ÇAKIR ve FEHMİ ÇALMUK'un kaleminden... 

     Erdoğan'ın siyasette ilk durağı MSP Beyoğlu Gençlik Kolu Başkanlığı’ydı. O bir gençlik lideriydi. İyi bir hatip olmalıydı. Telaffuzuna, üslubuna dikkat etmeliydi. Okula gidip gelirken gözü Haliç rıhtımında demirlemiş büyük gemilere takıldı. Bunlar yıllar önce devletin el koymuş olduğu Ali İpar'ın gemileriydi. 
     
     'MÜCAHİT KARDEŞLERİM...' 
     Artık her okul dönüşü geminin güvertesine çıkıyor, denize doğru dönüyor ve konuşmalarını prova ediyordu. Söze ya Besmele çekerek başlıyor ve şöyle sesleniyordu "Kalpleri müstakbel ve büyük bir İslami fethin heyecanıyla çarpan aziz kardeşlerim " Elindeki yazıyı bağıra bağıra okuyarak aynı metni prova ediyordu. Konuşmalarını şöyle bitiriyordu "Benim mücahit kardeşlerim yolunuz, alnınız gibi açık olsun " 
     
     DENGE UNSURU TAYYİP 
     Erbakan, 1976'da "Akıncılar" isminde bir gençlik örgütünün kurulmasına izin verdi. Bu arada MSP İstanbul Gençlik Kolları Başkanlığı'na seçilmiş olan Erdoğan, radikal Akıncılar ve ılımlı MTTB arasında denge kurmuş, İslamcı gençliğin liderliğini üstlenmişti. Dönemin önemli İslamcı yayınlarından Sebil Gazetesi kendisinden "İslamcı gençliğin gerçek liderlerinden Erdoğan" ibaresiyle bahsediyordu. 
     
     CİHAT MEHMETÇİĞİ 
     O artık "Mücahit Erdoğan"dı. Şöyle diyordu "Gençliğimiz ilahi davaya ulaşmak için dikenli yollara taliptir. Cihat takatın son noktasına kadardır. Haçlı zihniyeti modernize edilmiş şekilde karşımızdadır." Ona göre hayat iman ve cihattan ibaretti. Bir toplantıda salonu dolduran gençleri, "hazır asker" olarak takdim ediyor ve şöyle diyordu "Sizler bu müstakbel fetih hareketi için gerektiğinde birer Mehmetçik değil misiniz " 
     
     YARIN CADDEDE NAMAZ 

Recep Tayyip Erbakan      Erdoğan'a yakın bir ismin "Ha Necmettin Erdoğan, ha Recep Tayyip Erbakan" sözleri, yenilikçilere yöneltilen bir eleştiriyi iyi özetliyordu... 
     FP'nin kapatılmasının ardından, Necmettin Erbakan'ın kendilerini etkisizleştirmeye yönelik bir taktiği olduğu söylenen "Üçüncü yol" girişimlerine, yenilikçilerin içinden şaşırtıcı bir destek geldi. Bunun görünüşteki nedeni, tabandan gelen "hareketi bölmeyin" talebiydi. 
     
     HOCA'YI ELEŞTİRMEK 
     Fakat ayrıntılı bir araştırma, Erdoğan'ın liderliğinin yenilikçiler arasında ciddi bir tartışma konusu olduğunu gösteriyor. Uzun bir süre Erdoğan'a yakın olan bir isim "Ha Necmettin Erdoğan, ha Recep Tayyip Erbakan" sözleriyle her geçen gün güçlenmekte olan bir eleştiriyi özetliyor. Gerçekten de yenilikçi hareket, önce RP, ardından FP'deki parti içi demokrasi talepleriyle yeşerdi ve dal budak saldı. 
     Yenilikçiler uzun bir süre Erbakan'ı eleştirmeye cesaret edemeyip oklarını onun yakın çevresindeki Oğuzhan Asiltürk, Şevket Kazan, Fehim Adak, Ali Oğuz, Süleyman Arif Emre gibi "aksaçlılar"a yönelttiler. 
     Fakat yenilikçilerin en ciddi atılımı, doğrudan ya da dolaylı bir şekilde Erbakan'a cephe almalarıyla gerçekleşti. Medyada çıkan Erbakan - Erdoğan gerilimiyle ilgili haberler yenilikçilerin artı hanesine işlendi. 
     
     YENİLİKÇİ ERDOĞAN 
     Abdullah Gül, Recai Kutan'ın karşısına çıkıp oldukça iyi bir oy almış olsa da, yarışın Erbakan ile Erdoğan arasında olduğu düşünüldü. Çünkü yenilikçi hareket Erdoğan'la özdeş-leştiriliyordu. Sonuçta Milli Görüş nasıl "Erbakancı" bir hareketse, yenilikçi akım da "Erdoğancı" olarak algılanır oldu. 
     
     YARIN TAYYİP ERDOĞAN TÜRKİYE'NİN HATEMİSİ Mİ 




 SİYASET 



cihattan ibaretti 










</TEXT>
</DOC>
