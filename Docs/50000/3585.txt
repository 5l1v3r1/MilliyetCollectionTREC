<DOC>
<DOCNO> 3585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/dunya/dun02.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İsveç Dışişleri Bakanı Anna Lindh 
</HEADLINE>
<TEXT>
AB Kıbrıs’a karışmasın 
     GÜVEN ÖZALP Brüksel 

     Avrupa Birliği dönem başkanlığını yürüten İsveç, Kıbrıs konusunda ilginç mesajlar veriyor. Brüksel’de gerçekleştirilen Avrupa Parlamentosu Dışişleri Komisyonu toplantısına katılan İsveç Dışişleri Bakanı Anna Lindh, AB’nin Kıbrıs sorununun çözümüne ilişkin sürece karışmasının hata olacağını söyledi. 
     Kıbrıs sorununun çözümüne ilişkin arayışların Birleşmiş Milletler çatısı altında yürütüldüğüne dikkat çeken Lindh, bu çabaların başarıya ulaşmasını dilerken AB’nin yeni formüller geliştirmesinin sakıncalı olacağına dikkat çekti. 
     "İsveç’te bir söz vardır. Bir mutfağa ne kadar çok aşçı sokarsanız çorba o kadar kötü olur. Sanırım Kıbrıs konusu da bu sözü doğruluyor" diyen Lindh, müzakerelere ilişkin gelişmeleri endişeyle izlediklerini ancak, AB olarak Kıbrıs konusunda müdahil konumuna geçmelerinin söz konusu olmadığının altını ısrarla çizdi. 
     
     


 DÜNYA 














</TEXT>
</DOC>
