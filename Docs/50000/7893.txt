<DOC>
<DOCNO> 7893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/19/son/sontur13.html </URL>
<DATE> 2001/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP'li bakanlar Başbakanlık'ta toplandı 
</HEADLINE>
<TEXT>

     MHP Genel Başkanı Devlet Bakanı Başbakan Yardımcısı Devlet Bahçeli'ye vekalet eden devlet Bakanı Şuayip Üşenmez, Ankara'da bulunan MHP'li bakanları Başbakanlık'ta toplantıya çağırdı.Saat 12.00'de başlayan toplantıya Bahçeli ile birlikte yurtdışında bulunan Devlet Bakanı Abdulhaluk Çay ve Sağlık Bakanı Osman Durmuş katılmadı. Ayrıca Sanayi ve Ticaret Bakanı Ahmet Kenan Tanrıkulu'yla, Bayındırlık ve İskan Bakanı Koray Aydın da Ankara dışında bulunduklarından toplantıya gelemediler.Devlet Bakanı Başbakan Yardımcısı Vekili Şuayip Üşenmez'in Başbakanlık'taki makamında yapılan toplantıda MGK toplantısı başlangıcında ortaya çıkan krize karşı alınacak tavır ele alındı. Toplantı Devlet Bakanları Faruk Bal, Ulaştırma Bakanı Enis Öksüz, Tarım ve Köyişleri Bakanı Hüsnü Yusuf Gökalp'in katılımıyla gerçekleşti. Milli Savunma Bakanı Sabahattin Çakmakoğlu, Devlet Bakanları Ramazan Mirzaoğlu ve Tunca Toskay önümüzdeki dakikalarda toplantıya katılacaklar. 




</TEXT>
</DOC>
