<DOC>
<DOCNO> 13177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/26/son/sontur13.html </URL>
<DATE> 2001/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
LES başvuruları başladı 
</HEADLINE>
<TEXT>

     Lisansüstü Eğitimi Giriş Sınavı'na LES , başvurular başladı. 
     LES'e, lisans diplomasına sahip olanlar ile sınavın yapıldığı tarihten itibaren 1 yıl içinde bir lisans programından mezun olabilecek durumdakiler girebilecek. Yabancı uyruklu öğrenciler de sınava katılabilecek. 
     Sınav başvuru evrakı, üniversite rektörlüklerinden alınabilecek. Sınava başvurmak isteyen adaylardan, bir lisans programından mezun olabilecek durumda bulunanlar kendi üniversitelerinden, mezun adaylar ise herhangi bir üniversiteden başvuru evrakını 2 milyon lira karşılığında temin edebilecekler. 
     Adaylar, kurallara uygun olarak dolduracakları başvurma belgelerini, 17 milyon 500 bin lira sınav ücretini yatırdıklarını gösteren Banka Belgesi ÖSYM Kuponu ile en geç 6 Nisan 2001 tarihine kadar teslim edecekler. Başvuru belgelerini, mezun olabilecek durumda bulunanlar kendi üniversitelerine, mezun olanlar ise herhangi bir üniversiteye onaylatarak teslim edecekler. 
     




</TEXT>
</DOC>
