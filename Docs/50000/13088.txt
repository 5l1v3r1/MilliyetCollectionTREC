<DOC>
<DOCNO> 13088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/26/spor/aspo.html </URL>
<DATE> 2001/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
KRAL'IN FERYADI 
</HEADLINE>
<TEXT>
ÇOK YALNIZIM 
Forvette çoğalamadık. İleride tek başıma kaldım. 1 - 0’dan sonra iyice geriye çekildik. Bu hataydı. İyi paslar atan Emre’nin yokluğu da beni etkiledi 
     BİLAL MEŞE 

Agresif bir ekip’      MİLLİ Takımımız’ın golcüsü Hakan Şükür, Slovakya maçında ileride tek başına kaldığını söyledi, "Çok yalnızım. Forvette bir türlü çoğalamadık" dedi. Hakan, "Slovakya’nın iyi ve agresif bir ekip olduğunu biliyorduk. Ama biz de onları kafamızda fazla büyüttük. Stratejik oynama gereği duyduk. Son üç yıldır ofansif oynuyorduk. Bu kez defansif oynadık. Özellikle 1 - 0’dan sonra biraz da psikolojik olarak iyice geriye çekildik. Bu büyük hataydı" diye konuştu. 
     
Pozisyon bulamadık’      SLOVAKYA’nın fizik gücüyle oynadığını belirten Hakan, "İşte bu tip takımlar geriye çekilen rakipleri karşısında pozisyon bulurlar ve affetmezler. Onlar da golü attılar. Bir de Emre’nin yokluğu elbette ki beni olumsuz etkiledi. Çünkü hafta başından beri taktik idmanları birlikte yaptık. Yetenekli. İyi paslar atıyor. Olmayınca adam eksiltecek pozisyon bulamadık. Okan de yetenekli. Ancak Okan da bu karşılaşmada savunmaya yönelik oynadı" ifadelerini kullandı. 
     
Işıklardan çok çektim’      AY - Yıldızlı ekibimizin golcüsü, Ergün’ün pasını gole çevirememesinin gerekçesini de "Ali Sami Yen Stadı’nın ışıkları" olarak açıkladı ve "Işık düzeni çok ters. O pozisyonda ışık gözümü aldı. Göremedim. Topu son anda gördüm. Bu nedenle de istediğim gibi vuramadım. Zaten Rüştü de ışıklar yüzünden gözünün altını boyamak zorunda kaldı. Ben bu ışıklar yapıldıktan sonra Ali Sami Yen Stadı’nda çok çektim. Arkadaşlarım için de böyle" dedi. 
     
Makedonya kolay değil’      GRUPTA üç takımın da aynı puana geldiğini hatırlatan Hakan Şükür, "Bundan sonraki maçlar daha çekişmeli geçecek. Şimdi önümüzde zorlu bir rakip daha var. Makedonya karşılaşması da kolay değil. 4 puanları var. Kendi sahalarında ne yapıp, edip kazanmak isteyecekler. Dikkatli olmalıyız. Bizim de galibiyete ihtiyacımız var. Zevkli ve heyecanlı bir mücadele olacağını sanıyorum. İnşallah Makedonya’dan galibiyetle döneriz" açıklamasını yaptı. 
     
Kadroda iki eksik      A Milli Futbol Takımımız, Makedonya’ya iki eksikle gitti. Slovakya karşılaşmasından önce son anda sakatlanan Emre’nin yanı sıra, cezalı olan Bülent de kadrodan çıkarıldı. Bülent, "Makedonya’da oynamayı çok isterdim. Üzgünüm. Arkadaşlarımın başarılı bir sonuçla döneceklerine inanıyorum" ifadelerini kullandı. 
     
Programa tepki      MİLLİ Takım futbolcuları, Makedonya maçının programına tepki gösterdiler. Ay - Yıldızlı futbolcular, "Çarşamba günü oynayacağımız karşılaşmaya bu kadar erken gitmemiz anlamsız. Üstelik Makedonya’da ortam karışık. Hazırlıklarımızı İstanbul’da tamamlayıp, maçtan bir gün önce gidebilirdik" diye konuştular. 
     
Yenmeden dönmek yok      Milli Takım Teknik Direktörü Şenol Güneş, Makedonya’ya giderken iddialı konuştu, "Kazanmaya mecburuz. Slovakya kaybını telafi edeceğiz" dedi 
     MİLLİ Takım Teknik Direktörü Şenol Güneş, Makedonya yolunda MİLLİYET’in sorularını yanıtladı, iddialı açıklamalar yaptı. Slovakya beraberliğini "Hesapta olmayan bir kayıp" olarak değerlendiren Güneş, "Ama bu sonuçla da Makedonya maçının telafisi kalmadı. Bu maçı artık kazanmak zorundayız. Slovakya karşısındaki kaybımızı telafi edeceğiz. Buna mecburuz. Yenmeden dönmek yok" dedi. 
     GÜNEŞ, Slovakya beraberliğinin kendilerini hedeften saptırmadığını vurguladı ve "Kimse merak etmesin. Türk Milli Takımı, hakettiği yere ulaşacaktır. Finallere gideceğiz" ifadelerini kullandı. Makedonya’daki olaylara da değinen Güneş, "Biz spor yapacağız, savaş değil. Bize çatışmaların sınırda olduğunu söylediler. Hayati tehlike yokmuş. Zaten tehlike olsaydı buraya gelmezdik" diye konuştu. 
     
Milliler Makedonya’da      DÜNYA Kupası Eleme Grubu’nda çarşamba günü Makedonya ile karşılaşacak olan A Milli Takım kafilesi, dün sabah Florya Metin Oktay Tesisleri’nde yapılan çalışmanın ardından özel uçakla Üsküp’e gitti. Millileri Üsküp havalanında Türk asıllı Makedonlardan oluşan 50 kişilik bir grup karşıladı. Ay - Yıldızlılar, Üsküp’te herhangi bir karmaşanın olmaması nedeniyle rahatça kamp yapılan otele giderken, yol üzerinde ağır makinalı silahlarla bekleyen güvenlik güçleri dikkat çekti. Milliler Makedonya maçı için, bu akşam maçın oynanacağı stadda bir antrenman yapacaklar. 
     
4. Grup Puan Durumu TAKIMLAR 0 G B M A Y P TÜRKİYE 4 2 2 0 5 2 8 SLOVAKYA 4 2 2 0 4 1 8 İSVEÇ 4 2 2 0 3 1 8 MAKEDONYA 4 1 1 2 3 3 4 MOLDOVA 4 0 2 2 0 3 2 AZERBAYCAN 4 0 1 3 0 5 1      
     
Futbolcular ne diyor      ÜMİT DAVALA İyi oynamadık’ 
     "Kazanabileceğimiz maçı maalesef iki puan kayıpla bitirdik. İyi oynamadık. Ama en az üç tane çok net gollük pozisyonumuz vardı. Neyse ki önümüzde çok maç bulunuyor. Kaybedilen bir şey yok. Makedonya’yı kasetlerden izledik. Dağınık bir ekip. Ancak Yugoslav ekolü olduğu da unutulmasın." 
     
     ARİF Şansımız yüksek’ 
     "Gönül isterdi ki bu maçı üç puanla kapatalım. Ama futbol bu. Her şey olabiliyor. Bu beraberliğe rağmen grupta şansımız çok yüksek. Bundan sonraki karşılaşmalarda daha iyi oynayacağımıza inanıyorum. Çarşamba günü yapacağımız maçta Makedonya’yı yenerek yolumuza devam edeceğiz." 
     
     RÜŞTÜ Fırsatları kaçırdık’ 
     "Yakalamış olduğumuz pozisyonları değerlendirebilseydik üç puanı alırdık. Ama olmadı. Slovaklar çok şanslıydı. Karambolden gol attılar. Bu mazaret değil. Kazanmamız gereken bir karşılaşmaydı. Şimdi Makedonya’yı yenmek zorundayız. Bu kaybımızı telafi etmeliyiz." 
     
     ALPAY Bunu unutalım’ 
     "Çok iyi oynadığımızı söyleyemem. Ama iyi mücadele ettiğimizi söyleyebilirim. Yediğimiz golde top dört kişinin arasında kaldı. Adam çok kötü vurdu. Zaten iyi vursaydı gol olmazdı. Bu maçı hemen unutalım ve önümüze bakalım. Şimdi Makedonya karşılaşmasını düşünüyoruz." 
     
     Maçı Colombo yönetecek 
     2002 Dünya Kupası 4.Eleme Grubu’nda Slovakya ile Ali Sami Yen Stadı’nda 1 - 1 berabere kalmasına rağmen averajla liderlik koltuğunda oturan Milli Takımımız’ın, 28 Mart’ta rakip sahada Makedonya ile oynayacağı maçı Fransız hakem Claude Colombo yönetecek. FIFA, gruptaki diğer maç olan Moldova - İsveç’e de bir diğer Fransız hakem Laurent Duhamel’i atadı. 
     
     Slovakya’ya Rum hakem 
     TÜRKİYE ile aynı puana sahip olan Slovakya’nın, çarşamba günü sahasında Azerbaycan ile oynayacağı maçı Kıbrıs Rum Kesimi’nden Costas Kapitanis yönetecek. Türkiye’nin rakibi konumundaki takımın maçına tecrübesiz Rum hakemin atanması ilginç karşılandı. 5 yıllık UEFA hakemi olan Kapitinis, Leeds - 1860 Münih maçındaki kötü yönetimi nedeniyle büyük tepti toplamıştı. 
     


 SPOR 




















</TEXT>
</DOC>
