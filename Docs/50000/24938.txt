<DOC>
<DOCNO> 24938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/son/sondun13.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail hedeflerine yönelik saldırılar önemli ölçüde azaldı 
</HEADLINE>
<TEXT>

     Filistinli bir yetkili, Filistin Devlet Başkanı Yaser Arafat'ın önceki gün verdiği ateşkes talimatının ardından, İsrail hedeflerine yönelik saldırıların yüzde 99 azaldığını söyledi. 
     Adının açıklanmasını istemeyen Filistinli üst düzey bir yetkili, Batı Şeria ve Gazze şeridindeki İsrail hedeflerine, son iki günde önceki günlere oranla yüzde 99 daha az ateş açıldığını belirtti. İsrail Başbakanı Ariel Şaron'un danışmanı Dori Gold, Filistinlilerin, liderleri Arafat'ın ateşkes talimatına uymaları yönündeki belirtilerin ''pek cesaret verici olmadığını'' söylemişti. Arafat, önceki gün ateşkes çağrısı yapmış ve Filistin güvenlik yetkilileri, bu kararın derhal uygulanması için girişimde bulunmuşlardı. 







</TEXT>
</DOC>
