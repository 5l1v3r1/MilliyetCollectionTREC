<DOC>
<DOCNO> 1676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/yazar/pulur.html </URL>
<DATE> 2001/01/11/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Ya Celal Bayar ne diyor 
</HEADLINE>
<TEXT>

     SAYIN Demirel, dünkü açıklamasında ne diyordu 
     "Rahmetli Celal Bayar ile münasebetlerimiz, o tarihten sonra da uzun yıllar devam etmiştir." 
     Peki, nasıl bir münasebetmiş, bu münasebet 
     Celal Bayar, sağlığında bu münasebetle ilgili neler demiş 
     Şimdi onu göreceğiz. 
     
     CELAL Bayar ve eski demokratların affı ya da siyasi haklarının iadesi ancak, Anayasa değişikliği ile mümkündür, bu değişikliği ne Adalet Partisi ne de CHP'nin tek başına yapması, Meclis'teki milletvekilleri yeterli değildir, ancak, iki parti anlaşabilirlerse, Anayasa'yı değiştirebilirler. 
     Bunun için Celal Bayar'ın, İsmet İnönü'ye gitmesi gerekir... 
     
     CELAL Bayar, bundan sonrasını rahmetli Abdi İpekçi ile yaptığı "Her Hafta Bir Sohbet"te açıklar. x 
     Celal Bayar'ın bazı arkadaşları, kendisinin İsmet Paşa'ya gitmesine karşıdırlar, bu ziyaretin onun haysiyet ve prestijinden kaybedeceği düşüncesindedirler. 
     Celal Bayar, İnönü'yü ziyarete gitmekte ısrarlıdır 
     "Bunlar, benim için haizi ehemmiyet şeyler değildir, dedim. Ortada geçmiş bir devrin durumu, arkadaşlarımın iade edilmesi gereken haysiyet ve prestijleri vardı. 
     Dediler ki, o sizin ayağınıza gelsin, siz onun ayağına gitmeyiniz. 
     Onlara dedim ki, esasa karar verdikten sonra, ha ben onun ayağına gitmişim, ha o benim ayağıma gelmiş... Bunlar küçük mülahazalardır, İnönü'ye gittim." 
     
     CELAL Bayar, bundan sonra, bir yemekteki anısını anlatır. 
     Çorum milletvekili Sedat Baran'ın evindeki yemekte, Sıtkı Yırcalı'yı telefonla ararlar, arayan Başbakan Demirel'dir, Celal Bayar, Sıtkı Yırcalı'yla birlikte telefon başına gider, Demirel şöyle demektedir 
     "Tereddüt etmesinler, gidip İsmet Paşa ile konuşsunlar." 
     Sıtkı Yırcalı, Demirel'in böyle dediğini Celal Bayar'a söyler. 
     
     CELAL Bayar'ın, İsmet Paşa'ya gitmesine yaveri Tayyar Bey de karşıdır şöyle demektedir 
     "Demirel, sizi bililtizam sevk ediyor oraya, yarın aleyhinizde kullanmak için..." 
     Celal Bayar, bunu da açıkladıktan sonra, noktayı koyar 
     "Ve bu olmuştur, hakikaten. Kendi yakınları yolu ile, gördünüz mü, sizin Celal Bayar'ınızı, İnönü'nün ayağına gitti, propagandası yapmıştır." 
     
     CELAL Bayar o sohbette MİLLİYET'in 4. Ocak. 1973 tarihli sayısındaki bir haberi de kaynak gösterir 
     "AP'nin 1968 kongresinde siyasi hakların iadesi için alınan kesin kararın ertesi günü, Demirel Çankaya'ya çıkıyor, Sunay'a, bu sadece bir temennidir, Meclis'e getirilmeyecektir" dediğini belirtiyor. 
     Bunu açıklayan da Cumhurbaşkanı Sunay'dır. 
     
     NE diyordu Sayın Demirel dünkü açıklamasında 
     "Celal Bayar ile münasebetlerimiz uzun yıllar devam etmiştir." 
     Sanırsınız ki, canciğer kuzu sarması 
     Ne münasebet 
     Rahmetli Bayar, Demirel'in siyasi hasımlarının kurduğu Demokratik Parti'nin önüne düşmüş, "Seçimde buna oy vermeyin " diye dağ, tepe, meydan dolaşmıştır. 
     İşte, böyle bir münasebet 
     -------- 
     x Milliyet 1973 Yıllığı Syf 104 - 109 
     
     





YÖK'e hukuk 


"Yenilikçi" ne demek 


Düşünce gücü... 


3 T - T... 


Konuşan, Başbakan’ın tanımadığı biri değil 


Fransız siyasetçilerine Allah akıl versin 


"İsterik müttefikler..." 


Pay edilen ekonomi yönetimi .. 


"Gizli" 


YÖK'te sonun başlangıcı 


Yeni Ankara 


Bir bardak suda fırtına 


Dikkat, ölüm tehlikesi var 


Fırtına öncesi sessizlik... 


Yaşama dair filmler... 


Ya Celal Bayar ne diyor 


Dünya değişirken 


Rahat uyuyor musunuz 


Ankara'da "bedava ev" sahibi olmak isteyenlere "tarifname" 


</TEXT>
</DOC>
