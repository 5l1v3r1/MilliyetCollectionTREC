<DOC>
<DOCNO> 40078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/02/spor/spo01.html </URL>
<DATE> 2001/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
"TERBİYESİZLER" 
</HEADLINE>
<TEXT>

Beşiktaş Teknik Direktörü Daum, Nihat’ın transferini ısrarla isteyen Real Sociedad’ın hocası Toshack’a sert tepki gösterdi 
     KARTAL YİĞİT 

     SİYAH - Beyazlı ekibin teknik patronu Daum, dün düzenlediği basın toplantısında İspanyol Real Sociedad kulübüne ve Toshack’a adeta ateş püskürdü. Galli hocanın Nihat’ın transferi konusunda yaptığı açıklamaları değerlendiren Alman teknik adam, "Toshack’ın sözleri gayri ciddi. Onunla karşılaşırsam niçin bu gereksiz açıklamaları yaptığını soracağım" diye konuştu. 
     
     Kriz fırsatçılığı 
     REAL Sociedad’ı Türkiye’deki ekonomik krizden yararlanmakla da suçlayan Daum, "Nasılsa kriz var, parayı bastırır, Nihat’ı alırız düşüncesindeyseler yanılırlar. Hem Tochack, hem de kulübü büyük terbiyesizlik yaptı" yorumunu yaptı. Daum ayrıca, "Paramız olsaydı biz de onlardan iki oyuncuya talip olurduk. Böylece bunun nasıl bir davranış olduğunu görürlerdi" dedi. 
     
Daum’a çağrı      BEŞİKTAŞ Teknik Direktörü Christoph Daum, uyuşturucu ticaretine karıştığı gerekçesiyle hakkında açılan davada gelecek ay ifade vermek üzere Almanya’ya çağrıldı. Köln Express gazetesindeki habere göre Koblenz Savcılığı, Alman çalıştırıcıdan 23 Ekim’deki duruşmada hazır bulunmasını istedi. Aksi takdirde Daum’un hakkında tutuklama kararı çıkabileceği ifade edildi. 
     
Nouma imzaya yanaşmıyor      FRANSIZ golcünün, transferi konusunda yönetimin Marsilya ile anlaşmasına karşın henüz sözleşme imzalamadığı ortaya çıktı. Nouma’nın yıllık 1.5 milyon dolar istediği, bu nedenle pürüz çıktığı öğrenildi. Bu futbolcuyu Marsilya’ya götüren menajerler ise Nouma’nın üç yıllık sözleşme yaptığını ileri sürdüler. Yönetici İbrahim Altınsay da, "Sabah yaptığımız görüşmede Marsilya, Nouma ile anlaşacaklarını bildirdi. Ancak imza ile ilgili herhangi bir bilgi ulaşmadı" açıklamasını yaptı. 
     



 SPOR 


























</TEXT>
</DOC>
