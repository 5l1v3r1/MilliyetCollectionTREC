<DOC>
<DOCNO> 5360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/son/sontur07.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Konya'da susuzluk barajları kurutuyor, çiftçiyi korkutuyor 
</HEADLINE>
<TEXT>

     İç Anadolu Bölgesi'nde yaşanan kuraklık nedeniyle Konya'daki baraj ve göllerde 611 milyon 100 bin metreküp su kaybı meydana geldiği bildirildi. 
     Devlet Su İşleri DSİ Bölge Müdürlüğü'nden alınan bilgiye göre, son 2 aydır yaşanan kuraklık, baraj ve göllerdeki su miktarının önemli ölçüde düşmesine yol açtı. Kış mevsiminin sonlarına gelinirken, beklenen yağışların gerçekleşmemesi yüzünden su miktarları geçen yıla göre Apa Barajı'nda 54 milyon 900 bin metreküpten 32 milyon 800 bin metreküpe, İvriz Barajı'nda 27 milyon 400 bin metreküpten 21 milyon 900 bin metreküpe, Sille Barajı'nda 1 milyon 300 bin metreküpten 500 bin metreküpe ve Altınapa Barajı'nda da 3 milyon 200 bin metreküpten 2 milyon 900 bin metreküpe düştü. 
     Kuraklık gölleri de olumsuz etkiledi. Su hacimleri Beyşehir Gölü'nde 3 milyar 711 milyon 200 bin metreküpten 3 milyar 145 milyon metreküpe, Çavuşgölü'nde ise 41 milyon 800 bin metreküpten 25 milyon 600 bin metreküpe geriledi. Geçen yıl 3 milyar 839 milyon 800 bin metreküp su barındıran baraj ve göllerdeki kayıp 611 milyon 100 bin metreküp olarak gerçekleşirken, mevcut su miktarı 3 milyar 228 milyon 700 bin metreküp olarak ölçüldü. 
     
     



</TEXT>
</DOC>
