<DOC>
<DOCNO> 17036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/yazar/pulur.html </URL>
<DATE> 2001/04/19/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Aslolan hayattır 2 
</HEADLINE>
<TEXT>

     GEÇENLERDE "Aslolan Hayattır" başlıklı bir yazı yazdık 9 Nisan 2001 . 
     Hem cezaevinde ölüm orucu tutanlara, hem de "devlet"e "Aslolan hayattır" diyorduk yani yaşamak... 
     O tarihte, şimdi, neredeyse "seri halinde" diyeceğimiz "ölümler" başlamamıştı. 
     Ankara, İstanbul, İzmir barolarının başkanları yayımladıkları "Açık Mektup"ta "Kutsal olan devlet değil, yaşamın ta kendisidir " diyorlardı. 
     Ölüm oruçlarının durdurulması için şunu öneriyorlardı 
     "Tutuklu ve hükümlüler, gün boyunca tecride yol açmayacak biçimde makul sayıda bir arada yaşamaları için, ortak mekanlardan faydalanmalı, spor, kültür yapabilmelidirler." 
     
     MAKUL sayı neydi 
     Beş, on, on beş, her neyse insan, bir arada, belirli sürelerde birlikte yaşayacaklar, sonra kimine göre hücre, kimine göre de odalarına dönüp, orada yatıp, kalkacaklardı. 
     Baro başkanlarının açık mektubunda "F tipleri kapatılsın" ya da "Koğuşlar açılsın " gibi sloganlar yoktu. 
     
     BİZ de bu tespitimizin altını çizmiştik, kısacası başkanlar devletin çizdiği çizgideydiler. 
     Acaba devlet, bunu nasıl karşılayacaktı ve en önemlisi, ölüm orucu yapanlar, baro başkanlarının bu önerisi ile mutabık mıydılar 
     
     SORUN, Terörle Mücadele Yasası'nın 16. maddesiydi. 
     Bu madde, terörden tutuklu mahkumların bulundukları yerlerde yaşamalarını öngörüyor, yani tecrit... 
     Makul sayıda olsalar bile, ortak mekanlarda, günün belirli saatlerinde birlikte yaşamalarına izin verilmiyor. 
     Bu madde değiştirilemezse bile, Adalet Bakanlığı "tecrit" uygulamasını yumuşatamaz mı 
     Ankara Barosu Başkanı Sadık Erdoğan'a göre mümkün... 
     Nasıl 
     "Koridorlar ortak mekan haline getirilerek." 
     
     Ama öyle, ama böyle, ama şöyle, bütün bu önerileri, eleştirileri, bir kenara bırakın, insanlar sapır sapır ölüyor, buna bakın 
     Önemli olan yaşamaktır, gerisi boş laftır. 
     İnançları, ideolojileri, eylemleri ne olursa olsun, virgülüne dahi katılmadığınız görüşleri de savunsalar, "Hayata Dönüş" adı takılan o operasyonun görüntüleri de, belleğinizden silinmese, ölenler insandır. 
     İçlerinde, kabul etmeyenleri bile olsa, onlar Türkiye Cumhuriyeti Devleti'nin vatandaşlarıdır. 
     Devlet, insanların da, vatandaşlarının da ölümünü seyredemez. 
     Aslolan hayattır 
     
     





MHP ve hükümet 


Lalesiz devir... 


İşçiden fedakarlık 


Milletvekili giremez 


Çanlar, Galatasaray için çalıyormuş 


"İsterseniz hilafeti bile getirebilirsiniz .." 


Iskalanan artılar 


Önce insan 


KKTC’de aynı dert 


"Bankacılık sırrı " 


Ucuz popülizmin miras yedileri 


Aslolan hayattır 2 


JFK operasyonu 


Artık 3 Türkiye var 


Davanızı takip edin 


Morali bozulan köylü "Sana" bile almaz oldu 


</TEXT>
</DOC>
