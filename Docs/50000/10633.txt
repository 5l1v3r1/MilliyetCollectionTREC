<DOC>
<DOCNO> 10633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/09/son/sonspo07.html </URL>
<DATE> 2001/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan spor basını Terim'in kafasındaki Milan'ın kadrosunu verdi 
</HEADLINE>
<TEXT>

     İtalyan spor kamuoyu, Milan'ın gelecekteki teknik direktörün Fatih Terim olacağına kesin gözüyle bakarken, Corriere dello Sport gazetesi bugünkü haberinde, Terim'in kafasındaki Milan'ın kadrosunu verdi. 
     ''Ve bu arada Terim'in Milan'ı doğuyor'' başlığı altında verilen haberde, ''İstanbul, turu hediye etmedi ama sadece bir şeyi onaylattı İmparator geliyor'' denildi. 
     Haberde, teknik direktör Terim'in gelecek sezon Milan'a oyuncu seçmek için gelecek hafta Güney Amerika'ya gideceği iddia edildi. 
     Milan'ın hiç olmazsa 6 oyuncu alacağı öne sürülürken, en büyük hedefin, Fiorentina'dan Rui Costa olduğu kaydedildi. 
     Gazetenin, Terim'in aklındaki Milan kadrosunda Atalanta'dan Zenoni ve Donati, Fiorentina'dan Rui Costa ve Pierini, Rebrov yer aldı.Milan'dan gideceği öne sürülenler de Bierhoff, Jose Mari, Leonardo, Pablo Garcia, Chamot, Dida, Ba, Rossi, Helveg, Giunti, Guly,Fiori oldu. 
     Aynı gazete, halen Milan teknik olan direktörü Alberto Zaccheroni'nin, sezon sonunda takımdan ayrılacağını kesin olarak ifade ederek, Zaccheroni'nin İnter'e gideceği ileri sürüldü. ''İnter, Zaccheroni için 2 Türk daha'' başlıklı haber veren Corriere dello Sport, Hakan Şükür'ün gelecek yıl da İnter'de kalacağını Türkiye'nin Maradonası olarak adlandırdığı Emre vesahanın en çalışan adamı olarak gösterdiği Okan'ın da kulüp başkanı Massimo Moratti'nin Zaccheroni'ye ilk hediyesi olacağını yazdı. 
     Bu arada Tutto Sport gazetesi de Milan Kulübü başkanı Silvio Berlusconi'nin görevinden ayrılacağını ve onursal başkan olarak kalacağını ifade etti. 
     İtalya'da merkez sağın 1. partisi konumunda olan Forza İtalya'nın lideri olan Berlusconi verdiği demeçte, futbolla artık ilgilenemediğinden, onursal başkan olarak kalacağını söyledi. Berlusconi'nin görevi bırakması halinde şu anda 2. başkan olan Adriano Galliani'nin başkan olması bekleniyor. Milan'da, Galatasaray yenilgisi sonrası İtalyan basınına göre kriz devam ederken, Ukraynalı futbolcusu Shevchenko, 5 gün içinde alacakları neticelere bağlı olarak Milan'ın geleceğinin değişeceğini belirtti. Shevchenko, ''Milan, eski ruhuna sahip Milan değil. Eski ruhunu tekrar bulması gerekir'' derken, kulübün hedeflerinden uzaklaşma korkusunun bulunduğu öne sürüldü. 




</TEXT>
</DOC>
