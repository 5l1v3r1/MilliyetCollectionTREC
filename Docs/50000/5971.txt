<DOC>
<DOCNO> 5971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/son/sontur16.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Belediye büfelerini yıkınca 2 ortaktan biri kendini yaktı, diğeri kendini bıçakladı 
</HEADLINE>
<TEXT>

     Diyarbakır'da, izinsiz olarak taksi durağı olarak kullanmak amacıyla kurdukları büfeleri yıkılan iki ortaktan biri kendini yaktı, diğeri de kendini bıçakladı. 
     Seyrantepe Semti'ndeki Toplu Konutlar mevkiinde Ahmet Bayram 25 ve Cengiz Kara'nın 23 , ticari taksi işletmeciliği yapmak amacıyla kendi arazileri üzerine kurdukları büfe için, ruhsatsız oldukları gerekçesiyle Büyükşehir Belediyesi ekiplerince yıkım kararı alındı. 
     Bayram, Kara ve yakınları olay yerine gelen yıkım ekiplerini engellemeye çalıştılar. Engellemelere rağmen, belediye ekipleri, polis gözetiminde büfeyi yıkmaya başladı. Yıkım sırasında Cengiz Kara elinde bulunan bidondaki benzini üzerine dökerek kendini yaktı. Kara'nın üzerindeki alevler, polis ve zabıta ekiplerince, söndürülmeye çalışılırken, ortağı olan Ahmet Bayram da, elindeki bıçağı vücudunun değişik yerlerine saplayarak kendini yaraladı. Yaralılar, Dicle Üniversitesi Tıp Fakültesi Hastanesi'ne kaldırılarak tedavi altına alındı. Durumu ağır olan Kara'nın Adana Balcalı Hastanesi'ne sevk edileceği bildirildi. 
     



</TEXT>
</DOC>
