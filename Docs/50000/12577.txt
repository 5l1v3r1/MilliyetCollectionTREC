<DOC>
<DOCNO> 12577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/son/sontur06.html </URL>
<DATE> 2001/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bodrum Belediye Başkanı öldü 
</HEADLINE>
<TEXT>

     Bodrum Belediye Başkanı Emin Anter, sağlık kontrolü için gittiği ABD'de öldü. 
     Akciğer kanseri teşhisi üzerine, bir yıl önce tedavi için ABD'ye giden Anter, bir süre sonra görevinin başına dönmüştü. İki hafta önce ABD'ye kontrole giden Anter'in burada vefat ettiği belirtildi. 
     CHP'den üst üste iki dönem belediye başkanı seçilen Emin Anter'in 50 cenazesinin yarın akşam Türkiye'ye getirilmesinin beklendiği bildirildi. 
     Bodrum Belediye Başkan Yardımcısı Burhanettin Ercan,bir yıl önce akciğer kanseri teşhisiyle ABD'ye tedaviye giden ve daha sonra görevinin başına dönen Anter'in iki hafta önce sağlık kontrolü için yeniden ABD'ye gittiğini söyledi. Ercan, saat 03.00 sıralarında Anter'in durumunun kötüleştiğini ve vefat ettiğini öğrendiklerini kaydederek, ''Kendisi 35 yıllık belediyeciydi. Evli ve iki çocuk babasıydı. Belediyede muhasebe müdürüyken, siyasete atılmış ve belediye başkanı seçilmişti. Bu görevi iki dönemdir sürdürüyordu'' dedi. Ercan, cenazenin yarın akşam Bodrum'a getirilmesini beklediklerini,toprağa verilme işleminin de hafta sonunu bulabileceğini kaydetti. 




</TEXT>
</DOC>
