<DOC>
<DOCNO> 26825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/son/sondun18.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yugoslavya Miloşeviç'in iadesiyle ilgili yasa tasarısını kabul etti 
</HEADLINE>
<TEXT>

     Yugoslavya Hükümeti, eski devlet başkanı Slobodan Miloşeviç'in BM Savaş Suçları Mahkemesi'ne iade edilmesini sağlayacak yasa tasarısını kabul etti. 
     Federal parlamentoya gönderilecek tasarının en erken gelecek hafta parlamentoda görüşüleceği kaydedildi. Sözkonusu yasa üzerindeki görüş farklılıkları, Miloşeviç'in geçen Ekim iktidardan uzaklaştırılmasından bu yana hükümette yaşanan en ciddi krizlerden biriydi. Karadağlı milletvekilleri, Sırplara karşı önyargılı olduğu gerekçesiyle, Yugoslavların Lahey'deki Uluslararası Savaş Suçları Mahkemesi'ne USSM iade edilmesine şiddetli karşı çıkıyordu. Karadağlı milletvekillerinin şimdi 178 üyeli federal parlamentoya geçiş hakkı elde etmek için tasarıyı desteklemek zorunda kalacaklarına dikkat çekiliyor. Öte yandan, Yugoslavya'nın en büyük cumhuriyeti Sırbistan'ın Başbakanı Zoran Cinciç, ülkenin USSM ile işbirliği yapması gerektiğini, aksi takdirde ABD ve Batılı mali kuruluşlardan yabancı yatırım kaybı ile yüz yüze kalınacağı uyarısında bulundu. 







</TEXT>
</DOC>
