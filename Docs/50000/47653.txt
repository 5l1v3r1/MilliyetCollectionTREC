<DOC>
<DOCNO> 47653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/spor/spo02.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
En kötüsü Fener 
</HEADLINE>
<TEXT>

Sarı-Lacivertliler, ülkemizi Şampiyonlar Ligi’nde temsil eden en başarısız takım oldu. İlk kez bir Türk ekibinin son iki maça girerken grupta puanı bulunmuyor 
     FENERBAHÇE, Türkiye’nin bugüne kadar Şampiyonlar Ligi’nde mücadele eden en başarısız temsilcisi oldu. Ülkemizin 1993 - 94 sezonunda Galatasaray ile başlayan Şampiyonlar Ligi mücadelesinde ilk kez bir takımımız son iki maça çıkarken puansız kaldı. Sarı - Kırmızılı ekibin 7, Fenerbahçe’nin 2, Beşiktaş’ın ise bir kez katıldığı ligde en başarılı sonuçları Galatasaray elde etti. 
     SARI - Kırmızılılar, 7 defa katıldıkları bu organizasyonda bir kez 2, iki kez 4, iki kez 8, bir kez 7 puan aldılar. Geçen sezon çeyrek finale kalan temsilcimiz bu sezon ise grup mücadelesinin tamamlanmasına iki maç kala 7 puanla liderlik koltuğuna yükseldi. Beşiktaş 1999 - 2000 sezonunda 4 puanda kalırken, Fenerbahçe 1996 - 97 sezonunda grubunda 7 puan toplayarak 3. sırayı almıştı. 
     
     Oktay açıldı 
     SON iki maçta kendini bulan Oktay, Lyon’a attığı tek golle Ümit Davala ile birlikte Avrupa Şampiyonlar Ligi’nde Türk takımları adına en fazla gol atan 3. oyuncu oldu. Beşiktaş forması ile 1997 - 98 sezonunda 4 gol kaydeden Oktay, toplam gol sayısını beşe çıkardı. 8 gol atan Hakan Şükür ise ilk sırada bulunuyor. 
     
Şampiyonluğa mecburuz’      BAŞKAN Aziz Yıldırım, antu.com sitesine yaptığı açıklamada, Avrupa kulvarında beklentilerin gerçekleşmediğini, artık üçüncü yıldızı takmak için şampiyonluk ipini göğüslemeye mecbur olduklarını söyledi. Yıldırım, "Şampiyonlar Ligi’nde bu sezon açıkcası çok fazla beklentimiz yoktu" ifadesini kullandı. 
     AZİZ Yıldırım, önümüzdeki yıldan itibaren Avrupa’da çok farklı bir Fenerbahçe izleneceğini iddia etti ve "Gelecek sezon da Şampiyonlar Ligi’ne mutlaka katılacağız. Ama bu kez gruptan çıkmak bize yetmeyecek ve en kötü ihtimalle final oynayacağız. İddialı konuşuyorum çünkü sistemli ve planlı bir şekilde geliyoruz" yorumunu yaptı. 
     



 SPOR 























</TEXT>
</DOC>
