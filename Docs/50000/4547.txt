<DOC>
<DOCNO> 4547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/ekonomi/eko03.html </URL>
<DATE> 2001/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsanın ilk başkanı borsadan çekildi 
</HEADLINE>
<TEXT>

Borsanın kurucusu ve Altın Menkul’ün sahibi Muharrem Karslı, şirketini Sanko Grubu’na satıyor 
     ORHAN TEKEOĞLU 

     Türk sermaye piyasasının kilometre taşlarından, İMKB’nin kurucusu ve ilk başkanı Muharrem Karslı, yöneticilik ve patronlukla geçen 20 yıllık borsa defterini kapatıyor. 1985 - 1990 yılları arasında İMKB başkanlığını yapan ve daha sonra Altın Menkul Değerler’i kurarak borsada aracılık faaliyetini 10 yıl sürdüren Muharrem Karslı, piyasadaki rekabete daha fazla dayanamayarak şirketini Abdülkadir Konukoğlu’nun başkanlığını yaptığı Sanko Grubu’na satıyor. Altın Menkul’ün yüzde 50’sini Abdulkadir Konukoğlu’nun oğullarından Adil Sani Konukoğlu ve yüzde 49.9’unu da diğer oğlu Cengiz Konukoğlu alıyor. 
     
     Sürünse al, patlarsa sat’ 
     Meslek hayatı boyunca hiç portföyü olmadığını belirten Karslı şunları söyledi 
     "10 yıldır aracılık faaliyeti yürüten bir şirketim oldu. Hiç portföyüm olmadı. Oynamak benim mizacıma uygun değildi." Karslı, piyasa deneyimlerini aktarırken de şöyle konuştu "Borsa geleceğin yıldızı olacak. Siyasi istikrar sağlanırsa ve enflasyon düşerse borsa tekrar ön plana çıkar. Yatırımcılar, uzun vadeli yatırım yapsınlar. Borsada hisse fiyatları sürünürse alsınlar, patlarsa satsınlar. Bu, yılda bir kez olur. Bunu yakalasınlar." 
     


 EKONOMİ 




















</TEXT>
</DOC>
