<DOC>
<DOCNO> 29034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/siyaset/siy06.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP sessiz vekilleri transfer edecek 
</HEADLINE>
<TEXT>

     ÖNDER YILMAZ Ankara 

     FP’nin kapatılmasının ardından bağımsız kalan milletvekillerini transfer etmek için MHP, DYP ve ANAP ince hesaplar yapıyor. 
     MHP, milletvekili transferlerini zamana yaymayı amaçlıyor. Kısa vadede transfer edilecek isimler sır gibi saklanırken, MHP yönetimi, transfer profilini "Orta Anadolu ağırlıklı, ismi duyulmamış sessiz milletvekilleri" olarak çiziyor. Bağımsız kalan milletvekilleriyle gayri resmi dirsek temasını sürdüren MHP, çalışmaları gizli tutuyor. Bu gizliliğin nedenleri arasında, FP’nin kapatılması sonrasında oluşan karamsar havanın henüz dağılmamış olması ve bağımsız kalan milletvekillerinin batan gemiyi ilk terk eden "satılık" isim damgası yemesi endişesi gösteriliyor. 
     Bağımsız kalan FP’li milletvekillerinin yanı sıra DYP içindeki MHP kökenli milletvekilleriyle de temaslarını sürdüren MHP yönetimi, transfer alanını muhalefet partileriyle sınırlı tutacak. 
     



 SİYASET 














</TEXT>
</DOC>
