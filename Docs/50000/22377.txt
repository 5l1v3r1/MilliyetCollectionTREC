<DOC>
<DOCNO> 22377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/21/son/sondun17.html </URL>
<DATE> 2001/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Makedonya'da militanların elindeki köyler bombalanıyor 
</HEADLINE>
<TEXT>

     Makedonya'da güvenlik güçlerinin, Arnavut militanların elindeki köylere tank ve helikopterler desteğinde topçu ve roket saldırısı düzenlediği bildirildi. 
     Bölgedeki uluslararası haber ajanslarının muhabirleri, saldırının,Vaksinçe, Supçanse ve yaklaşık 3 haftadır Arnavut militanların denetiminde olan çevredeki diğer köylerde bulunan hedeflere yönelik olduğunu haber verdiler. 
     Arnavut militanların kalelerinden biri olduğu ve yüzlerce köylünün hala evlerinin bodrum katında bulunduğu belirtilen, bugüne kadar ağır hasar gören Supçanse köyünden dumanların yükseldiği belirtildi. 
     Bölgeden günlerden beri bugün ilk kez gelen çatışma haberinde, ordu sözcüsü Blagoya Markovski, Arnavut militanların makinalı tüfek ve keskin nişancılarla Supçanse ve Vaksinçe köylerinde saldırı düzenlediklerini, ordunun da karşılık verdiğini söylemişti. Arnavut militanlar, köylüleri kalkan olarak kullanmakla suçlanıyor. 







</TEXT>
</DOC>
