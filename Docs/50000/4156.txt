<DOC>
<DOCNO> 4156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/guncel/gun13.html </URL>
<DATE> 2001/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis katilleri kıskıvrak 
</HEADLINE>
<TEXT>

     NİHAT ALTINTAŞ İstanbul 

     İstanbul Bağcılar'da geçen ay düzenlenen silahlı saldırı sonucu bir polisin şehit edilmesi, bir polisin de yaralanması olayına karışan biri kadın dokuz terörist yakalandı. 
     Bağcılar'daki kanlı saldırıdan sonra İstanbul Terörle Mücadele Şubesi ile istihbarat birimleri geniş çaplı çalışma başlattı. İstanbul'un çeşitli semtlerinde birbiri ardına gerçekleştirilen araştırma sonucu, saldırıyı gerçekleştiren teröristlerin kaldığı hücre evi belirlendi. Haftalarca süren titiz çalışma sonucu gerçekleştirilen operasyonla saldırıya katılan yasadışı TİKB örgütü teröristlerinden tetikçi ve gözcülerin de aralarında bulunduğu dokuz kişi, üç silahla ele geçirildi. 
     Yetkililer, teröristlerle birlikte ele geçen dokümanlara el konulduğunu, saldırının gerçekleştiği yerdeki tatbikatın önümüzdeki günlerde yapılacağını belirttiler. 
     


 GÜNCEL 























</TEXT>
</DOC>
