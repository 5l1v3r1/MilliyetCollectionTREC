<DOC>
<DOCNO> 31332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/son/soneko17.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 1. seans böyle geçti.. 
</HEADLINE>
<TEXT>

     İMKB Ulusal-100 Endeksi, dünkü kapanışa göre 106.66 puan artarak 1. seansı 10,151.68 puandan tamamladı. 
     Hisse senetleri, ortalama yüzde 1.06 oranında değer kazandı. Borsa, dünkü 10.048.02 puandan kapanışın ardından bugün ilk seansa, Telekom konusunda çözüm yoluna girilmesi ve bankacılık sektöründeki söylentilerin 5 bankaya el konularak sonuçlanması üzerine biraz daha rahatlamış olarak başladı. 
     İlk yarıyı 10,138.53 puandan tamamlayan ve maksimum 10,226.74 puanı gören endeks, seansı 10,151.68 puandan tamamladı. Kapanışta mali endeks 190.75 puanlık artışla 14,329.89 puana, sınai endeks 55.25 puanlık artışla 8,262.76 puana, hizmetler endeksi de 53.25 puanlık artışla 5,757.61 puana yükseldi. Böylece, dünkü 2. seans kapanışına göre, mali grup hisseler ortalama yüzde 1.35, sanayi grubu hisseler yüzde 0.67, hizmet grubuna bağlı hisseler de yüzde 0.93 oranında değer kazandı. 1. seansta işlem gören toplam 277 hisse senedinden 166'sı değer kazandı. 39 hisse senedi değer kaybederken, 72 hissenin fiyatında ise değişiklik olmadı. Seansta, 118 trilyon 379 milyar 719 milyon liralık işlem hacmi oluştu. 1. seansta, Yapı kredi Bankası, Koç Holding, Garanti Bankası, Tüpraş, ve Sabancı Holding en yoğun işlem gören hisseler oldular. 







</TEXT>
</DOC>
