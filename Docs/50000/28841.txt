<DOC>
<DOCNO> 28841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/spor/aspo.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel Haber 
</HEADLINE>
<TEXT>
"Önce 3 yıldız" 
Fenerbahçe Kulübü Başkanı Aziz Yıldırım, Milliyet’in sorularını yanıtladı, çarpıcı açıklamalar yaptı. Yıldırım, "Yıldızı bu sezon takarız. Avrupa, iki sezon sonra" dedi 
     YALÇIN TÜRK 

     Garanti verdi 
     FENERBAHÇE Kulübü Başkanı Aziz Yıldırım, kendileri için bu sezon yine şampiyonluğun kazanılmasının önemli olduğunu söyledi ve "Önce üçüncü yıldız. Bunu göğsümüze takacağız" diye konuştu. Aziz Yıldırım, "Büyük aksilikler olmazsa şampiyonluğa ulaşırız. Avrupa’da bu sezon fazla bir beklentimiz olamaz. Ancak iki sezon sonra Şampiyonlar Ligi için önümüze büyük hedefler koyacağız" ifadelerini kullandı. 
     
31 Mayıs olayı      YILDIRIM, geçmişte yaşadıklarını hatırlattı ve "31 Mayıs’tan önce yaşananları kimse görmedi. Pendik olayları yaşadık. Bugün iyi şeyler yazanların, o gün, "Gitsin" dediğini, Dereağzı’nda sabaha kadar gezdiğimizi bir ben bilirim. Yerimde başkası olsaydı bırakırdı. Geçmişte herkes birbiriyle kavgalı, bir diğeri başarılı olmasın diye mücadele ediyordu. Bugün bunlar yine var ama, başarının ardında kayboldu" dedi. 
     
Bu insanlar bitmez’      FENERBAHÇE’nin başarısız olması halinde aynı insanların yine ortaya çıkacaklarına emin olduğunu vurgulayan Yıldırım, "Bu tür insanlar bitmez. Çünkü Fenerbahçe başarısız olursa, onların çıkarları öne gelir. Ben de bunlardan kurtulmak için bırakma kararı vermiştim. Ancak gördüğüm sevgi ve ilgi beni kararımdan vazgeçirdi. Bundan sonra yapacağım şeyler Fenerbahçe’yi çok iyi yerlere götürecek" diye konuştu. 
     
Açığı kapatırız’      YILDIRIM, "Şu anda bütçede 10 milyon dolar açık var. Kapatmak kolay. Bizim mantalitemiz yönetime aldığımız arkadaşlar bize para versin şeklinde değil. Diyelim ki, adam 1 milyon doları verdi, 6 ay sonra 1 milyon doların olduğu yer yine açık... Yönetime gelecek insanlarla konuşacağız. Stat yapıyoruz. Malzeme versin. Stada, amatörlere reklam versin. İlla o insan para getirsin, kasaya nakit koysun demiyorum, istemiyorum" dedi. 
     
Taraftarın görevi’      STAT konusuna da değinen Yıldırım, "Kapasite 60 bin kişi olacak. Taraftarın görevi asgari 30-40 bin kombine biletin satılması. Televizyon, forma, reklam gelirleriyle 60 milyon doları bulursunuz. Bu bütçe ile Fenerbahçe Avrupa’da başarılı olacak takımı kurar. Kimseye ihtiyacı kalmaz. Bırakırsan bunlar’ durur, dediler. Sırf bu işler başlamışken, devrilme noktasında durmasın diye devam ettim" açıklamasını yaptı. 
     
Hedefleri büyüttük’      YILDIRIM, "Devletin en iyi propagandasını yapan spordur. Galatasaray’ın yaptığı büyük bir reklam. Hedefleri büyüttük. Hedef Avrupa’da başarılı olmaksa, devletin bütçe sorunlarımızı çözmesi lazım. Devlet futbolcular için ödediğimiz vergilerden, amatörlere yaptığımız harcamaları düşsün dedik. Devlet bu teklifimize sıcak bakıyor. O zaman amatörlere yaptığımız harcamalardan şikayet etme hakkımız ortadan kalkar" dedi. 
     
Ayrıma karşıyım’      FIFA’nın serbest dolaşım kararıyla ilgili olarak da görüşlerini anlatan Yıldırım, "Antep’ten Johnson’u aldım 4 milyon dolara. Beşiktaş Ayhan için 8 milyon dolar verdi. Baliç’i Bursa’dan aldık, 9 milyon dolar ödedik. Televizyon gelirlerinin yarısını bir futbolcuya ödemek zorunda kaldık. Şimdi bütçeler rahatladı. Küçük kulüplerin de öyle. Onlar da alacaklarına yüksek meblağlar vermeyecek" yorumunu yaptı. 
     
Hakan için para vermeyiz’      BAŞKAN Aziz Yıldırım, Gaziantepspor’a Hakan Bayraktar için 1.5 milyon dolar önerdiklerini, Celal Doğan’ın ise 2 milyon dolar istediğini belirtti ve "Bu paraya alamayız" dedi. Yıldırım, "UEFA Asbaşkanı Şenes Erzik yeni statüyü açıkladı. Bunun teyidini almak için ayın 26’sında bugün İsviçre’ye gidiyoruz. UEFA’dan izahat alırız. Evet diyorlarsa, Hakan’ın transferini bu statü doğrultusunda yaparız" diye konuştu. 
     CELAL Doğan ile pazarlığa nokta koyduklarını ve bundan sonra hiç bir şekilde para teklifi yapmayacaklarını vurgulayan Yıldırım, "Bu transferi başka yoldan gerçekleştireceğiz. Buna hülle diyor. Geçen sene Oktay, Sergen olaylarında yapılanlar hülleydi. O zaman bile karşı çıkmadılar. Şimdi FIFA’nın getirdiği yeni kural var. Kimse geçen yılla bu seneyi birbirine karıştırmasın. Artık hülle yok uluslararası kural varödedi. 
     

</TEXT>
</DOC>
