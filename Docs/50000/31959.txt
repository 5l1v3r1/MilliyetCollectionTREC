<DOC>
<DOCNO> 31959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/guncel/gun11.html </URL>
<DATE> 2001/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Çatıya çıktılar, paraları ödendi 
</HEADLINE>
<TEXT>

     MESUT ÇATAK Gölcük DHA 

     Marmara Depremi’nin ardından Bayındırlık ve İskan Bakanlığı’nın Gölcük’e bağlı Saraylı köyünde yaptırdığı kalıcı konut inşaatlarında çalışan ve beş aydır müteahhit firmadan ücretlerini alamadığını söyleyen 80 işçiden 10’u üç katlı binanın çatısına çıkarak "Ya paramızı öderler ya kendimizi atarız" tehdidinde bulundu. Doğu ve Güneydoğu’dan deprem bölgesine çalışmaya gelen işçiler, kendilerini aşağıya indirmek isteyen jandarma da karşı koydu. Ellerindeki bıçak ve jiletlerle kendilerine zarar veren işçiler, "Konutların zamanında bitmesi için gece gündüz çalıştık. Evimize gitmek istiyoruz" diye feryat etti. Çatıdaki işçiler, kendilerini ikna etmek için yanlarına yaklaşmak isteyen arkadaşlarına da kiremit attılar. İşverenle işçiler arasında 7.5 saat süren pazarlık sonucunda firma sahibi Yalçın Batum, Ankara’dan torbalarla getirttiği paraları işçilere dağıtınca eylem sona erdi. 
     



 GÜNCEL 





















</TEXT>
</DOC>
