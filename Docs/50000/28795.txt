<DOC>
<DOCNO> 28795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/ekonomi/eko05.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar 1.150.000 olmalı’ 
</HEADLINE>
<TEXT>

Dolar dün 1 milyon 300 bini aşarken, Bakan Derviş, güvensizlik’ nedeniyle yüksek seyreden doların, 1 milyon 150 bin lira olması gerektiğini ifade etti 
     EKONOMİ SERVİSİ 

     Devlet Bakanı Kemal Derviş, doların bugünkü değerinin 1 milyon 150 bin lira olması gerektiğini söyledi. 
     Döviz kurlarının yüksek olduğunu düşünen Derviş, piyasalara temmuzda istikrar geleceğini savundu. Bakan Derviş, Türkiye Esnaf ve Sanatk rlar Kredi Kefalet Kooperatifleri Birlikleri Merkez Birliği TESKOMB heyetini kabulünde, döviz rezervlerinin iyi durumda olduğunu, kurların güvensizlik’ nedeniyle yükseldiğini belirtti. 
     
     Beş faktör 
     Uzmanlar, Derviş’in doların 1 milyon 150 bin lira olması gerektiği şeklindeki beklentisinin arkasında beş faktör bulunduğunu belirtiyor. Bunlardan biri döviz rezervlerinin iyi durumda olması. Son bir haftada 800 milyon dolardan fazla döviz satarak piyasalara müdahale eden Merkez Bankası’nın MB 19.6 milyar dolar rezervi bulunuyor. İkinci ve üçüncü önemli faktörler ise turizm ve ihracat gelirlerindeki artış. Dördüncü neden bankaların haziran - temmuz döneminde 2 milyar dolara yakın sendikasyon ödemeleri nedeniyle yarattıkları talebin nispeten duracağı beklentisi. Beşincisi, FP davasının kapatma kararı ile sonuçlanmış olmasına karşın erken seçim ihtimali yaratmamış olması. 
     
     1 milyon 300 bin sınırı aşıldı 
     Derviş’in 1 milyon 150 bin lira olması gerektiğini açıkladığı dolar, dün 1 milyon 300 bin liranın üzerine çıktı. Sabah açılışta 1 milyon 280 bin liradan başlayan alım dalgası, yerli bir bankanın alımlarıyla 1 milyon 300 bine dayandı. MB dün döviz satış ihalesi açmazken, alımları Türkiye’de yerleşik yabancı bankaların sürdürmesi, doları 1 milyon 310 bine kadar tırmandırdı. Dolar, bugün valörlü işlemlerde ise 1 milyon 315 bin liraya kadar çıktı. 
     
Uzmanlar sıcak bakmıyor      Analistler, doların kısa vadede 1 milyon 150 bin lira sınırına gerilemesini çok olası’ görmezken, 1 milyon 160 bin liralık takas kurunu düşüşün alt noktası olarak yorumluyorlar. Ancak IMF’den yardımın gelmesi ve haziran ayının aşılmasıyla birlikte stresin azalacağını, dolarda bir miktar gevşeme olabileceğini savunan uzmanlar, dövizin orta vadede düşüşünü engelleyen faktörlere işaret ederek, şöyle konuşuyorlar "MB, doları terbiye etmek için gecelik faizleri kullanılabilir. Ayrıca sorun sadece teknik değil güven unsuru da önemli. Turizm gelirlerine temkinli yaklaşmak gerekir. Bu unsurlar hem halkın hem de bankaların dövize geçişe neden olan unsurlar olarak görünüyor." 
     MB rezervlerinin 19 - 20 milyar dolar arasında gidip gelmesine karşın net döviz pozisyonunun 4 milyar dolar ekside olduğunu hatırlatan uzmanlar, pozisyonun giderek açılmasının MB’nin dövize müdahalesini sınırlayan bir diğer unsur olarak görüldüğünü dile getiriyorlar. 
     



 EKONOMİ 


























</TEXT>
</DOC>
