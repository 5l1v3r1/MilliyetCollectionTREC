<DOC>
<DOCNO> 2050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/son/sonspo02.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidayet 6 sayı attı 
</HEADLINE>
<TEXT>

     ABD Profesyonel Basketbol Ligi'nde NBA , 11. hafta mücadelesine, bu sabaha karşı yapılan 8 maçla devam edildi. 
     Ligin en iyi galibiyet yüzdesine sahip ekibi olan Philadelphia 76'ers, deplasmanda Washington Wizards'ı yenerek 35. maçında 26. galibiyetini elde etti. 
     Zorlu maçta konuk takımı galibiyete taşıyan isimler olarak 29 sayıyla Allen Iverson, 14 sayı ve 20 ribauntla Tyrone Hill, 15 sayı ve 9 ribauntla da Theo Ratliff göze çarptılar. Ev sahibi ekipte ise Richard Hamilton 22 sayı, Chris Whitney, 18 sayı ve 5 assist, Juwan Howard, 14 sayı ve 10 ribaunt, Michael Smith de 4 sayı ve 14 ribauntla oynamalarına karşın yenilgiyi önleyemediler. 
     Ortabatı Grubu lideri San Antonio Spurs, Derek Anderson'ın 25 ve ''amiral'' lakaplı ünlü pivot David Robinson'ın 18 sayı, Tim Duncan'ın da 20 sayı ve 11 ribauntluk performanslarıyla deplasmanda Detroit Pistons'a şans tanımayıp üst üste 5. galibiyetini alırken, rakibi de son 8 maçında 7. kez yenilgiyle tanıştı. Pistons'da ise 35 sayı, 6 ribaunt ve 5 assistle oynayan Jerry Stackhouse dışında skora katkıda bulunan isim çıkmadı. 
     Merkez Grubu lideri Charlotte Hornets, deplasmanda ligin en kötü galibiyet yüzdesine sahip ekibi olan Chicago Bulls'u bitime 3 saniye kalan gelen basketle son anda geçerek zirvedeki yerini korudu. Zorlu mücadelede, konuk ekibin en skorer oyuncuları, 21 sayı, 6 ribaunt ve 4 assistle Baron Davis ile 15 sayı ve 6 ribauntla da Lee Nailon, ev sahibi ekibin en skorer oyuncuları da 21 sayıyla Ron Mercer, 16 sayı ve 11 ribauntla Elton Brand ve 16 sayı, 4 ribauntla Brad Miller oldular. 
     Pasifik Grubu'nda 2. sırada yer alan Sacramento Kings, deplasmanda Denver Nuggets'a yenilmekten kurtulamadı. Bu maçta 22 dakika forma giyen Hidayet Türkoğlu, 1'de 0 oranında 3 sayılık ve 5'de 3 oranında da 2 sayılık basket bularak maçı 6 sayıyla tamamladı. Hidayet ayrıca, 1'i hücum, 4'ü savunma olmak üzere 5 ribaunt aldı, 1'er assist ve blok yaptı, 3 de top çaldı. 
     Kings'de Chris Webber, 24 sayı, 14 ribaunt ve 4 assistle oynamasına karşın yenilgiyi önleyemezken, Doug Christie 14, Predrag Stojakoviç 10 sayı, Jason Williams da 11 sayı, 7 ribaunt ve 8 assistle maçı tamamladı. Ev sahibi ekipte ise Nick Van Exel 25 sayı, Voshon Lenard, 22 sayı ve 4 ribaunt, James Posey, 13 sayı ve 19 ribaunt, Antonio McDyess de 15 sayı, 12 ribaunt ve 4 assistle galibiyette başrolü oynadılar. 
     Geçen sezonun şampiyonu ve Pasifik Grubu 3.sü Los Angeles Lakers'ın, kendi sahasında Cleveland Cavaliers'a şans tanımadığı maçta, Lakers'da, ünlü pivot Shaquille O'Neal, 34 sayı, 23 ribaunt ve 4 assist, Kobe Bryant da 32 sayı, 5 ribaunt ve 5 assistle sahanın yıldızı oldular. Cavaliers ise Lakers'a karşı Lamond Murray'ın 25 sayı ve 11 ribaunt, Andre Miller'ın 23 sayı, 8 ribaunt ve 7 assist, Chris Gatling'in de 17 sayı ve 7 ribauntla performanslarıyla direndi. 




</TEXT>
</DOC>
