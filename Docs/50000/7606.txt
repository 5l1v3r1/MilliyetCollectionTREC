<DOC>
<DOCNO> 7606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/son/sontur16.html </URL>
<DATE> 2001/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğul Türkeş "Susmaya devam edeceğim" 
</HEADLINE>
<TEXT>

     Aydınlık Türkiye Partisi ATP Genel Başkanı Tuğrul Türkeş, Alparslan Türkeş'i karalama ve incitme kampanyalarının, periyodik olarak ele alındığını ve yapıldığını öne sürdü. 
     Türkeş, Keçi"ren'deki Halil İbrahim Sofrası lokantasında, partisinin Merkez Karar Yürütme Kurulu toplantısından önce düzenlediği basın toplantısında, Türkiye'nin birinci ve en önemli meselesinin ''ülke ekonomisinin kötü gidişi olduğunu'' söyledi. 
     Tuğrul Türkeş, hükümetin gündeminde ''bürokrat ve eski valilerin, eski bakanların soruşturmaları ile Nazım Hikmet'e Türk vatandaşlığı verilmesi tartışmalarının yer aldığını'' söyledi, gündemde ayrıca, periyodik Türkeş karalama kampanyalarının bulunduğunu iddia etti. 
     Basın mensuplarına, ''ailesi hakkında açılmış davaya ilişkin soruları yanıtlamayacağını'' söyleyen Türkeş, ''Basın, bu suçu işliyor olabilir. Birtakım kişiler, bu suçu işliyor olabilir. Ama ben, kanunlara saygılıyım. Devam eden bir dava hakkında konuşmamayı sürdüreceğim'' dedi. 




</TEXT>
</DOC>
