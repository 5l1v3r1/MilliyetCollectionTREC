<DOC>
<DOCNO> 6701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/son/sondun09.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hintli Müslümanlar, "deprem olmasın" diye televizyonlarını yakıyor 
</HEADLINE>
<TEXT>

     Hindistan'ın Gucarat eyaletinde 30 binden fazla insanın ölümüne neden olan korkunç depremden sonra Müslümanlar, ''kötü ruhları kovmak ve başka bir deprem olmaması'' için televizyonlarını yakıyor. 
     Indian Express gazetesinin haberine göre, Gucarat eyaletindeki Müslüman kesimin önde gelenleri, televizyonu ''müstehcen mesajlar yayınlamak ve tanrının gazabına yol açmakla'' suçladı. Gazetenin bildirdiğine göre, eyaletin önde gelen Müslüman dini liderleri ve imamlar toplu namazlar sırasında, ''müminlerden, en kısa sürede televizyon alıcılarını imha etmelerini'' istedi. 
     Bir imamın, ''Benim talimatlarımı değil, sadece İslam'ın öğretilerini yerine getirdiler'' sözlerini duyuran gazete, Mariapur kentinde sokaklarda televizyonlarını tahrip eden halkın resimlerini de yayınladı. 




</TEXT>
</DOC>
