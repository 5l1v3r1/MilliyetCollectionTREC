<DOC>
<DOCNO> 38079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/son/soneko12.html </URL>
<DATE> 2001/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasa Hazine'nin halka arzlarını bekliyor 
</HEADLINE>
<TEXT>

     Döviz kurlarındaki düşüşlerle moral bulan Borsa, haftanın ilk gününde Hazine'nin halka arzlarını bekliyor. 
     Merkez Bankası Başkanı Süreyya Serdengeçti'nin, geçen haftaki açıklamalarının ardından döviz kurlarının düşmesiyle, 9,700 seviyesine kadar toparlanan borsa, güne hafif satıcılı başladı. Hazine'nin uzun aradan sonra düzenlediği halka arzda, dolara endeksli 1 yıl vadeli tahvil ve 58 gün vadeli bono satışını bekleyen Borsa uzmanları, yüksek talep gelmesi durumunda piyasadaki çıkışın sürebileceğini kaydettiler. Uzmanlar, 11 bin puan seviyesine kadar kısa vadeli bir hareket beklediklerini, işlem hacminin de bu süreçte artabileceğini belirttiler. Dolardaki hareketin 1 milyon 400-500 bandına oturduğunu ifade eden uzmanlar, döviz ve faiz cephesindeki düşüşlerin, Borsa'da çıkış fırsatı olarak değerlendirilmesinin beklendiğini söylediler. 







</TEXT>
</DOC>
