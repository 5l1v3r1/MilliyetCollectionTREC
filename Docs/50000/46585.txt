<DOC>
<DOCNO> 46585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/ekonomi/eko00.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğalgaz parası Fazilet’e gitti 
</HEADLINE>
<TEXT>

Maliye Bakanlığı Hesap Uzmanları Kurulu, 1998 ve 1999 yıllarındaki yolsuzluklarla İGDAŞ’ın 22 trilyon lira dolandırıldığını ortaya çıkardı. İstanbul DGM ile Yargıtay’a gönderilen raporda, yolsuzluğun arkasında Büyükşehir Belediyesi yönetimi ile Tufan Mengi var. Raporda, şaibeli ihaleler yoluyla elde edilen trilyonlarca liranın, 1999 yerel seçimlerinde Fazilet Partisi’nin finansmanında kullanıldığı belirtildi 
     NEDİM ŞENER 

     Hesap Uzmanları Kurulu, İstanbul’un doğalgaz dağıtımını yapan İGDAŞ’ta 22.5 trilyon liralık dolandırıcılık ve yolsuzluk yapıldığını ortaya çıkardı. Kurulun hazırladığı raporda, bu paranın 1999 yerel seçimlerini kazanmak için oluşturulan seçim havuzuna’ aktarıldığı iddia edildi. 
     Kurul, İGDAŞ’ın ana faaliyeti dışında kalan 1998 ve 1999 yılları ihalelerini inceledi. İnceleme sonrası hazırlanan raporda, İGDAŞ’ın dolandırılmasında Büyükşehir Belediye Başkanı Ali Müfit Gürtuna ile eskiden aynı görevi yapan AK Parti Genel Başkanı Recep Tayyip Erdoğan ile Albayraklar operasyonunda gözaltına alınan ve daha sonra serbest bırakılan MazlumDer eski Başkanı Tufan Mengi’nin başrolü oynadığı vurgulandı. 
     Bir vergi denetim birimi olmasına rağmen İGDAŞ yolsuzluğu konusunda hazırladığı 17 Ağustos 2001 tarihli Suç Raporu’nu doğrudan İstanbul Devlet Güvenlik Mahkemesi Başsavcılığı’na ve Yargıtay’a gönderen Hesap Uzmanları, yolsuzlukla elde edilen trilyonlarca liranın seçim finansmanında kullanıldığını ifade etti. 
     
     Seçim havuzu oluşturuldu 
     Uzmanlar, İGDAŞ’ın 1.5 trilyon lira tutarında şaibeli tanıtım ihaleleri yanında mobil sayaç okuma ihalesiyle de 20 trilyonun üzerinde dolandırıldığını vurguladı. 
     Sedat Abdullah Arısoy başkanlığında sekiz kişilik Hesap Uzmanları ekibinin hazırladığı raporda, yolsuzluklarla elde edilen paraların kapatılan Fazilet Partisi’nin 1999 yerel seçimlerinde "mevcut makamların ve görevlerin korunmasını sağlamak amacıyla seçimi kazanmak için yapılacak masrafların bir kısmının karşılandığı bir seçim havuzu oluşturmada kullanıldığı" belirtildi. 
     Raporda "Organize biçimde İGDAŞ’ı dolandıran ve Fazilet Partisi içinde misyon adamı olarak görülen Tufan Mengi’nın koordine ettiği organize suç örgütünün İGDAŞ’tan aldığı paranın bir kısmı ile şüpheli harcamalar yapıldı" denildi. 
     
FP’nin misyon adamı’ Tufan Mengi      BOTAŞ’a doğalgaz borçlarını ödeyemeyen İGDAŞ’in şaibeli yolla doğalgaz sayaç okuma ihalesini verdiği ve Tufan Mengi’nin gizli ortağı olduğu iddia edilen Lonca AŞ’ye, 1999 Mahalli seçimlerinden hemen önce avans olarak 3.5 milyon dolar verildiği de raporda yer aldı. Raporda, bu 3.5 milyon doların hangi amaçlar için kullanıldığı ya da kimlere verildiğinin ortaya çıkarılması’ gerektiği belirtildi. 
     Raporda, Tufan Mengi ile Fazilet Partisi arasındaki ilişki de şöyle dile getirildi "Cürüm işlemek amacıyla teşekkül oluşturulmuş olan örgütün en tepedeki görünen’ adamı İGDAŞ kurumu dışında, planlayıcı koordine edici Tufan Mengi isimli şahıstır. Bu şahsın İGDAŞ kurumunda ve diğer belediye iktisadi teşebbüslerinde bu derece etkili olabilmesinin nedeni İstanbul Büyükşehir Belediyesi üst düzey yönetim kademesi ve Fazilet Partisi üst düzey görevlileri içinde bulunan yetkili kişilerce, ilgili kişilere misyon adamı’ olarak tanıtılmasıdır. Mal ve hizmet tedarikinde bu şahsın aracılığının tercih edilmesi gerektiği ifade edilerek kendisine güç sağlanmış’ olmasından kaynaklanmaktadır." 
     
BAŞKANLARA SUÇLAMA      İGDAŞ’ın hangi ihalede organize olarak nasıl dolandırıldığını tablo olarak ortaya koyan hesap uzmanlarının haklarında hapis cezası istedikleri 55 kişi arasında şu isimler de bulunuyor İstanbul Büyükşehir Belediyesi eski Başkanı AK PARTİ Genel Başkanı Recep Tayyip Erdoğan, İstanbul Büyükşehir Belediye Başkanı Ali Müfit Gürtuna, Tufan Mengi ve Büyükşehir İştirak Dairesi eski Başkanı Necmi Kadıoğlu. Ayrıca Tayyip Erdoğan’ın eski Genel Sekreteri Mustafa Açıkalın ile İGDAŞ eski Genel Müdürü Fuat Şengül’ün de yargılanması istendi. Daha önce 2 trilyon liralık AKBİL yolsuzluğu iddiası ile Yargıtay’da dava açılan Recep Tayyip Erdoğan için Türk Ceza Kanunu’nun 230’uncu maddesi gereğince suç duyurusunda bulunuldu. Bu madde gereği, Erdoğan’ın İGDAŞ’ın dolandırılmasına seyirce kaldığı için üç aydan bir yıla kadar hapsi’ istendi. Raporda, Ali Müfit Gürtuna hakkında da TCK’nın 313’üncü maddesine göre, cürüm işlemek amacıyla teşekkül oluşturmak suçundan iki yıl, TCK’nın 202’inci maddesine göre zimmet suçundan 6 - 12 yıl, TCK’nın 209’uncu maddeye göre irtikap suçundan altı yıldan az olmamak üzere ağır hapis cezası’ talep edildi. 
     
BEŞ ADIMDA VURGUN...      Raporda, İGDAŞ’ı dolandırmak için oluşturulmuş olan çıkar amaçlı suç örgütünün organizatörü’ olduğu iddia edilen Tufan Mengi ile Abdullah Topel Coşkun tarafından şöyle bir süreç izlendi 
     İGDAŞ, Mengi’nin belirlediği şirketleri ihaleye davet etti. n İhaleye davet edilen şirketler Mengi’nin belirlediği teklifler üzerinden ihaleye katıldı. n Yapılan planlama gereği ihale Abdullah Topel Coşkun’un firmasına ya da önceden kararlaştırılmış bir firmaya kalırken, ihaleyi kazanan firmanın ihtiyaç hissettiği banka teminat mektubu Tufan Mengi tarafından sağlandı. n İhale alan şirketler, işin teknik yanı halledildikten sonra Tufan Mengi tarafından kendilerine bildirilen diğer firmalara işlerin diğer kısımını yaptırıp İGDAŞ’a teslim etti. n İş bitirilip teslim edildikten ve para tahsil edildikten sonra ihale bedelinin yüzde 8 - 10’u ihaleyi alan şirkete diğer kısmı da Tufan Mengi’ye kaldı. 
     
İhaleler hayali, faturalar sahte      Sahte belgelerle düzenlenen hayali ihaleler yoluyla İGDAŞ 1.5 trilyon dolandırıldı 
     Şaibeli ihaleleri mercek altına alan hesap uzmanları İGDAŞ’ta toplam 11 ihalede 1.4 trilyon lira dolandırıcılık tespit etti. 
     İGDAŞ’ın kayıtlarına göre toplam 11 ihalede 1 trilyon 662 milyar liralık harcama yapıldığı belirtilirken, yapılan incelemede, arkasında Tufan Mengi’nin olduğu iddia edilen bu işlerde gerçek harcamanın 225 milyar lira olduğu belirlendi. Raporda, böylece kurumun 1 trilyon 436 milyar lira dolandırıldığı’ ifadesine yer verildi. 
     Raporda "İGDAŞ’ı dolandırmak için ana faaliyet konusu dışında işler yaratıldı. Daha sonra yoktan icat edilen işlerin, suç örgütü bünyesindeki kişilere ait şirketlere verilmesini sağlayacak teknik ve idari şartnameler, yine İGDAŞ’ta görevli şuç ortakları tarafından hazırlandı. İhale konusu iş, sahte belgelerle sözde teslim edilirken, iş karşılığında alınması gereken bedel tahsil edilerek dolandırıcılık işlemi tamamlandı" ifadesi yeraldı. 
     
     Dağıtım ihalesi yapıldı ama... 
     Bu şaibeli ihaleler tek tek saptandı. Bunların arasında, İstanbul 1999 dergisinin basım ve dağıtım ihalesinin tamamen kağıt üzerinde kalan fiktif ihale olduğu, davet edilen firmalar yanında tekliflerinin de gerçeklerle bağdaşmadığı ortaya konuldu. Eren Reklam’a verilen ve 2 milyon adet olarak gösterilen dergi basımına başlanılmadan 517 milyar 500 milyon lira verildiği ve İGDAŞ’ın dolandırıldığı sonucuna varıldı. Kurum, Eren Reklam’a ayrıca 586 milyar lirada da dağıtım ücreti ödeyerek toplam 1 trilyon 104 milyar lira aktardı. 
     
     ... Fazilet Partililer kullanıldı 
     Maliye’nin yaptığı araştırmada, İstanbul 99 dergisinin Akademi Reklam yetkilileri koordinatörlüğünde 978 bin adet olarak bastırıldığı ve toplam 60 milyar harcandığı, dağıtımın ise para harcanmadan Fazilet Partisi il ve ilçe teşkilatları tarafından yapıldığı belirlendi. İGDAŞ’ın kasasından çıkan 1 trilyon 104 milyar liranın 60 milyarı Akademi Reklam’a giderken, 242 milyar lirası da Akademi merkezli olarak Ali Müfit Gürtuna’nın 25 yıllak arkadaşı ve 1999 seçimlerinde seçim koordinatörü Mehmet Taşdiken, Mehmet Fatih ve Atalay Taşdiken tarafından paylaşıldı. geri kalanı da Albayraklar operasyonunda gözaltına alınan ve daha sonra serbest bırakılan Tufan Mengi ve arkadaşları tarafından paylaşıldı. 
     



 EKONOMİ 






















</TEXT>
</DOC>
