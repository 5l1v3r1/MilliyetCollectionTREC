<DOC>
<DOCNO> 40950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/son/sondun20.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de zıplayarak deprem yaratmaya çalıştılar 
</HEADLINE>
<TEXT>

     İngiltere'de ilk ve orta dereceli okullarda öğrenim gören 1 milyon öğrenci, ''deprem yaratabilmek'' için aynı anda zıpladı. 
     Dünyanın en büyük bilimsel deneyini yapma konusunda rekorlar kitabına girmek amacını taşıyan girişimde öğrencilerin, bir dakika boyunca ritmik olarak zıplamaları istendi. Binlerce okulda yerel saatle 11.00'de aynı anda başlayan deney için bütün okul yönetimlerine gönderilen yazıda, öğrencilerin okulların oyun alanlarında toplanması ve bir dakika boyunca zıplayarak ''ölçülebilir değerde deprem'' yaratmaya çalışması istendi. Deneyin sonucuyla ilgili olarak henüz açıklama yapılmazken, bilim adamları, her biri ortalama 50 kilogram ağırlığında olan bir milyon öğrencinin dakikada 20 kez zıpladığını, bunun da 2 milyar jullük enerjiye eşit olacağını ve Richter ölçeğiyle üç büyüklüğünde bir deprem yaratabileceğini belirtiyorlar. 







</TEXT>
</DOC>
