<DOC>
<DOCNO> 48179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/son/sondun17.html </URL>
<DATE> 2001/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Şarbon mikrobunu eski Sovyet uzmanları mı sattı 
</HEADLINE>
<TEXT>

     Eski Sovyet biyolojik silah uzmanlarının, ''en çok parayı verene'' şarbon mikrobu satmış olabilecekleri öne sürüldü. 
     Sovyet döneminde yürütülen biyolojik silahlanma programının iki numaralı adamı Kanatyan Alibekov, Vremya Novostiye gazetesine verdiği demeçte, ''SSCB'de bu teknolojiye hakim binlerce uzman vardı. 
     Bunların bir kısmı, iyi para verenlere biyolojik silah satmış olabilirler'' dedi. 
     1992 yılında ABD'ye sığınan Alibekov, bu uzmanların ''çok önemli'' 
     bilgilere sahip olduğunu, sözgelimi şarbon mikrobunu üretebileceklerini söyledi. ABD'de adını Ken Alibek olarak değiştiren Alibekov, geçen hafta Amerikan Kongresi'nde biyolojik silahlar konusunda brifing vermişti. Rus yetkilileri, başta ABD olmak üzere birçok ülkede paniğe yol açan şarbon mikrobunun Rus ya da Sovyet kökenli olduğu haberlerini daha önce yalanlamışlardı. 
     






</TEXT>
</DOC>
