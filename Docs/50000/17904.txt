<DOC>
<DOCNO> 17904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/ekonomi/eko11.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İTO Başkanı’nın terbiyesizliği 
</HEADLINE>
<TEXT>

     EKONOMİ SERVİSİ 

     Türkiye Genç İş Adamları Derneği’nin düzenlediği "Geleceği Aydınlatan Projeler" ödül töreninde, İTO Başkanı Mehmet Yıldırım olay çıkardı. Ödül alan kuruluşlardan Petrol Ofisi’nin Genel Müdürü Ertuğrul Tuncer’in teşekkür konuşması sırasında yerinden fırlayan Yıldırım, "Böyle salakları oraya çıkartıyorlar" dedi. Ödülünü Uğur Bayar’ın elinden alan Tuncer ve katılımcılar, şaşkınlıkla İTO Başkanı’nın salonu terk edişini izledi. Ödül töreninin yapıldığı Çırağan Sarayı’nı terk ederken tepkisini sürdüren Yıldırım,"Bayar, bir saat yıkama yağlama yaptı. Sonra, Genel Müdür diye çıkarıyor o adamı oraya, o da, konuşuyor da konuşuyor. Tepkim bu salaklara" şeklinde konuştu. 
     Vaktinin boş konuşmalarla harcandığını söyleyen Yıldırım, "Ödül verecektim ama, vermeyip gidiyorum" dedi. Ancak, TÜGİAD yetkilileri, Yıldırım’ın ödül vermesinin programda bulunmadığını söylediler. 
     



 EKONOMİ 


















</TEXT>
</DOC>
