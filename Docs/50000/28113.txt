<DOC>
<DOCNO> 28113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/son/sontur15.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kararda sona doğru...FP Başkanlık Divanı olağanüstü toplandı... 
</HEADLINE>
<TEXT>

     FP Başkanlık Divanı, Genel Başkan Recai Kutan'ın başkanlığında olağanüstü toplandı. 
     FP Grup Başkanvekili Yasin Hatipoğlu, parti genel merkezine gelişinde yaptığı açıklamada, Anayasa Mahkemesi'nde devam eden davanın ertelenmesine ilişkin başvurularının dün reddedildiğini anımsatarak, ''Bu bizim haklı bir talebimizdi'' dedi. 
     Gündemde olan Anayasa değişikliğinin beklenmesi gerektiği görüşünü yineleyen Hatipoğlu, çağdaş ülkelerde ''şiddete bulaşmamış, silaha sarılmamış'' partilerin kapatılmadığını söyledi. 
     Hatipoğlu, bir soru üzerine, birey olarak sine-i milleti düşünmediğini, ancak bu konuyu da gerekli gördükleri halde istişare edebileceklerini kaydetti. 
     Bir gazetecinin, ''Sine-i millete gidilirse bunun TBMM Genel Kurulu tarafından onaylanmayacağı ifade ediliyor. Hükümet seçime gitmekten korkuyor, görüşü var'' sözleri üzerine Hatipoğlu, ''Bilemem. Ülke nereye gider Seçimi düşünmeyenlerin şimdiden düşünmeleri lazım''dedi. 
     ''Başbakan Yardımcısı Hüsamettin Özkan, Anayasa değişikliğinin yetişmeyeceğini ifade etti. Sizce FP kandırıldı mı '' sorusunu da Hatipoğlu, ''FP'yi birilerinin kandırabilmesi için FP'den daha akıllı, zeki, çok daha feraset sahibi olması lazım. Henüz siyasette öyle birileri olmadı'' yanıtını verdi. 
     
     

</TEXT>
</DOC>
