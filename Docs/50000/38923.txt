<DOC>
<DOCNO> 38923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/yazar/temelkuran.html </URL>
<DATE> 2001/08/25/ </DATE>
<TIME>  </TIME>
<AUTHOR> Ece Temelkuran  </AUTHOR>
<HEADLINE>
Nefsimizi çektirip hasta ediyorlar 
</HEADLINE>
<TEXT>

Trabzonlu delikanlılar Nataşa görünce bakıyor ama sonra "Zorla nefsimizi çektiriyorlar" diye kızıyorlar 
     Trabzon’da konuştuğumuz genç erkeklerin "Nataşalar" ile ilgili resmi görüşleri şu şekilde "Nefsimizi çektiriyorlar, sonra da hasta ediyorlar " İki yüzlü erkek egemen ahlak da böyle bir şeydir işte "Çömlekçi" diye bilinen çarşıda Nataşaların onları "zorla" çağırdığını, aslında onların hiç gitmek istemediklerini, "ama zorla nefislerini çektirdiklerini" falan anlatıyorlar. Oysa söylenenlere bakılırsa cinselliği "iş" haline getiren Türkiye’deki iki yüzlü erkek ahlakı zaten. Çünkü Rus kadınlar, bu meseleyi "iş" olarak düşünmemişler başlangıçta. 
     Cinselliğe parayı Karadeniz’deki erkekler sokmuş. Bu kadınların kafasında eğitimleri nedeniyle "gayrimeşru cinsellik" diye bir şey olmadığı için anlam verememişler önce. Sonrası malum her Rus’un fahişe olduğu düşünüldüğü için bu iş onların çıkmaz sokağı olmuş. Hatta buraya eski SSCB’den gelen bir kadın gazeteci bile bu bayağı muameleden payını almış. 
     
     Her üç eve bir cami 
     Trabzon - Gümüşhane arasındaki yollarda hiç abartmadan söylemek gerekirse, her üç eve bir cami düşüyor. Camii hüda - i nabit sanki Siyasi ve sosyal iktidar, muhafazak r Müslümanların elinde. Ondan sonra hiç şik yet etmemeleri lazım tabii, "Burada hayat çok sıkıcı" diye... Öyle ki, Trabzon’daki sosyal demokratlar artık bu meselenin şakasını yapar hale gelmiş. Cuma namazı vakti birbirlerinin cep telefonunu çaldırıp "Alo Ahmet Bey, telefonunuz açık olduğuna göre cumaya gitmemişsiniz. Yaz kızım listeye Ahmet Bey’in ismini " 
     
     Kötü’ kadın iyidir 
     Din meselesi o kadar abartılmış ki, belediye ile işi olanların koltuk altlarına bir seccade sıkıştırıp belediye binasının önünde "Biz de sizdeniz" turu attıkları bile söyleniyor. Belediye malum, eski Faziletli. Bu genel bungunluk içinde, eski SSCB’den gelen kadınlar, yani kötü kadınlar, hayatı iyileştiriyor aslında. 
     Onlara hoş görünmek için burnuna estetik yaptıran Karadenizli erkekler bir yana, kadınlar da bu amansız rekabette "başarılı" olabilmek için kendilerine daha çok bakmaya başlamışlar. Güzellik salonlarının sayısı net bir şekilde artmış mesela Türkiye’de her nasılsa ciddi bir sosyal ölçüt olan "askılı giyenlerin" sayısında bir çoğalma görülmüş. 
     
     Hercaiden hanım’ 
     Diğer yandan "kötü" kadınlarla farkını netleştirmek için başını örtüp "hanım" titrini benimseyenler de var tabii. Hatta Azerbaycan’dan, Gürcistan’dan gelen hercai kadınları "normalleştirmek" üzere evlenip, başını bağlatıp, böylece onları son derece saygıdeğer "hanımlık" mertebesine tıkıştırmayı başarmış muzaffer Karadenizli erkekler de mevcut Ama Ukraynalılara diş geçirememişler. Onlar daha eyvallahsız çıkmış Yoldan sarışın, uzun boylu, müthiş güzel bir kadın geçiyor. Kadınlar tiksinerek eşkitiyorlar yüzlerini. Erkeklerin yüzü çiğ bir sırıtmayla gevşiyor. Gidip sorsan "Nataşa işine ne diyorsunuz " diye... Tabii efendim, o "kötü" kadınları kimse istemiyor 
     
     







Devlet versin rayı görsün ihracatı 


TL'ye dönüş 


4 nesilde 4 alfabe 


Tatil notları 


İran neden kızıyor 


Kıssadan hisse 


Anayasa asker ve meclis 


Ben hala Milliyet'in TIR'ındayım 


Nefsimizi çektirip hasta ediyorlar 


Durum lehinize 


Hangi "Tayyip" makbul 


Küçülme çılgınlığı geleceğimizi’ karartacak 


</TEXT>
</DOC>
