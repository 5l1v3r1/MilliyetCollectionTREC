<DOC>
<DOCNO> 35614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/06/ekonomi/eko02.html </URL>
<DATE> 2001/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Nema yerine arsa verelim 
</HEADLINE>
<TEXT>

Kamu çalışanlarına ait 5 milyar dolarlık nemanın, nakit kalmadığı için Hazine arazisi olarak ödenmesi planlanıyor 
     ANKARA Milliyet 

     Tasarruf Teşvik Fonu’nda biriken 3 milyon 70 bin kamu çalışanına ait 4.9 milyar dolar ana para ve nemaların nakit kaynak olmadığı için arsa şeklinde ödenmesi gündeme geldi. 
     Devlet Bakanı Şuayip Üşenmez tarafından hazırlanan Biriken Kesintilerin Hak Sahiplerine Ödenmesi Projesi’ne göre kişi başına mücavir alan içinde tek veya çift kata imarlı 300 metre karelik kamu arazisi verilmesi planlanıyor. Verilecek arazilerin Hazine taşınmazları ve Arsa Ofisi arazilerinden seçileceği belirtildi. 
     Projeye göre arsa dağıtılacak herhangi bir il öngörülmedi. Müracaat edecek olanlara diledikleri ilde tercih yapmaları istenerek talep yoğunluğunun buna göre belirlenmesi düşünüldü. Arsaların metrekare başına bedeli 4 milyon 800 bin lira olarak belirlendi. 
     
     Üçte biri nakit gerisi arazi 
     Proje hakkındaki sekiz sayfalık bilgi notuna göre nemaların ödenmesini düzenleyen mevzuatta biriken miktarın sadece 1 3’ünün nakit ödemesi için düzenleme yapıldı. Geriye kalan kısım ise bir düzenleme yapılmadı. Bu nedenle 3417 sayılı Çalışanların Tasarrufa Teşvik Edilmesi Kanunu’unda değişiklik yapılarak geriye kalan 2 3’lik kısmın arsa şeklinde ödenmesi planlandı. 
     Kamu çalışanlarını yürürlüğe girmesi halinde uygulamaya katılımını sağlamak için arsaların devirlerinde her türlü harç ve vergiden muaf tutulmaları öngörüldü. Ayrıca henüz belirlenmeyen bir süre boyunca emlak vergisi alınmaması planlandı. Ancak, arsaların parselasyon ve tapu masraflarının başvuru yapanlar tarafından ödenmesi kararlaştırıldı. 
     
     Kişi başına 597 dolar düşüyor 
     Tassarruf Teşvik Fonu kesintileri 1988 yılında kamu personelinin maaşlarından kesilmeye başlandı. Fonda bugüne kadar yaklaşık 6 katrilyon lira yani 4.9 milyar dolar birikti. Fonda kişi başına biriken miktar ise bin 597 dolar oldu. 
     



 EKONOMİ 


















</TEXT>
</DOC>
