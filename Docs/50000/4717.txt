<DOC>
<DOCNO> 4717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/guncel/gun04.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Başkent'in TAPINAKLARI 
</HEADLINE>
<TEXT>

İstanbul'un tapınakları olur da Ankara'nın olmaz mı Başkentliler bugünlerde Yosun ya da Trilye'de yemek yiyor, Süleyman Nazif'te içkisini yudumlayıp dans ediyor 
     AYDIN HASAN 

     Ankara'nın iki yüzü var. Gündüz ağırbaşlıdır. Gece olunca ikinci ruhu ortaya çıkar. Ama içine girmezseniz ikinci ruhunu, yani Başkent'in çakırkeyf halini keşfedemezsiniz. Nedeni çok basit... Ankara'da esas olan gizliliktir. Öğrenci ailesinden, politikacı seçmeninden, bürokrat aldığı devlet adabından dolayı gizlenir. 
     
Her semte ayrı müşteri      Politika, akşam olunca Anadolu Klübü'ne taşınır. Müdavimler arasında AP - DYP çizgisindeki politikacılar ağırlıkta. Tansu Çiller'in başbakanlığı döneminde Özer Çiller'in gittiği bir yerdi. 
     Kızılay'dan yukarı çıkıldığında ise işadamları, politikacılar ve bürokratların gittiği yerler başlar. Bunları üç kategoride sınıflandırmak mümkün. Restoranlar, barlar ve gazinolar... Yosun Balıkevi Başkent'in önemli mekanlarından biri... Trilye Restoran bürokratlara yemek verecek işadamlarının tercihi. Mersin Taşucu'ndan getirtilen kaya oruğu özel mezesi. Kalbur, Neyzen, Agora ve Sadabat da en gözde restoranlar arasında. Barlar arasında en popüler yerler ise Q'ba, Khasmere, Mydonese ve Club 13. 
     
Gürel de Q’ba müdavimi      Başbakan Yardımcısı Mesut Yılmaz'ın eşi Berna Yılmaz, son doğum gününü Q'ba'da kutladı. Bazı bakanlar ile eşleri ve çocukları buranın müdavimi. Khasmere'in kendine has ayrı bir havası var. Ortaklarından birisi gazeteci Ayşe Arman'ın eşi... Süleyman Nazif, Ankara'nın yeni ünlenen mekanı. Bakan Şükrü Sina Gürel yeni aşkıyla sık sık burada görülüyor. Sezen Aksu'ya da orada rastlayabilirsiniz. Biz, Mustafa Altıoklar'ı orada barmenlik yaparken bulduk. 
     Semra Özal da gecelerin vazgeçilmez yüzlerinden. Bar sahipleri, saat 02 00 yasağının olduğu dönemde Semra Hanım'ın sabaha kadar süren eğlenceleri yüzünden zor anlar yaşamış. 
     


 GÜNCEL 




















</TEXT>
</DOC>
