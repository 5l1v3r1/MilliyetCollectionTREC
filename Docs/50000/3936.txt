<DOC>
<DOCNO> 3936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/son/sontur18.html </URL>
<DATE> 2001/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaffar Okkan'ın naaşı uçakla Ankara'ya gönderildi 
</HEADLINE>
<TEXT>

     Diyarbakır'da dün uğradıkları hain saldırıda şehit olan Emniyet Müdürü Gaffar Okkan ile polis memuru Atilla Durmuş'un naaşları, uçakla Ankara'ya gönderildi. 
     Şehit Emniyet Müdürü Gaffar Okkan ile polis memuru Atilla Durmuş'un naaşları, Diyarbakır Valiliği'nde düzenlenen törenin ardından ambulansla havaalanına götürüldü. Şehitlerin naaşları, buradan askeri bir kargo uçağına konularak Ankara'ya gönderildi. 
     Şehit Emniyet Müdürü Okkan'ın naaşının yarın Ankara'da düzenlenecek törenin ardından memleketi Adapazarı'nın Hendek İlçesi'nde toprağa verileceği, polis memuru Atilla Durmuş'un naaşının ise Ankara'dan karayoluyla memleketi Kırıkkale'ye götürüleceği bildirildi. Devlet Bakanları Edip Safter Gaydalı ve Fikret Ünlü, İçişleri Bakanı Sadettin Tantan, Çalışma ve Sosyal Güvenlik Bakanı Yaşar Okuyan, Emniyet Genel Müdürü Turan Genç ile cenaze törenine katılmak üzere gelen öteki yetkililer de Başbakanlığa ait uçakla Ankara'ya döndüler. 




</TEXT>
</DOC>
