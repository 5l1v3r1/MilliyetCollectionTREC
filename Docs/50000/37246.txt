<DOC>
<DOCNO> 37246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/son/sondun26.html </URL>
<DATE> 2001/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Makedonya hükümeti NATO askerlerinin konuşlandırılmasını onayladı 
</HEADLINE>
<TEXT>

     Makedonya hükümeti, Arnavut militanları silahsızlandırmak için 3 bin 500 kişilik NATO gücünün ülkeye konuşlandırılmasını onayladı. 
     Dışişleri Bakanı İlinka Mitreva, düzenlediği basın toplantısında, hükümetin, NATO askerlerinin konuşlandırılmasını kabul ettiğini ve ilk askerlerin hafta sonunda gelmesinin beklendiğini söyledi. Arnavut militanlarla 6 aydır savaşan Üsküp yönetiminin resmi izni, NATO gücünün ülkeye konuşlandırılmasının önündeki son teknik engellerden birini oluşturuyordu. NATO uzmanları, Arnavut militanları silahsızlandırmaya başlamak için NATO'nun ne zaman konuşlanabileceği konusunda Üsküp'te incelemeler yapıyor. Makedonya Cumhurbaşkanı Boris Traykovski bugün, barış anlaşmasına uygun olarak, etnik Arnavut azınlığa daha fazla hakların verilmesi için anayasada değişiklik isteyeceğini söylemişti. Bu arada devlet televizyonu, milletvekillerinin anayasa değişikliklerini, NATO'nun hükümeti, militanların silahsızlandırıldığı yönünde bilgilendirmesinden 3 gün sonra onaylayacağını bildirdi. 







</TEXT>
</DOC>
