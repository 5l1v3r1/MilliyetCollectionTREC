<DOC>
<DOCNO> 16361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/15/siyaset/asiy.html </URL>
<DATE> 2001/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Davet var, vize yok 
</HEADLINE>
<TEXT>

TBMM’de düzenlenen "Türk-Ermeni ilişkileri" sempozyumu için davet edilen Ermeni bilim adamları vize alamadı. Birlik Başkanı Zeki Çeliker, "Tehditten korktular" dedi 
     ANKARA Milliyet 

     Türk Parlamenterler Birliği tarafından TBMM'de düzenlenen "Tarih Boyunca Türk - Ermeni İlişkileri" konulu sempozyuma, daha önce davet edilen Ermeni, İngiliz ve Amerikalı bilimadamları katılmadı. Ermeniler'e Türkiye'nin vize vermediği savunulurken, Birlik Başkanı Zeki Çeliker, Ermeni bilim adamları Prof. Dr. Nikolay Hovhannisyan, Dr. Ruben Safrastyan ile Dr. Alexand Safaryan'ın sempozyuma daveti kabul ettiklerini, daha sonra hiçbir gerekçe göstermeden gelemeyeceklerini bildirdiklerini aktardı. 
     
Bilim adamları tarafsız değil’      Çeliker, "Bilim adamlarının bir bölümü, iddialarını tarafsız bir platformda tarihe ve belgelere dayandırmak zorunda kalacaklarını anladıkları için gelmediler. Bir kısmı da tehditlere göz yumdular" dedi. 
     Tarihçi Prof. Dr. İlber Ortaylı, Ermeni bilim adamlarından birinin Erivan'daki Soykırım Müzesi Müdürü olduğunu, ancak vize alamadığı için Türkiye'ye gelmediğini söyledi. 
     Sempozyuma katılanlar ise şu görüşleri dile getirdi 
     
Soykırım iddiaları bilimsel değil’      Türk Tarih Kurumu Başkanı Prof. Dr. Yusuf Halaçoğlu Soykırım iddiaları bilimsel değil, siyasi temellere dayandırılmaktadır. Osmanlı İmparatorluğu, kendi egemenliğine karşı ortaya çıkan tehdit ve bölgede bağımsız bir Ermenistan devleti kurulmasına engel olmak için 438 bin 758 Ermeni için tehcir kararı vermiştir. Bunların 382 bini isk n bölgesine varmış, yaklaşık 40 bin insansa yolda hastalıktan kırılmış ya da eşkıyalar tarafından öldürülmüştür. 
     
Ermenistan güç durumda’      İngiliz tarihçi Andrew Mango Ermenistan şu an çok güç bir durumdadır. Erivan, diasporanın maddi desteğiyle ayakta durmaya çalışmaktadır. 
     DYP Van Milletvekili Hüseyin Çelik Ermeni soykırımı iddiaları gündeme geldiğinde, "Biz yapmadık, kimseyi öldürmedik" diyoruz. Dünyanın hiçbir yerinde, silah çeken insanlara çiçekle karşılık verilmez. Evet, Ermeniler öldürüldü. Ama Ermeni oldukları için değil asi, saldırgan ve bölücü oldukları için öldürüldü. PKK'lılar da Kürt oldukları için değil asi, saldırgan ve bölücü olduğu için öldürülüyor. 
     İP Genel Başkanı Doğu Perinçek Ermeni soykırım iddiaları, Birleşmiş Milletler'e getirilecek. Ermeni soykırımı iddiaları konusunda Lahey'e gidilmesi vahim hata. Karalanmak istenen Kurtuluş Savaşı'dır. Türkiye kara listeye alınmıştır. 
     


 SİYASET 














</TEXT>
</DOC>
