<DOC>
<DOCNO> 22848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/ekonomi/eko02.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Söz verdik kapatacağız 
</HEADLINE>
<TEXT>

Kamu Bankaları Ortak Yönetim Kurulu Başkanı Akışık, IMF’ye verilen niyet mektubu çerçevesinde Emlakbank’ın tasfiyesine ilişkin sürecin 31 Mayıs’a kadar başlayacağını söyledi 
     ZÜLFİKAR DOĞAN Ankara 

     Kamu Bankaları Ortak Yönetim Kurulu Başkanı Vural Akışık, niyet mektubundaki taahhüt doğrultusunda, Emlakbank’ın kapatılması, Ziraat Bankası ile birleştirilmesi ve tasfiye sürecinin başlaması yönündeki kararın en geç 31 Mayıs’a kadar alınacağını açıkladı. 
     Akışık, "Uygulama süreci tabii daha uzun olacak, ama karar ay sonuna kadar alınacak" dedi. Kendi görevlerinin iki bankayı Ziraat ve Halk piyasaya çıkabilir duruma getirmek olduğunu belirten Akışık, şöyle konuştu 
     "Üç yıl içinde özelleşecekler. Ama bu karar bize değil, Özelleştire İdaresi, Özelleştirme Yüksek Kurulu, Yüksek Planlama Kurulu ve nihayet Bakanlar Kurulu’na ait. Özelleştirmenin yöntemi, hisse payı, gibi konularda karar Bakanlar Kurulu’nca verilecek." 
     
     Önce dayak, sonra ayıklama 
     Akışık, "fırsat k rı" hevesiyle bankacılık geçmişi ve geleneği olmayan pekçok kuruluşun da bankacılık sektörüne girdiğine dikkat çekerken, "Bugün gelinen noktada, yedikleri dayaktan sonra sektörde ciddi bir ayıklanma gündeme gelecek. Fırsat k rının riski de içerdiği anlaşıldı artık" dedi. 
     Dört, beş yıl sonra sektörün bilanço büyüklüğünün 600 milyar doları bulacağını hatırlatan Akışık sektörün yüzde 90’ının altı - yedi banka tarafından kontrol edileceğini anlattı. Akışık, "Bu büyük bankalardan sadece biri tek başına sektörün toplam bilançosunun yüzde 20’sine sahip olacaktır ki, bu 120 - 130 milyar dolardır ve sektörün şu andaki toplam büyüklüğü düzeyindedir. Belki de bu banka Ziraat olacaktır" dedi. 
     
İyi bankacılar ama, yapacak bir şey kalmadı’      Emlak Bankası’nın tasfiyesine yönelik karara karşı banka çalışanları Türkiye genelinde protesto eylemleri düzenliyor. 
     Çalışanlar tepkilerini önceki gün, bankalarının yükümlülük ve varlıklarını devralacak olan Ziraat Bankası’nın önüne siyah çelenk bırakarak dile getirdi. Bu tepkilere karşın kararın geri alınması söz konusu değil. 
     Kamu bankalarında çok nitelikli, iyi yetişmiş bankacılar olduğunu kaydeden Kamu Bankaları Ortak Yönetim Kurulu Başkanı Vural Akışık, "Ama batan, Fon yönetimine geçen bankalarda da çok iyi bankacılar vardı. Netice itibariyle, iyi bankacıların olması, sorunu çözmüyor. Rekabetçi üstünlüğün sürdürülmesi gerek. Emlakbank’ın sorunu da bu" dedi. 
     
Faruk Bal Devlet 5 katrilyon kaybeder      Emlakbank’ın tasfiye kararına Devlet Bakanı Faruk Bal da tepki gösterdi. Bal, bankanın 4 - 5 katrilyon lira alacağının riske gireceğini söyledi. Konya’da Emlakbank personelinin, "Personel olarak diken üzerinde oturuyoruz. Yarın ne olacağımız belli değil" şeklindeki tepkisini değerlendiren Devlet Bakanı Bal, şöyle konuştu 
     "Türkiye’de tasfiye edilmiş pek çok banka var. Bunlar verdikleri kredileri tasfiye süreci içine girdikleri için tahsil edememişlerdir. Dolayısıyla Emlak Bankası kapatılacak’ diyenler bu riskleri göze almak zorundadır." 
     
Aydın Ayaydın Kapatma haksızlık      Emlakbank eski genel müdürlerinden ANAP İstanbul Milletvekili Aydın Ayaydın, Emlak Bankası’nın kapatılma kararının gözden geçirilmesini istedi. 
     Ayaydın, Emlakbank’ın hiçbir görev zararı olmamasına rağmen para satan konuma geldiğini ifade ederek şöyle dedi "Emlakbank’ın sorunları diğerlerinden ağır değil. Aksine, aktifin rayiç değeri, tüm pasif yükümlülükleri karşılayabilecek düzeyde. Her iki krize de likidite açığıyla yakalanmasına rağmen, tüm yükümlülüklerini yerine getirdi. Portföyündeki değişken faizli menkul kıymetler nedeniyle krizde en az zarar eden kamu bankası oldu. Kamu bankaları içinde en son kapatılması gereken Emlakbank’tır." 
     



 EKONOMİ 






















</TEXT>
</DOC>
