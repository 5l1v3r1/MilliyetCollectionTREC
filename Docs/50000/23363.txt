<DOC>
<DOCNO> 23363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/son/soneko07.html </URL>
<DATE> 2001/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Tofaş ve Turkcell hisse senedi ihracı için SPK'ya başvurdu 
</HEADLINE>
<TEXT>

     Tofaş Türk Otomobil Fabrikası A.Ş. ile Turcell İletişim Hizmetleri A.Ş. hisse senedi ihracı için Sermaye Piyasası Kurulu'na SPK başvuruda bulundu. 
     SPK'nın haftalık bültenine göre, bu hafta 5'i hisse senedi, 1'i yatırım fonu katılma belgesi ihracı nedeniyle 6 ortaklık Kurul'a müracaat etti. 
     Tofaş 4 trilyon 661 milyar, Turkcell 236 trilyon 234 milyar liralık hisse senedi ihraç etmek isterken, menkul kıymet ihracı için Kurula başvuran diğer ortaklıklar Doğan Burda Rizzoli Dergi Yayıncılık ve Pazarlama A.Ş., Pınar Entegre Et ve Un Sanayii A.Ş., Altın Yunus Çeşme Turistik Tesisler A.Ş. ile HSBC Bank A.Ş. olarak sıralandı. 
     Tüpraş da 100 trilyon lira olan kayıtlı sermaye tavanını 500 trilyon liraya çıkarmak için SPK'ya başvurdu. Bu talep de incelemeye alındı. 
     SPK, bu hafta 9 ortaklığın 15 trilyon 177.8 milyar lirası bedelli, 32 trilyon 485.8 milyar lirası iç kaynaklardan, 93 trilyon 630.8 milyar lirası ise temettüden karşılanmak üzere bedelsiz hisse senedinin kurul kaydına alınma taleplerini de kabul etti. 
     Bu çerçevede Alarko Holding, Anadolu Hayat Sigorta, Olgun Çelik San. ve Tic. A.Ş., Çarşı Büyük Mağazacılık, Arçelik, Vakıf Finansal Kiralama, Otakar Otobüs Karoseri San. A.Ş., Karsan Otomotiv ve Sanayii ve Ticaret A.Ş. ile Finansbank'ın hisse senedi ihraç talepleri kurul kaydına alındı. 
     Kurul, Türkiye Kalkınma Bankası, Gisad Dış Ticaret ve Gediz Ambalaj San. ve Tic. A.Ş'nin kayıtlı sermaye sistemine geçme ve tavan yükseltme başvurularına da olumlu yanıt verdi. 
     Bu şekilde Türkiye Kalkınma Bankası'nın 75 trilyon lira olan kayıtlı sermaye tavanının 150 trilyon liraya yükseltilmesine onay çıktı. 
     Bu hafta hisse senetleri İMKB'de işlem gören Raks Elektronik San. ve Tic. A.Ş. ile Raks Elektrikli Ev Aletleri San. ve Tic. A.Ş'nin ortağı tarafından portföyonde bulunan hisse senetlerinin kurul kaydına alınmasına da karar verdi. 







</TEXT>
</DOC>
