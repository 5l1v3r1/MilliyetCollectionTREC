<DOC>
<DOCNO> 46279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/spor/ybilgic.html </URL>
<DATE> 2001/10/11/ </DATE>
<TIME>  </TIME>
<AUTHOR> GÜRCAN BİLGİÇ  </AUTHOR>
<HEADLINE>
Boş bidon 
</HEADLINE>
<TEXT>

     Bizler inandık, siz de inanın" maçın başlangıcındaki taraftar sloganıydı. Fenerbahçeliler, h l umutlarını koruyor, sahadakilere güveniyorlardı. Takım on kişi kaldığında bile Mustafa Denizli de bu sloganı etkisindeydi sanki. 11 kişiyle Leverkusen karşısında titreyen sanki başka futbolcularmış gibi Johnson çıktıktan sonra düzenini değiştirmedi. Yumuşak karnı olan orta sahanın göbeğini Ogün - Abdullah ikilisine emanet etti. Sonrası çorap söküğü... İnananlar tribünde, inanmayanlar sahada kaldı. 
     "Yenemiyorsan, yenilmeyeceksin" bu her maçın ana yasasıdır. Ama dün Denizli’nin kafasında bu da yoktu. İlla ki, yenip yakalayacağı bir mucize ile iddiasını korumanın hevesine kapıldı. Leverkusen, Napolyon’un kara kışta Moskova’ya yürümesi gibi mücadele etmeyen bir orta saha ile galibiyet kovalamayı düşünen Fenerbahçe’nin canını çabuk aldı. 
     Karşılaşmanın teknik yönünün kimseye bir şey kazandıracağı inancını taşımıyoruz. İşin tercih noktasında söylenecek birkaç sözümüz var. H l topun arkasından bakan, rakibin üstüne çıkmayıp geri geri giden, kendi oyununu takımın başarısının önüne çıkartan kişilikteki oyuncularla artık bu gemi gitmez. Maalesef Fenerbahçe’de içi boşalanlar var. Sırtlarına vurunca boş bidon sesi geliyor. 
     İşte inananlarla, inanmayanlar arasında bir muslukluk fark var. Mustafa hocanın bunu fark etmesi için oturduğu kulübeye dönüp bakması lazım. Yeni transferleri sahaya sürmeden önce eskileri kırmamak gerektiğini düşünüyor. Bu iddiasında o kadar ısrarlı ki, Ali Akdeniz’i oynattığı ilk maçta bile Abdullah’a da şans verecek formülle hesabı Ali Güneş’in üstüne kesiyor. Bir teknik direktör işine duygusallığı karıştırdığı anda başarıyı da unutmak zorunda. Çünkü artık güvendiği dağlara karlar yağıyor. 
     Maçın hakemi "narin" bir Lüksemburglu Alain Hammer idi. Maçı da kendisi gibi "narin" düdüklerle yönetince "erkekçe" mücadeleye izin vermedi. Yardımcılarının bayrakları hakkında maçı seyreden taraftarların fikirlerine katılıyoruz o bayrak ellerinde olmamalı. 
     



 SPOR 






















</TEXT>
</DOC>
