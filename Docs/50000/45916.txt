<DOC>
<DOCNO> 45916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/son/sondun05.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Biyolojik savaş korkusu...ABD'ye şarbon virüsü mektupla gönderilmiş.... 
</HEADLINE>
<TEXT>

     ABD'nin Florida eyaletinde bir kişinin ölümüne, bir diğerinin de hastaneye kaldırılmasına sebep olan şarbon mikrobunun mektupla gönderilmiş olabileceği bildirildi. 
     Bu konudaki iddia ''Newsweek'' dergisi tarafından internet sayfasında ortaya atıldı. Ayrıca NBC televizyonu da, ''The Sun'' adlı tabloid gazetede foto editörü olarak çalışan 63 yaşındaki Bob Stevens'in, gazeteye gelen ve kendisi tarafından açılan bir mektubun içindeki şarbon mikrobunun kurbanı olduğu görüşünün FBI tarafından ciddi sekilde araştırıldığını bildirdi. 
     Hastalığa yakalanan ikinci kişinin kimliği ise 73 yaşındaki Küba kökenli Amerikalı Ernesto Blanco olarak açıklandı. Blanco'nun, Stevens'in çalıştığı ''American Media'' binasının gelen mektuplar bölümünde görevli olduğu belirtildi. 
     Blanco, zatürree benzeri şikayetlerle Miami hastahanesine yatırılmış ve burnunda şarbon mikrobu saptanmıştı. Bu mikroba, Cuma günü olen Stevens'in bilgisayarının klavyesinde de rastlanmıştı. 
     Durumun iyice kritik bir hal almasi üzerine yetkililer ''The Star'', ''The Golbe'', ''News of the World'', ''National Enquirer'' gibi tabloid gazeteler ve magazin dergilerinin yayınlandığı ''American Media'' binasını kapatmışlardı. 
     Şarbon hastalığının saptanması, ABD'de biyolojik saldırı endişesine yol açmıştı. 
     

     
</TEXT>
</DOC>
