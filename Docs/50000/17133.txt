<DOC>
<DOCNO> 17133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/ekonomi/eko02.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsazedelere 3.2 milyar 
</HEADLINE>
<TEXT>

SPK oluşturacağı Özel Fon’la 1999 yılından önce iflas eden borsa aracı kurumlarda para batıran yatırımcılara 3.2 milyar üst limitli para ödeyecek 
     SONGÜL HATISARU 

     Sermaye Piyasası Kurulu SPK Başkanı Doğan Cansızlar, 1999’da yürürlüğe giren yeni Sermaye Piyasası Kanunu’ndan önce aracı kurumların batması nedeniyle oluşan zararların bir bölümünün Özel Fon’la telafi edileceğini söyledi. 
     Önümüzdeki hafta kurulacak Fon’la, 1999’dan önce iflas etmiş aracı kurumlarda 30 trilyon lira para batıran yaklaşık 26 bin yatırımcının mağduriyeti giderilecek. Bu fondan yatırımcılara 3.2 milyar üst limitli ödeme yapılacak. Yatırımcıların Özel Fon’dan yararlanabilmesi için ilgili iflas masalarına başvurmuş olması gerekiyor. İflas eden 16 aracı kurumdan Kazanç, Boğaziçi, Türmen, Ali Alpay, Emper ve Başak Menkul ün iflas davaları sürüyor. Diğer 10 aracı kurumun ise iflas süreci tamamlandı. 
     
     Kaynak İMKB’den 
     Pasifik Menkul yatırımcıları ise aciz belgelerini de borçlunun borcunu ödeyemediğini gösterir belge aldı. Bu nedenle, Özel Fon oluştuğunda ilk para alacak yatırımcılar Pasifik Menkul’ün yatırımcıları olacak. Batan 16 aracı kurumdan AOG Turkinvest hariç diğerlerinin sıra cetvelleri kesinleşmiş durumda. Özel Fon’un kaynakları İMKB’nin yapacağı ödemelerle oluşturulacak. İMKB şimdiden 10 trilyon lirayı fona aktardı. 
     
     Yasaklılara rol yok 
     Cansızlar, Erciyes Menkul’ün sahibi İlhami Suaydın’ın Birlik Disiplin Komitesi üyeliğinden düşmesine neden olan Tebliğ değişikliğiyle ilgili sorumuzu şöyle yanıtladı "Herhangi bir hatası nedeniyle yasaklı kişilerin tekrar piyasalara girmesini önlemeye çalışıyoruz. Kişisel düzenleme yapmadık. Tasarrufçu açısından güveni sağlamak için her türlü tedbiri alırız. Yasaklıların piyasalarda olmaması gerekir." 
     
     Özel Fon kapsamındaki aracı kurumlar 
     Semih Menkul Değerler 
     AOG Turkinvest Menkul Değerler 
     Carmen Çarşı Menkul Değerler 
     Pasifik Menkul Değerler 
     Marmara Menkul Değerler 
     Uğur Menkul Değerler 
     Kazanç Menkul Değerler 
     Birikim Menkul Değerler 
     Salahsun Hekimoğlu Menkul Değerler 
     Yener Kaya Menkul Değerler 
     Önder Menkul Değerler 
     Boğaziçi Menkul Değerler 
     Türmen Menkul Değerler 
     Ali Altay Menkul Değerler 
     Emper Menkul Değerler 
     Başak Menkul Değerler 
     


 EKONOMİ 

















</TEXT>
</DOC>
