<DOC>
<DOCNO> 37825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/son/sontur21.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ahmet Mete Işıkara "Gelecek krediyi hemen kullanalım" 
</HEADLINE>
<TEXT>

     Boğaziçi Üniversitesi Kandilli Rasathanesi ve Deprem Araştırma Enstitüsü Müdürü Prof. Dr. Ahmet Mete Işıkara, Avrupa Yatırım Bankası'ndan deprem bölgesinde kullanılmak üzere ayrıldığı öğrenilen 600 milyon Euro'luk kredinin, depremzede esnafa bir an önce ulaştırılması gerektiğini ifade etti. 
     Işıkara, "S.O.S. 2001" fuarında, çocuklara deprem bilgisi vermek amacıyla hazırladığı "Afacan Dünya" adlı kitabını imzaladı. 
     Işıkara, bir soru üzerine, Avrupa Yatırım Baknası'nın, deprem bölgesinde kullanılmak üzere, ilk etapta 600 milyon Euro'luk, düşük faizli kredi ayırdığını öğrendiğini belirterek şöyle konuştu 
     "Deprem bölgesindeki vatandaşlarımızın ve esnafın ne zorluklar yaşadığını hepimiz biliyoruz. Avrupa Yatırım Bankası'ndan, deprem bölgesinde kullanılmak üzere ayrıldığı öğrenilen 600 milyon Eoru'luk kredi, bir an önce esnafa ulaştırılmalı. Bu kredinin, bölge esnafını biraz da olsa rahatlatacağı inancındayım. Devlet Bakanı Kemal Derviş'in de bu konu üzerinde çalıştığını öğrendim. En kısa sürede sonuçlanacağını umuyorum." 







</TEXT>
</DOC>
