<DOC>
<DOCNO> 22829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/son/sontur17.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Catherine Derviş, Zeugma mozaiklerine hayran kaldı 
</HEADLINE>
<TEXT>

     Devlet Bakanı Kemal Derviş'in eşi Catherine Derviş, Gaziantep'te büyük ilgi görüyor. 
     Catherine Derviş, Burç Ormanları'ndaki hayvanat bahçesinde bulunan Büyükşehir Belediyesi'ne ait tesislerde yaptığı kahvaltıdan sonra, Büyükşehir Belediye Başkanı Celal Doğan'ın eşi Aysel Doğan ile Gaziantep Arkeoloji Müzesi'ne gitti. Derviş, Aris heykeli ve Zeugma mozaiklerini çok beğendi ve Arkeolog Fatma Bulgan'dan müze hakkında bilgi aldı. 
     Catherine Derviş'e, müze ziyareti sırasında, Gaziantep Kültür Müdürü Hasan Eliaçık tarafından gümüş işlemeli tarihi bir masa örtüsü armağan edildi. 
     Derviş, daha sonra Gaziantep Sanko Tıp Merkezi'ni ziyaret etti. Genel Müdür Asım Güzelbey'den sağlık hizmetleri konusunda bilgi alan Derviş, daha sonra sokak çocuklarının barındığı İlk Adım ve Güven Evi'ne gitti. Çocuklarla yakından ilgilenen Derviş, hatıra fotoğrafı çektirdi. 
     Catherine Derviş, daha sonra, Bakırcılar Çarşısı'na giderek, esnafa ''hayırlı işler'' dileğinde bulundu. Bir işyerinden gümüş tepsi satın alan Derviş, ziyareti sırasında yaşanan izdiham nedeniyle bazı işyerlerindeki eşyanın zarar görmesi üzerine, esnaftan özür diledi. 






</TEXT>
</DOC>
