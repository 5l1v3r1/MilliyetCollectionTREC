<DOC>
<DOCNO> 45256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/son/soneko08.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
THY'nin Bursa seferleri "Dünya Uçak Krizi"ne takıldı.... 
</HEADLINE>
<TEXT>

     Türk Hava Yolları THY ve Kuzey Kıbrıs Türk Cumhuriyeti Hava Yolları'nın KHY , bu ay Bursa Yenişehir Uluslararası Havaalanı'ndan başlatmayı planladıkları tarifeli seferleri, dünya uçak krizi nedeniyle askıya aldığı bildirildi. 
     Yenişehir Uluslararası Havaalanı Mülki Amiri ve Bursa merkez Nilüfer İlçe Kaymakamı Fahri Aykırı, ABD'deki terörist saldırıların ardından dünyada uçak krizinin başladığını belirterek, uluslararası havayolu şirketlerinin yolcu sayılarının düştüğünü, Swissair gibi bir uçak devinin faaliyetini durdurduğunu hatırlattı. 
     Aykırı, THY ile KHY'nin de bu krizden etkilendiğine dikkati çekerek, ''İki firmanın, Yenişehir Uluslararası Havaalanı'ndan bu ay itibariyle başlatmayı planladıkları tarifeli uçak seferlerini askıya aldıklarını öğrendik. 11 Eylül'den sonra uçakla seyahat etmek isteyenlerin sayısı büyük oranda geriledi. THY ve KHY'nin bu kararı doğaldır'' dedi. 
     THY'nin Bursa'dan, sabah gidiş, akşam dönüş olmak üzere Ankara aktarmalı Trabzon, Erzurum, Diyarbakır ve Gaziantep'e, KHY'nin de haftada iki gün yine Ankara'dan aktarmalı Lefkoşa'ya tarifeli sefer koymayı planladığını anımsatan Aykırı, Bursa'dan yapılacak seferlerin, uzun vadede yeniden gündeme gelebileceğini kaydetti. 
     






</TEXT>
</DOC>
