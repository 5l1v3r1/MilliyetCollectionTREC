<DOC>
<DOCNO> 26283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/son/sonspo11.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan basını yine Hakan Şükür'e yüklendi "Gerçek bir çöküntü" 
</HEADLINE>
<TEXT>

     İtalya'nın İnter takımında ilk sezonunu geride bırakan Hakan Şükür umduğunu bulamadı. 
     Ligin bitimine 1 hafta kala Milan gibi İnter de gelecek sezon UEFA Kupası'na kalmayı garantiledi. GeçEN pazar günü Bari deplasmanından Recoba'nın 2 golüyle 2-1'lik skorla galibiyetle ayrılan İnter'de Hakan Şükür, İtalyan basınından yine kötü not aldı. İlk 11'de sahaya çıkan ve 2. yarı yerini Vieri'ye bırakan Hakan, yakaladığı pozisyonları kullanamamakla suçlandı. 
     La Gazzetta dello Sport gazetesi, Hakan Şükür için ''Spinesi Bari gerçek bir çöküntü ve Şükür onu taklit etmeyi başarıyor. Kendinden, anlamı olmayan birçok ödün veriyor. Aldığı asisti topu durdurmaksızın ceza sahasının ortasında savurganlık yapmayı başarıyor'' ifadesini kullandı. Diğer spor gazetelerinden Tutto Sport, ''Şükür yetersiz. Türk, ceza sahasında kayboluyor. Recoba'nın asistindeki savurganlığı görmek yeterli'', Corriere dello Sport da ''20 kadar topa dokunuyor ama çok fazla hata yapıyor'' yorumlarını yaptı. Öte yandan, resmi olmasa da İnter'in gelecek sezonki teknik direktörlüğüne Arjantinli Hector Cuper'in getirileceği söylenirken, Cuper'in kadrosunda Türkler'in durumunun ne olacağı bilinmiyor. İtalyan basınında, ''Cuperli İnter 11'lerinde, Hakan Şükür ve Okan'ın kesin yedek kulübesinde oturacağı, Emre'nin ise Veron'un transfer edilmemesi durumunda 11'de oynayabileceği'' iddia ediliyor. 







</TEXT>
</DOC>
