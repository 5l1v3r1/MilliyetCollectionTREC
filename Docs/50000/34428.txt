<DOC>
<DOCNO> 34428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/son/sondun10.html </URL>
<DATE> 2001/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da mağaza camlarını kıran 5 kişiye 75'er kırbaç... 
</HEADLINE>
<TEXT>

     İran'da kamu düzenini bozmak ve mağazaların camlarını kırmaktan suçlu bulunan 5 kişi, bugün halkın gözleri önünde kırbaçlandı. 
     İRNA'nın haberine göre, ülkenin güneybatısındaki Burucerd kentinde her birine 74 kırbaç vurulan ve ayrıca 650 dolara eşit miktarda para cezasına çarptırılan 5 kişinin kimlikleri açıklanmadı. 
     İran'da az görülen halkın gözleri önünde kırbaçlama uygulamasının son 2 ayda artması, reformcu partilerin eleştirilerine neden olmuştu. 
     İran İslam Devriminin Mücahitleri Örgütü'nce dün yayınlanan bildiride, kırbaçlamaların halk üzerinde kötü etki bıraktığı ve ülkenin uluslararası alandaki itibarını ve imajını zedelediği ifade edildi. 
     Muhafazakarların egemenliğindeki mahkemelerin, özellikle geçtiğimiz haftalarda başkent Tahran'da çok rastlanan kırbaçlama cezalarını, reformcu Cumhurbaşkanı Muhammed Hatemi'nin iç ve dış kamuoyundaki itibarını zedelemek amacıyla kullandığı ileri sürülüyor. 






</TEXT>
</DOC>
