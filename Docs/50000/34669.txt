<DOC>
<DOCNO> 34669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/siyaset/siy11.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaplıcada yeni parti kampı... 
</HEADLINE>
<TEXT>

Tayyipçi 55 bağımsız milletvekili 1 - 3 Ağustos'ta Afyon'da program ve tüzüğü tartışacak 
     ANKARA Milliyet 

     FP'nin kapatılmasının ardından gelenekçilerden ayrılarak parti kurma çalışmalarını sürdüren Tayyipçiler kaplıca kampına giriyor. Recep Tayyip Erdoğan'ın da katılacağı, 1 - 3 Ağustos tarihleri arasında Afyon İkbal Termal Otel'de yapılacak kampta yeni partinin program ve tüzüğü tartışılacak. 
     Bu kampa Erdoğan'la beraber hareket eden 55 bağımsız milletvekilinin yanı sıra kurulacak partinin kurucular kurulunda yer alması beklenen işadamı, akademisyen, sanatçı ve çeşitli meslek gruplarından yaklaşık 150 kişinin katılacağı kaydedildi. 
     Tayyipçilerin ANAP kongresinin ardından Ağustos ayının ikinci haftasında partileşme çalışmalarını tamamlayacakları ve kuruluş dilekçesinin İçişleri Bakanlığı'na verecekleri ifade edildi. 
     Önce Abant'ta yer ayırtan Tayyipçiler, kaplıca isteği gelince Afyon kaplıca otellerini tercih etti. FP zamanında da milletvekilleri Kızılcahamam'daki kaplıca otellerinde kamp yapmaya alışkındı. 
     



 SİYASET 



















</TEXT>
</DOC>
