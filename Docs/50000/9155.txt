<DOC>
<DOCNO> 9155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/spor/spo05.html </URL>
<DATE> 2001/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Millilere ağır darbe 
</HEADLINE>
<TEXT>

Sakatlıkları nedeniyle Okan ve Ergün de kadrodan çıkarıldı 
     HOLLANDA ile çarşamba günü Amsterdam’da özel bir karşılaşma oynayacak olan A Milli Takım’da eksik futbolcuların çoğalması sıkıntı yarattı. Sakatlıkları nedeniyle kampa gelmeyen oyunculara Okan ve Ergün de katılınca Teknik Direktör Şenol Güneş zor durumda kaldı. 
     ARİF’in de sağ omzunda ağrı olduğu ve oynama şansının azaldığı ifade edilirken, Mustafa İzzet’in de mazeret bildirmesi üzerine Bursasporlu Ümit Özat ve Gaziantepsporlu Hakan Bayraktar kampa çağrıldı. Teknik Direktör Şenol Güneş, "Devamlı aynı oyuncularda sakatlık olması beni rahatsız ediyor" açıklamasını yaptı. 
     
"Emre’nin talibi çok"      MİLLİ Takım kampı için dün İstanbul’a gelen Hakan Şükür, Emre’yi sadece İnter’in değil birçok İtalyan takımının istediğini söyledi. Yıldız futbolcu, Emre ile yan yana oynamaktan büyük mutluluk duyacağını belirtirken, Galatasaray’ın ligde Fenerbahçe’yi yeniden yakalayabileceğini iddia etti. Tugay ise geçmiş dönemlerde yaşadığı olayları kurcalamanın bir anlamı olmadığını belirtti ve "Eski sorunları yeniden konuşmayı istemem. Zaten bir anlamı da yok" dedi. 
     


 SPOR 
























</TEXT>
</DOC>
