<DOC>
<DOCNO> 14619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/04/son/sonspo12.html </URL>
<DATE> 2001/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Başkanı "Brezilya'da yüksek kalitede oyuncular belirledim" 
</HEADLINE>
<TEXT>

     Futbolcu izlemek üzere yaklaşık 1 aydır yurtdışında bulunan ve en son Brezilya'da futbolcu izleyerek Ankara'ya dönen ve burada Kulüpler Birliği toplantısına katılacak olan Özkan Sümer, Brezilya'da yüksek kaliteli bazı oyuncular belirlediğini söyledi. 
     Sümer, özellikle Brezilya'nın Rio kentinde birinci lig maçlarını izlediğini belirterek, ''İlk düşüncelerim çok olumlu. Belirlediğimiz oyuncular ile ilgili yönetim olarak bir görüş birliğine vararak, tekrar ilişkilere gireceğiz'' dedi. 
     Yurtdışında bulunması nedeniyle kendisine yönelik yapılan eleştiriler konusunda da Sümer, ''Trabzonspor'un birinci önceliği nedir, o öncelik dışında ne ayrıcalık yaptık Burada olsak, neden olmamız gerekirdi, onu düşünmek lazım. Başkan olmak teknik bilgimizi, beceremizi kullanmaya engel mi Böyle bir yasa var mı '' diye konuştu. 
     Hiçbir teknik adam ile yurtdışında bulunduğu 1 aylık süre içerisinde transfer konusunda bir görüşme yapmadığını da bildiren Sümer, şöyle devam etti 
     'Şu anda yönetim kurulunun mevcut teknik heyet konusunda almış olduğu bir karar yok. Ancak bu konuda fazla vakit geçirmeden yönetim olarak bir karar vereceğiz. Sezon sonunu beklemeyeceğiz, ancak pat diye de bir karar almayacağız. Tüm bunların yanında mevcut teknik heyet de bizimle devam etmek istiyor mu Bize 'evet' diyecek mi Teknik heyet de 'ben devam etmeyi düşünmüyorum' diyebilir.'' Sümer, yönetim kurulu üyesi Nuri Günaydın'ın istifası ile ilgili olarak da ''O arkadaşımızın Trabzonspor'a kendi kattığı bir güç var mı Kendisi daha önce katılma hakkını kullanmıştı, şimdi de katılmama hakkını kullanmıştır'' diye konuştu. 




</TEXT>
</DOC>
