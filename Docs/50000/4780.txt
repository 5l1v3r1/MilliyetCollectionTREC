<DOC>
<DOCNO> 4780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/yazar/cankat.html </URL>
<DATE> 2001/01/31/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Haydi Süleyman Bey 
</HEADLINE>
<TEXT>

     Dünkü Milliyet’te "Küskün Baba" haberini gördünüz. Neden icap ettiğini biliyorum. 
     Bir gün önce Hürriyet’te bir toplantı yapıldı. Sinan Erdem Sinan Abi Kusura bakmayın burada resm olmak zorundayım bir sunuşta bulundu, Türkiye Mill Olimpiyat Komitesi başkanı olarak. 
     Başta Mehmet Ali Yalçındağ, Doğan Medya Grup ricalinin orada oluşuna bakanlar, önemli bir misafirin de beklendiğini fark ettiler. Gelmedi. 
     Beklenen, 22 kasım günü oluşturulan Olimpiyat Tanıtım Grubu’nun başkanı Süleyman Demirel’di. Sinan Erdem’i oldum olası severdi. Bu görevi isteyerek, seve seve kabul etmişti. Hazırlanan Eylem Programı gönderildi, ama cevap vermedi. Özel Kalem Müdürü Emel Hanım’a sordular, bütün zarafetiyle 
     Programı gördüler, çok beğendiler, dedi. 
     Demirel ses vermedi. Bir hafta sonra aradılar, cevap değişmedi. 
     Yok, bunda bir iş var. Farkındasınız değil mi Demirel’in üzerinde bir ağırlık var. Anladım efendim, anladım .. Sebepsiz olmayabilir. Bizim her derdimize koşmuş birinin, bir şeye canı sıkılmışsa 
     Ne hali varsa görsün, dememiz mi gerekir 
     İstanbul’un, 2008 Olimpiyat Oyunları’nı sahiplenme şansı var. 2004’ün adresi Atina’nın, bugün İstanbul’un gerçekleştirmiş olduğu kadar bile hazırlığı yok. 
     Sahiden dünya çapında bir kişilik olan Demirel’in bu davayı sahiplenmesi başlı başına bir güzelliktir. 
     2008 Olimpiyat Oyunları İstanbul’un kaderini değiştirecek bulunmaz bir fırsattır. Bu fırsatın yakalanmasına hizmet etmek, dönüp basın-yayın dünyasına, iş lemine, devlet ve siyasetin ileri gelenlerine 
     Haydin takılın arkama, 2008’e gidiyoruz, demek onun şanına nasıl yaraşır, onu nasıl da güzelleştirir .. Bunca tecrübenin sahibi koca adam bunu düşünmekten aciz mi 
     
Allah analı babalı büyütsün      Radikal-İki’nin yıldız-yazarı Yıldırım Türker, bugün değilse yarın baba oluyor. Böyle habere canım kurban. Yazarken nasıl keyiflendiğimi bilemezsiniz. 
     Son yılların basın dünyasında ağırlığı hissedilen kalemlerinden biridir Türker. Bir araya gelmek nasip olmadı, ama çok yakışıklı bir erkek olduğunu biliyorum. Pek çok kadının, genç kızların Emel Türker’i kıskanacağından eminim. 
     Müstakbel anne hem genç, hem güzel, hem de Yıldırım Türker’le kafa dengi bir aydın insan. Çocuğa ne ad koyacaklarını merak etmiyorum desem yalan olur 
     
ELİNİ MOTORA KAPTIRANLAR      Gülben Ergen, TGRT’nin gözbebeğidir, diyorlar. "Hatta...ösı da var İhlas Holding’in baş tacıdır. Spor dünyasındaki adı "Hülya Avşar liginde B takımının kaptanı". Aynı ligin başka ünlüleri de varmış Seren Serengil, Ebru Gündeş, Pınar Eliçe vd. 
     Bana sorarsanız, ayrı ayrı güzelliği olan kızlar. Belki çekiştikleri filan da yok onların, menajerler dünyasının yakıştırmalarıdır. 
     Haber şu TGRT’de Gülben Ergen’e İhlas Motor çağrışımlı bir ad takmışlar. Bu suçu işleyenlerden birkaçı da işten atılmış. Adımlarını denk atsınlar diye diğerlerini uyarıyorum. 
     
İDEALİMİZ NURSELİ İDİZ      Nurseli İdiz pek çok kadının hayalini gerçekleştirdi, 23 kilo verdi. İşin altında "büyük bir sır" filan da yok. Nurseli Hanım obezite uzmanı Dr. Haluk Saçaklı’nın "kişiye özel" diyet programını uyguladı. 84 kilodan 61 kiloya indi. Gene iki kilo almış, aman dikkat 
     Dr. Haluk Bey "Bizde her program kişiye özeldir, diyor. Öncelikle şişmanlığa yol açan etkenleri saptarız, gerekli ölçümleri yaparız. Boy, kilo, yağ kalınlıkları, nabız vs. Sonra bu kişiye özel diyet, düzenli bir egzersiz programıyla birlikte uygulanır". İdiz’in diyetinden bir örnek vereceğim, ama sakın uygulamayın, çünkü kişiye özeldir size uymaz 
     Uyanınca 1 bardak su. 
     Kahvaltı 1 bardak şekersiz limonlu açık çay, 1 ince dilim kepek ekmeği, kibrit kutusu kadar yağsız beyaz peynir, 1 adet domates ya da salatalık, 8 zeytin. 
     Kuşluk 1 mevsim meyvesi, 2 adet grisini. 
     Öğle 3 köfte büyüklüğünde yağsız et, köfte, tavuk ya da balık, 2 ince dilim kepek ekmeği, 1 diyet yoğurt. 
     İkindi 1 mevsim meyvesi, 2 adet grisini. 
     Akşam 1 tatlı kaşığı zeytinyağıyla hazırlanmış 1 porsiyon sebze yemeği, 1,5 bardak makarna ya da pilav. 
     Gece 1 su bardağı diyet süt ya da yoğurt, 1 mevsim meyvesi. 
     Yatarken 1 bardak su. 
     Yazarken içim ezildi... Nurseli İdiz’i gelin alkışlayalım 
     
     





Yüzleşelim 


Deniz bitti 


Hepsine PKK'lı DENEMEZ 


Haydi Süleyman Bey 


Türkiye'nin AB ile bilek güreşi... 


Mayın coğrafyası 


Fedailer'den Fazilet'e 


Postmodern yazı 


Nasıl üniversite 


Fransa ipleri kopardı... 


Misilleme ile bitmez... 


Dövüş Sanatları’ 


Aman Eti’ Holding, yaman Challenger’ faciası 


"Nisan Devrimi" 


Sosyal travma 


Bazen jandarma, bazen mafya 


İsimler makro, krediler mikro 


Ortaklığınız sürüyor 


Bir Forumda, Türkiye 


Boğaz'da inşaat başladı 


100 milyon markı dolaba koydular 


</TEXT>
</DOC>
