<DOC>
<DOCNO> 37351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/spor/bbas.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
AVRUPA BASKETBOL ŞAMPİYONASI’NA DOĞRU 
</HEADLINE>
<TEXT>
Slovenya seferi 
     A Milli Basketbol Takımımız, üçüncü hazırlık turnuvasına katılmak üzere bugün Slovenya’ya gidecek. Ay - Yıldızlı ekibimiz, Novo Mesto Turnuvası’nda 17 Ağustos’ta Almanya, 18 Ağustos’ta Bosna Hersek ve 19 Ağustos’ta da finallerde aynı grupta yer aldığı Slovenya ile karşı karşıya gelecek. 
     
Dev buluşma      NBA ve Avrupa’nın ünlü coachları, 5 - 8 Eylül’de Ahmet Cömert Salonu’nda düzenlenecek antrenör seminerinde bir araya gelecekler. San Antonio Spurs’un coachu Gregg Popovich, Maccabi Tel Aviv’in eski coachu Pinhas Gershon, Southern Illinois Üniversitesi coachu Bruce Webber ile birlikte Ülker coachu Murat Didin de seminere katılacak. 
     
Orhun’a talip      MİLLİ Takım’ın tecrübeli guardı Orhun Ene’ye, Rusya ve İsrail takımlarından teklif yağıyor. 34 yaşında ve 1.88 boyundaki Orhun Ene’ye, Rusya Ligi’nin güçlü ekibi Saratov ile İsrail’in önde gelen iki kulübü Hapoel Jerusalem ve Hapoel Galil Elyon teklifte bulundu. Orhun, teklifleri Avrupa Şampiyonası sonrası değerlendireceğini belirtti. 
     
McDonald geliyor      MİLLİ Takımımız’ın Avrupa Şampiyonası’nda B Grubu’ndaki rakiplerinden Slovenya Milli Takımı’nda, 16 kişilik kadroda yer alan ABD asıllı Sloven Arriel McDonald, kampa bugün katılacak. Milli Takımımız’a karşı da forma giymesi beklenen Maccabi Tel Avivli McDonald’ın katılımıyla, Slovenya takımındaki lejyonerlerin sayısı da 12’ye yükselmiş olacak. 
     



 SPOR 




























</TEXT>
</DOC>
