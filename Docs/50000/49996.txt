<DOC>
<DOCNO> 49996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/son/sondun32.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yakalanan El Kaide militanları Washington'da yargılanacak 
</HEADLINE>
<TEXT>

     ABD'nin ele geçirmeyi umduğu Usame bin Ladin'in El Kaide örgütüne mensup teroristlerin, New York'ta değil Washington'da yargılanacağı bildirildi. 
     Adalet Bakanlığı kaynakları, New York Manhattan bölge savcısı Mary Jo White'in, yargılamaların New York'ta yapılması konusunda hükümete baskı yaptığını ancak adalet bakanı John Ashcroft'un, yargılamaların Washington'da olmasına karar verdiğini bildirdiler. 
     Yakalanan kişiler, 11 Eylül'de New York'taki dünya ticaret merkezi WTC ve Washington'daki Pentagon binasına yönelik saldırıları gerçekleştirmek veya USS Cole fırkateynine sabotaj düzenlemek suçundan yargılanacaklar. 
     1998 yılında Afrika'daki 2 ABD elçiliğine yönelik saldırı 
     düzenleyen Bin Ladin'in adamları New York'ta yargılanmışlardı. 
     Aynı dava çerçevesinde yargılanmayı bekleyen öteki sanıkların duruşmalarının da New York'ta yapılacağı öğrenildi. 
     






</TEXT>
</DOC>
