<DOC>
<DOCNO> 16829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/yazar/cankat.html </URL>
<DATE> 2001/04/18/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Devlet Tiyatroları ve Çanakkale Darbesi 
</HEADLINE>
<TEXT>

     Devlet Tiyatroları’-nda siyas oyunlar, ayak çalımları hiç eksik olmaz. 
     Buna rağmen, Devlet Opera ve Balesi son yıllarda istikrarlı bir çizgi yakaladı. Sanatçılar birçok ödül almış, sahneye koyulan eserlerin çıtası, bir nebze de olsa yükseltilmişti. 
     Bu başarıda, Başkoreograf Fahrettin Güven’in rolü büyüktü. Kültür Bakanlığı Müsteşar Yardımcısı Hasan Hüseyin Akbulut, Opera’nın eski genel müdürü. Şimdiki Genel Müdür Remzi Buharalı da orkestradan gelme. Böyle olunca, Akbulut Buharalı Güven üçlüsü, uyumlu ve başarılı oldular. 
     Bizde başarılı çalışma iyi gelmez malum, Kültür Bakanı İstemihan Talay, geçenlerde, Genel Müdür Buharalı’yı odasına çağırdı ve Başkoreograf Güven’in istifasını istedi. Güven de derhal istenileni yaptı. 
     Peki Güven niye "istifa ettirildi " 
     Koreograf Merin Çemenciler’in sahneye koyduğu Çanakkale Şehitleri adlı oyun tam bir fiyasko olmuştu. Çemenciler de, büyük destekçisi olan Bakan’a koşup "Oyunun başarısız olmasının tek suçlusu, destek vermeyen Başkoreograf Güven’dir" dedi. 
     İstemihan Talay, başkoreograflığa "şimdilik" Merin Çemenciler’i değil, Murat Şikel’i vekaleten atadı. 
     Çemenciler’in gözü Güven’in makamındadır diyenler az değil. 
     
Mümtaz Hoca geçmiş olsun      Mümtaz Soysal, Başkent Hastanesi’nde bir cerrah müdahale geçirdi eşi dostu üzmemek için kimseye söylemedi. 
     Mümtaz Hoca, Mahmut’un dilinden düşürmediği "Mümtaz Hocası" fikirlerine çok saygı duyduğum, ilkeli, bilgili, aydın sorumluluğunun bilincinde bir bilim adamıdır, bir bilge yazardır. 
     
ÖDÜL AÇIKLAMA ÜSLUBU      Yapı Kredi Sigorta’nın 5. Afife Tiyatro Ödülleri dün gece, Cemal Reşit Rey salonunda verildi. Beni de gazeteci -köşe yazarı sayıp, protokolde yer ayırmışlar, ama ben seyirciyle birlikte olmayı tercih ediyorum. Bir hanımın dediği gibi "sosyetik oturamadık" yani ama size anlatacak bir iki şey var yine de... 
     Gecenin kahramanı Şef Rengim Gökmen ve Moskova Çaykovski Senfoni Orkestrası idi. Turgay Erdener’in "Afife Bale Süiti"ni ilk kez dinledim. Başta hoşlanmadım, sonra bayıldım. 
     Oscar törenlerindeki gibi, sahneye davet edilen bir sanatçı adayların adını duyuruyor, bir diğeri de kazananı anons ediyordu. Adayları açıklarken Müjdat Gezen, küçük bir iki şakayla bu işe "bir üslup katılabileceğini" gösterdi. Ayten Gökçer de, kazananın adını duyururken sesine bir heyecan katmayı bilen tek sanatçıydı. Diğerleri, idam kararı okur gibiydi. 
     Aralarda ve program bitiminde, Allah Allah nidalarıyla içkiye ve abur cubura karşı harek ta katılanlara alışamayacağım galiba... 
     İçkilerin yanında ikram edilen sarmısaklı sosun etkisi salonda hissedildi. Bu da biline 
     
Politikacıları bilirsin      Bugün pek bir "entel" olduk, sormayın 
     Yorum gerektirmeyen küçük bir siyas fıkrayla durumu dengeleyelim. 
     Amerika’daki senato seçimleri sırasında, bir otobüs dolusu politikacı, Teksas’ta seçim gezisine çıkmıştı. Büyük bir çiftliğin yanından geçtikleri sırada, şoför aracın kontrolünü kaybedince, koca otobüs uçuruma yuvarlandı. 
     Çiftlik sahibi ve adamları hemen kaza yerine koştular. Baktılar, ne polis var ne doktor, duruma müdahale etmeleri gerekti. Hava sıcak, güneş vuruyor. "İnsanlar bari kurda kuşa yem olmasın, cesetler kokmasın" diyerek, patron emir verdi, hepsini gömdüler. 
     Şerif olay yerine ancak ertesi sabah gelebildi 
     Demek otobüsteki bütün politikacıları gömdürdün. Eminsin, hepsi ölüydü değil mi 
     Valla bir ikisi "Yaşıyoruz, bizi diri diri gömmeyin " dediler, ama politikacıları bilirsin... Çok rahat yalan söylerler .. 
     
     





İran nereye... 


Golcü Hükümet 


Ölüm oruçları 


Devlet Tiyatroları ve Çanakkale Darbesi 


İspanya'da "Cimbom'a ole " dedirtmek... 


Ekonomiye karne 


İki farklı Ankara 


AB krize nasıl bakıyor 


MHP’nin güz gülü Mehmet Gül’den magazin toplu geçidi 


"Organize kriz" 


Barzani Türkiye'yi sırtından vurdu 


Eğer sonu gelirse... 


Demirel'in dünkü mektubuna cevap 


Yeni yasa gerekiyor 


Keşke "Nutuk"u okusaydı.. 


Üç kamu bankası operasyonuna taş’ koymayalım 


Bayi toplantıları miting gibi oluyor 


</TEXT>
</DOC>
