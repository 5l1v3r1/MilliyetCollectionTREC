<DOC>
<DOCNO> 41042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/ekonomi/eko08a.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Repodan kaçış hızlandı 
</HEADLINE>
<TEXT>

     Türk Lirası ile tasarrufa cazibe önlemleri kapsamında repoda stopajın artırılması, her ne kadar hedeflendiği gibi TL mevduata geçişi sağlamadıysa da repo hesaplarında hızlı bir çözülmeye yol açtı. Banka ve aracı kurumların müşterileriyle ve kendi aralarında yaptıkları repo işlemlerinin tutarı, 10 - 31 Ağustos arasındaki üç haftada toplam 3 katrilyon 963.4 trilyon lira azalarak 8 katrilyon 902 trilyon liraya geriledi. 
     
     Çözülme sürecek 
     Stopaj oranlarındaki ayarlamaya bağlı olarak repo hesaplarında çözülmenin sürmesi bekleniyor. Ancak, repodan çözülen paranın, hedeflendiği gibi TL mevduata kaydığı yönünde ise bir işaret bulunmuyor. Merkez Bankası’nın 10-24 Ağustos dönemine ilişkin verileri, bu iki haftalık dönemde tasarruf mevduatlarında yalnızca 437 trilyonluk bir artış olduğunu gösteriyor. Anılan dönemde döviz mevduatı hacminde ise bir bölümü kur artışından kaynaklanan 3.7 katrilyonluk bir genişleme olduğu dikkati çekiyor. 
     



 EKONOMİ 
























</TEXT>
</DOC>
