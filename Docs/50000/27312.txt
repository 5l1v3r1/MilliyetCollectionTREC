<DOC>
<DOCNO> 27312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/17/yazar/cankat.html </URL>
<DATE> 2001/06/17/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Devlet Baba 
</HEADLINE>
<TEXT>

     İşte Devlet Baba diye alkışladı bütün gazeteler. Sosyal Hizmetler Çocuk Esirgeme Kurumu SHÇEK babaları tarafından okuldan alıkonulan, köle gibi çalıştırılan iki çocuğu kurtarmış. Arkası gelir inşallah Ama Devlet’le bitmez, Devlet yetmez... Sivil toplum örgütleri ve bireysel inisiyatifler, Devlet’ten daha güçlü ve aktif olmalı. Bir örnek ister misiniz Çocukların sınava girdiği şu günde. 
     Mutluluğumu sizinle paylaşmak istiyorum, diyor Emine Ergezer. 
     Ömrünü kızlarının eğitimine adamış. Sonra "Niye sadece kendi kızlarım" diye düşünmüş, "Niye ailemin bana verdiği olanaklardan ve güzelliklerden kimsesiz bir çocuğu da faydalandırmayayım " Herkes "Çok zordur, deli misin " demiş, ama o dinlememiş. Gönüllü koruyucu aile olmak için SHÇEK’e üye olmuş. Gerisini kendisi anlatsın 
     "Okumayı seven, aile, anne baba özlemi çeken, Ev nasıl bir şeydir ’ diye soran yedi yaşındaki Yiğit’le tanıştım. Hafta sonları evimde misafir edeceğim. Berrin Hanımcığım, hayatta güzel resim yapmayı hiç mi hiç beceremedim. Yiğit’i ilk gördüğümde, bana sunulan bembeyaz ve son derece kaliteli bir resim k ğıdına benzettim. Şimdi bu k ğıda, elimdeki olanaklarla, yüreğimdeki sevgi ve iyi niyetle öyle bir renk ve ruh vermeliyim ki, ileride, sokaklarda tiner koklayan bir çocuk, cahil bir genç, sarhoş ve sorumsuz bir baba, ülkesini hortumlayan bir hırsız... olmasın". 
     Oh yahu, şimdi yediğim her lokmanın hazzı, paylaşmanın verdiği mutluluğu daha iyi hissedebiliyorum. 
     Ülkemizde fırsat verilmemiş nice Ahmet Necdet Sezer’ler ve Kemal Derviş’ler var onların çoğalması temennisiyle..." 
     
ÇITA ÇOK YÜKSEK      Halalar, çocuklar, torunlar bir olduk, babamızın evine bir klima taktırıyoruz. Sıcaklarla arası iyi değil. Boynunda mendili, "Kadriiiş, bu camı sen mi kapattın " diye ortalığı birbirine katmasın diye... 
     Çocuk Esirgeme’nin kurtardığı çocukların babasına baktım. Babamı düşündüm... Kendine beş kuruş harcamaya ikna edemediğimiz, 50’sini aşmış evlatlarını düşünmeden edemeyen, h l üzerimize titreyen, babaların hası babamı, bütün babaları... Biz asla sizin gibi ana, sizin gibi baba olmayı beceremeyeceğiz. Çıtayı öyle yükselttiniz ki 
     
Alkolü de yenmelisin      Londra-İstanbul seferini yapan THY uçağına, çok meşhur bir aktörle sarışın eşi de bindiler. 
     Arkadaşım anlatıyor 
     Hostesler hemen ilgilendiler, ama... Ama aktör ayakta duracak halde değildi. Koltuğa yığıldı. Kolları yana düştü... fitil gibiydi. Uçak kalkıp içecek servisi başladığında -arkadaşım iyi görememiş- eşi hostese "Hayır, içmesin " diye bir işaret yapmış olmalı ki, karısının omzuna bir yumruk indirdi. "Niye içmeyecekmişim ulan, ...karı " diye... 
     Kadıncağız çok utandı, diyor. Neyse bol sulu bir rakıyla kandırıp, sakinleştirdiler. Biraz sonra da sızdı. 
     Uçak iniş için piste yaklaşırken, birden yerinden fırladı, tuvalete doğru yöneldi. "Aman C... Bey, dediler, uçak inmek üzere..." 
     "Prostatım var ulaaan " diye gürledi bu sefer. Girip kapıyı kapadı. Görevliler ne yapacaklarını bilemediler. Neyse, çabuk çıktı da, bir görevli kolundan yakalayıp en yakındaki koltuğa attı, kemerini bağladı... 
     Arkadaşım önce inmiş 
     Hosteslerin çıplak kollarını öpüyor, görevlilerin boynuna sarılıyordu... Koskoca C... içim acıdı 
     "Üzülme, diye arkadaşımı teselliye çalıştım o filmlerinde dünyaları kurtarmış adamdır alkole de yenilmez " 
     
Kırk yılda bir...      Kamer Genç başına gelenleri fazlasıyla hak eder, ama bu sefer haklı. Meclis’te gecenin bir yarısı IMF ve Dünya Bankası’nı kastedip "Adamlar donunuzu da isteseler verecek misiniz " diye sordu. MHP’-liler nedense çok alındı bu laftan. Genç de güya geri aldı "Don demedim, bor dedim... Ama bor madeni bile desem aklınız donda..." 
     İşte Genç’in savunması 
     "Gece geç saatlerde herkes yorgun ve gergindi, ama elin adamı 16 milyar veriyor, 40-50 milyar dolar garanti istiyor. Bu, Anadolu’da zalim ve adaletsiz tefecinin yaptığından farklı değil. Tefeci adamın değil pantolonunu, donunu bile alır. Maksadım buydu. Ama Yusuf Kırkpınar, Meclis TV’-nin kapatılmasını istedi. Allah’tan kapatmadılar, yoksa yine kavga çıkacaktı. Televizyonlar da bana hücum ettiler...." 
     Kırk yılda bir haklıydı 
     
     







Osmanlı valsi 


Derviş, takas, Telekom 


Devlet Baba 


Kürtçe deyince akla gelen 


Çınar devrildi 


Babalar ve çocuklar 


Yangın söndürüldü mü 


Oh be stres bitti 


Burası Ortaköy, burdan giriş yok... 


Kaz, kız, göz... 


Boğaz'da nükleer tehlike 


Vakıfbank'ta Bayındır krizi 


Takas 'Mesih' olur mu 


Köşkler vekillerin emrinde 


"En güzel aşk filmi Selvi Boylum Al Yazmalım" 


</TEXT>
</DOC>
