<DOC>
<DOCNO> 36130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/09/astro/index.html </URL>
<DATE> 2001/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bugün size ne getirecek 
</HEADLINE>
<TEXT>

Bugün Merkür ve Jüpiter arasındaki açı adımlarımızı hızlandırabileceğimizi gösteriyor. İletişim ve zihinsel uğraşlar için canlı bir gün olabilir. Koç burcunda hareket eden Ay bize heves, acelecilik, bir miktar huzursuzluk getirmekte. Koç’lar bugün istediklerini doğrudan söyleyebilirler. Dikkatleri üzerlerinde toplamak zor olmayacak. Aynı şeyleri Boğa’lar için söyleyemeyiz. Boğa’lar ani kararlardan uzak durmalılar. İkizler arkadaşlarından, yakın çevresinden destek görebilir. Yengeç’ler daha dikkatli olmalılar. İş hayatında yoğun tempo söz konusu. Aslan’lar gösterecekleri heves ve canlılıkla pek çok şeyin üstesinden gelebilirler. Öğlen 11.51 gökyüzünde yapıcı ve verimli olabileceğimiz enerjiler var. Ay ve Satürn arasındaki uyum, uzun vadeli planlar yapmak için ideal. Ayrıca bugün Güneş ve Mars arasındaki uyum da yeni girişimler için yeşil ışık yakmakta. Enerjimizi yapıcı biçimde kullanabileceğimiz gündeyiz. Başak’ların duygusal konularda kararsızlık çekmesi mümkün. Aşırı tepkilerden kaçınmalılar, Terazi’ler yeni öneriler alıyorlar ve ilişkilerden yana şanslılar. Akrep’ler ise günlük işlerde detaylara önem vermeliler. Yay’ları neşeli ve iyimser bulabiliriz. Bu maceracı burç bugün pozitif titreşim altında. Oğlak’lara daha dikkatli olmalarını öneriyoruz. Ev ve iş arasında kalıp sıkışabilirler. Akşam 20.16 Güneş ve Ay uyumu yine akıcı enerjiler getirmekte. Bu saatlerde pek çok şeyi yoluna koyabiliriz. Kova’lar da özellikle bu saatlerden yararlanarak değişiklikler yapabilir ve yakın çevresi ile daha fazla ilgilenebilirler. Balık’ların parasal konularda daha şanslı olduğunu görüyoruz. Bugün onlara, gelirlerini artırıcı olanaklar veriyor. 

            Faks 287 74 37 
      







</TEXT>
</DOC>
