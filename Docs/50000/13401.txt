<DOC>
<DOCNO> 13401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/spor/spo04.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kelepir Lange 
</HEADLINE>
<TEXT>

Trabzonspor, 16 milyon marka aldığı Norveçli futbolcuyu, dört milyon marka satmaya çalışıyor 
     BORDO-MAVİLİ takım sezon başında büyük uğraşlar sonucu kadrosuna kattığı Lange’ye şimdi kulüp bulamıyor. Norveçli futbolcuyu 16 milyon marka alan Trabzonspor, tüm görüşmelerde hayal kırıklığına uğradı, kulüpler 3.5 milyon marktan yukarıya çıkmadı. Başkan Özkan Sümer, Avrupa’da fiyatların çok düşük seyrettiğini, bu yüzden sıkıntı çektiklerini söyledi. 
     LANGE’NİN transferini gerçekleştiren eski başkan Mehmet Ali Yılmaz ise, "Antrenörümüz Lange’nin büyük bir yıldız adayı olduğunu, satarken de kulübe kar getireceğini söylemişti" savunmasını yaptı. Norveçli futbolcuyu İngiliz takımlarına vermeyi planlayan Bordo - Mavili yönetimin, bu konuda yaptığı girişimlerden de şimdilik bir sonuç alınamadı. 
     
     Sümer boş durmuyor 
     BREZİLYA’DA futbolcu avına çıkan Başkan Özkan Sümer, izlediği turnuvada çok kaliteli oyuncular gördüğünü, iki - üç isimle görüşmeler yapacağını belirtti. Sümer’in özellikle St. Pauli’de forma giyen Fabiano ve Bapista’ya hayran kaldığı, iki futbolcu ve kulüpleriyle konuşacağı açıklandı. Bu arada Bursaspor’da oynayan Ümit Özat ile de prensip anlaşmasına varıldığı öğrenildi. 
     


 SPOR 























</TEXT>
</DOC>
