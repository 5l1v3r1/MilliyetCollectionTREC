<DOC>
<DOCNO> 19745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/son/sontur12.html </URL>
<DATE> 2001/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Pendik açıklarında durdurulan gemide kaçak 500 mülteci... 
</HEADLINE>
<TEXT>

     Pendik açıklarında, sahil güvenlik botlarınca durdurulan bir gemide, yaklaşık 500 kaçak mülteci yakalandı. 
     Alınan bilgiye göre, bir istihbaratı değerlendiren Sahil Güvenlik Komutanlığı, yurtdışına kaçak yollardan çıkmak isteyen mültecileri taşıdığı belirlenen ''Lale-1'' adlı gemiyi izlemeye aldı. İstanbul Boğazı'na, Karadeniz yönünden giren ve Marmara Denizi'ne doğru geçiş yapan geminin önü, Sahil Güvenlik Komutanlığı'na bağlı botlarca Gebze-Dilovası açıklarında kesildi. 
     Geri dönerek Karadeniz yönüne kaçmak isteyen gemi, Pendik açıklarında sahil güvenlik botları tarafından durduruldu. Gemide yapılan ilk incelemede, yaklaşık 500 mülteci yakalandı. Yetkililer operasyonun, son zamanlarda yapılan en büyük mülteci operasyonlarından biri olduğunu ifade ettiler. 
     
     







</TEXT>
</DOC>
