<DOC>
<DOCNO> 2021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/yazar/alpay.html </URL>
<DATE> 2001/01/13/ </DATE>
<TIME>  </TIME>
<AUTHOR> Şahin ALPAY  </AUTHOR>
<HEADLINE>
"Emir versek işkence biter" 
</HEADLINE>
<TEXT>

     Yakınlarda TBMM İnsan Hakları Komisyonu başkanlığından ayrılan DSP Aydın milletvekili Sema Pişkinsüt 10 Ocak günü İstanbul'da, Türkiye Bilimler Akademisi'nin davetlisi olarak bir konuşma yaptı. "Türkiye'de İnsan Hakları Sorunları" başlıklı konuşma, Komisyon'un 1998 ve 2000 yıllarında yaklaşık 9 bin tutuklu ve hükümlüyle yaptığı araştırmanın bulgularını özetliyordu. 
     Umarım Pişkinsüt vaad ettiği üzere bunları en kısa zamanda bir kitap haline getirir ve Komisyon'un bulguları kamuoyuna daha iyi yansır. Pişkinsüt'ün vurguladığı hususların başlıcaları şöyle 
     Aftan önce cezaevlerinde bulunan yaklaşık 73 bin kişinin hemen tamamı toplumun en düşük gelirli 20'lik kesiminden geliyor. "Gelir dağılımındaki bozukluklardan kaynaklanan sorunlar, cezaevlerinde güç gösterileriyle giderilemez." Savunmaya bütçenin 34'ü, adalete 0,79'u ayrıldığı sürece, ne adil bir yargı ve infaz sistemi kurulabilir, ne de ulusal güvenlik sağlanabilir. 
     Zamanaşımı dolayısıyla düşen dava sayısı son on yılda 13 kat arttı. Bundan kimlerin yararlandığının araştırılması lazım. Faili meçhullerin büyük bölümü bunlara dahil. Komisyon'a verilen ifadelere göre, parası olanlar adli tıptan lehe rapor alabiliyor. Adalet parası olanların lehine işliyor. 
     Hazırlık soruşturmaları savcılar yerine polis ve jandarma tarafından yapılıyor ve esas olarak baskı altında zanlıya suçun itiraf ettirilmesini öngörüyor. Zanlıların birçoğu kayıtlara "24 saat" yazılıp istendiği kadar gözaltında tutuluyor, "avukat istemedi" denerek avukattan yararlandırılmıyor. 
     DGM ve ağır ceza mahkemelerindeki davaların yaklaşık yarısı beraatle sonuçlanıyor. Fakat zanlılar aylarca ve yıllarca tutuklu kalabiliyor. Bazen yalnızca duruşmaya götürecek vasıta bulunamadığı için. 
     Komisyon'nun görüştüğü kimselerin yaklaşık yüzde 90'ı kötü muamele ve işkenceye uğradığını söylüyor. İstanbul emniyet müdür yardımcılarından biri, "Bir emir versek işkence durur, ama suç patlaması olur" diyor. İşkenceden tutuklu polis yok. İşkence sanıkları için istenen affın amacı, sadece "sicil affı" değil, uygulamalarına meşruiyet kazandırmak. 
     Komisyon kendisine ulaşan bin dolayında suç duyurusunu savcılıklara iletti, fakat bunların pek azı yargıya intikal etti. Yargıda sonuçlanan da hiç olmadı. 
     Pişkinsüt'e araştırmalarının sonuçlarını Başbakana ya da TBMM genel kuruluna anlatmak imkanını bulup bulamadığını sordum. İkisi de mümkün olmamış. Pişkinsüt toplumun yanlış yönlendirilmesinden yakınıyor "Öyle bir durumla karşı karşıyayız ki, halkta şu zihniyet hakim oldu İnsan haklarını savunanlar teröristler ve mandacılardır... İnsan olmayanların insan hakkı olmaz..." 
     Yoruma gerek var mı 
     
     





Kelimeler, anlamlar 


"Emir versek işkence biter" 


Bizim önyargımız 


'Bilgi vermedim, veremezdim' 


Uçağı dağıtan sarhoş gazeteci 


Türkiye AB'nin içinde mi bölünür, dışında mı 1 


Asker ve AB 


Bir de erkekleri düşünün 


"Ulusal Program" hazır 


Şovmenlere aman dikkat 


AB mi bizi, biz mi AB'yi istemiyoruz 


AB'ye güvensizlik... 


Risk yönetimi... 


Yenilikçiler 


Kriz dersleri 


Aslan gibi 


Demirel'in avukatı Çağlar'ı da savunur 


TÜSİAD "ele verir talkını, kendi yutar salkımı " 


</TEXT>
</DOC>
