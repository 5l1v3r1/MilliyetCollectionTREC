<DOC>
<DOCNO> 5848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/siyaset/siy03.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Donlu efe’ olur mu 
</HEADLINE>
<TEXT>

MHP Muğla Milletvekili Metin Ergun halk oyunları ekibindeki "efe"lerin kıyafetini beğenmedi. Folklor araştırmacısı Eren "Efe dediğin don giyer" dedi 
     YAŞAR ANTER BODRUM 

     Muğla’nın Milas ilçesinde Gümüşlük İlköğretim Okulu halk oyunları ekibinde yer alan "efe" kıyafetli öğrencilerin şort giymesi MHP Muğla Milletvekili Metin Ergun’u kızdırdı. Tarım Bakanı Hüsnü Yusuf Gökalp’in de izlediği törende zeybek oynayan ekibi gören Ergun, "Siz hiç hayatınızda baldırı çıplak efe gördünüz mü " dedi. 
     Folklor araştırmacısı Mehmet Ali Eren milletvekilinin konuşmasını talihsizlik olarak değerlendirerek şunları söyledi "Ege’nin zeybekleri, efeleri Kırım ve Karadağ savaşlarına gönderildiler. Orada fotoğrafları çekilmiş. Orada da görüldüğü gibi efeler, zeybekler kısa donludur." 
     Milas Milli Eğitim Müdürü Reşit Cengiz de ekibin kıyafetinin incelemeye aldığını bildirdi ve "Muğla Kültür Müdürlüğü’nden görüş olup doğruyu araştıracağız" dedi. 
     


 SİYASET 


















</TEXT>
</DOC>
