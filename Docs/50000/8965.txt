<DOC>
<DOCNO> 8965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/spor/spo02.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
TARİHİ HEDEF 
</HEADLINE>
<TEXT>

Aziz Yıldırım, 100. yılında Fenerbahçe’nin çehresini tamamen değiştirecek 
     YUSUF KOBAL 

     TESİSLEŞME açısından Aziz Yıldırım’ın başkan olduğu günden itibaren önemli yol alan Sarı - Lacivertli kulüp, bu sene yaşanacak olası bir şampiyonlukta tarihe geçecek bir hedef planladı. Fenerbahçe, yine Yıldırım’ın başkanlığında 100. kuruluş yıldönümüne tam anlamıyla çağdaş bir kimliğe bürünmüş şekilde girmek için çalışmalarını hazırladı. 
     SARI - Lacivertli kulübün bugünkü ekonomik koşullarda bile faizli borcunun bulunmaması şans olarak nitelendirilirken, yedi milyon dolar beklenen hasılat gelirinin beş milyon dolara inmesi tek sorun gösterildi. Dövizdeki değer artışı Fenerbahçe’nin sadece hasılat gelirlerine damga vururken, yöneticiler 2007 yılını Aziz Yıldırım başkanlığında yakalayacaklarını belirtti. 
     
Biraz da özeleştiri      BEŞİKTAŞ galibiyeti Fenerbahçe’de mutluluk rüzgarları estirirken bazı yöneticiler özeleştiride bulundu. Asbaşkan Mahmut Uslu, "Beşiktaş maçında gördük ki, orta sahamızda kuvvetli bir oyuncu olmadığı takdirde aksıyoruz" dedi. Uslu, Kadıköy’de maç kaybetmeme geleneğinin sürmesi halinde deplasmanda alacakları sonuçların önem taşımadığını belirtip, "Sahamızda maç vermezsek işimiz kolay. Gençlerbirliği, Beşiktaş’tan daha iyi oynamıştı. Çok gol kaçırdık. Ama bu galibiyetle moralimiz daha da arttı" ifadelerini kullandı 
     
RAPAJIC Bir yere gitmem’      FENERBAHÇE’NİN yıldız futbolcusu Rapajic, ilk kez 1907 Derneği’nin çıkardığı Vizyon dergisine konuştu. Hırvat futbolcu, Türkiye’de en fazla aşırı kalabalıktan etkilendiğini, dedikoduların tersine gitmeyeceğini söyledi. Rapajic, "Herşey yolunda. Tek hedefim Fenerbahçe’de kalarak şampiyonluğa ulaşmak" dedi 
     
Avrupa göründü’HÜSEYİN YAVUZ 
     FENERBAHÇE Teknik Direktörü Mustafa Denizli, Dünya Ticaret Merkezi’ndeki Turizm Fuarı’nda Çeşme standını ziyaret etti. Hayranlarına imza dağıtan Denizli, "Avrupa göründü. Bundan sonra biz de Türkiye’nin turizm elçisi olacağız" dedi. Denizli, Serhat için de "Futbolda bazılarının hüzün noktası, bazılarının sevinmesine yol açar" yorumunu yaptı. Bu arada Revivo, Serhat ve Rüştü, Efor giyim firması için poz verdi 
     
Kaptan özür diledi      KAPTAN Ogün, Beşiktaş maçında uygun bir şut yakaladığını ancak kötü bir vuruş yaptığını söyleyip, "Puan kaybetseydik benim için ağır bir ceza olurdu. Özür dilerim. Sanırım verdiğim gol pasıyla kendimi affettirdim" diye konuştu. Tecrübeli futbolcu, her maça on iki kişi başladıklarını da kaydetti, "Bu seyirci herkese kısmet olmaz" dedi 
     


 SPOR 



























</TEXT>
</DOC>
