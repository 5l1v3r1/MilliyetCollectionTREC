<DOC>
<DOCNO> 17371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/21/yazar/gureli.html </URL>
<DATE> 2001/04/21/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Hemen şimdi .. 
</HEADLINE>
<TEXT>

     Şu iktidarın iktidarsız haline bakın. Ekonomiyi felç ettiler, siyaseti felç ettiler, şimdi insan hayatı karşısında felç olmuşçasına hareketsiz, duyarsız duruyorlar. 
     Cezaevlerindeki ölüm oruçlarında ölenlerin sayısı bu satırlar yazılırken 14 idi. Dünkü gazetelerde Başbakan Ecevit "Kendi arkadaşlarını ölüme zorlayanların baskısına devletin boyun eğmeyeceğini" söylüyordu. 
     Ecevit'in "kendi arkadaşları" dediği insanlar "kendi devletinin vatandaşı" değil mi 
     Devletin görevi çözüm üretmek mi, terör örgütüyle pasif inatlaşmaya girmek mi O zaman terör örgütünden ne farkınız kalıyor 
     Çözüm yok mu 
     Mutlaka bulunmalı. Hemen şimdi bulunmalı. 
     Aslında çözüm var. 
     F tipi cezaevleri "operasyonu" sırasında 32 kişinin ölümü üzerine, Adalet Bakanı Türk çözümü 4 ay önce vaat etmişti. Avrupa standartlarına geçerek, ortak kullanım alanlarını kullanıma açarak "hücre tecridine" son veren "iyileştirmeler" yapılacaktı. 
     Bugün gelinen nokta, her alanda görülen tıkanıklık... hareketsizlik... felç olma durumu... Sanki bilinçsizce bir sorumsuzlukla inatlaşma. 
     Neymiş Terörle Mücadele Yasası'nın 16. maddesinin değiştirilmesi gerekiyormuş. 
     Tamam, insanların ölümünü seyredeceğinize hemen değiştirin, iktidar değil misiniz 
     Hayır efendim, değişiklik tasarısı komisyonda tıkanmış, Adalet Bakanı ile İçişleri Bakanı anlaşamıyormuş. 
     Ya Başbakan ne yapıyor 
     Çözümü terör örgütünün "kendi arkadaşları"nın ya da ailelerinin bulmasını önerip, bakanlarının inatlaşmasını seyrediyor. 
     Cumhurbaşkanı Sezer, kabul ettiği TBMM İnsan Hakları Komisyonu Başkanı Hüseyin Akgül'e "tutuklu ve hükümlülerin can güvenliği ve sağlığının devletin sorumluluğu altında olduğunu" söylüyor. 
     İşte, bir kez daha Sezer ile Ecevit farkı. 
     "Kendi arkadaşları"nın ve "kendi vatandaşları"nın ölümüne, böylesine seyirci kalanların sorumluluğunu tarih yazacak. 
     Yazıların altına zaman zaman konulan şu klasik notun bu kez geçerlik kazanmasını diliyoruz 
     NOT Bu yazı cezaevlerindeki ölüm oruçlarına çözüm bulunmadan önce yazılmıştır. 
     
Bir şiir      İnsan bazen kimi şairlerin zamanla nasıl duyarsızlaştığına şaşırsa da şiire sırtını çeviremiyor. Türk Dili Dergisi'nin son sayısında İlyas Halil'in şu kısacık şiirine ne dersiniz 
     "Yaşam Boyu Sevdim seni Demek için Daha ne kadar Yaşamam Gerek " 
     
     





En büyük değişim 


Derviş'e omuz 


Paralar nerede 


Hüsamettin Özkan’ın kuryesi İsmail Cem 


Türkiye'nin hiç bitmeyen geçiş süreci... 


Uçaktaki Ankara 


Gül gibi 


Derviş'in şortu Bostancıoğlu'nun 


Hemen şimdi .. 


Şirket gibi yönetilse... 


Müşterini tanı 


İstanbul'da jurnal teşkil tı kurdular 


Memur, siyasetçi ve TRT... 


Sanayie dönüş 


Sabancı'dan dolarlı sözleşmelere son 


Belediye ne yapar 


Yabancı bankalar kriz ticareti’ yapıyor 


</TEXT>
</DOC>
