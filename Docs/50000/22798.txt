<DOC>
<DOCNO> 22798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/son/sonspo02.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte vefa...Fiorentinalı futbolcular Fatih Terim'i finale çağırdı... 
</HEADLINE>
<TEXT>

     Avrupa Futbol Federasyonları Birliği'nin UEFA İsviçre'nin Zürih kentindeki toplantısına katılan Teknik Direktör Fatih Terim, İtalya'nın Milano kentine geldi. 
     Terim, gazetecilerin sorusu üzerine, perşembe günü Parma ile Fiorentina takımları arasında yapılacak İtalya Kupası final ilk maçına yetişemiyeceğini belirterek, ''Fiorentina, taraftarlarının ve şehrin yüreğini taşıyan bir takım'' diye konuştu. 
     Fiorentina takımının kaptanı Portekizli yıldız futbolcu Rui Costa, kupa maçı ile ilgili olarak, ''Terim, Parma'ya gelip maçı izlerse bizi çok mutlu eder'' dedi. 
     Takım olarak finale Türk teknik direktör sayesinde geldiklerini hatırlatan Portekizli futbolcu, ''Finali Terim'siz oynasak da, kupayı aldığımız taktirde onunla paylaşacağız. Bu herkesin başarısı olacak'' diye konuştu. 
     
     






</TEXT>
</DOC>
