<DOC>
<DOCNO> 46198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/son/sontur16.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'da yaralanan Amerikalı asker İncirlik'te... 
</HEADLINE>
<TEXT>

     ABD ve İngiltere'nin Afganistan'a yönelik harekatı sırasında, iki aracın arasında sıkışarak yaralandığı bildirilen bir ABD'li askerin, ambulans uçakla İncirlik Üssü'ne getirilerek tedavi altına alındığı öğrenildi. 
     A.A muhabirinin aldığı bilgiye, operasyon bölgesinde iki aracın arasında sıkışarak yaralandığı bildirilen kimliği ve rütbesi açıklanmayan ABD'li asker, ambulans uçakla İncirlik Üssü'ne getirildi. 
     Durumunun kritik olduğu öğrenilen yaralı askerin Üsteki hastanede yoğun bakım ünitesinde tedavisine başlandığı bildirildi. 
     Bu arada, üst düzey güvenlik önlemlerinin alındığı İncirlik Üssü'ndeki hareketlilik sürüyor. Günün ilk saatlerinden itibaren üsten 12 savaş, biri Awacs 2 erken uyarı, 4 tanker ile 19 nakliye uçağı havalandı. Uçakların daha sonra üsse döndükleri görüldü. 
     






</TEXT>
</DOC>
