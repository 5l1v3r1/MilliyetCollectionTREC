<DOC>
<DOCNO> 41208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/magazin/mag02.html </URL>
<DATE> 2001/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Teknocu gelir hoş gelir 
</HEADLINE>
<TEXT>

Tek amaçları içmek’, güzel müzik dinleyip dans etmek olan gençler trene bindi Ankara Garı’nda başlayan çılgın eğlence İstanbul’a doğru yol aldı 
     AYŞEGÜL SÖNMEZ İstanbul 

     Bu yıl dördüncüsü düzenlenecek olan JB Dans ve Tekno Festivali, önceki akşam başkentli clubber’ların Ankara Tren Garı'nda verdikleri partiyle başladı. Yolcularını İstanbul Parkorman’da düzenlenecek partiye taşıyacak olan trenin hareketi öncesinde, clubber'lar disk jokey U.F.U.K.’un çaldığı houes’ ve techno’ türü parçalarla tren garında dans etti. 
     
İçki yasağı kırıldı      Renkli gözlükleri, düşük belli jean’leri ve lastik ayakkabılarıyla Ankara Tren Garı’nda ilginç görüntüler oluşturan gençler, partide içki yasağıyla karşılaştı. Ancak gar görevlileri, müziğin ve gençlerin renkli danslarının etkisiyle içki yasağını kaldırdı. Tren, saat tam 01.00’de İstanbul’a doğru hareket etti. DJ U.F.U.K., trenin restoran vagonunda kabiniyle yerini aldı ve trende sabahın dokuzuna kadar sürecek parti başladı... 
     
Sabaha kadar dans      Trendeki partinin ilk bir saatinde biralar tükenirken, tren barında sabaha kadar tükenmeyen tek içki fiyatının yüsek olması nedeniyle viskiydi. Particilerin ısrarlarıyla fiyatı indirilen viski de çok geçmeden tüketildi. 
     O sabah kondüktörün "Haydarpaşa Garı" diye bağırmasına hiç gerek yoktu, çünkü trende parti sürüyordu. Maslak Parkorman’da onları yine sabaha kadar sürecek bir parti daha bekliyordu... 
     



 MAGAZİN 













</TEXT>
</DOC>
