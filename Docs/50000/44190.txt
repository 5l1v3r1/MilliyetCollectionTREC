<DOC>
<DOCNO> 44190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/yazar/bila.html </URL>
<DATE> 2001/09/29/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
MGK'nın destek sınırı 
</HEADLINE>
<TEXT>

     Milli Güvenlik Kurulu'nun dünkü toplantısında enine boyuna tartışılan konunun ABD'ye yapılan terörist saldırı ve bu saldırıya yanıt verme hazırlıkları olduğunu söyleyebiliriz. 
     Daha önce değişik düzeylerde dile getirilen bir yaklaşım, MGK düzeyinde de benimsendi. Bu yaklaşım, terörle mücadele konusunda Türkiye'ye en fazla destek olan ülkenin ABD olduğu ve Türkiye'nin de büyük bir terör saldırısına uğrayan ABD'ye destek olması gerektiği... 
     MGK'nın dünkü toplantısında hem sivil, hem de asker kanadında hakim olan bu görüş, bildiriye de geçirilerek Türk ve dünya kamuoyuna iletilmiş oldu. 
     Türkiye'nin ABD'ye yardım etmek konusunda bir tereddütü yok. Ancak bu yardım ve desteğin şekli ve sınırı ne olacak 
     MGK'da detaylı biçimde tartışılan, daha çok bu sorunun yanıtı oldu. 
     Varılan sonuç şöyle özetlenebilir 
     "Türkiye'nin desteği bundan sonra gelişecek şartlara göre belirlenir. Şeklini ve sınırını bu gelişmeler tayin eder." 
     Tabii, üzerinde durulması gereken bir yönü de "bu desteğin Türkiye'nin milli menfaatlerini zedelemeyecek" nitelikte olması kaydı. 
     Bu kayıtla kastedilen nedir 
     MGK'nın bu konudaki yaklaşımı da şöyle ifade edilebilir 
     "Afganistan binlerce kilometre uzaklıkta bir ülke. Bu uzaklıkta bir ülkeye askeri güç kullanılarak bir müdahale yapılacağı anlaşılıyor. Tabii, bu tür bir güç kullanımına Türkiye'nin asker göndererek destek olması kolay değildir." 
     Tabii, NATO'nun 5. maddesiyle ilgili olarak verilecek kararlar bu değerlendirmenin dışında kalıyor. 
     Buradan çıkan sonuç, Türkiye'nin asker göndermekten çok, hava sahasının açık tutulması, İncirlik üssünün devrede olması, istihbarat yardımı ve Kuzey İttifakı'na askeri eğitim verilmesi gibi bir destek sınırı içinde hareket edeceği. Bunların dışında ABD'nin bir talebi olursa o da mümkün olduğunca karşılanmaya çalışılacak, ancak, günün koşulları dikkate alınacak. 
     Bundan sonraki gelişmelerle ilgili olarak bir diğer önemli konu terörle mücadelede dünyanın izleyeceği yol. Türkiye bu süreçte öncelikle terörün tanımlanması üzerinde duruyor. Dünya terörü nasıl tanımlayacak 
     MGK'da hakim olan görüş, terörü tanımlama çalışmalarında Türkiye'nin en deneyimli ülkelerden biri olarak aktif rol alması... 
     Ankara bu yönde çaba gösterecek. 
     Türkiye'nin, terörle mücadelede ABD ile birlikte dünyada oluşan koalisyona öncülük etmesi hedef olarak belirlenmiş durumda... 
     
     







Hangi Türkçe 


Taliban rozeti 


MGK'nın destek sınırı 


Hükümette kaptan köşkü boş mu, dolu mu 


Dere ve at 


Kim "terörist" 


Anadolu liselerine giriş 


Ortadoğu'dan Orta Asya'ya... 


Günaydın bayım, bugün nasılsınız 


TÜSİAD’ın farklı yüzü... 


Değişmek ve dönmek... 


ABD'nin zorluğu çıkış'ta 


Savaş haberlerini zaplayın 


Borçlunun parası olmalı 


"Laik Cumhuriyet" kurmak kolay mı 


Çifte standart 


</TEXT>
</DOC>
