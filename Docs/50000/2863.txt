<DOC>
<DOCNO> 2863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/guncel/gun11.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ailesi 15 gündür Suat'ı bulamıyor 
</HEADLINE>
<TEXT>

     TAHSİN DOLAVCI Kütahya DHA 

     Kütahya Evliya Çelebi İlköğretim Okulu 7. sınıf öğrencisi 13 yaşındaki Suat Şenal'ın babası Erdal Şenal, "Oğlum 15 gündür kayıp. Okula gidiyorum diyerek evden çıktı, bir daha geri dönmedi. Yetkililer oğlumu bulsun" dedi. 
     Suat'ın yaşamından endişe duyduğunu bildiren baba Şenal, evden kaçması için hiçbir neden olmadığını belirterek, " Eski okulundaki bazı arkadaşları oğlumu evden kaçmaya teşvik etmiş olabilirler. Eşim ve ben perişan bir haldeyiz. Eve dönmesini sabırsızlıkla bekliyoruz. Geldiğinde ona kızmayacağız" diye konuştu. 
     Evliya Çelebi İlköğretim Okulu'ndaki sınıf arkadaşları da Suat'ın kendi halinde sakin biri olduğunu, evden kaçmasına şaşırdıklarını söylediler. Kütahya Emniyet Müdürlüğü yetkilileri 15 gündür kayıp olan Suat'ın bulunması için arama çalışmalarını sürdürdüklerini belirttiler. 
     


 GÜNCEL 
















</TEXT>
</DOC>
