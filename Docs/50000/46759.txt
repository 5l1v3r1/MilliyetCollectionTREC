<DOC>
<DOCNO> 46759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/14/siyaset/asiy.html </URL>
<DATE> 2001/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Terörün nedenini de ortadan kaldıralım... 
</HEADLINE>
<TEXT>

Ürdün Kralı Abdullah dün Cumhurbaşkanı Sezer ile bir araya geldi. İki lider görüşmede Irak’ın ABD’nin tepkisine neden olacak tavırlardan kaçınması için uyarılması fikrinde birleşti 
     BARÇIN YİNANÇ Ankara 

     Türkiye ve Ürdün, Afganistan harek tının Irak'a yönelmesinin önlenmesi için Bağdat'a, ABD'nin tepkisine yol açacak tavırlardan kaçınması telkininde bulunacak. 
     Kral Abdullah'ın dün Ankara'ya yaptığı dört saatlik kısa ziyarette, İsrail - Filistin uzlaşmazlığıyla Irak konusu ele alındı. Cumhurbaşkanı Ahmet Necdet Sezer'le görüşen Kral Abdullah, ABD'nin Irak'ı da hedef almasının Arap dünyasında çalkantıya yol açacağı uyarısında bulundu. Her iki lider, Irak'ın Birleşmiş Milletler'le işbirliği yapması ve özellikle bu dönem sorumlu bir davranış içinde olması gerektiği görüşünü paylaşırken, Bağdat'a bu doğrultuda telkinlerde bulunulmasını kararlaştırdılar. 
     İsrail - Filistin sorununun çözümünün her zamankinden daha fazla aciliyet kazandığı konusunda da görüş birliği sağlanırken Kral Abdullah, Türkiye'nin İsrail ve Filistin üzerindeki etkinliğini kullanmasını istedi. 
     Basına yapılan açıklamada Sezer, "Ortadoğu'daki barış ve istikrarı olumsuz yönde etkileyen bu iki soruna en kısa sürede çözüm bulunmasına yönelik katkılarımızı sürdürme kararı aldık" dedi. Kral Abdullah da Filistin'in devlet kurma hakkıyla ilgili benzer bir tutum içinde olduklarını belirterek, "Uluslararası toplum barış sürecini yeniden canlandırmak için derhal harekete geçmelidir" diye konuştu. 
     
     Sezer İslamla bağdaştırılmamalı 
     Bu arada Kral Abdullah, "Dinimizi terörle bağdaştıran girişimlere birlikte karşı çıkacağız. İslam, barışı ve hoşgörüyü ön plana çıkartır, teröristler ise nefret ve korkuyu" derken Sezer de son terörist saldırılarla İslam dini arasında hiçbir biçimde bağlantı kurulmaması gerektiğini ifade etti. 
     



 SİYASET 














</TEXT>
</DOC>
