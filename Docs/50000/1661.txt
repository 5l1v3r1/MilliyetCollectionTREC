<DOC>
<DOCNO> 1661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/yazar/akyol.html </URL>
<DATE> 2001/01/11/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
YÖK'e hukuk 
</HEADLINE>
<TEXT>

     CUMHURBAŞKANI Ahmet Necdet Sezer, YÖK Yürütme Kurulu'na iki saygın hukuk profesörünü atadı Biri Prof. Aysel Çelikel, İÜ Hukuk Fakültesi'nin eski dekanı... Öteki Prof. Ramazan Arslan, AÜ Rektör Yardımcısı... 
     Önce üniversite camiasının içinden gelen, akademik yönetim tecrübesi olan isimler... 'Üniversite' kavramının felsefesine yabancı mesleklerden gelen isimler değil... 
     Dahası, ikisi de hukuk profesörü... Adları hiçbir ideolojik skandala, hiçbir otorite dalkavukluğuna bulaşmamış, hukukun üstünlüğüne ve demokrasiye her "konjonktür"de, her "süreç"te bağlı kalabilmiş isimler... 
     "Yüksek Öğretim Komiserliği" gibi çalışan YÖK'ün gerçekten bir yükseköğretim üst kurumu haline dönüşmesi için ilk şart, "hukuk" ve "akademik özgürlükler" bilincinin YÖK yönetiminin kapısından içeriye girmesidir. Bu atamalar bu bakımdan son derece isabetlidir. 
     Sezer, özgürlükler ve akademik değerler konusundaki duyarlığını bir kere daha ortaya koymuştur. 
     
     TÜRKİYE'DE üniversiteye resmi ideolojik ödevler yüklenmesi akademik değerleri zaafa uğratmıştır. 
     İsmet Paşa'nın karşı çıkmasına rağmen, 1932'deki "reform"da saygın fizik ve tıp profesörleri bile tasfiye edilmiş, olumsuz bir gelenek başlatılmıştır. 
     Bunun da etkisiyle, üniversitenin kendi içinde de aşırı politizasyonlar görülmüştür. Türk üniversitelerinin 1970'lerde politize olmasının bilime nasıl büyük zarar verdiği konusunda Prof. Joseph S. Szyliowicz'in çok önemli bir araştırması vardır. 
     Üniversiteyi resmi ideoloji yönünde ya da karşıt yönde politize etme girişimleri aynı madalyonun iki yüzüdür ve netice akademik değerlerin küçümsenmesi, akademik geleneklerin oluşmamasıdır. 
     Son birkaç ayın örneği, sosyoloji Doçenti Alev Erkilet Başar'la sosyolog Prof. Bünyamin Duran'ın akademik tez ve kanaatlerinden dolayı 'siyaseten tasfiye' edilmeleridir. 
     Hukuku ve akademik gelenekleri çiğnemeden üniversite böyle kesilip biçilemez, "zapturapt" altına alınamaz. Meclis'teki YÖK dosyası hukukun ve akademik özgürlüklerin nasıl çiğnendiğinin örnekleriyle doludur. 
     
     AKADEMİK hürriyet konusunda bir örnek, Columbia Üniversitesi'nin 'akademik dekanı' Prof. Jonathan Cole'ün geçen ay yayınladığı bildiridir. Ünlü Prof. Edward Said'in, Filistinlerin yaptığı siyasi bir eyleme katılması konusunda Prof. Cole bu bildirisinde diyor ki 
     "Biz üniversitede ifade polisliği yapamayız .. Eğer Prof. Said'in ifade özgürlüğünü korumayacaksak, bundan sonra kimin ifade hakkını kısıtlayacağız .. İnsanların cezalandırılma korkusu olmadan aklındaki söyleme hakkına karşı, engizisyon papazı rolünü kim üstlenecek .." 
     Bu rolü Yüksek Öğretim Komiserliği üstlenmiştir Hem de, öğrenciler ve öğretim elemanları arasında ayırımcılık discrimination uygulayarak 
     Üniversitede "yanlış fikir" varsa, bunun çözümü "görüldüğü yerde ezmek" değil, eleştirel bilimsel araştırmalar ve karşı tezlerdir. Bilim böyle gelişir, sorunlara çözümler böyle bulunur. 
     Onun için, "hukuk" ve "akademik özgürlükler" bilincinin YÖK kapısından içeriye girmesi, hem bir eşit vatandaşlık mücadelesidir, hem de "bilgi çağında" Türkiye'nin geleceği için mücadeledir. 
     
     





YÖK'e hukuk 


"Yenilikçi" ne demek 


Düşünce gücü... 


3 T - T... 


Konuşan, Başbakan’ın tanımadığı biri değil 


Fransız siyasetçilerine Allah akıl versin 


"İsterik müttefikler..." 


Pay edilen ekonomi yönetimi .. 


"Gizli" 


YÖK'te sonun başlangıcı 


Yeni Ankara 


Bir bardak suda fırtına 


Dikkat, ölüm tehlikesi var 


Fırtına öncesi sessizlik... 


Yaşama dair filmler... 


Ya Celal Bayar ne diyor 


Dünya değişirken 


Rahat uyuyor musunuz 


Ankara'da "bedava ev" sahibi olmak isteyenlere "tarifname" 


</TEXT>
</DOC>
