<DOC>
<DOCNO> 21417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/son/sontur04.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'ya yakıcı sıcaklar geliyor 
</HEADLINE>
<TEXT>

     Tüm yurtta etkili olan yağışlı hava, güney bölgelerini etti. Antalya ve çevresinde, 10 gündür zaman zaman yağan sağanak yağış, bugün yerini parlak bir güneşe bıraktı. 
     Antalya'da sağanak yağışlar öncesinde 30 derece olan ve yağışlar sırasında 21 dereceye kadar düşen hava sıcaklığı bugün tekrar 30 dereceye ulaştı. Meteoroloji yetkililerinin verdiği bilgiye göre, 30 derece olarak ölçülen hava sıcaklığı, önümüzdeki üç gün içinde 30 dereceyi aşacak, 15 gün sonrasında ise 40 derecenin üzerine çıkacak. Yetkililer, yağışın etkisiyle 20 dereceye kadar düşen deniz suyu sıcaklığının da önümüzdeki günlerde 30 dereceyi bulmasının beklendiğini söylediler. Bu arada, Antalya ve çevresindeki turistik tesislerde tatilini geçirenler, bu sabah karşılaştıkları güneşli havayı, deniz ve havuzlarda yüzüp eğlenerek, plajlarda güneşlenerek değerlendiriyorlar. 







</TEXT>
</DOC>
