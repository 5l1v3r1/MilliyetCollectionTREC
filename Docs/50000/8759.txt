<DOC>
<DOCNO> 8759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/son/sontur07.html </URL>
<DATE> 2001/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de elektirik kesintisi 
</HEADLINE>
<TEXT>

     Trafo merkezlerinde yapılacak bakım çalışmaları nedeniyle bazı ilçelerde elektrik kesintisi uygulanacağı bildirildi. 
     TEDAŞ İzmir Elektrik Dağıtım Müessesesi'nden yapılan yazılı açıklamaya göre, Konak ilçesi Murat Reis Mahallesi'ndeki trafo merkezini devreye alma çalışmaları nedeniyle 25-26-27-28 Şubat günlerinde 180-256 sokaklarda 08.30-16.30 saatleri arasında elektrik kesintisi uygulanacak. 
     Konak ilçesi Yenişehir Güney Mahallesi'nde de trafo merkezi devreye alma çalışmaları nedeniyle yarın 1140-1152 sokaklara 08.30-16.30 saatleri arasında elektrik verilemeyecek. 
     Konak ilçesi Boğaziçi trafo merkezlerinde yapılacak yenileştirme çalışmaları nedeniyle yarın Manifaturacılar Sitesi ile İzmir Basma Fabrikası'na 06.00-13.00 saatleri arasında enerji verilemeyecek. 
     Öte yandan Uzundere-Alaçatı arasındaki elektrik tellerinde zorunlu bakım ve onarım çalışmaları nedeniyle 27 Şubat Salı günü 06.00-11.00 saatleri arasında Urla, Çeşme, Alaçatı ve Karaburun ilçeleri ile belde ve köylerinde Güzelbahçe ilçesi Yelki beldesine elektrik verilemeyecek. 




</TEXT>
</DOC>
