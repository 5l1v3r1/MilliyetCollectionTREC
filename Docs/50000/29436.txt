<DOC>
<DOCNO> 29436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/yasam/yas05a.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Gözyaşı ödülü de Jack Lemmon’ın 
</HEADLINE>
<TEXT>

Kariyeri boyunca bir oyuncunun kazanabileceği bütün ödülleri alan usta komedyen, kansere yenik düştü... 
     DIŞ HABERLER SERVİSİ 

     Beyazperdede, komediden drama geniş bir yelpazede usta oyunculuk yeteneğini sergileyerek kendisine haklı bir yer edinen ABD’li aktör Jack Lemmon kansere yenik düştü. Tedavi gördüğü USC Norris Kanser Kliniği’nde 76 yaşında hayata veda eden Lemmon, 60’ın üzerinde filmde rol aldı. 
     Oyuncu eşi Felicia Farr ile iki çocuğu yatağının başında beklerken hayata gözlerini yuman Lemmon, 8 Şubat 1925’te, annesinin kazanmak üzere olduğu briç oyununu bırakmak istememesi nedeniyle, Boston’da bir asansörde dünyaya geldi. 
     
     İki Oscar kazandı 
     1954’te Şöhret Delisi’ filmiyle sinema oyunculuğuna başlayan aktör, ikisi "En İyi Komedyen" olmak üzere sekiz kez Oscar’a aday gösterildi. Lemmon, iki kez aldığı Oscar’ın yanı sıra 50 yıldan fazla süren kariyerine Emmy, Altın Küre ödülleri ve Amerikan Film Enstitüsü’nün Yaşam Boyu Başarı Ödülü’nü sığdırdı. 
     1955’te Belalı Kaptan’ filmiyle En İyi Yardımcı Erkek Oyuncu’, 1973’te Kaplan Zor Durumda’ ile de En İyi Erkek Oyuncu’ dalında iki Oscar kazandı. 
     



 YAŞAM 























</TEXT>
</DOC>
