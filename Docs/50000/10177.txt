<DOC>
<DOCNO> 10177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/06/spor/spo04.html </URL>
<DATE> 2001/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Lange çıkmazı 
</HEADLINE>
<TEXT>

Norveçli oyuncuya, sözleşmesindeki ayrıcalık nedeniyle Trabzonspor Yönetimi tarafından ceza kesilemiyor 
     BORDO - Mavili kulüp ocak ayında alacağının geciktiğini öne sürerek Trabzon’u terkeden Norveçli golcüye sözleşmesindeki ayrıcalık nedeniyle ceza veremiyor. Yönetim, Lange için uygulamayı düşündüğü 100 milyarlık cezayı büyük tavizler içeren anlaşması yüzünden askıya aldı. 
     LANGE için "Disiplin suçu işlemesi halinde, Trabzonspor’un iç disiplin yönetmeliği gereği cezalandırılır" maddesinin konulmaması kulübün elini kolunu bağladı. Norveçli futbolcunun menajeri yöneticileri arayarak ceza uygulanması halinde FIFA’ya başvuracaklarını söyledi. 
     
     Vucicevic beğenildi 
     TRABZONSPOR Başkanı Özkan Sümer, OFK Belgradlı forvet Divic’i izlerken, aynı takımda forma giyen Vucicevic’e hayran kaldı. Yugoslavya’da 18 golle, krallıkta üçüncü durumda bulunan Diviç’i de çok beğenen Sümer’in, Vucicevic için de, "Harika oyuncu" dediği kaydedildi. 
     
     Yılmaz tehdit etti 
     BORDO - Mavili kulübün eski başkanı Mehmet Ali Yılmaz, yeni yönetim hakkında sert açıklamalarda bulundu, "Kamuoyunda Mehmet Ali Yılmaz’a karşı çıktık diye unvan kazanmaya çalışmak doğru değildir" diye konuştu. Yılmaz, "Benim geçmişime bakarlarsa, başlarına geleceği düşünüp, belki de hiç uyuyamazlar" dedi. 
     


 SPOR 





























</TEXT>
</DOC>
