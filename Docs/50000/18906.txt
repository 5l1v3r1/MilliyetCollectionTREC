<DOC>
<DOCNO> 18906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/siyaset/siy04.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
YILMAZ SAVCIYA SAVAŞ AÇTI 
</HEADLINE>
<TEXT>
Ersümer dönecek 
ANAP Lideri, Beyaz enerji davasının siyasallaştığını ileri sürerek,"Savcı, üzerine vazife olmayan işler yaptı" dedi 
     SERHAT OĞUZ İstanbul 

     Başbakan Yardımcısı Mesut Yılmaz, hazırladığı "Beyaz Enerji" iddianamesiyle Cumhur Ersümer'in Enerji ve Tabii Kaynaklar Bakanlığı'ndan istifa etmesine neden olan Ankara DGM Savcısı Talat Şalk'a ağır eleştiriler yöneltti. 
     Yılmaz, İstanbul İl Başkanlığı'ndaki basın toplantısında operasyon ve soruşturma aşamasında Ersümer'le bağlantı kurulması için bütün usullerin ve teamüllerin zorlandığını öne sürdü. Gergin ve sinirli olduğu görülen Yılmaz, şunları söyledi 
     İddiaları aydınlatmadı "Bakanın daha önce görevden aldığı görevlilerin benimle, bakanımla, kardeşimle ilgili ifadeleri oldu. Savcının iddianamede dile getirmesi gereken husus, bu iddiaların doğru olup olmadığını araştırmasıdır. Savcı bu konuda hiçbir şey ortaya koymamış, tersine aksi yöndeki iddiaları kullanmayarak iddianameyi spekülasyona açık hale getirmiştir." 
     İstifasını önceden verdi "Şimdi Enerji Bakanlığı'nda kendi işlerini daha rahat yapacaklarını zannedenler varsa bütün bunlar ters çıkacaktır. Ersümer, bu olay ilk ortaya çıktığında istifaya hazır olduğunu söylemiştir. Sayın Bakan hakkında hiçbir iddia doğru çıkmazsa, onu yeniden hükümete hem de sorumlu bir makama almak benim görevimdir." 
     Belgesi olan göndersin "Savcı, Ersümer hakkında delil bulsaydı, Adalet Bakanlığı ve Başbakanlığa başvurması gerekirdi. Elinde belge, delil olan varsa göndersin, Meclis'te her şeyi yapmaya hazırız. İddianamede rüşvet ve Ersümer hakkında en ufak delil yok. Savcı, Türkiye'nin enerji politikalarını tartışıyor. Bunlar savcının üzerine vazife değil." 
     Statüko savcı kılığında "ANAP statükoya karşı çıktığı için statükonun hedefiyiz. Statüko bazen h kim ve savcı kılığına girmiş, siyasetçiyi idam sehpasına çıkarmak istemiş, bazen bürokrat ve bilirkişi, bazen de medya mensubu olmuş kalemini silah gibi kullanmıştır. " 
     Türkmenbaşı elmaları karıştırdı "Tükmenbaşı, ağaçtaki elmalarla safradaki elmaları birbirine karıştırmış. Bizim için önemli olan sınırımızda bize teslim edilecek gazdır. Rusya, Mavi Akım projesiyle Karadeniz'i geçmek için yatırımı kendisi yapacak ve Samsun'da gazı teslim edecek. Bu teklif bizim için caziptir. Mavi Akım'ı Erbakan hükümeti başlattı, Meclis'in oybirliğiyle kabul edildi. Bu, Meclis'in anlaşmasıdır." 
     Bu bir puzzle gibidir Ardından soruları yanıtlayan Yılmaz, "Statüko, siyasetçi mi, asker mi, kimi kastediyorsunuz " sorusuna, "Bu bir puzzle gibidir. Bunları birleştirmek için siz de çaba sar edin" yanıtını verdi. 
     



 SİYASET 

















</TEXT>
</DOC>
