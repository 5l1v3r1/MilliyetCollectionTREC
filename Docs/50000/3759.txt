<DOC>
<DOCNO> 3759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/son/sontur23.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Anayasa Mahkemesi afla ilgili başvurulardan 3'ünü esastan inceleyecek 
</HEADLINE>
<TEXT>

     Anayasa Mahkemesi, Şartla Salıverme Yasası'nın bazı maddelerinin iptali istemiyle yapılan başvurulardan 6'sını, dosyadaki eksiklikten iade ederken, 1'ini başvuruyu yapan mahkemenin yetkisizliği nedeniyle reddetti. Yüksek Mahkeme, 3 başvuruyu ise esastan görüşmeye karar verdi. 
     Anayasa Mahkemesi, bugün yaptığı toplantıda çeşitli yerel mahkemelerden Şartla Salıverme ve Cezaların Ertelenmesine İlişkin Yasa'nın bazı maddelerinin iptal başvurularında ilk incelemeyi yaptı. 
     Anayasa Mahkemesi, inceleme sonucunda 6 başvurudaki dosyada eksiklik bularak, iadesine karar verdi. 
     Yüksek Mahkeme, 4616 sayılı Şartla Salıverme ve Cezaların Ertelenmesine İlişkin Yasa'nın bazı maddelerinin iptaline ilişkin başvuruların 3'ünü de esastan incelemeye karar verdi. Bunlar şöyle 
     -Tarsus Ağır Ceza Mahkemesi'nin 4616 sayılı kanunun 1. maddesinin 5. bendinin f alt bendindeki ''vergi, resim ve harçlara ilişkin kanunlarda'' ibaresinin iptaline ilişkin başvuru. Bu başvurunun esasına geçilmesine Anayasa Mahkemesi Başkanı Mustafa Bumin muhalif kaldı. 
     -Sarıkamış Asliye Ceza Mahkemesi'nin 4616 sayılı yasanın 1. maddesinin 5. bendinin a alt bendinde yer alan Türk Ceza Kanunu'nun 188 ve 191. maddeleri bu maddeler, şartlı tehdidi ve tehdidi düzenliyor yönünden iptal istemi 
     -Kırıkhan Asliye Ceza Mahkemesi'nin 4616 sayılı kanunun 1. maddesinin 6. bendine ilişkin başvurusu. Bu bentteki ''daha önce şartla salıverilme hükümlerinden yararlandığı halde yeniden suç işleyerek hüküm giyenler'' ibaresinin iptali isteniyor. 
     Anayasa Mahkemesi, Siirt Ağır Ceza Mahkemesi'nin yine aynı yasanın 1. maddesinin 5. bendinin a alt bendinde yer alan TCK'nın 211 ila 213 ve 219. bu maddeler, genel olarak rüşvet suçlarını, hakim ve savcıların rüşvet ve devlet işlerindeki suçlarını kapsıyor maddelerine ilişkin iptal başvurusunu ise ''bu maddelerin bakılmakta olan davayla ilgisinin olmaması'' nedeniyle başvuruyu yapan mahkemenin yetkisizliği nedeniyle reddetti. 
     Yüksek Mahkeme, Şartla Salıverme Yasası'nın bazı maddelerinin iptali istemiyle bugüne kadar yapılan toplam 24 başvurudan 6'sını esastan incelemeye karar verirken, 6'sını eksiklikten, 1'ini de yetkisizlikten iade etmiş oldu. Anayasa Mahkemesi, önümüzdeki günlerde 11 başvuruya ilişkin ilk incelemeyi yapacak. Anayasa Mahkemesi, bugün yaptığı toplantıda ayrıca, FP'nin 4604 sayılı ''Türkiye Vakıflar Bankası Anonim Ortaklığı Kanunu'nda Değişiklik Yapılmasına Dair Kanun''un iptaline ilişkin başvuruda da, ilk incelemeyi yaptı ve iptal isteminin esastan görüşülmesine karar verdi. 




</TEXT>
</DOC>
