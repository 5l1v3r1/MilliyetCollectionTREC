<DOC>
<DOCNO> 36500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/siyaset/siy07.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Popçu da var türbanlı da 
</HEADLINE>
<TEXT>

Tayyip Erdoğan’ın partisinin kurucuları arasında 15’e yakın kadın yer alacak 
     ABDULLAH KARAKUŞ Ankara 

     Recep Tayyip Erdoğan, kuracağı partinin kurucuları arasına 70’li yılların romantik popçusu Yasemin Kumral’ı almayı düşünüyor. STV’de program yapan eski popçu Kumral’ın yanı sıra Erdoğan’ın partisinde, aralarında türbanlıların da yer alacağı 15’e yakın kadın olacağı öğrenildi. 
     Tayyipçiler, 6 civarında türbanlı düşünürken, ilk belirlenen isim Sema Ramazanoğlu oldu. Doktor olan türbanlı Ramazanoğlu, Afyon’daki toplantılara da katılmıştı. Kanal 7’de program yapan türbanlı Ayşe Böhürler’in kurucu olup olmaması ise tartışılıyor. Bunun yanında türbanlı Berra Kılıç da kesinleşmeyen isimler arasında yer alıyor. 
     Başı açık olarak da eski popçu ve şimdi STV’de program yapan Yasemin Kumral’ın ismi kurucu olarak öne çıktı. Ayrıca Erdoğan’ın Ankara’daki çalışmalarına katılan avukat Güldan Akşit de kurucular arasında yer aldı. FP’de milletvekili aday adayı olan Remziye Öztoprak’ın kuruculuğu ise tartışılıyor. 
     
Kumral’ın şarkısı      Oldu en sonunda oldu, bim bam bom 
     Rüyalarım gerçek oldu, bim bam bom 
     Duyduk duymadık demesin hiç kimse 
     İşte ilan ediyorum herkese 
     
     Oh, oh oh, çok şükür dostlar 
     Benim de artık bir sevgilim var 
     Hırsından çatlasın düşmanlar 
     Şimdi benim de bir sevdiğim var 
     
     Kim demiş "Kimse ona bakmaz" diye 
     Kimse onu koluna takmaz diye 
     Evde kalmaktan kurtulamaz diye 
     Çatlasın, patlasın, dönsün deliye 
     
     Suratım asıkmış, hiç gülmezmişim 
     İki laf etmesini bilmezmişim 
     Doğrusu hiç mi hiç çekilmezmişim 
     Gördünüz mü meğerse ben neymişim 
     



 SİYASET 





















</TEXT>
</DOC>
