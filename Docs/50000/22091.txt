<DOC>
<DOCNO> 22091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/yasam/yas01.html </URL>
<DATE> 2001/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
1.5 kilometre için yarım saat bekledi 
</HEADLINE>
<TEXT>

Bunalıma giren lise öğrencisi Ö.Ö, ders sırasında 3. kattan kendini boşluğa bıraktı. Hastane çok yakındı ancak ambulans bir türlü gelemedi .. 
     İSMAİL POLAT İstanbul 

     Uzun süredir psikolojik tedavi gören, aynı zamanda da sara hastası olan 16 yaşındaki Ö.Ö., Kartal’daki bir meslek lisesinde okuyordu... 
     Dün de her günkü okul günlerinden biriydi 'grafik resim' dersindeydi. Aniden sıradan kalktı, pencereyi açtı ve arkadaşlarının meraklı bakışları arasında aşağı atladı. Kendini okulun 3'üncü katındaki sınıfın penceresinden boşluğa bırakan genç kız, 10 metre yükseklikten toprak zemine düştü. Ö.Ö. ağır yaralandı. 
     1.5 yıldır psikolojik tedavi gören genç kız, 1.5 kilometre yakındaki hastaneye yaklaşık yarım saat ambulans bekledikten sonra kaldırılabildi Acı içinde kıvranan Ö.Ö., Kartal Dr. Lütfi Kırdar Eğitim ve Araştırma Hastanesi'ne götürüldü. Kol ve bacaklarında kırıklar meydana gelen, iç organlarında da kanama olan öğrenci yoğun bakıma alındı. 
     
Ailesi okulu suçladı      Genç kızın annesi N. ve babası C.Ö.’nün de bir süredir ayrı yaşadığı öne sürüldü. Ö.Ö’nün ailesi, olaydan okul yönetimini sorumlu tuttu. Aile, okul yöneticilerinin, genç kızın tedavi gördüğü doktora giderek, kendisine rapor verilmesini istediğini savundu. Ö.Ö.’nün sorunlarıyla yakından ilgilendiklerini belirten öğretmenleri ise iddiaların asılsız olduğunu ifade etti. 
     
Öğretmene sorgu      Ö.Ö.’nün, olaydan önce, öğretmeni G.K. ile gürültü yaptığı gerekçesiyle tartıştığı belirtildi. Cevizli Karakolu'na götürülen öğretmen, ifadesi alındıktan sonra serbest bırakıldı. 
     



 YAŞAM 




















</TEXT>
</DOC>
