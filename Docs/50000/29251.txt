<DOC>
<DOCNO> 29251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/yazar/cetiner.html </URL>
<DATE> 2001/06/28/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
140 yıllık hastalık 
</HEADLINE>
<TEXT>
Avrupalılar ne der korkusu 
     İç kaynak yaratma paketinden çıkan yeni ek vergiler, iç borçlar, dış borçlar, parti kapatılması, enflasyon filan bir yanda dursun. E yani bunaldık artık Vatandaş da şikayetçi biz yazarlar da beraberce ağlaşıp duruyoruz ama kim okur, kim dinler varak - ı mihr - i vefayı demiş şair, onun gibi Evet, gelin biraz da yakın geçmişe 140 yıl öncelerine dönelim... Laf aramızda manzara aynı 
     Fransa'nın ünlü imparatoru III. Napolyon, Tanzimat döneminin ünlü yenilikçi Sadrazamı Ali Paşa'yı üstün devlet adamı olarak beğenirmiş ve dermiş ki 
     - Keşke benim bu adam gibi bir iki gerçek diplomatım bulunsaydı 
     İşte bu Sadrazam Ali Paşa, Sultan Aziz'in birtakım keyfi isteklerini bir yolunu bulup geri çevirirmiş. Padişah öfkelenirmiş, öfkelenirmiş ama haksız olduğunu bildiği için sesini çıkartmazmış... Bir gün yine yerine getirilemez bir istekte bulunmuş Sultan Aziz, Ali Paşa yine olumsuz cevap vermiş. Fena halde hiddetlenen padişah, paşa huzurundan ayrılır ayrılmaz arkasından bağırmaya başlamış 
     - Hey Allah'ım şu sıska herifi gebertip başımdan alamadın 
     Bu manzarayı gören dalkavuk mabeyncilerden biri yaltaklanarak padişaha 
     - Efendim, demiş, bu kadar üzülmenize ne gerek var. Sadrazamı azledin olsun bitsin 
     İri gövdesiyle ayağa kalkmış Sultan Aziz, gözlerinden hiddet fışkırarak bağırmış 
     - Yıkıl karşımdan aptal adam, demiş, senin kadar aklım yok mu benim Onu azledip yerine kimi getireyim Avrupa devletlerine karşı nasıl haklı bir gerekçe göstereyim 
     Görüyorsunuz ya, geçmişe dönsek de yine aynı olaylar, aynı hastalıklar... ve bu arada Avrupa ne der korkusu Ülkemiz ve insanları için yararlı ve gerekli yasaları işlevleri, atamaları, uygulamaları hep kendimiz için değil Avrupa'yı düşünerek yapıyormuşuz ve hala yapıyoruz 
     
Affet beni Ali      Buyurun tipik bir anı daha. Ziya Paşa, Ali Paşa'yı hiç sevmez, ona karşı olur hatta aleyhinde kasideler yazarmış. Ali Paşa ölünce yerine Mahmut Nedim Paşa gelmiş, yolsuzluk, rüşvet olayları o kadar ayyuka çıkmış ki, Ziya Paşa dehşete kapılıp doğru Ali Paşa'nın mezarına koşmuş, uzun uzun ağlamış, mezar taşına dayanıp 
     - Ali beni affet, sen bana ben sana çok düşmanlık gösterdik. Ama senin millet için ne büyük nimet olduğunu şimdi anlıyorum 
     Sultan Aziz'i tahttan indiren darbecilerin başında işte bu Mahmut Nedim Paşa vardı. 
     
     







Erbakan çekilsin 


Tam tiyatro 2 


Normale dönüş Asayiş jandarmaya 


Muhtarda kaydı yok 


Sürekli diken üstünde mi yaşanacak 


Avrupalılar ne der korkusu 


Olmak - olmamak 


Fazilet, adalet, siyaset 


Aceleye gerek var... 


Demirbank’a Brüksel sürprizi 


Kalkanı siyaset olanlar, yeni oyun peşinde 


Şu Jakobenler 


CHP kurultayı 


Türkbank'ı uğurlarken... 


Resmi Gazete’de ilan şart mı 


Ya faiz yükselecek ya da döviz 


Nasrullah Ayan "Tıkölatacak 


</TEXT>
</DOC>
