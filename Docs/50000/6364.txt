<DOC>
<DOCNO> 6364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/guncel/gun03.html </URL>
<DATE> 2001/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Son vaazında ahireti anlattı 
</HEADLINE>
<TEXT>

Prof. Esad Coşan, cemaatine verdiği son vaazda ahirette hayra ermenin getireceği nimetlerden söz etti 
     MİLLİYET İstanbul 

     Prof. Dr. Esad Coşan, ölümünden bir gün önceki cuma vaazında, ahiretin öneminden bahsetti. Kimsenin, peygamberlik iddiasıyla ortaya çıkıp, ahiretini mahvetmemesi gerektiğini belirten Coşan, "Peygamber efendimizden sonra peygamber yok" dedi. 
     Akit gazetesi, dünkü sayısında, Coşan'ın son vaazına yer verdi. Coşan, Hz. Muhammed'in hadislerinden alıntı yaparak şöyle konuştu "Evet. Dünyada da insan bazı hayırlara eriyor, nimetlere mazhar oluyor. Ama dünya çok kısa, ahiret sonsuz olunca, sonsuzun yanında asırlar bile kısa kalır. Asıl hayır, ahiret hayrı. Yani dünyada insan bazı hayırlara erse ama ahirette hayra ermese, mahvoldu demektir." 
     
"Allah imtihan ediyor"      İnsanın, zaman zaman günahlarla gevşediğini de sözlerine ekleyen Coşan, "O imanı temizlemek lazım. Allah sıkıntıları getirerek, Müslümanları imtihana tabi tutuyor. Önemli değil. Sabredip er geç mük fatı alacağız" dedi. 
     
Afganistan’daki Mücahitler      "Afganistan’a gidip, Ruslara karşı çarpışan Mücahitlerin arkasında, cephenin arkasında, yaralılara yardımcı oluyorlarmış. Acaba Türkiye’de kaç tane kardeşimizin aklına geldi de, böyle Afganistan’a gitti de, yardımcı oldu .. İşte şuur, işte ihlas olunca böyle oluyor." 
     


 GÜNCEL 


















</TEXT>
</DOC>
