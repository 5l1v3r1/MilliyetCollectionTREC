<DOC>
<DOCNO> 15866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/yasam/yas04.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
YARGISIZ İNFAZ AYAKLANDIRDI 
</HEADLINE>
<TEXT>

ABD’de polisin siyahi bir genci öldürmesiyle başlayan olaylar çığırından çıktı. Polisle çatışan göstericiler yağmaya başladı... 
     DIŞ HABERLER SERVİSİ 

     Geçtiğimiz cumartesi günü ABD’nin Cincinati kentinde çeşitli suçlardan aranan 19 yaşındaki siyahi genç Timothy Thomas, polis tarafından vurularak öldürülmüştü. 
     Thomas’ın yakın bir mesafeden ateş edilerek göğsünden vurulduğunun anlaşılması üzerine Cincinnati kentindeki siyahlar ayaklandı. Pazartesi günü masum protestolar olarak başlayan gösteriler, önceki gün şiddet eylemlerine dönüştü. 
     Öfkeli kalabalık çöp konteynerlerini sokaklara döküp, yoldan geçen otomobillerin şoförlerini zorla indirip döverek araçları tahrip ettiler. 
     
     Sakın sokağa çıkmayın’ 
     Dükkanların yağmalanmaya başlaması üzerine işletmelerin çoğu kepenk indirmek zorunda. Barikatlar kurup önlerine geleni yakıp yıkan protestoculara karşı göz yaşartıcı gaz ve plastik mermi kullanan polis çok sayıda kişiyi gözaltına aldı. 
     Belediye Başkanı Charles Luken ve kurbanın annesi Angela Leisure, göstericilere sakin olun’ çağrısı yaptıysa da bu çağrının hiçbir etkisi olmadı. Yetkililer, halka şehir sokaklarında dolaşmanın tehlikeli olduğu yönünde uyarılarda bulunuyor. 
     


 YAŞAM 
















</TEXT>
</DOC>
