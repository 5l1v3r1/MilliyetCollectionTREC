<DOC>
<DOCNO> 20561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/son/sontur01.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom'un kabulünden sonra Enis Öksüz'ün ağzını bıçak açmıyor 
</HEADLINE>
<TEXT>

     Ulaştırma Bakanı Enis Öksüz, Türk Telekom'un özelleştirilmesine ilişkin yasa tasarısında lisans devir yetkisinin ne şekilde düzenlendiğine ilişkin soruları yanıtsız bıraktı. 
     Öksüz, liderlerin toplantısından sonra Başbakanlık Merkez Binası'ndan ayrılırken, gazetecilerin, lisans devir yetkisinin Ulaştırma Bakanlığı'nda kalıp kalmadığına ilişkin sorularına yanıt vermedi. 
     Ulaştırma Bakanlığı Hukuk Müşaviri Metin Yılmaz ise, koalisyon ortaklarının üzerinde uzlaştığı Türk Telekom'un özelleştirilmesine ilişkin yasa tasarısını görmediğini söyledi. 
     Ulaştırma Bakanlığı Hukuk Müşaviri Metin Yılmaz, ''Görüşülen, kabul edilen metni biz görmedik'' karşılığını verdi. 
     

</TEXT>
</DOC>
