<DOC>
<DOCNO> 29781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/son/sondun03.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yugoslavya Genelkurmay Başkanı "Blair'i öldürme emri aldım" 
</HEADLINE>
<TEXT>

     Yugoslavya Genelkurmay Başkanı General Nebojsa Pavkoviç, 1999'da Makedonya'daki mültecileri ziyaret eden İngiltere Başbakanı Tony Blair'i, bu ziyaret sırasında öldürme emri aldığını açıkladı. 
     General Pavkoviç, The Sunday Times gazetesine yaptığı açıklamada, ''3 Mayıs 1999'da Üsküp'te Petroveç Havaalanı'nda Tony Blair'in Puma marka helikopterini imha etmeye hazırdım. Bu emir zirveden gelmişti'' dedi. Pavkoviç, daha sonra, o anda havaalanında bulunan sivil halktan da ölenler olabileceği ve Makedonya'nın desteğini kaybedecekleri endişesiyle, ayrıca savaş suçlusu olarak görülmekten korktuğu için bu suikasti yapmaktan vazgeçtiğini belirtti. Siyasi gözlemciler, Pavkoviç'in emir aldığı kişinin, Uluslararası Savaş Suçları Mahkemesi'ne USSM teslim edilen, dönemin Devlet Başkanı Slobodan Miloseviç olduğuna işaret ediyor. 






</TEXT>
</DOC>
