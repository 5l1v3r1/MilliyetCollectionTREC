<DOC>
<DOCNO> 8276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/siyaset/siy01a.html </URL>
<DATE> 2001/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal ne demek istedi 
</HEADLINE>
<TEXT>
Mizaç patlaması’ kafa karıştırdı 
Ecevit'in krizle ilgili açıklamalarını mizaç patlaması ifadesiyle özetleyen Baykal'ın ne demek istediği tartışma konusu oldu 
     BELMA AKÇURA İstanbul 

     CHP Genel Başkanı Deniz Baykal'ın, MGK toplantısında Sezer ile tartışan Ecevit'in tutumunu "mizaç patlaması" olarak değerlendirmesi tartışma yarattı. Davranış Bilimleri Enstitüsü'nden Psikolog Hakan Yüksek, literatürde böyle bir kavram bulunmadığını, Baykal'ın bununla "öfke patlamasını" kastetmiş olabileceğini söyledi. 
     
5 milyar dolarlık kapris      CHP'li Fikri Sağlar da, "1980 öncesi politikacıların tamamında böyle bir mizaç vardır. Demirel'de, Baykal'da, Ecevit'te var. 70 yaş sonrası çocuklaşmasının önemli göstergesidir. Ecevit'te bu mizaç, 5 milyar dolara mal olmuş, Demirel'de 'Verdiysem ben verdim' şeklinde kendini göstermiş, Baykal'da ise 2 bin 500 kişinin tasfiyesini istemesiyle ortaya çıktı" dedi. 
     
'Politikacı işine baksın'      Psikiyatrist Sedat Özkan da, psikoloji bilimini politikacıların kullanmasına karşı olduğunu belirterek "Psikolojik bozuklukların tanımı, psikiyatrist ve psikologların işidir. Bir siyasetçinin bir rahatsızlığı varsa, biz bunu değerlendiririz. Politikacılar psikiyatri bilimini kötüye kullanıyor. Ayrıca mizaç patlaması diye bir şey yok, mizaç bozukluğu vardır" dedi. 
     
Ilıcak Vicdan patlaması      FP İstanbul Milletvekili Nazlı Ilıcak ise, Ecevit'in çok duygusal bir insan olduğunu, 1974'de de bu duygusallığı yüzünden ülkeyi hükümetsiz bıraktığını öne sürerek, "Ecevit, Demirel dönemlerinde de gerginlik politikası yürüttü. Bu kriz açısından bakacak olursak, yolsuzlukların ister istemez hamisi durumuna düştüğü için, bu olsa olsa vicdan patlaması olabilir" açıklamasını yaptı. 
     


 SİYASET 
























</TEXT>
</DOC>
