<DOC>
<DOCNO> 18260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/ekonomi/eko03.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancılar geri döndü 
</HEADLINE>
<TEXT>

JP Morgan’ın "kısa sürede Türkiye’ye 15 milyar dolar verilecek" şeklindeki raporu ve IMF açıklaması borsada alım getirdi 
     ORHAN TEKEOĞLU 

     Borsanın üzerindeki kara bulutlar yavaş yavaş dağılmaya başladı. 18 Ocak 2000’den 29 Mart 2001 tarihine kadar TL bazında yüzde 63.43 ve dolar bazında da yüzde 80.44 gibi büyük kayba uğrayan borsa son bir aydır yara sarmaya başladı. Hisse senetleri dün yüzde 7.68’lik artış gösterirken, İMKB - 100 Endeksi de 777 puanlık artışla 10.890’a ulaştı. Borsanın tırmanmaya başladığı 29 Mart’tan bu yana geçen yaklaşık bir aylık süre içinde hisse senetleri yüzde 52’lik kazanç sağladı. Dün yaşanan hareketlilik daha çok mali sektör hisselerinde görüldü. Erdemir ve Tüpraş hisseleri de yükselirken, yabancı alımlarının yoğun olduğu dikkat çekti. 
     
     İşlem hacmi 770 trilyon 
     Uzun süredir parasızlıktan yakınan borsa, dün 770.8 trilyon liralık işlem hacmi gerçekleştirerek 10 Ocak tarihinden bu yana en yüksek hacmine ulaştı. 
     IMF Birinci Başkan Yardımcısı Stanley Fischer’in Türkiye’nin dış desteği hak ettiği yönünde yaptığı açıklama, JP Morgan’ın "Türkiye’ye 15 milyar dolar verilecek" açıklaması dünkü yükselişin temel nedenleri oldu. 
     Devalüasyon öncesi yani 21 Şubat’ta 1.05 cent olan endeks dün 0.89 cent oldu. 
     



 EKONOMİ 

















</TEXT>
</DOC>
