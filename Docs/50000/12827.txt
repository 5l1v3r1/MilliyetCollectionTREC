<DOC>
<DOCNO> 12827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/24/spor/spo03.html </URL>
<DATE> 2001/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu, Türk spor basınının lideri MİLLİYET’e konuştu 
</HEADLINE>
<TEXT>
"İnanç yetmez, zaman lazım" 
Galatasaray’ın hocası, Real Madrid maçı öncesi dört güne ihtiyacı olduğunu söyledi ve ekledi "Federasyon Beşiktaş maçını ertelesin. Bülent, Hagi ve Emre'yi o zaman da oynatmam" 
     HALİL ÖZER 

"Emre ve Okan, Inter'de zorlanmaz. Ben onların Galatasaray ile anlaşıp, öyle gitmelerini isterim. Doğdukları yere bir şeyler kazandırmalılar." 
"Hagi'ye üzülüyorum. Gençlerbirliği maçı başlamadan hakem ona 'Fenerbahçe maçındaki gibi yaparsan seni yakarım' demiş. Bu tahrik değil de nedir " 

     'Yardım edin' 
     GALATASARAY Teknik Direktörü Mircea Lucescu, Avrupa'da zirveye çıkmak istediklerini, bunun için de dört güne ihtiyaç duyduklarını söyledi. MİLLİYET'in konuğu olan Lucescu, "Çığlığımı duyun. Bu çocuklara yardım edin. Eğer kazanırsak Türkiye gurur duyacak. Türk futbolu onurlanacak. Federasyon Beşiktaş maçını ertelesin. Söz veriyorum, cezalı futbolcularım Bülent, Hagi ve Emre'yi erteleme karşılaşmasında da oynatmayacağım" ifadelerini kullandı. 
     
     'Süre verin' 
     TÜRKİYE'de meydana gelen olayların kendisini fazla şaşırtmadığını belirten Lucescu, "Çünkü Balkan mantelitesi. Hep aynı. Eğer ortada bir başarı varsa herkes yardım etmeli. Ama olmuyor. Real Madrid bizden daha iyi hazırlanıyor. Zamanları çok" diye konuştu. Rumen hoca, "Ben bu turdan eminim. Yeter ki bana süre verin. Real Madrid'i yenmek için boğucu pres yapmalıyız. Bu nedenle sağlam, güçlü oyuncuya ihtiyacım var. Ama iki günde de bunu sağlayamam" dedi. 
     
     'Tedirginler' 
     SARI - Kırmızılı takımın hocası, "En büyük avantajımız Süper Kupa'da onları yenmemiz. Bu nedenle tedirginler. Tedirginliklerinden yararlanmalıyız. Öncelikle Figo'yu durdurmamız gerekiyor. Çünkü oyunu organize eden, son pasları veren hep o... Figo'nun yanı sıra Roberto Carlos ve Raul de problem. Onlar bu sezon Şampiyonlar Ligi kupası için büyük yatırımlar yaptılar. Eğer biz kaybedersek hiç bir şey kaybetmeyiz. Ama onlar biterler" yorumunu yaptı. 
     
     'İnancımız var' 
     REAL Madrid'in Şampiyonlar Ligi çeyrek finalindeki sekiz takım içinde en güçlüsü olduğunu vurgulayan Lucescu, "Manchester United'dan bile daha iyiler. Tarihi, futbolcularının kalitesi, kariyerleri, başarıları ve değerleri bizden kat kat üstün. Bizim ise inancımız, yüreğimiz var. Ama bu yeterli olur mu Onları elemek için Milan maçındaki futbolumuzun iki katını oynamalıyız. Kendi sahalarında seyirci baskısı ve hakem faktörü de lehlerinde olacak ama gücümüzü sonuna kadar kullanacağız" diye konuştu. 
     
Süren topa tuttuGalatasaray Kulübü Başkanı, Okan ve Emre’ye tepki gösterdi ve "Inter’le anlaşarak kulübü büyük zarara soktular. Geri dönüş yok. Üzüldüm" dedi 

     GALATASARAY Başkanı Faruk Süren, İtalya’nın Inter kulübü ile ön sözleşme imzalayan Okan ve Emre’ye tepki gösterdi, "Kulübü büyük zarara soktular" dedi. Büyükşehir Belediye Başkanı Ali Müfit Gürtuna’yı ziyaretinden sonra açıklamalar yapan Süren, "Daha bize bir şey gelmedi. Ancak Inter gibi büyük bir kulüp, doğru olmayan bir şeyi resmi sitesinde yayınlamaz" diye konuştu. 
     HAKAN Şükür’an Inter’e transferinden henüz para almadıklarını da hatırlatan Başkan Süren, "Bu kez tazminat hakkımız var. Bence ikisi de çok yanlış yaptı. Astronomik teklifi kabul etmediler. Geri dönüş yok. Ancak Inter razı olursa masaya oturulabilir" ifadesini kullandı. Faruk Süren, kimsenin Galatasaray’dan büyük olmadığını da vurgulayıp, "Onlara küsmedim, ama üzüldüm" yorumunu yaptı. 
     FENERBAHÇE’ye "Her şeye karışıyorlar" diyerek sitem eden Sarı - Kırmızılı kulübün başkanı, Beşiktaş maçının ertelenmesi ilgili de şöyle konuştu "Resmi bir başvuru yapmadık. Ancak tablo açık. Galatasaray 10, Beşiktaş ise iki oyuncusunu milli takımlara veriyor. Bu durum, iki ligde oynayamıyorlarsa, birini tercih etmeleri gerekir’ gibi hafif ifadelerle geçiştirilemez." 
     
Hagi’ye suç duyurusu      EROL Ersoy’un mahkemeye verdiği Galatasaraylı Hagi, hakkında Kızılcahamam Cumhuriyet Başsavcısı Halil Ünver de suç duyurusunda bulundu. Ünver, Hagi’nin kamu görevlisi sayılan Erol Ersoy’a hakaret etmesi yüzünden dava açılmasını talep etti. Başsavcının bu talebi hakkında görevsizlik kararı verildi. Söz konusu dosya Şişli Adliyesi’nde açılan davayla birleştirilmek üzere İstanbul’a yollandı. 
     
'Inter Türkleşiyor '      Emre ve Okan'a Hakan formülü 
     İTALYAN basını, Inter takımının Galatasaray'dan Emre ve Okan ile önsözleşme imzaladığını açıkladıktan sonra Jardel'e de 40 milyar İtalyan lireti yaklaşık 20 milyon dolar önerdiğini yazdı. İtalyan basınında yer alan haberlerde, Inter'in Hakan'dan sonra Emre ve Okan'ı getirerek "daha fazla Türkleştiği" ifade edilirken, Emre ile 5, Okan ile de 3 yıllık sözleşme imzalanmasının öngörüldüğü belirtildi. 
     "INTER daha Türk" başlığını kullanan La Gazzetta dello Sport, "Galatasaray ile Inter arasında anlaşma sağlanamazsa, Hakan'da olduğu gibi FIFA'ya gidilecek" ifadesini kullandı. Il Giornale Gazetesi de Emre ve Okan için ne kadar ödeme yapılacağının tahmininin güç olduğunu vurgularken, "Hakan'a verilen rakam verilebilir yani 0 İtalyan lireti" yorumunu yaptı. Ayrıca Milan'ın Rui Costa'yı almak içinde girişimde bulunduğu öne sürüldü. 
     
     Milan - Terim buluşuyor 
     İTALYA'nın Tutto Sport Gazetesi, "Milan, Terim ile karşılaşıyor ve Barcelona'dan Rivaldo için işaret beklemesini istiyor" başlığı altında verdiği haberinde, AC Milan Genel Direktörü Ariedo Braida ile teknik direktör Fatih Terim arasında bir görüşmenin olabileceğini yazdı. Gazete, "Fiorentina'nın eski teknik direktörü, her zaman için Milan'ın tercihinde zirvede kalıyor" yorumunu yaptı. 
     
Tükürük modası      GALATASARAY’da, Gençlerbirliği maçında hakem Erol Ersoy’a tüküren Hagi’den sonra yönetici İbrahim Çağlar da tükürmekten ceza aldı. Sutopu Ligi’nde Galatasaray - İYİK maçında sinirlenerek, hakeme küfür eden yönetici Çağlar, araya giren federasyon temsilcisine de tükürdü. Çağlar’a iki ay hak mahrumiyeti cezası verildi. n AYŞE YEŞİN 
     
Florya’da haciz şokuDenizlispor, G.Saray’a bir hafta süre verdi 
     GALATASARAY, Denizlispor’dan transfer ettiği Bülent Akın’ın 4.5 milyon dolarlık bonservis bedelini ödemeyince hacizle karşı karşıya kaldı. Sarı - Kırmızılılar, Şampiyonlar Ligi’nde çeyrek finale kalmaları halinde ödemeye söz verdikleri parayı yine vermeyince, haciz memurları Florya Metin Oktay Tesisleri’ne gelerek, tespit yaptılar. 
     MEMURLAR, Florya’da 75 milyon dolarlık taşınır, 75 milyon dolarlık da taşınmaz mal saptadılar. Kulübü de ödemenin yapılması için bir hafta süre tanıdılar. Yönetim, eğer ödemeyi nisan ayına kadar yapmazsa Denizlispor’un isteği üzerine haciz işlemlerine başlanacak. Böylece Galatasaray 4.5 milyon dolar için Florya’daki mal varlığını tehlikeye sokacak. 
     


 SPOR 






















</TEXT>
</DOC>
