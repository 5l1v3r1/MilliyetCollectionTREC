<DOC>
<DOCNO> 18063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/son/sontur26.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Hava Harp Okulu çatıda çıkan yangında büyük tehlike atlattı 
</HEADLINE>
<TEXT>

     Hava Harp Okulu'nun çatısında çıkan yangın, itfaiye ekipleri ve askerlerin çalışmaları sonucu alt katlara yayılmadan söndürüldü. Yangın, binanın çatı kısmında büyük hasara yol açtı. 
     İstanbul Büyükşehir Belediyesi İtfaiye Daire Başkanı Sabri Yalın'dan aldığı bilgiye göre, Yeşilyurt'taki Hava Harp Okulu'nun halen kullanımda olan 7 katlı binasının çatısında saat 12.37'de çıkan yangına, ilk olarak 9 dakika içinde gelen Yeşilköy İtfaiye Grubu müdahale etti. 
     Bu gruba daha sonra Bakırköy, Zeytinburnu, Kocasinan ve Fatih itfaiye grupları da katıldı. Toplam 67 personel ve 27 araçla binanın dış ve iç kısımlarında 8 koldan yapılan müdahaleler sonucu yangın, alt katlara yayılmadan söndürüldü. Askerlerin de söndürme çalışmalarına katıldığı yangında, binanın çatısı büyük oranda hasar gördü. İtfaiye Daire Başkanı Yalın, oldukça büyüyebilecek bir yangının kısa sürede etkin müdahaleyle söndürüldüğünü belirterek, yangının çıkış nedeninin daha sonra yapılacak incelemelerde anlaşılacağını bildirdi. 







</TEXT>
</DOC>
