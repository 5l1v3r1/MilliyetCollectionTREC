<DOC>
<DOCNO> 42533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/magazin/amag.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Avşar, bir Aldatma’ya daha dayanamadı 
</HEADLINE>
<TEXT>
Filmine bile tahammülü yok 
Aldatıldığı için eşiyle boşanmanın eşiğinden dönen Hülya Avşar, Abdullah Oğuz’un çekeceği Aldatma’ filmini erteleme kararı aldı 
     BİRSEN ALTUNTAŞ 

     EŞİ Kaya Çilingiroğlu’nun kendisini defalarca aldatması üzerine 3 kez boşanmanın eşiğinden dönen ünlü sanatçı Hülya Avşar, yaşadığı olayları unutmak için, Aldatma’ adlı sinema filminin çekimlerini erteletti. Avşar’ın, Türk sinemasının dev aktörü Tarık Akan ile birlikte kamera karşısına geçeceği filmin temmuz ya da ağustosta çekilmesi planlanıyordu. 
     
     Ricasını kıramadı 
     ANCAK Avşar, Milliyet’in haberiyle, eşinin kendisini ünlü manken Ayşe Hatun Önal’la aldattığını öğrendi. Daha önce de aldatılan kadın durumuna düşen Avşar, filmin yönetmeni Abdullah Oğuz’a "Çekimleri bir süre erteleyelim. Şu olaylar iyice unutulsun, o zaman daha iyi olur" ricasında bulundu. Usta yönetmen Abdullah Oğuz da, Avşar’ın ricasını kırmadı. 
     
     Senaryoyu yaşadı’ 
     BÖYLECE tüm hazırlıkları tamamlamasına rağmen, filmin çekimleri Mart 2002’ye ertelendi. Oğuz, son durumu şöyle açıkladı "Başından beri bu filmde Avşar ile çalışmayı çok istiyorum. Kendisi de projeyi beğendi, ancak son yaşadıklarıyla senaryo çok örtüştüğü için vakit istedi. Hassasiyetine saygı duydum ve çekimleri gelecek yıla erteledim." 
     
     



 MAGAZİN 















</TEXT>
</DOC>
