<DOC>
<DOCNO> 24722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/astro/index.html </URL>
<DATE> 2001/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Burçların Peter Pan’ı 
</HEADLINE>
<TEXT>

İkizler burcu ikiyüzlülükle suçlanır ama bu, İkizler’in kıskanıldığının da göstergesidir. Bu burç kadar hızlı, çok yönlü olanı yoktur. İkizler hava elementindendir ve zihinsel süreçler, iletişim, algı ve hareketle ilişkilidir. Burcun yöneticisi Grek mitolojisinde tanrıların habercisi, Güneş’e en yakın Merkür’dür. İkizler uyumlu, çok yönlü, entelektüel, canlı, konuşkan, hazırcevap ve genç görünümlü bir burçtur. Gerginlik altında kalırsa huzursuz, alaycı, güvenilmez ve yüzeysel olabilir. İkizler’in hızına erişmek zordur, o pek çok şeyi kavrayacak ve sizden daha önce sonuca ulaşacaktır. Dili kullanma yeteneği onu iyi bir pazarlamacı, hatip ve politikacı yapabilir. Düşüncelerini yaymak isteyen İkizler’in çok sayıda tanıdığı, hayatın farklı yönlerinden çok farklı kişilerle diyalogu vardır. Değişken nitelikte olması ona bilgi yayma özelliği, uyum ve esneklik katar. Sürekli hareket halinde olan bu burç için bir yere bağlanmak can sıkıntısı olacaktır. 

Duygusal hayatı 
İkizler’in sürekli bir arayış içinde olması bir kişiye bağlanmasını zorlaştırabilir. Astrolojik haritada Venüs, Boğa ve Yengeç burcunda ise bu özellikler yumuşayacak ve kişi duygusal açıdan daha derin olabilecektir. Kolayca aşık olabilirler ve bunu sözlerle, mektuplarla ya da şiirlerle belirtebilir ama ondan duygusal yakınlık beklemek zordur. Haritanızda İkizler evlilik evinde ise ya da çok sayıda değişken burç ağır basıyorsa kişi evlenmeye yatkın olabilir. 

Kariyer 
İkizler eğitmen, gazeteci, bilim adamı, spiker ya da rehber ise yeteneklerini etkin şekilde ifade edebilir. Sürekli değişiklik araması nedeniyle tekdüze, ağır işçilik gerektiren işlerden uzak durması iyi olur. Bunun yerine entelektüel yeteneklerini kullanabileceği alanlar önerilir. Bununla birlikte, bir işte sebat edemeyen İkizler, hayatlarının ileri bölümlerinde eğer konsantre olamaz larsa güçlüklerle karşılaşabilir. 

            Faks 287 74 37 
      








BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
