<DOC>
<DOCNO> 6325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/09/son/sontur09.html </URL>
<DATE> 2001/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz Sezer'e kızgın 
</HEADLINE>
<TEXT>

     Başbakan Yardımcısı Mesut Yılmaz, Cumhurbaşkanı Ahmet Necdet Sezer'in Esad Coşan'ın Süleymaniye'ye gömülmesini içeren kararnameyi veto etmesini eleştirerek "Cumhurbaşkanı'nın tavrı teamülle bağdaşmıyor. Eğer ortada bir eşitsizlik varsa bu son olayda eşitsizlik yapılmıştır. Ölüleri rahat bırakın" dedi. 
     Yılmaz, Başkanlık Divanı öncesinde Coşan'ın defin yerinin gündemde öne çıkarılmasını yanlış bulduğunu, bu konuda gürültü koparılmasının altında bilgisizlik yattığını ileri sürdü. 
     Külliye mezarlıklarına yakınları gömülen kişilerin Bakanlar Kurulu'na müracaat ederek onların yanına defnedilme isteğinde bulunabileceğini belirten Başbakan Yardımcısı şunları söyledi 
     "Ailesi hükümete başvurdu. Başbakan konuyu değerlendirdi, Bakanlar Kurulu uygun gördü. Cumhurbaşkanı, kamuoyunun bazı çevrelerinden gelen tepkiler nedeniyle farklı tutum takındı. Mesele bundan ibaret, ölüleri rahat bırakın. Devleti yöneten kişilerden kişisel takdir haklarını kullanırken, tutarlı davranmaları beklenir. Devleti birlikte çalıştırma zorunda olan kurumlar arasında çatışma, gerginlik olmaması gerekenler şeylerdir. Farklı yaklaşımlar uzlaşma çerçevesinde çözümlenmelidir." 




</TEXT>
</DOC>
