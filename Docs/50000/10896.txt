<DOC>
<DOCNO> 10896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/11/son/sontur09.html </URL>
<DATE> 2001/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Siverek'te sel kanalizasyon şebekesini çökertti 
</HEADLINE>
<TEXT>

     Şanlıurfa'nın Siverek ilçesinde yaşanan sel felaketinin ardından yaraların hızla sarılmaya başlandığı bildirildi. 
     Siverek Belediye Başkan Vekili Şehmus İnal, 8 Mart'ta yaşanan doğal afetten ilçenin büyük zarar gördüğünü söyledi. 
     Ev ve işyerlerindeki suyun vidanjörlerle tahliyesinin devam ettiğini belirten İnal, şöyle konuştu 
     'Cadde ve sokaklardan sökülen asfalt ve balçık yığınları büyük ölçüde temizlendi. Gülabibey, Fırat ve Ofis mahallelerine halen su verilemiyor. Çünkü, 3 kuyumuzdaki trafolar arızalandı. Zaten su verilen 19 mahalledeki su da tam anlamıyla temiz değil. Çünkü şebekede bazı sızmalar var. Bunu süratle gidermeye çalışıyoruz. Ayrıca, 25 kilometrelik kanalizasyon şebekesi de çökmüş durumda. Tüm imkanlarımızı seferber ederek aksaklıkları en kısa sürede gidermeye çalışıyoruz.'' Bu arada, İller Bankası 10. Bölge Müdür Vekili Mustafa Karpuz ve beraberindekiler, Siverek'te incelemelerde bulundular. Karpuz, ilk etapta su kuyularının çalışabilmesi için dalgıç pompalar getireceklerini belirterek, ''İncelemelerimizi bir rapor halinde ilgili Bakanlığa vereceğiz'' dedi. 




</TEXT>
</DOC>
