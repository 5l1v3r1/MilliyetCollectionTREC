<DOC>
<DOCNO> 41048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/ekonomi/eko14.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergi borçlarına bir hafta süre 
</HEADLINE>
<TEXT>

     ANKARA Milliyet 

     Maliye Bakanlığı, vergide getirilen ödeme kolaylığından yararlanmaya hak kazanan mükelleflere bir hafta daha süre verdi. Şimdiye kadar başvuruda bulunmamış mükellefler için yeni bir kolaylık sağlanmış oldu. Maliye Bakanlığı’ndan dün yapılan açıklamaya göre, Bakanlar Kurulu’nun devlet memurlarını 31 Ağustos’ta idari izinli saymasının kamuoyunda resmi tatil gibi algılanması nedeniyle çok sayıda mükellef taksitlerini ödeyemedi. Mükelleflerden bu yönde gelen yakınmalar üzerine, Maliye Bakanlığı, ödenmemiş vergi borçları için getirdiği tecil uygulaması kapsamında, 31 Ağustos’a kadar ödenmesi gereken taksitler için ek süre vermeyi kararlaştırdı. Sözkonusu taksitler 14 Eylül akşamı mesai saati süresinin bitimine kadar vergi dairelerine yatırılabilecek. 
     



 EKONOMİ 
























</TEXT>
</DOC>
