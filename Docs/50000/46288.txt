<DOC>
<DOCNO> 46288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/yasam/yas07.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Maganda muhtar gelini kurşunladı 
</HEADLINE>
<TEXT>

Düğünde havaya ateş açan muhtar Necip Cankılıç tek kurşunla’ hem bir davetliyi hem de gelini vurdu 
     GURBET GÖKÇE - ÜMİT ÖZEL DHA 

     Tekirdağ’ın Saray ilçesi Çayla köyünde, Safiye - Ersin Aktaş çiftinin düğünü, muhtar Necip Cankılıç’ın havaya rastgele ateş açması sonucu kana bulandı. Pistte oynayan gelini bacağından, bir davetliyi de karnından vurup yaralayan Cankılıç, kaçtıktan bir gün sonra yakalandı. 
     
     Kurşun girdi, çıktı 
     Çayla köylüleri, Safiye 19 ve Ersin Aktaş’ın 24 düğünü için köy okulu bahçesinde toplandı. Davetliler eğlenirken, aralarında Cankılıç’ın 43 da bulunduğu alkollü bir grup, silahlarını çıkarıp havaya ateş etmek istedi. Ancak alkollü olan Cankılıç’ın silahından çıkan kurşunlardan biri, davetlilerden Ahmet Tuncel’in karnına girip çıktıktan sonra gelin Aktaş’ın bacağına isabet etti. 
     
     Gerdek yerine hastaneye 
     Hastaneye kaldırılan gelinin bacağındaki kurşun Saray Devlet Hastanesi’nde çıkarılırken, Tuncel de Çerkezköy SSK Hastanesi’nde tedavi altına alındı. 
     Olaydan sonra kayıplara karışan Cankılıç da, bir gün sonra jandarma tarafından yakalandı. Olayın bir kaza olduğunu söyleyen Cankılıç, nöbetçi mahkemece tutuklandı. 
     
     



 YAŞAM 

















</TEXT>
</DOC>
