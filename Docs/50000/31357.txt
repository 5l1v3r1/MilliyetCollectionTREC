<DOC>
<DOCNO> 31357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/son/sonspo13.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe'de yeni imzalar... 
</HEADLINE>
<TEXT>

     Göztepe, Gerede kampında son çalışmasını bugün yaparken, sarı-kırmızılı yönetim, Kurthan, Sertan, Yücel, Şevket ve Kartalsporlu Servet ile sözleşme imzaladı. 
     Göztepe A.Ş Genel Müdürü Ömer Dinçer, Kurthan, Sertan, Yücel ve Şevket ile anlaşıp, iç transferi tamamladıklarını söyledi. Teknik Direktör Rıza Çalımbay'ın istediği Kartalspor liberosu Servet'le de 1 yıllık sözleşme imzaladıklarını belirten Dinçer, transfer çalışmaları ile ilgili şu bilgiyi verdi 
     ''Bugün İzmir'de olması beklenen Barcik ile yaptığımız telefon görüşmesinde, futbolcunun yarın geleceğini öğrendik. Hedefimiz, yarın Gerede kampı sonrasında İzmir'e gelecek takım ile birlikte Barcik ile de anlaşıp, transferi tamamlamak.'' Göztepe'nin ikinci etap çalışmalarını Almanya'da sürdüreceğini hatırlatan Dinçer, teknik direktör Rıza Çalımbay'ın istediği tüm futbolcuları aldıklarını ifade ederek, ''Şimdi sıra onlarda. Lige en iyi şekilde hazırlanmalarını ve başarılı olmalarını bekliyoruz'' dedi. 







</TEXT>
</DOC>
