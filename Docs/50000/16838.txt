<DOC>
<DOCNO> 16838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/yazar/tamer.html </URL>
<DATE> 2001/04/18/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Demirel'in dünkü mektubuna cevap 
</HEADLINE>
<TEXT>

"Demirel'in anlattığı masalı artık dünyada bir tek Allah'ın kulu dinlememekte ve Türkiye'yi borcunu ödeyemez ülke durumunda göstermektedir." 
     Dün sabah gazeteye gelirken Fatih Altaylı Radyo D'de Hürriyet'in birinci sayfasını okuyordu. Türkiye'nin dibe vurmasını, son 10 yıldaki borçlanmalara bağlayan Derviş'e Demirel'den gelen "Bu faturayı bize kesemezsin " mesajını duyunca birden kan tepeme çıktı. 
     Meğer kanı tepesine çıkan sadece ben değilmişim. Gazeteye geldikten sonra oda komşum Osman Ulagay'ı da aynı duygular içinde görünce hem rahatladım, hem de sevindim. 
     Rahatladım, çünkü Sayın Demirel ile aramızdaki davalar nedeniyle kendisine önyargılı davranmış olabilirdim. 
     Sevindim, çünkü medyadan iş alemine, bürokrasiden ve politikacılara uzmanlığı da, ciddiyeti de, ölçülü kişiliği de tescil edilmiş olan Osman, feveran halinde bana anlattıklarını yazmama da izin verdi. Önce hayli şaşırıp, ardından biraz düşünüp sonra da "yazılı metni görme" koşulunu koyarak da olsa... 
     Dünkü Hürriyet'i görmeyenler için küçük bir not Süleyman Demirel'in Kemal Derviş'e yazdığı ve bilgi için diye not düşerek Genel Yayın Yönetmeni Ertuğrul Özkök'e yolladığı mektup, dün tam metin olarak Hürriyet'te yer aldı. 
     
     Demirel ne diyor 
     Osman önce "Okusana şu 2 paragrafı" diyerek Demirel'in mektubundan aşağıdaki satırları gösterdi 
     " ... Türk ekonomisi, 2000'de 5 kalkınma hızını sağlamış, enflasyonu 30'ların altına indirebilmiş, 45 milyar dolar döviz kazanabilmiş, fabrikaları çalışır, hiçbir malın yokluğundan şikayet edilmeyen, vergisini toplayabilmiş, borçlarını ödeyebilmiş ve Merkez Bankası'nda 25 milyar dolar üzerinde rezervi bulunan bir ekonomidir. 
     Karşılaşılan kriz para piyasaları, döviz ve bono piyasalarının krizi olarak başlamıştır Bir başka deyişle mali piyasaların çalışamaması, bir 'güvensizlik ve moral bozukluğu' ile meydana gelmiştir. ... " 
     Ulagay ardından da şu yorumu yaptı 
     "Baksana bir önceki cümlede herşey güllük gülistanlık deniyor. Bir sonrakinde mali sistem krizinden söz ediliyor. Madem bütün göstergeler o kadar iyiydi, öyleyse ne oldu da herşey birden tepetaklak oluverdi ve Demirel'in deyişiyle "moraller bozuldu" Deprem mi oldu, gökten taş mı yağdı 
     2000 yılında Sayın Demirel'in iyi diye saydığı şeyler yapılabilmişse, enflasyon 30'lara çekilebilmişse, bunun başlıca nedeni Demirel zihniyetinin dışına çıkılarak farklı bazı şeylerin yapılmasıdır. Maalesef Demirel popülizmi hortladığı için bu program yarıda kalmış ve bu krize girilmiştir. Eğer Demirel'in 40 yıldır Türkiye'ye empoze ettiği popülizme tutsak olunmayıp bu program tutarlı uygulansaydı, o zaman zaten krize de girilmeyecekti." 
     
     Ortaokul öğrencisi bile artık inanmaz 
     Ulagay bu noktada Demirel'in mektubuna yeniden atıfta bulunduktan sonra sözlerini sürdürdü 
     "Sayın Demirel 'Türkiye dünyada yükselen 10 pazar arasında ilan edilmiştir. Mal kıtlığı yoktur, borçlarımız ödenebilmiştir' falan diyor. Ama bakın S P, bugün Türkiye'nin notunu tekrar düşürdü. Bütün dış alem Türkiye'yi borcunu ödemesi kuşkulu ülkeler kategorisine sokmuştur. Türkiye bu duruma düşürüldüğü için dışardan kredi alamamaktadır. Kemal Derviş de zaten bu kilidi çözmek için bu programı yapmak zorunda kalmıştır. Demirel'in anlattığı masalı bugün artık dünyada bir tek Allah'ın kulu dinlememekte ve Türkiye'yi borcunu ödeyemez ülke durumunda göstermektedir. Demirel'in bu mektuptaki savunmalarının hikaye olduğunu artık ortaokul öğrencisi bile bilmektedir." 
     Ulagay Demirel'in mektubundan "Bizim kurduğumuz koalisyon hükümeti 16 Mayıs 93'e kadar devam etmiştir ve 500. günde bu hükümetin hesabını Erdal İnönü ile birlikte verdik" cümlesini de anımsattıktan sonra sözlerini şöyle noktaladı 
     "Demirel aslında o hesabı veremeyeceğini bildiği için palas pandıras Çankaya'ya kaçmıştır ve başımıza bela ettiği Tansu Çiller de Türkiye'yi krize sürüklemiştir. Türkiye'de hala 1994'te başlayan kriz konjoktürü devam etmektedir." 
     Osman'ın son cümlesine benim yapacağım küçücük ekleme, Demirel'in Çankaya'da bulunduğu 7 yıl boyunca ülkemizde ekonomik krizin derinleşmesine hatırı sayılır katkılarını esirgemediğidir 
     
Fatura 250 milyar dolar      Yerim kalmadığı için Fatih Altaylı'nın dünkü Hürriyet'te "Herkes onun, fatura bizim" başlıklı enfes yazısından sadece şu kısacık alıntıyı yapabiliyorum 
     "Demirel'in benim köylüm, benim çiftçim, benim esnafım, benim emeklim, benim memurum diye çıktığı yolda 10 yıl sonra önümüzde bir fatura var. Üzerinde iç borç, dış borç, görev zararı, batık banka, batık kredi, batık SSK olarak yaklaşık 250 milyar dolar yazıyor. Ve ne yazık ki bu fatura onun değil, bizim faturamız. O mektup yazıyor, biz ödüyoruz." 
     Lütfen internetten yazının tamamını okuyun. 
     
     





İran nereye... 


Golcü Hükümet 


Ölüm oruçları 


Devlet Tiyatroları ve Çanakkale Darbesi 


İspanya'da "Cimbom'a ole " dedirtmek... 


Ekonomiye karne 


İki farklı Ankara 


AB krize nasıl bakıyor 


MHP’nin güz gülü Mehmet Gül’den magazin toplu geçidi 


"Organize kriz" 


Barzani Türkiye'yi sırtından vurdu 


Eğer sonu gelirse... 


Demirel'in dünkü mektubuna cevap 


Yeni yasa gerekiyor 


Keşke "Nutuk"u okusaydı.. 


Üç kamu bankası operasyonuna taş’ koymayalım 


Bayi toplantıları miting gibi oluyor 


</TEXT>
</DOC>
