<DOC>
<DOCNO> 49737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/yasam/ayas.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yasemin’e, Bakan Aytekin sahip cıktı 
</HEADLINE>
<TEXT>

Çevre Bakanı Aytekin, Dalkılıç’ın yeni rekor denemesi için İstanköy’e gitti, ancak dalış hava muhalefetine takıldı 
     YAŞAR ANTER, CESUR SERT İstanköy DHA 

     YUNANİSTAN’IN İstanköy adasında geçen hafta "Desteksiz Sabit Ağırlıkla Serbest Dalış" kategorisinde 40 metreye inerek dünya rekoru kıran Yasemin Dalkılıç’ın "Malzeme Destekli Sabit Ağırlıkla Serbest Dalış" rekor denemesi, hızı saatte 60 mili bulan fırtına yüzünden kasıma bırakıldı. 
     
     Destek ziyareti 
     ÇEVRE Bakanı Fevzi Aytekin de, Dalkılıç’a destek olmak için İstanköy’e geldi. Aytekin, "Yasemin kızımız dünya çapındaki başarılarına bir yenisini eklerken yanında olmak istedim" dedi. 
     
     Talihsiz açıklama 
     SUALTI Federasyonu Başkanı Harun Sevinç’in, Dalkılıç’ın rekorlarının tescil edilmeyeceği açıklamalarını "talihsizlik" olarak nitelendiren Aytekin, "Devlet sporcusuna küsmez, sahip çıkar" diye konuştu. Dalkılıç da, antrenörü Rudi Castineyra’nın dalış okulu bünyesinde rekorlarına devam edeceğini, kasım ayındaki denemeyi de Bodrum’da yapacağını söyledi. 
     



 YAŞAM 


















</TEXT>
</DOC>
