<DOC>
<DOCNO> 28479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/ekonomi/eko06b.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Fazilet’in kapatılması piyasaları etkilemeyecek 
</HEADLINE>
<TEXT>

Piyasalar, FP’nin kapatılmasını zaten bekliyorlardı. Bu nedenle olayın ciddi bir etkileme gücü kalmadı 
     Portföy YAŞAR ERDİNÇ 

     Geçen haftaki yazımın başlığı Fazilet Partisi’nin kapatılmasına ilişkindi. Bu tür bir durumun piyasalarda dalagalanmalar yaratbileceğini belirtmiştim. Pazartesi günü yazdığım yazıda ise, 4-5 katrilyon takas hedeflenirken 9.3 katrilyonluk takasın başarılı bir sonuç olduğunu belirtmiş, fakat rehavete kapılmamak gerektiğini vurgulamıştım. Borsa için açılışta yukarı bir çıkış denemesinin olabileceğini fakat ilk anlarda alım yapılmaması gerektiğini de belirtmiştim. 
     Bunun haricinde geçen hafta için dolarda ve faizlerde bir gevşeme bekliyordum. Fakat tam tersi oldu. Dolar önceki hafta 1 milyon 250 bin lira seviyelerini gördükten sonra haftaya çok az bir düşüşle başlayarak 1 milyon 190 bin seviyelerini gördü. Fakat hemen bunun ardından 1 milyon 230-270 bin TL seviyelerine yükseldi. Hafta içinde 1 milyon 300 bin seviyeleri de bir ara aşıldı. Faziler ise yüzde 78 seviyelerinden yüzde 82 seviyelerine çıktı. 
     Başarılı olarak hedeflerin 2 katına yakın yorumladığımız bir takasa rağmen, döviz ve faizlerdeki yükselişin nedeni neydi Bildiğiniz üzere buna sebep olarak şunlar ileri sürüldü 

</TEXT>
</DOC>
