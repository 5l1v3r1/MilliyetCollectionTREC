<DOC>
<DOCNO> 45632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/07/son/sontur16.html </URL>
<DATE> 2001/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
TBMM'de defile.. 
</HEADLINE>
<TEXT>

     TBMM Başkanı Ömer İzgi'nin eşi Aysel İzgi, Türkiye'deki yabancı büyükelçilerin eşlerini ağırladı. 
     TBMM Tören Salonu'nda büyükelçi eşleri onuruna tanışma çayı düzenleyen İzgi, yaptığı konuşmada, Orta Asya coğrafyasını paylaşan insanların ortak kültürel mirasa sahip olduğunu belirtti. 
     Konuklarına, Anadolu insanının özünü yansıtmayı amaçladığını kaydeden İzgi, şunları söyledi 
     ''Hazar'ın öte yakasında yaşayan kardeşlerimiz, Anadolu insanıyla dil, tarih ve kültür beraberliğinin yanı sıra fikir ve ruh birliğini de paylaşan aynı milletten insanlardır. Halklarımız arasındaki birliktelik ve ayrılmazlığın, paylaştığımız bu coğrafyada yazılan her şiirde, söylenen her şarkıda, sevinçte ve yasta şekil bulan duyguların ifadesidir.'' Türkmenistan'ın bağımsızlığının 10. yıldönümü nedeniyle, Türkmenistan milli kıyafetleri ve takılarından oluşan bir defile sergilendi. Türkmen müziği eşliğinde sunulan defile, konukların büyük beğenisini topladı. 
     Defile öncesinde, Türkmenistan'ı tanıtan bir sinevizyon gösterisi de yapıldı. 
     






</TEXT>
</DOC>
