<DOC>
<DOCNO> 14359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/yasam/yas01.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Akıl almaz ölüm 
</HEADLINE>
<TEXT>

Bildik bir kuraldır sıcak sobaya benzin dökülmez Bu kurala uymayan altı işçi feci biçimde can verdi 
     MESUT ÇATAK - BAHAR KAYMAKÇI Kocaeli DHA 

     İzmit'in Gündoğdu bölgesinde depremzedeler için yaptırılan kalıcı konutlarda çalışan işçiler, yanan sobaya benzin dökünce bir facia yaşandı. Kalıcı konut inşaatlarında çalışan işçilerin yatakhanesinde çıkan yangında 6 kişi yanarak can verirken 3 kişi de yaralandı. 
     Yangın, kalıcı konutlara doğalgaz hattı döşeyen işçilerin kaldığı İzmit'in Yeşilova Mahallesi Derya Sokak'taki yatakhanede dün saat 12.45'te meydana geldi. 28 işçinin kaldığı dükkandan dönüştürülen yatakhaneye, öğle tatilinde dinlenmek için gelen 9 işçi, içeri girince camlarda perde görevi yapan örgü kepenkleri de indirdiler. 
     
     Kepenkler kapalıydı 
     İşçiler, hava soğuk olduğu için sobaya yanık yağ doldurup üzerine de benzin dökünce soba birden parladı ve alevler yatakhaneyi sardı. Ve ardından en kötüsü oldu Sobanın yakınında bulunan yanıcı madde dolu bidonlar da tutuşunca yangın bir an büyüdü. Dükkanın kepenkleri de kapalı olduğu için dışarıya kaçamayan işçiler yanmaktan kurtulamadılar. 
     
     Vatandaşlar kurtardı 
     Alevleri gören vatandaşlar kepenkleri açarak Kadir İspir 41 , Hacı Tuğrul 26 ve Yakup Tuğrul 27 ağır yaralı olarak kurtarıldılar. Ancak, içeride kalan Tevfik Bozkurt 19 , Durdu İspir 40 , Ramazan Çiğdem 18 , Halil Tekeli 40 , Hasan Altın 19 ve Cuma Tuğrul 23 feci şekilde can verdi. 
     Doktorlar, İzmit Devlet Hastanesi'ne kaldırılarak tedavi altına alınan yaralı işçilerin yüzlerinde ve vücudunun çeşitli yerlerinde ikinci derecede yanıklar meydana geldiğini belirttiler. 
     


 YAŞAM 






















</TEXT>
</DOC>
