<DOC>
<DOCNO> 2730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/spor/spo03.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumenler’e şok suçlama 
</HEADLINE>
<TEXT>

     "Teşvik primi istediler" 
     BULGARİSTAN Milli Takımı’nın eski hocası Penev, Euro 1996’da Hagi’li ve Popescu’lu Romanya’nın kendilerinden teşvik primi istediğini iddia etti. Penev’e göre grupta şansı kalmayan Romanya, son maçta İspanya karşısında Bulgaristan’a yarayacak bir galibiyet alabilmek için federasyon yöneticileri aracılığıyla kendilerinden "teşvik primi" istedi. 
     
     "Para alarak yenildiler" 
     PENEV’e göre Romanya, bu isteği kabul edilmeyice İspanya’dan para alarak 3 - 1 yenildi. Romanya’daki Gazeta Sporturilor’da yayınlanan haber, şok etkisi yarattı. Hagi, "Hiç böyle saçma birşey duymadım" derken, Moldovan "Penev bir embesildir" diye konuştu. Popescu de Penev’in cezalandırılması gerektiğini söyledi. Romanya Futbol Federasyonu, Penev’i UEFA’ya şikayet etti. 
     
İlk maç Pogon’la      GALATASARAY, Florya’da dün sabah yaptığı çalışmadan sonra Antalya Turnuvası’na katılmak için Antalya’ya gitti. Sarı - Kırmızılı takım, ilk maçını bu akşam Ömer Kaner’in çalıştırdığı Polonya’nın Pogon ekibi ile oynayacak. Karşılaşma saat 20.30’da başlayacak. Teknik Direktör Lucescu, kampta futbolcularının medya ile konuşmalarını yasakladı. 
     
LUCESCU zor durumda      GALATASARAY Teknik Direktörü Lucescu’nun, kulüpten alacağı paranın gecikmesi nedeniyle maddi kriz yaşadığı öğrenildi. Sarı - Kırmızılı kulüple yıllık 700 bin dolara anlaşan Lucescu’ya şu ana kadar sadece 300 bin dolar ödendi. Kalan 400 bin doları alamayan Lucescu’nun Romanya’daki yatırımlarda da başarısız olması nedeniyle sıkıntı çektiği ifade edildi. 
     Bu arada sabah İstanbul’da çalışan Sarı - Kırmızılılar akşam kamp için gittikleri Antalya’da çiçeklerle karşılandılar. 
     
Kana isyan      GALATASARAYLI futbolcular dün sabah yapılması gereken kan testini isyan ederek gitmediler. Futbolcular, Lucescu’ya "Bir haftadır kamptayız. Ve Antalya’ya gidiyoruz. Bıraksınlar da hiç olmazsa bir sabah erken kalkmayalım. Zaten saat 10.30’da idman var" diyerek tepkilerini dile getirdiler. Futbolcuları haklı bulan Lucescu, kontrolü ertelettirdi. 
     


 SPOR 






























</TEXT>
</DOC>
