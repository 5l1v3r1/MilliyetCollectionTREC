<DOC>
<DOCNO> 43098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/ekonomi/eko04.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümer Oral Maaşlarda dengeyi bulacağız 
</HEADLINE>
<TEXT>

Maliye Bakanı Oral, maaş dengesizliklerini gidermek için hazırlanan kararnamenin yılbaşında çıkarılacağını söyledi 
     ANKARA Milliyet 

     Maliye Bakanı Sümer Oral, son iki yılda devlet memurlarının enflasyonun altında maaş almalarına izin vermediklerini, ayrıca yeni yılda ücret adaletsizliğini giderici düzenlemeler yapılacağını söyledi. 
     Dün, ağustos ayı itibariyle bütçe gerçekleşmelerini değerlendirmek üzere bir basın toplantısı düzenleyen Oral, 2000 ve 2001 yıllarında, devlet memurlarının satın alma gücüne bir ilave yapamadıklarını, ancak maaş zamlarını da enflasyonun altında da bırakmadıklarını ifade etti. 
     Enflasyon artı 2 puan refah payı’ uygulamasını bütçeye de koyduklarını belirten Oral, "Biliyorsunuz Kanun Hükmünde Kararname de çıktı. 1 Ocak 2002’den itibaren ücret adaletsizliğini giderici ücret kararnamesi çıkarılması öngörüldü. Bu yapılacaktır" dedi. 
     
     Hedef TL’yi değerlendirmek 
     2002 bütçesine ilişkin rakamların henüz kesinleştirilmediğini belirten Oral, büyümeyi yakalama ve Türk Lirasına değer kazandırmanın, ekonominin temel hedefi olduğunu söyledi. 
     Sıkı maliye politikalarının 2002’de de süreceğini belirten Oral’ın verdiği bilgiye göre, konsolide bütçe gelirleri geçen yılın aynı dönemine göre yüzde 45.6, bütçe harcamaları ise yüzde 45.2 arttı. Oral faiz harcamalarının ilk kez vergi gelirlerini aştığına dikkat çekti. 
     
Faiz giderleri vergiyi aştı Ocak - Ağustos 2001 Gelir gider Trilyon TL Vergi gelirleri 24.202 Toplam gelirler 32.250 Faiz harcamaları 25.141 Faiz dışı giderler 22.022 Toplam harcamalar 47.163 Faiz dışı fazla 10.228 Bütçe açığı 14.912      
     



 EKONOMİ 



























</TEXT>
</DOC>
