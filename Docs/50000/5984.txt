<DOC>
<DOCNO> 5984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/dunya/adun.html </URL>
<DATE> 2001/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Barışı unutma’ çağrısı 
</HEADLINE>
<TEXT>

Sağcı likud partisinin lideri Ariel Şaron İsrail’de yapılan başbakanlık seçimlerinde oyların yüzde 62’sini alarak ezici bir zafer kazandı. Dünya Şaron’a Barış yolundan sakın sapma’ mesajı verdi 
     DIŞ Haberler ServİSİ 

     İsrail’de başbakanlık seçimini kazanan sağcı Likud Partisi lideri Ariel Şaron’un rakibi İşçi Partisi lideri Ehud Barak’a 25 puan fark atarak oyların yüzde 62.5’ini aldığı açıklandı. Oyların yüzde 99’undan fazlasının sayıldığını belirten Seçim Komisyonu, seçimi kaybeden Barak’ın yüzde 37.4’te kaldığını bildirdi. 
     Seçimi büyük farkla kazanan Şaron’un önünde hükümeti kurmak için iki seçenek bulunuyor. Koalisyona mecbur olan Şaron, ya İşçi Partisi ile ortaklık arayacak, ya da 120 üyeli İsrail parlamentosu Knesset’teki öteki küçük partilerle aşırı sağcı bir hükümet oluşturmaya çalışacak. 
     
Şiddeti durdurun’      "Ulusal birlik hükümeti çağrısında bulunuyorum" diyen Şaron’un 2001 yılı bütçesinin onaylanacağı 31 Mart’a kadar hükümeti kurması gerekiyor. 
     Şaron, seçimden sonraki ilk konuşmasında, İsrail ve Filistin arasındaki sorunun kilit noktası olan Kudüs’ten vazgeçmeyeceği mesajını verdi Filistinlilere "şiddeti durdurun" dedi. Filistin yönetimi ise "Şaron’la temas edeceğiz" açıklamasını yaptı. 
     
Araplara savaş ilanı’      Şaron’un İsrail Başbakanlığı’na seçilmesi çeşitli ülkeler tarafından ihtiyatla karşılanıyor. Fransa "barış için kötü haber" derken Suriye "Araplara karşı savaş ilan edildi" yorumunda bulundu. ABD ise Şaron’a bir şans verilmesi dileğini dile getirdi. Avrupa Birliği AB , Şaron’dan Ortadoğu barış sürecini canlı tutmasını isterken Almanya ve İngiltere de Şaron’a "barışa devam et" çağrısı yaptı. 
     
Şaron’la devam      Ankara’da, Filistinlilere karşı sertlik yanlısı olan Şaron’un başbakanlığına rağmen, İsrail ve Türkiye arasındaki yakın ilişkilerin özünde bir değişiklik yaşanması beklenmiyor 
BARÇIN YİNANÇ Ankara 
     İsrail’deki yönetim değişikliğinin Türkiye ile ilişkileri özünde etkilememesi beklenirken, ülkenin yeni başbakanı Ariel Şaron’un izleyeceği tutum nedeniyle Araplarla yaşanabilecek bir gerginliğin, Ankara’nın İsrail’le işbirliği politikasını zorlayabileceği belirtildi. 
     İsrail’in Türkiye’yle kapsamlı bir işbirliğini içeren yaklaşımının bir parti değil, devlet politikası olduğunu vurgulayan Dışişleri yetkilileri, 1990’ların başında canlanan ikili ilişkilerin, hem Likud hem de İşçi Partisi döneminde gelişme kaydettiğine dikkat çektiler. Öte yandan Netanyahu’nun başbakanlığındaki son Likud iktidarında Türkiye ile İsrail arasında stratejik önemde anlaşmalar imzalandığını hatırlatan diplomatik kaynaklara göre, Ankara açısından Likud’un bir avantajı da İşçi Partisi’ndeki "sol kanat" gibi Türkiye’ye daha mesafeli yaklaşan bir grubun bulunmaması. 
     
Filistin-İsrail diyaloğu      Ancak Likud’un Ortadoğu barış sürecine yaklaşımının Türk - İsrail ilişkilerini doğrudan olmasa da dolaylı bir şekilde etkileme olasılığı bulunuyor. Barış sürecinde çıkabilecek sıkıntıların, Ortadoğu politikasında Arapları da dikkate almak zorunda olan Türkiye’yi İsrail’le ilişkilerinde zorlayabileceği belirtildi. 
     Ankara, bir diplomatın, "İsrail’lilerle Filistin’liler kendi aralarında konuşunca biz de daha rahat ediyoruz" sözleriyle özetlediği bu durumun devamı için, barış görüşmelerinin kaldığı yerden sürdürülmesini istiyor. 
     
İsrail’in Ankara Büyükelçisi Uri Bar - Ner İlişkilerimiz siyasetüstüANKARA Milliyet 
     İsrail’in Ankara Büyükelçisi Uri Bar - Ner iki ülke ilişkilerinin İsrail’deki iktidar değişikliğinden etkilenmesinin söz konusu olmadığını belirtti. Türk - İsrail ilişkilerinin "siyaset üstü" olduğunu belirten Bar - Ner, 1990’ların başından itibaren ivme kazanan ilişkilerin gerek İşçi Partisi, gerekse Likud’un iktidarda olduğu dönemlerde de gelişme kaydettiğine dikkat çekti. 
     Mükemmel olarak nitelendirdiği ilişkilerin yeni yönetimle birlikte gelişmeye devam edeceğini vurgulayan Bar - Ner, Milliyet’e yaptığı açıklamada "Türkiye’yle işbirliği tüm İsrail hükümetlerinin temel bir politikasıdır" dedi. Bar - Ner, Dışişleri Bakanlığı yaptığını hatırlattığı Ariel Şaron’un Türkiye’yi ve önemini bildiğini söyledi. 
     Önümüzdeki dönemde de üst düzey temasların devam edeceğini umduğunu belirten Bar - Ner İsrail Genelkurmay Başkanı’nın 14 Şubat’ta Ankara’ya geleceğini bildirdi. 
     Seçimi değerlendiren Uri Bar - Ner, "İsrail halkı, barış ve güvenliği birarada istediği mesajını verdi" dedi. 
     


 DÜNYA 











</TEXT>
</DOC>
