<DOC>
<DOCNO> 49233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/yazar/guclu.html </URL>
<DATE> 2001/10/28/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Müjde Çiller eğitimle ilgileniyor 
</HEADLINE>
<TEXT>

     Politikacıların eğitimin ne kadar uzağında olduğunu defalarca yazdık. Lafta da kalsa ilgilenmelerini dört gözle bekledik. Nihayet bir lider, eğitimin öneminin farkına vardı. 
     Geçen haftaki ziyaretimizde Başbakan Ecevit’in eğitimin ne kadar uzağında olduğunu dile getirmiştim. Mesut Bey’in zaten hiç gündemine girmedi. Bahçeli üniversiteden gelmesine karşın bir gün olsun ne üniversitelerin ne de eğitimin sorunlarına sahip çıktı. Recai Bey ve Tayyip Beyler ise türban dışında ne gençlerle, ne de eğitimle ilgilendiler. Baykal’ın ise kafasında bir şeyler vardı ama öncelik sıralamasında eğitim hep gerilerde kaldığı için bir türlü öğrenmedik düşüncelerini. Çiller’in de onlardan farkı yoktu. Başbakanlığı döneminde ne 25 yıl içinde bulunduğu Boğaziçi Üniversitesi’ni hatırladı ne de diğerlerini. Dahası Eğitime hiç zaman ayırmadı... 
     Ama dün konuştuğum Çiller çok farklıydı. Sınavsız üniversite balonu Çiller zamanında da ortaya atılmış ve fos çıkmıştı şeklindeki yazım nedeniyle aradı. O zaman yapmak istediklerinin yanlış anlaşıldığını ve iktardan uzaklaştıkları için devamını getiremediklerini söyledi. Bu arada hazır bulmuşken eğitimin genel sorunları üzerine neler düşünüyor. Onları öğrenme fırsatı buldum. Eğer söylemleri politik değilse ve eğer samimiyse eskinin o pot üzerine pot kıran Çiller’i gitmiş yerine her açıdan tecrübeli biri siyasetçi gelmiş. Ama sütten ağzımız çok yandığından, diğerlerinden ve önceki Çiller’den farklı demek için çok erken. Önce eğitime, çocuklara ve gençlere olan ilgisinin samimi olduğunu ve icraatlarını görmemiz gerekiyor... 
     İşte Çiller’in eğitim sorunlarına yönelik düşüncelerinden satır başları 

</TEXT>
</DOC>
