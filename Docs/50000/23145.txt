<DOC>
<DOCNO> 23145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/son/sondun15.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İnancın zaferi...Gözleri görmeden Everest'e tırmandı 
</HEADLINE>
<TEXT>

     Dünyanın en yüksek zirvesi Everest'e ilk kez gözleri görmeyen bir dağcı tırmandı. 
     Nepal Turizm Bakanlığı'nın verdiği bilgiye göre, Colorado'dan gelen 32 yaşındaki Erick Weihenmeyer, 8 bin 848 metrelik zirveye ulaşmayı başardı. 
     Nepal Dağcılık Derneği'nin eski yetkililerinden Ang Karma, gözleri görmeyen bir kişinin zirveye ulaşmasının ''olağanüstü ve şaşırtıcı bir beceri'' olduğunu söyledi. 
     Weihenmeyer'ın bir hastalık yüzünden gözlerini 13 yaşında kaybettiği, 16 yaşında kaya tırmanışına başladığı bildirildi. 
     Tırmanışından önce Weihenmeyer, ''Everest öyle ünlü ki, hakkında öyle çok şey okuyup duyuyorsunuz ki, tırmanmayı denemek istedim'' dedi. 
     Weihenmeyer, kendisine eşlik eden arkadaşları ve yerel rehberin ceketlerine bağlanan çanların sesini takip ederek tırmandı. 
     
     En yaşlı dağcı 
     Bu arada, Amerikalı Shermann Bull 64 , Everest zirvesine ulaşmayı başaran en yaşlı kişi unvanını kazandı. 
     Everest'e çıkan en yaşlı kişi unvanı 1999'da, 61 yaşındaki Lev Sarkisov'a aitti. Bu rekor geçen yıl Toshio Yamamoto 63 tarafından kırılmıştı. 
     Yeni Zelanda'dan Sir Edmund Hillary ve Şerpa Tenzing Norgay'ın ilk kez 1953'te tırmanmasından sonra Everest'e binin üzerinde dağcı çıktı. Zirveye ulaşmaya çalışan 168 kişi yaşamını yitirdi. 






</TEXT>
</DOC>
