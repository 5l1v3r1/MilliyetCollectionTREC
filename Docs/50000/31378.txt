<DOC>
<DOCNO> 31378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/son/sontur16.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Tezkeresini aldığı gün otobüsün altında kalıp öldü 
</HEADLINE>
<TEXT>

     Çankırı'nın Ilgaz ilçesinde meydana gelen trafik kazasında, askerden dönen gence otobüs çarptı. Ilgaz Devlet Hastanesi'ne kaldırılan Selim Sönmezgül hayatını kaybetti. 
     Alınan bilgiye göre, Samsun'da vatani görevini yapan Selim Sönmezgül 21 memleketi olan Çankırı'nın Korgun ilçesi Ildızım Köyü'ne gitmek üzere Samsun'dan geldiği otobüsten E-80 karayolu Ilgaz Doğruyol Tesisleri mevkiinde indi. Köyüne gitmek için yolun karşısına geçmek isteyen Selim Sönmezgül'e, İstanbul yönünden Samsun'a gitmekte olan Lüks Ünallar firmasına ait Zeki Çiçek 30 yönetimindeki 34 PSS 32 plakalı otobüs çarptı. 
     Ağır yaralı olarak Ilgaz Devlet Hastanesi'ne kaldırılan Selim Sönmezgül, yapılan tüm müdahalelere rağmen kurtarılamazken, otobüs şoförü Zeki Çiçek gözaltına alındı. Olayla ilgili soruşturmaya başlandığı belirtildi. 
     
     







</TEXT>
</DOC>
