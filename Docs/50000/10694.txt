<DOC>
<DOCNO> 10694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/10/spor/spo03.html </URL>
<DATE> 2001/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan da gidiyor 
</HEADLINE>
<TEXT>

İnter, Emre ve Okan’dan sonra genç futbolcuya da resmen talip oldu. Hakan Şükür, "Mutlaka alınmalı" dedi 
     ERHAN TELLİ 

     Menajerler aracı 
     GALATASARAYLI Emre ve Okan’la ön protokol imzalayan Inter, Milan’ın da istediği Hasan Şaş’a da talip oldu. Inter’de forma giyen Hakan Şükür’ün İtalyan yöneticilere, "Hasan, Türkiye’nin asist kralıdır. Emre ve Okan’dan sonra onu da transfer ederseniz hücum gücümüz artar. Mutlaka alınmalı" dediği öğrenildi. Inter’in bunun üzerine menajerler aracılığı ile teklifi ilettikleri belirtildi. 
     
     Fiyatı 10 milyon dolar 
     TRANSFERE olumlu bakan Hasan Şaş’ın Galatasaray’la olan üç yıllık mukavelesi nedeniyle "Önce kulübümle anlaşsınlar" dediği ifade edildi. Bunun üzerine Sarı-Kırmızılı kulübün Menajeri Cüneyt Tanman’a da Inter’in resmi teklifinin bildirildiği öğrenildi. Sarı-Kırmızılı yöneticilerin Milan, Inter ve bazı İngiliz kulüplerinin takip ettiği Hasan Şaş’ın bonservisi için 10 milyon dolar istedikleri açıklandı. 
     
HAKAN KAVGASI 
Galatasaray Başkanı Süren, Hakan’ın bonservisi için Zürih’te İnter’le buluştu, 15 milyon dolar istedi. Ancak daha önce "9 milyon dolar" diyen İtalyanlar, 7 milyon dolara indi 
     ZAFER ATAMER ZÜRİH 

     Tekrar buluşacaklar 
     GALATASARAY, yılan hikayesine dönen Hakan Şükür’ün bonservis bedeli için dün İnter ile yine anlaşamadı. FIFA’nın aracılığında Zürih’te yapılan toplantıya katılan Başkan Faruk Süren, Dış İlişkiler Sorumlusu Mete Razlıklı ve yönetici Burak Elmas, İnterli yöneticilere isteklerini kabul ettiremedi. Bunun üzerine iki taraf bir hafta sonra tekrar buluşmak üzere ayrıldı. 
     
     Kıyasıya pazarlık 
     NEUCHATEL Xamax davasını savunan Alman avukat Rauber de, Sarı-Kırmızılı takımın hukukçusu olarak toplantıda hazır bulundu. FIFA temsilcisi İtalyan Monelli, açılış oturumundan sonra tarafları baş başa bıraktı. İnter Genel Menajeri Fachetti ve İtalyan kulübünün avukatı Iudica ile Galatasaraylı yöneticiler arasında kıyasıya bir pazarlık yaşandı. 
     
     Mahkemeye kalabilir’ 
     SAATLER süren toplantıda Galatasaray’ın 15 milyon dolarlık isteğini çok bulan İnter, 9 milyon dolardan 7 milyon dolara indi. Görüşmelerin kilitlenmesi üzerine taraflar yeri daha sonra belirlenmek üzere gelecek hafta bir kez daha bir araya gelmeye karar verdi. Başkan Faruk Süren, İnter’in işi yokuşa sürdüğünü ve olayın büyük olasılıkla mahkemeye intikal edebileceğini söyledi. 
     
     Zürih’te pazarlık 
     SARI - Kırmızılılar, İnterli yöneticilerle İsviçre’de buluştular. Zürih’teki pazarlıktan olumlu sonuç çıkmadı. Galatasaray Kulübü Başkanı Faruk Süren, toplantı sonrası arkadaşımız Zafer Atamer’in sorularını yanıtladı. Hakan Şükür ise İnter’in bonservis bedelini vermeye hazır olduğunu belirtti, ancak Galatasaray Kulübü’nün yüksek miktar istediğini iddia etti. 
     
Hakan Ünsal Finale yetişeceğim      ABD’de ameliyat olan Hakan Ünsal, Galatasaray’ın Milan ile oynadığı maçı TV’den izlediğini ve takımıyla gurur duyduğunu söyledi. Durumunun iyiye gittiğini belirten Hakan Ünsal, "Sahada olmak isterdim. Bu takımın Şampiyonlar Ligi’nde de kupayı alacağına inanıyorum. Finale ben de yetişeceğim" dedi. Hakan’ı Alabama’da eşi Leyla Ünsal ile oğlu Ahmet Damra da yalnız bırakmadı. 
     
Milan’ı unutun’      GALATASARAY Teknik Direktörü Lucescu, Gençlerbirliği maçı öncesi futbolcularını uyardı, "Milan maçını unutun" dedi. Lucescu, "Herkes sizin başarınızı konuşuyor ve gurur duyuyor. Ancak rakiplerimiz için Milan’ı yenen bir Galatasaray’ı devirmek cazip hale geldi. Dikkatli olun ve bir an önce içinde bulunduğunuz zafer sarhoşluğundan kurtulun" dedi. 
     
Galatasaray-Gençlerbirliği      STAT Ali Sami Yen 
     SAAT 19.00 
     HAKEM Erol Ersoy 
     GALATASARAY Taffarel - Capone, Popescu, B.Emre, Ahmet - Okan, Emre, Ümit Suat , Hagi - Jardel, Hasan Şaş 
     GENÇLERBİRLİĞİ Patrick - Tolga, Beyhan, Ömer - Serkan, Ferdi, Thomas, Phiri, İsmail Güldüren - Ümit Karan, Kona 
     SAKAT B.Bülent, Hakan, Ergün G.Saray 
     TV Digitürk Canlı 
     
Cim - Bom açık ara      GALATASARAY ile Gençlerbirliği bugün ligde 60. kez karşılaşacaklar. İki takım arasındaki 59 maçta, Sarı-Kırmızılılar 29, Başkent ekibi de 16 galibiyet elde etti. 14 maçta ise eşitlik bozulmadı. Galatasaray’ın toplam 96 golüne, Gençlerbirliği 63 golle yanıt verdi. İstanbul’daki maçlarda Galatasaray’ın, rakibine 18-4 galibiyet üstünlüğü bulunuyor. 
     Diğer karşılaşmalar 
     Erzurum Cemal Gürsel Stadı 
     14.00 Erzurum-İstanbul Çetin Sarıgül 
     Bursa Atatürk Spor Salonu 
     14.00 Bursa-Kocaeli Murat Ilgaz 
     Samsun 19 Mayıs Stadı 
     14.00 Samsunspor - Denizlispor Serdar Tatlı 
     


 SPOR 

























</TEXT>
</DOC>
