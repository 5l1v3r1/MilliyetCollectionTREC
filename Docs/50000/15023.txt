<DOC>
<DOCNO> 15023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/dunya/tur.html </URL>
<DATE> 2001/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     İştahsızlığa yol açan bozuk gen bulundu 
     DIŞ HABERLER 

     Alman ve Hollandalı araştırmacılar, iştahsızlıkla ilgili bir gen buldular. Araştırmada, kronik iştahsızlıktan muzdarip 145 kişi ile iştahı yerinde 244 kişi karşılaştırıldı. İştahsızlarda, yemeyi teşvik eden bir proteinden sorumlu genin mutasyona uğradığı görüldü. Ancak söz konusu genin iştahsızlığa yol açan tek gen olmadığı, başka birtakım genlerle çevre faktörünün de iştahsızlığın ortaya çıkmasında payı olduğu belirtildi. Araştırmacılar bu durumda iştahsızlıkla ilgili protein içeren bir ilacın iştah açabileceği sonucuna vardılar. 
     
     Lösemi ilacını aldı maratona katıldı 
     Novartis ilaç firması tarafından kronik miyelojen lösemi tedavisi için geliştirilen STI571 Glivec adlı ilacın olumlu etkisi kanıtlandı. İlaç, ABD’deki 3 ayrı merkezde 200 hasta üzerinde denendi. Hiçbir tedaviye yanıt vermeyen Peter G. Barnes 54 adlı hasta, ilacın ilk kapsülünü aldıktan 1 gün sonra kendini iyi hissetmeye başladı. 1999’da sokağa çıkamayacak kadar kötü durumdaki hasta Virgina Garner 54 ise, STI571’i kullandıktan sonra Los Angeles maratonunu bitirerek normal yaşamına döndü ABD Gıda ve İlaç Dairesi FDA , ilacı onaylamak için listesine aldı. 
     
     
     
     
     


 DÜNYA 













</TEXT>
</DOC>
