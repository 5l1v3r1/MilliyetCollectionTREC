<DOC>
<DOCNO> 11895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/18/siyaset/siy03.html </URL>
<DATE> 2001/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızılay meydan kongresi 
</HEADLINE>
<TEXT>

Olağanüstü kongresini ancak "olaylı" bir şekilde yapabilen Kızılay genel başkanlığına Ertan Gönen yeniden seçildi 
     YILDIZ YAZICIOĞLU Ankara 

     Kızılay Derneği’nin olaylı olağanüstü kongresi dün yapıldı. Tartışmaların yaşandığı kongrede, Ertan Gönen yeniden başkan seçildi. Toplantının yapıldığı SSK Genel Müdürlüğü önünde yoğun güvenlik önlemleri alındı. Sabah toplantıya gelen Genel Merkez delegeleri, Ankara 12. Sulh Hukuk Mahkemesi’nce "olağanüstü kongre yapabilir" yetkisi verilen Kızılay Merkez Kurul Üyesi Nazım Yüksel tarafından salona alınmadı. Bu arada muhalif grup delegeleri ile genel merkez delegeleri arasında arbede yaşandı. Muhalif Yusuf Topçu grubu tarafından düzenlenen kongrede Divan Başkanlığı’nın seçimi sırasında da tartışmalar yaşandı. Seçimlerde Erkan Gönen ve Yusuf Topçu’nun yönetim kurulu başkanlığına aday olduğu iki liste yarıştı. Beş saat süren ve 278 delegenin oy kullandığı kongrede başkanlığı 26 oy farkla Gönen kazandı. 
     
     


 SİYASET 















</TEXT>
</DOC>
