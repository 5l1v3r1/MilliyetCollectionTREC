<DOC>
<DOCNO> 33829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/25/son/sonspo11.html </URL>
<DATE> 2001/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli Basketbol Takımı'nın başı sakatlık belasından kurtulmuyor 
</HEADLINE>
<TEXT>

     32. Avrupa Erkekler Basketbol Şampiyonası finallerine EURO 2001 hazırlanan A Milli Takım'da, sakatlıklar sıkıntı yaratmayı sürdürüyor. 
     Hazırlıklarını İstanbul'da sürdüren milli takımda, sol elindeki iltihaplanma, uygulananan antibiyotik tedavisiyle kurutulan Harun iyileşirken, yıldız oyuncu, yarasının kapanması için 5 gün yalnızca düz koşu yapacak. 
     Dizinin arkasındaki bağlarda zedelenme bulunan Alper Yılmaz'ın ise, milli takım doktoru Prof.Burhan Uslu tarafından yapılan kontrolü sonunda, 30 Temmuz Pazartesi gününe dek dinlendirilmesi kararlaştırıldı. 
     
     Çekler yarın geliyor 
     Milli takım ile 2 özel karşılaşma yapacak olan Çek Cumhuriyeti Basketbol Milli Takımı, yarın İstanbul'a gelecek. 
     A Milli Takım, Çek Cumhuriyeti ile 27 ve 28 Temmuz tarihlerinde 2 karşılaşma oynarken, maçlar saat 19.00'da başlayacak ve TRT 3'den naklen yayınlanacak. 






</TEXT>
</DOC>
