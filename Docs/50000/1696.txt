<DOC>
<DOCNO> 1696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/son/sondun17.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'da 4 lösemi vakası 
</HEADLINE>
<TEXT>

     Hollandalı yetkililer, 1990'lı yıllarda çokuluslu barış gücü bünyesinde Balkanlar'da görev yapmış 4 Hollanda askerinin kan kanserinden lösemi öldüğünü kaydettiler, ancak NATO mühimmatında kullanılan zayıflatılmış uranyumla bu vakalar arasında bağlantı kurmayı reddettiler. 
     Savunma Bakanlığı sözcüsü Otte Beeksma, yaptığı açıklamada, son sekiz yılda aktif olarak görev yapan yaklaşık 60 bin personelin dosyalarının yeniden incelenmesi sonucu 17 lösemi vakası saptandığını, bunlardan 4'ünün, 1995-1999 yılları arasında Bosna ya da Kosova'daki barış gücünde görev yapanlar olduğunun belirlendiğini bildirdi. Beeksman, ancak saptanan 17 lösemi vakası sayısının, Hollanda'da bu yaş grubunda görülen orandan ne az, ne de fazla olduğunu belirtti. Balkanlar'da görev yapmış askerlerde kanser de dahil ciddi hastalıkların ve bu hastalıklardan ölümlerin artmasıyla, NATO'nun bölgedeki operasyonları çerçevesinde kullanılan Amerikan mühimmatlarındaki zayıflatılmış uranyum arasında kurulan olası bağlantı Avrupa ülkelerinde endişeye yol açtı. 




</TEXT>
</DOC>
