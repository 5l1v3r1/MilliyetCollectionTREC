<DOC>
<DOCNO> 24752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/siyaset/siy03.html </URL>
<DATE> 2001/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Arabulucu Uras 
</HEADLINE>
<TEXT>

ÖDP Lideri’nin CHP eski Genel Başkanı Altan Öymen’in ricasıyla İnönü’ye giderek siyasete dönmesi için konuştuğu belirtildi 
     ANKARA Milliyet 

     ÖDP Genel Başkanı Ufuk Uras’ın, CHP eski Genel Başkanı Altan Öymen’in ricasıyla, Erdal İnönü’den siyasete geri dönmesini istediği belirtildi. Öymen ise, Uras’tan Erdal İnönü’ye gitmesini rica etmediğini belirterek, "Ancak tavsiye etmişimdir. Kimden randevu aldı, onu da bilmiyorum" dedi. 
     ÖDP Merkez Disiplin Kurulu’nun 13 Mayıs tarihli toplantısında, partililerce Uras’a, İnönü’ye siyasete dönmesi için ricacı olarak gidip gitmediği soruldu. Uras’ın "Altan Öymen’in ricası üzerine Erdal Bey’i ziyaret ettim" dediği öğrenildi. 
     
Öymen Tavsiye olabilir      Uras’ın "kendi ricası" üzerine siyasete dönmesi için Erdal İnönü’ye gittiği iddialarına açıklık getiren Öymen ise, "Rica ettiğim yanlış, görüş’, konuş’ demişimdir. Ancak tavsiye ederim. Herhalde tavsiye etmişimdir. Herkes konuşur. CHP Genel Başkanı Deniz Baykal ile de görüşse iyi olur. Baykal’ın bu görüşmeleri yapması yararlı olur" dedi. 
     Öymen, CHP Genel Başkanı olduğu dönemde de Ufuk Uras’la görüştüğünü anımsatarak, şöyle devam etti 
     "Soldaki bütün partilerin yetkililerinin, solda söz sahibi olan kimselerin, birbirleriyle diyalog kurmaları gerektiğini hep söylerdim. Kendim de bunu zaten uyguladım. Genel Başkan iken, DSP lideri Bülent Ecevit ile de görüştüm. Solda güç birliği gerekiyor. Bunun için bir fikir alışverişi olabilir. Diyalog kurulması fikrindeyim. Kendim de uyguladım, ayrıldıktan sonra da herkese tavsiye ediyorum" dedi. 
     Öymen, Uras’ı da bir siyasetçi olarak beğeniyle izlediğini, kendisiyle faydalı görüşmeler yaptığını belirterek, "Erdal İnönü ile ne konuştuklarını bilmiyorum. Ufuk, kimden randevu istedi, onu da bilmiyorum" dedi. 
     
     Bir garip ihraç kararı 
İmzaya ceza yok eyleme ihraç var      MESUT HASAN BENLİ Ankara 

     ÖDP İstanbul il binasında geçen 9 Aralık’ta, açlık grevleriyle ilgili partiden izinsiz açıklama yapan 20 üyeden ikisi kesin, yedi kişi de çeşitli sürelerle ihraç edildi. Basın açıklaması metninde imzası bulunan ancak toplantıya katılmayan diğer parti üyeleri için ise "düşünceleri eyleme dönüşmediği" gerekçesiyle disiplin yaptırımı uygulanmamasına karar verildi. 
     Merkez Disiplin Kurulu’nun MDK 13 Mayıs günü yaptığı toplantıda, basın açıklamasına katılan Merkez Yürütme Kurulu MYK ve Parti Meclisi üyesi dokuz kişi partiden ihraç edildi. Basın açıklaması metninde imzası bulunan ama basın toplantısına katılamayan MYK üyesi Mustafa Kahya, düşünce ve eylem ayrımını Türkiye’de DGM’lerin yaptığına dikkat çekti. 
     



 SİYASET 











</TEXT>
</DOC>
