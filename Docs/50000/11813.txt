<DOC>
<DOCNO> 11813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/17/son/sondun03.html </URL>
<DATE> 2001/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de su kesintisi.. 
</HEADLINE>
<TEXT>

     ABD'nin Güney Florida eyaletinde haftada iki gün suların kesileceği, golf alanlarına da kısıtlı su verileceği açıklandı. 
     Yaklaşık dört aydır süren kuraklık yüzünden su kısıtlamasına gitmenin zorunlu olduğunu açıklayan yetkililer, ABD'lilerin ilk kez alışık olmadıkları bir durumu yaşayacaklarını bildirdi. 
     Su ile ilgili idareyi suçlayan Güney Florida sakinleri ve çiftçiler, su kısıtlamasının bölge sakinleri için büyük sıkıntılar doğuracağını belirtti. Miami, Batı Palm Beach gibi önemli merkezleri de kapsayacak su kısıtlaması 28 Mart'ta başlayacak. 
     Güney Florida su dairesi yetkilileri, bölgede insanların suyu boşu boşuna musluklardan akıtmayı adet edindiklerini, kısıtlamanın bölge sakinlerine suyun nasıl kullanılması gerektiği konusunu öğreteceğini belirtti. 
     Su kısıtlamasının, su tüketimini yüzde 35 ile 45 arasında azaltacağı hesaplandı. Yetkililer, suların hastane, yaşlı bakım evleri ve insan sağlığı için kritik olan yerlerde kesilmeyeceğini açıkladı. 




</TEXT>
</DOC>
