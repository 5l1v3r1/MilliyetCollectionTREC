<DOC>
<DOCNO> 12925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/25/ekonomi/eko05a.html </URL>
<DATE> 2001/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz Finans kesimini yanlış değerlendirdik 
</HEADLINE>
<TEXT>

     ANKARA Milliyet 

     Başbakan Yardımcısı Mesut Yılmaz, "Hükümet olarak uyguladığımız programın Türk finans kesimini doğru değerlendirmediğini ve zaafiyetlerini tam olarak hesaba katmadığını bugün rahatlıkla söyleyebiliriz" dedi. 
     CNN Türk’de Taha Akyol’un sunduğu "Eğrisi Doğrusu" programına katılan Yılmaz, Türkiye’nin IMF’nin henüz kullanılmayan 6.5 milyar dolarlık rezerv kolaylığını serbest bırakabileceğini, Dünya Bankası’ndan da kaynak beklendiğini belirtti. Yılmaz, "Bunların dışında ya doğrudan doğruya ülke kredisi şeklinde ya da G - 7’ye dahil hükümetlerin telkinleri doğrultusunda kurulacak banka konsorsiyumları aracılığı ile uzun vadeli düşük faizli kredi beklentimiz var" diye konuştu. 
     
Telekom mutabakatı      Bu kaynakların sağlanabilmesi için iki şartın yerine getirilmesi gerektiğini belirten Yılmaz, bunlardan ilkinin ekonomideki sorunun doğru tespit edildiği ve doğru tedavi uygulanacağı konusunda kreditörlerle anlayış birliği sağlanması olduğunu anlattı. Yılmaz, programın arkasında siyasi desteğin olduğunun ortaya konulması gerektiğini belirterek, "Sadece dış kaynakları değil, aynı zamanda iç kaynakları da zorladığımızı, gerekli fedak rlığı yaptığımızı göstermemiz lazım" dedi. 
     Eylül ayına kadar ekonomik durgunluğun sona ereceğini belirten Yılmaz, Türk Telekom özelleştirmesi konusunda da MHP lideri ve Başbakan Yardımcısı Devlet Bahçeli’yle liderler düzeyinde mutabakat sağlandığını belirtti. 
     


 EKONOMİ 




















</TEXT>
</DOC>
