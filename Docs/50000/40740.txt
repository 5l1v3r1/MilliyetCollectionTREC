<DOC>
<DOCNO> 40740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/spor/spo02.html </URL>
<DATE> 2001/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Rapajiç turp gibi 
</HEADLINE>
<TEXT>

     FENERBAHÇE’nin Hırvat yıldızı Rapajiç’in fiziksel olarak hiçbir probleminin kalmadığı ve Mustafa Denizli’nin istemesi halinde Kocaelispor’a karşı görev yapabileceği açıklandı. Rapajiç bugün antrenmanlara başlarken Serhat ve Johnson’un da maça yetişeceği öğrenildi. Denizli, cumartesi günkü maç sonrasında futbolcularını eve göndermeden, kampı sürdürmeye karar verdi. 
     
Salı Pazarı tehlikede      KADIKÖY’ÜN meşhur Salı Pazarı’nın kurulması Fenerbahçe’nin Şampiyonlar Ligi maçları nedeniyle tehlikeye girdi. Yönetim, kaymakamlıktan pazarın kurulmamasını istedi. UEFA heyeti’nin yaptığı denetimler sonunda eksikler belirlenirken, Şükrü Saracoğlu Stadı geçer not aldı. 
     
Gurbetçi savaşı      FENERBAHÇE altyapısı, Bursaspor’un denemek için getirdiği iki gurbetçi Shalkeli Mesut ve Leverkusenli Tansel’i kaçırdı. Sarı - Lacivertli yöneticiler Galatasaray’ın da yakından ilgilendiği iki futbolcuyu gizlerken, transferlerin durumu önümüzdeki günlerden kesinleşecek. 
     
Taşdevri açılıyor      FENERBAHÇE Kulübü Başkanı Aziz Yıldırım ile Mustafa Denizli, bugün Nakkaştepe’de hizmete girecek olan Taşdevri isimli et lokantasını açılışını yapacaklar. Kongre üyesi Cihan Oskay’ın yönettiği lokantanın açılış kokteyline spor dünyasının ünlü isimlerinin de katılması bekleniyor. 
     



 SPOR 
























</TEXT>
</DOC>
