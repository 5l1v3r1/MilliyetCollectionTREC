<DOC>
<DOCNO> 11601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/16/siyaset/siy05.html </URL>
<DATE> 2001/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İPEKÇİ davasında yargıç sanığı kovdu 
</HEADLINE>
<TEXT>

Hakkında 20 yıl ceza istenen sanık Yusuf Çelikkaya, yargıçla pazarlık yapmaya kalktı 
     CENNET NAR İstanbul 

     Milliyet Gazetesi Genel Yayın Yönetmeni Abdi İpekçi’nin öldürülmesi olayına iştirak ettiği iddiasıyla 20 yıl hapis cezası istemiyle hakkında dava açılan Yusuf Çelikkaya dün ilk kez yargıç karşısına çıktı. Tutuksuz yargılanan Çelikkaya, istediği cezaevine nakledilmediği takdirde, cinayete ilişkin bildiklerini açıklamayacağını belirterek, yargıçla pazarlık yapmak istedi. 
     Davanın gıyabi tutuklu sanığı Yalçın Özbey ise Belçika’da bulunuyor. İki kişiyi öldürmek suçundan 36 yıl hüküm giyen Çelikkaya, İpekçi suikastına ilişkin bilgi sahibi olduğunu ve bildiklerini anlatmak istediğini söylemişti. Mahkeme Başkanı Adil Güreşçi, "İpekçi’nin öldürülmesiyle ilgili ne biliyorsun. Onları anlat" demesi üzerine Güreşçi ile Çelikkaya arasında şu diyalog yaşandı 
     - Konuşmak için neden bekledin 
     Çelikkaya - Vicdanım sızladı. 
     - Peki niye konuşmuyorsun. 
     Çelikkaya - Başkalarının konuşmasını bekledim. 15 saattir yoldayım. Ekmek yok, su yok. Bu halde birşey anlatamam. 
     - Seni uçakla mı getirseydik. 
     Çelikkaya - İstediğim cezaevine nakledilmediğim takdirde başka bilgi vermeyeceğim. 
     Bunun üzerine mahkeme başkanı sanığa daha fazla söz vermeyerek, dışarı çıkardı. 
     


 SİYASET 















</TEXT>
</DOC>
