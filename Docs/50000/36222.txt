<DOC>
<DOCNO> 36222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/09/son/sondun10.html </URL>
<DATE> 2001/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Belmondo'nun sağlık durumunda bir gelişme yok 
</HEADLINE>
<TEXT>

     Tatilini geçirdiği Korsika'da hastaneye kaldırılan ve buradan Paris'teki bir hastaneye sevk edilen Fransız aktör Jean-Paul Belmondo'nun sağlık durumunda bir gelişme olmadığı bildirildi. 
     Saint-Joseph hastanesi tarafından yayımlanan bildiride, 68 yaşındaki aktörün hastanenin kalp ve damar hastalıkları bölümünde bulunduğu ve tedavisine burada devam edildiği belirtildi. 
     Belmondo'nun sağlık durumuyla ilgili yeni raporun 48 saat içinde yayımlanacağı kaydedildi. Belmondo'nun rahatsızlığının beyin damarlarındaki bir kan pıhtısından kaynaklanmış olabileceği açıklanmıştı. Uzmanlar, kan pıhtısının Belmondo'nun vücudunun sağ tarafındaki kan dolaşımını yavaşlatmış olabileceğini düşünüyorlar. Belmondo'nun yüzünün sağ tarafının felç olduğu daha önce açıklanmıştı. Fransız sinemasının önde gelen oyuncularından olan 68 yaşındaki Belmondo, 1960 yılında Jean-Luc Godard'ın ''Serseri Aşıklar'' filmiyle ün kazandı. Sezar ödüllü aktör, 1999'da kalp krizi geçirmişti. 
     







</TEXT>
</DOC>
