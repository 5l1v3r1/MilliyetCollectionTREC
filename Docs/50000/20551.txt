<DOC>
<DOCNO> 20551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/son/sonspo10.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü "Dedikodulara sahada cevap vereceğiz" 
</HEADLINE>
<TEXT>

     Ankaragücü Kulübü Başkanı Cemal Aydın,hafta sonu ligde Galatasaray ile yapacakları maçın diğer lig maçlarından farkı bulunmadığını belirterek, ''Galatasaray'ın ligdeki konumu bizi hiç ilgilendirmiyor'' dedi. 
     Aydın, Galatasaray maçının başka boyutlara çekilmek istendiğini, bu kişilere en güzel cevabı sporcularının vereceğini kaydetti. Aydın, şöyle dedi 
     'Galatasaray ile Ankaragücü maçıyla ilgili çıkan dedikodulara sadece gülüyoruz. Galatasaray karşısında da diğer maçlarda olduğu gibi mücadelemiz puan için olacaktır. Ankaragücü camiasını karalamaya çalışanların önce kendilerine bakmalarını tavsiye ediyoruz. Camiamızı dedikodularla yıpratmaya çalışanlara cevabı pazar günü akşamı futbolcularımız verecektir.'' Cemal Aydın, hiçbir zaman panikte olmadıklarını, Galatasaray maçında da iyi oynayarak, puan alacaklarını belirtti. 







</TEXT>
</DOC>
