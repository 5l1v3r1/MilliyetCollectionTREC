<DOC>
<DOCNO> 45489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/07/guncel/gun01.html </URL>
<DATE> 2001/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzanlar için suç duyurusu 
</HEADLINE>
<TEXT>

Doğan Şirketler Grubu Başkanı Aydın Doğan, Uzan Grubu’nun faaliyetlerinin incelenmesi için Başbakanlık Teftiş Kurulu’na başvurdu. Doğan, Uzan Grubu’nun yasalara aykırı biçimde yürüttüğü faaliyetlere ilişkin iki klasör tutan belgeleri de Başbakan Ecevit’e teslim etti 
     ANKARA Milliyet 

     Doğan Şirketler Grubu Başkanı Aydın Doğan, Başbakanlık Teftiş Kurulu Başkanlığı’na başvurarak Uzan Grubu hakkında suç duyurusunda bulundu. 
     Doğan’ın başvurusuyla birlikte Uzan Grubu’nun yasalara aykırı biçimde yürüttükleri faaliyetlerine ilişkin olarak da, iki klasör tutan bilgi ve belgeler Başbakan Ecevit’e teslim edildi. 
     
     Başbakanlık’taki belgeler 
     Aydın Doğan’ın, Başbakanlık Teftiş Kurulu Başkanlığı’na yaptığı başvuruda aynen şöyle deniliyor 
     "Sahip oldukları yayın organları vasıtasıyla, Başkanı bulunduğum Doğan Şirketler Grubu aleyhine, asılsız iddialarda bulunarak karalama kampanyası yürüten ve grubumuz yöneticilerinin telefonlarını dinleyerek, kamuoyuna açıklamak yoluyla suç işleyen Uzan Grubu’nun, yasalara aykırı biçimde yürüttükleri faaliyetlere ilişkin bilgi ve belgeler, iki klasör halinde ilişikte sunulmuştur. 
     Halka açık Kepez ve Çukurova şirketlerinin içlerinin boşaltılması, yurtdışına mali suç oluşturacak biçimde para transferi, off - shore vasıtasıyla yurtdışına para transferi ve mevzuata aykırı kullanımı, Berke Barajı inşaat maliyetinin şişirilmesi, Manavgat Barajı inşaat mahsubunun yapılmayışı, devlet denetim elemanlarının denetimine engel olunması, Sermaye Piyasası Kurulu’nun yaptığı suç duyurularını ve kamu kurumlarında gereği yapılmadan bekletilen inceleme ve soruşturma sonuçlarını içeren bilgi ve belgelerin müfettişlerinizce incelenerek gereğinin yapılmasını arz ederim." 
     
Ulaştırma Bakanı Vural Yasaların gereği yapılacak Telekom’dan Telsim’e inceleme      Telekomünikasyon Üst Kurulu, Uzan Grubu’nun Telsim'le telefon dinlemesi hakkında inceleme başlatıldığını açıkladı. İnceleme sonucuna göre Telsim’in sözleşmesi iptal edilebilir 
     ANKARA Milliyet 

     Ulaştırma Bakanı Oktay Vural, Uzan Grubu’nun, kendilerine ait GSM operatörü Telsim aracılığıyla telefon görüşmelerini dinlediklerine ilişkin iddialar konusunda Telekomünikasyon Üst Kurulu'nun inceleme başlattığını açıkladı. Vural, "Gelen raporlar doğrultusunda hareket edeceğiz. Yasaların gereği yapılacak" dedi. Vural, dün bakanlıkta Telekom Genel Müdürlüğü ve Telekomünikasyon Kurumu yetkilileriyle bir araya gelerek, telefon dinleme skandalını ele aldı. 
     
     İnceleme sürüyor 
     16 Eylül'de ANAP Milletvekili Bülent Akarcalı'nın verdiği önergenin 25 Eylül'de kendilerine intikal ettiğini belirten Vural, "2 Ekim'de konuyu Türk Telekomünikasyon Kurumu'na ilettik. Bu konuda Telekomünikasyon Kurumu yasaların verdiği yetkiye dayanarak ve yasada öngörülen görüşmelerin gizliliği, kayda alınamayacağı, yayınlanamayacağı yönündeki hükümler kapsamında incelemeyi yürütüyor" diye konuştu. Vural şunları söyledi 
     "Üç dört makam incelemeyi sürdürüyor. Teknolojik çalışma da gerekiyor. Dinleme hangi teknolojik olanaklarla yapıldı, bu deşifre edilecek. Hatların güvenliği için denetim mekanizmalarını nasıl kurdukları incelenecek. Denetim yapıp yapmadıkları, denetimleri nasıl yaptıkları ortaya çıkacak. Sonuçlar elimize geçince nasıl hareket edeceğimizi değerlendireceğiz. Eğer raporlar sonrasında kendi alanlarına girecek sonuçlar çıkarsa, savcılar da herhalde konuyla ilgilenecektir." 
     
     Sözleşme iptal edilebilecek 
     4673 sayılı yasaya göre, incelemeler sonrasında Telekomünikasyon Kurumu, suçu sabit görürse, Telsim'in imtiyaz sözleşmesini iptal ederek, hat işletme hakkını da elinden alabilecek. 
     Bu arada dün Telekomünikasyon Kurumu açıklama yaparak basın yayın organlarında yer alan haberler üzerine yasalar çerçevesinde incelemenin başlatıldığını kamuoyuna duyurdu. 
     
Tecavüzcü aile’ için önerge çok      "Telekulak çetesi" kurarak özel hayatlara tecavüz eden medya eşkıyası Uzanlar şimdi yargıda hesap verecek 
     DSP İstanbul Milletvekili İsmail Aydınlı, yaz aylarında Uzanlar hakkında cep telefonu şebekelerinden yurtdışına olan borçlarına, enerji sektöründeki taahhütlerinden devlete olan borçlarına kadar bir dizi iddiayı Meclis gündemine taşımıştı. 
     Aydınlı'nın TBMM Başkanlığı'na sunduğu, Enerji, Ulaştırma ve Maliye bakanlarının yanıtlaması istemiyle verdiği yazılı soru önergeleri, Meclis'in 21. dönem 4. yasama yılı çalışmalarına başlamasıyla birlikte işleme konuldu. Başkanlık soru önergelerini yanıtlanması istemiyle ilgili bakanlara gönderdi. Bunun üzerine başta Vural olmak üzere bakanlar, "Uzan dosyalarını" raflardan indirdi. 
     Aydınlı'nın soru önergelerinde, Uzanlar'ın "Motorola ve Nokia şirketlerine olan borçları, bunları ödememeleri nedeniyle Türkiye'nin uluslararası platformda güvenirliğinin zedelenmesi, cep telefonları gelirlerinden devlete ödemek zorunda oldukları paylar, sözleşmelerinde öngörülen vaatleri yerine getirip getirmedikleri, devlete borçlarının toplam tutarları, enerji sektöründeki taahhütleri ve borçları" konusunda bilgi istenmiş, iddiaların doğru olup olmadığı sorulmuştu. 
     
Ceyhun Telefon dinlemek ayıp      AP Milletvekili Ozan Ceyhun, "Bu tip hareketler Avrupa Birliği’nde yaptırıma tabi tutulur. Bundan böyle, Uzanlar’ın hiçbir ürününü kullanmayacağım" dedi 
     Yazar Demirtaş Ceyhun'un oğlu Avrupa Parlamentosu Milletvekili Ozan Ceyhun, telefon dinlemenin "büyük bir ayıp" olduğunu bildirdi. Ceyhun, Uzanlar'ın ürünlerini artık kullanmayacağını belirtti. 
     Avrupa Parlamentosu'nun ilk ve tek Türk asıllı Alman Milletvekili Ceyhun, TRT2'de yayınlanan ve Zeki Sözer'in yönettiği "Çözüme Doğru" programına konuk oldu. Ceyhun telefon dinleme skandalı konusunda şunları söyledi "Uzan Grubu'nun Doğan Grubu'na karşı kendi telefon şirketleri Telsim aracılığıyla temin ettiği özel bilgileri halka açıklaması büyük bir yanlış. Büyük bir ayıp. Ayrıca dinleme yapmaları başlı başına bir yanlıştır. Avrupa Birliği AB etik değerlerine aykırılık içermektedir." 
     Böyle bir durumun Avrupa ülkesinde gerçekleşmesi halinde halkın tepkisinin daha sert olacağını vurgulayan Ceyhun, sözlerini şöyle sürdürdü 
     "O gruba yaptırımlar uygulanırdı. Ben de bundan böyle o gruba ait telefon şirketi dahil, kullanmakta olduğum her tür şeyi gözden geçireceğim. Bundan sonra kullanmayacağım. Hukuk devletlerinde telefon dinlemeye mahkemeler karar verir. Dinlenen telefonlar sadece mahkemede delil olarak kullanılabilir. Kamuoyuna iletilmez. Telefon konuşmalarının gazetelerde yayınlanması ahlaka aykırıdır. AB kararlarına uymaz. Bu gibi yayınlar AB ülkelerinde yaptırıma tabi tutulur. Bu dinleme olaylarına resmi kurumların neden tepki göstermediklerini hala anlayabilmiş değilim. Doğan Grubu'nun yaptığı savunmayı da destekliyorum." 
     



 GÜNCEL 




















</TEXT>
</DOC>
