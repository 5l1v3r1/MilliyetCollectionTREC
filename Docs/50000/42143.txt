<DOC>
<DOCNO> 42143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/14/son/sondun22.html </URL>
<DATE> 2001/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Nato Genel Sekreteri "Körü körüne öç almak olmaz" 
</HEADLINE>
<TEXT>

     NATO Genel Sekreteri George Robertson, New York ve Washington saldırılarının öcünün ''körü körüne'' alınmayacağını söyledi. 
     Makedonya'nın başkenti Üsküp'te terör kurbanlarının anısına düzenlenen kısa törende konuşan Robertson, ''Bu haftaki alçak cinayetleri işleyen çılgınlar, bizi körü körüne intikam alma yoluna iteceklerini sanıyorlardı, ama fena halde yanıldılar'' dedi. 
     Robertson, ''Bu saldırılar sadece ABD'yi değil, aynı zamanda bizi hedef alıyordu. Ölenlerin boşuna ölmemesi, çekilen acıların anlamsız olmaması için, terörizmin değerlerimizi yok etmesine izin veremeyiz'' diye konuştu. 
     Barış sürecini canlandırmak amacıyla bugün Üsküp'e gelen Robertson, Makedon yetkililerle görüşmeler yapıyor. 
     
     






</TEXT>
</DOC>
