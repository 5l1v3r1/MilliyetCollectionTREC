<DOC>
<DOCNO> 42908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/guncel/agun.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan’a giren çıkamıyor 
</HEADLINE>
<TEXT>
Vİetnam’dan beter 
ABD kara harek tı yaparsa Taliban güçlerinin yanı sıra Özbekistan ve Pakistan’daki İslami örgütlerle de mücadele etmek zorunda kalacak 
     ÖMER ERBİL İstanbul 

     Usame bin Ladin’i iade etmeyen Afganistan’a ABD’nin bir kara harek tı düzenlemesi halinde Pakistan ya da Özbekistan’ı üs olarak kullanacağı tahmin ediliyor. Uzmanlar kara harek tı düzenlemesi durumunda, ABD’nin sadece Afganistan’daki Taliban güçleriyle değil, aynı zamanda Özbekistan ve Pakistan’daki İslami örgütlerle de mücadele etmek zorunda kalacağını belirtiyor. 
     Avrasya Strateji Araştırma Merkezi ASAM Orta Asya Masası Afganistan uzmanı Mehmet Seyfettin Erol, Usame bin Ladin’in, Taliban’dan ayrı çok iyi gerilla eğitimi almış 4 bine yakın bir asker gücü olduğunu belirtti. Erol, bu gücün Kosova, Çeçenistan, Bosna’da, en önemlisi de 10 yıl Rusya ile savaştığını söyledi. Gönüllülerden oluşan bu grubun aynı zamanda üniversite eğitimi almış, elektronik ve bilgisayarı çok iyi kullanabilen uzmanlardan oluştuğu, içlerinde Yemen, Suud, Türk, Filistinlilerin olduğu belirtiliyor. 
     ABD’nin, kara harek tı düzenlemesi halinde, üs olarak kullanabileceği Pakistan ve Özbekistan’da İslami terör örgütleri olduğuna dikkat çeken Erol, şöyle konuştu 
     "ABD, Karaçi’ye asker çıkarır. Buradan Peşaver’e, oradan da Afganistan’a girebilir. Ancak ABD burada sadece Taliban’la değil, Pakistan’daki terör örgütleriyle de mücadele etmek zorunda kalır. Bir anlamda ABD’yi arkadan vurabilirler. Özbekistan da aynı yapıya sahip. ABD’nin, Irak çöllerinde olduğu gibi elini kolunu sallayarak Afganistan’da ilerlemesi mümkün değil. Tarihte hiçbir güç Afganlıları bu coğrafyadan atamadı." 
     

</TEXT>
</DOC>
