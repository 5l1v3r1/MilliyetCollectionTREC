<DOC>
<DOCNO> 30622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/yasam/yas02.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyuşturucu almak için extacy sattım’ 
</HEADLINE>
<TEXT>

Ediz Hun'un uyuşturucuyla yakalanan oğlu Burak’ın savcıya itirafı öParam yetmiyordu ben de almak için satıcı olmaya karar verdim" 
     GÖKÇER TAHİNCİOĞLU Ankara 

     Yeşilçam’ın 'esas oğlanlarından' biri Ediz Hun. Oynadığı 100'ün üzerindeki filmde hiç 'kötü adam'ı oynamadı. ANAP'tan milletvekili seçildikten sonra da TBMM Çevre Komisyonu Başkanlığı sırasında insan ve doğa için yaptığı çalışmalarla dikkat çekti. Ama Hun, en büyük darbeyi en yakınındaki insanlardan biri olan oğlu Burak'tan yedi. Burak Hun hakkında 'uyuşturucu satmak' suçundan dava açıldı. 
     Bilkent Üniversitesi'nde okuyan Burak Hun, 16 Mart 2001 tarihinde uyuşturucu satarken suçüstü yakalandı ve gözaltına alındı. Sorgusunda, neden uyuşturucu sattığını anlatan Hun'un dosyası savcılığa gönderilirken kendisi de serbest bırakıldı. 
     
     10 yıla kadar hapsi isteniyor 
     Ankara Cumhuriyet Başsavcılığı, üç aydır yürüttüğü soruşturmayı geçtiğimiz günlerde nihayet tamamladı. Başsavcılık, Hun hakkında Türk Ceza Kanunu'nun 'uyuşturucu satmak' fiilini düzenleyen 403. maddesi uyarınca 4 yıldan 10 yıla kadar hapis cezası istemiyle dava açtı. 
     
     'Param yetmeyince...' 
     Burak Hun, iddianamede yer verilen ifadesinde şunları söyledi 
     "Uyuşturucuya İstanbul'da başladım. İstediğim an kurtulabileceğimi sanıyordum ancak devam etti. Özgür Vardar isimli şahıstan 6 aydır extacy hapları alıyordum. Artık param yetmemeye başlamıştı. Uyuşturucu alabilmek için, kendim de satmaya karar verdim. Vardar bana İstanbul'dan otobüsle 16 Mart tarihinde 24 tane extacy hapı gönderdi. Haplardan 9'unu kendime sakladım, 15'ini ise satmak için ayırdım. Yalçın isimli bir şahısla, Ankara Kennedy Caddesi üzerindeki bir benzinlikte buluşmak için sözleştik. Tam hapları verecektim ki, yakalandım. Üzerimde satacaklarım dışında, 9 extacy hapı ve yarım gram da esrar vardı." 
     Hun'un tutuksuz olarak yargılanacağı davaya önümüzdeki günlerde ağır ceza mahkemesinde başlanacak. 
     



 YAŞAM 





















</TEXT>
</DOC>
