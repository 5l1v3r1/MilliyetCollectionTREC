<DOC>
<DOCNO> 38301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/21/son/sontur19.html </URL>
<DATE> 2001/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Başka kadınla yakalayınca eşine kurşun yağdırdı 
</HEADLINE>
<TEXT>

     Maltepe'de bir kadın, zina halinde suçüstü yakaladığını iddia ettiği eşini tabancayla vurarak öldürdü. 
     Memleketi olan Trabzon'dan Feyzullah Mahallesi Süreyyapaşa Caddesi 13 16 numaradaki evine gelen Muazzez Kervan, eşi Dursun Kervan'a 53 ruhsatlı tabancayla kurşun yağdırdı. Dursun Kervan aldığı 6 kurşun yarasıyla olay yerinde ölürken, Muazzez Kervan polis ekiplerine teslim oldu. Muazzez Kervan, polise verdiği ifadesinde, eve geldiğinde eşi Dursun Kervan ile tanımadığı bir kadını yatakta yakaladığı için öldürdüğünü, kadının ise kaçtığını söyledi. Polis yetkilileri, cinayette kullanılan tabancanın Dursun Kervan'a ait olduğunu belirterek, olayla ilgili soruşturmanın sürdüğünü bildirdiler. 







</TEXT>
</DOC>
