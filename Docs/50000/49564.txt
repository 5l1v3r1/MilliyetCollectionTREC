<DOC>
<DOCNO> 49564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/yazar/sazak.html </URL>
<DATE> 2001/10/30/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Bebelere düşen bombalar 
</HEADLINE>
<TEXT>

     ABD uçakları Taliban'ı, Usame bin Ladin'in El Kaide örgütü kamplarını vuracağız diye Afganistan'ı bombaladıkça sivil halk hedef oluyor. 
     Akıllı füzeler bebeleri öldürüyor. 
     Hava saldırılarında bir ay geride kalırken medya "savaşın acı yüzü"nü nihayet göstermeye başladı. Kabil'e atılan bombalardan biri Şar Kala Mahallesi'ndeki evlere isabet ediyor. Kundaktaki bebeğe sarılmış gözü yaşlı baba ve başlarına yıkılan evde can veren sıra sıra çocuklar. 
     Halepçe'de, Başbağlar'da belleklere kazınan görüntüler. 
     ABD, 11 Eylül'den bu yana "düşmanını" arıyor ama nerede 
     Afganistan'da yere ayak basmadan hava akınlarıyla dağı taşı yıllarca bombalasa ne çıkacak Bush, 11 Eylül saldırısının ardından "Bin Ladin'i hedef göstererek" Amerikan kamuoyunu şartladı ama Beyaz Saray ve Pentagon yeni yeni bu şekilde mücadelenin "samanlıkta iğne aramaktan zor olduğunu" ve insan ömrünü aşabileceğini duyurmaya başladı. 
     Böyle giderse ABD Başkanı ülkesindeki kamuoyu desteğini kaybedeceği gibi, uluslararası koalisyonda da "sivil hedefler"in vurulmasından duyulan tepkiler artacak. 
     Çünkü, savaşın propaganda boyutu, Bin Ladin ele geçirilmedikçe etkisini yitirmeye mahkum. 
     Akıllı füzelere gelince... 
     10 yıl önce Körfez Savaşı'nda da kullanılmıştı ama nasıl Irak'ın Kuveyt'i işgali sonrasında Suudi Arabistan'a ilerlemesi karşısında caydırıcı etkisi nedeniyle... Schwarzkopf'un isteğiyle Wisconsin zırhlısı bölgeye geldiğinde Amerikalı general rahat soluk almıştı ama beklemediği bir sürprizle karşılaştı. Eric Laurent'in Beyaz Saray'ın "savaş sırları"nı anlatan kitabından öğreniyoruz Tomahawk'lar kullanılamaz durumdaydı, çünkü füzelerin vuracağı hedefe ilişkin ayrıntılı bilgi içeren elektronik bir kartla programlanması şarttı. Bu kart ise ancak casus uydulardan alınacak fotoğraf ve bilgilerin yardımıyla ABD'de hazırlanabiliyordu. 
     Körfez krizi 2 Ağustos'ta patlamıştı, Tomahawk'ları yeni hedeflerine uçuracak elektronik kartlar için eylüle dek beklenmesi gerekiyordu. 
     Korkarız aynı hazırlıksız durum Afganistan'da yaşanıyor. 
     Füzeler rasgele ateşleniyor 
     Bush tanesi 2 milyon dolarlık füzeyi Afgan çölündeki devenin kıçına atmam derken en fecisi yaşanıyor Çocuklar ölüyor. 
     
     







Biri sağcı, öteki solcu 


Nerede neşesi 


Başka ne zaman Meclis'e gidilir ki 


Araplar, Türkler, Atatürk ve bazı sorular... 


Gündem "terör" 


Manyak bilim adamı .. 


Cumhuriyet nasıl bir ortamda kuruldu 


Terör biter, yeter ki... 


Arap Kaymakam, Sakallı Eşref, Cumhuriyet 


Kemalizm, Cumhuriyet ve geleceğimiz 


Bebelere düşen bombalar 


Allah'ın hakkı dokuzdur 


Para icrada olabilir 


Sofra içeceği 


UND kendi içindeki kapıyı da açmalı 


</TEXT>
</DOC>
