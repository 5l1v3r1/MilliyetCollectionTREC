<DOC>
<DOCNO> 43986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/27/yazar/cemal.html </URL>
<DATE> 2001/09/27/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Takke düştü kel göründü 
</HEADLINE>
<TEXT>

     Gilles Kepel, İslamcı hareketlerle ilgili olarak Fransa'nın, hatta Avrupa'nın önde gelen uzman ve akademisyenlerinden biri. Dün kendisini NTV'de dinlerken Taliban ve Afganistan konusunda şu söylediklerini not ettim 
     "Taliban'ı Afganistan'da iktidar koltuğuna Pakistan gizli servisi, Amerika'yla işbirliği içinde oturttu. Hedef, Afganistan'da hiç olmazsa bir düzenin kurulmasıydı. Amerika açısından önemliydi bu. Çünkü Türkmenistan'ın doğalgazını İran üstünden değil, daha güvenli gördüğü Afganistan ve Pakistan'dan geçirmek istiyordu Amerika." 
     Şöyle devam etti Fransız uzman 
     "Taliban o zaman da radikal İslamcı idi. O zaman da Afganistan eroin, uyuşturucu trafiğine sahne oluyordu. Ve bu uyuşturucu o zaman da Rus mafyası üzerinden New York sokaklarına ulaşıyordu. Ama Amerika 1990'larda Pakistan'la işbirliği içinde Taliban'ı Kabil'de iktidar koltuğuna oturturken, bunların hiçbirini düşünmedi. Taliban'a destek konusunda tereddüt etmedi." 
     Yani çifte standart... 
     Hem de nasıl 
     Fransa'dan bir örnek 
     Ayetullah Humeyni, İran'daki İslam Devrimi'ni uzun yıllar Paris'ten yönetmedi mi Şah devrildikten sonra Paris'ten bir Air France uçağına binip Tahran'a gelmedi mi .. 
     Almanya'dan bir örnek 
     New York ve Washington'daki terör saldırısında yolcu uçaklarını kaçıran hava korsanlarından üçünün yıllar boyu Almanya'nın Hamburg kentinde yaşadıkları ortaya çıktı. Usame bin Ladin'in yardımcıları oldukları sanılan altı kişi de Almanya'da ele geçirildi. 
     Daha ilginci, bunlardan birinin Bin Ladin'in mali işlerden sorumlu kişisi olmasıydı. Yine Alman istihbarat kaynaklarına göre, Bin Ladin'in 150 - 200 kadar yandaşı hala Almanya'da yaşıyordu. 
     Almanya'da 17 aşırı İslamcı grubun 31 bin taraftarının bulunduğu hesaplanıyor. Alman Başbakanı Schröder ise "Yasalar çerçevesinde hareket ettikleri sürece polisin bu insanlarla uğraşması son derece zor" demekte... Financial Times, 20 Eylül 01, sayfa 4 . 
     Peki nasıl olacak 
     Usame bin Ladin'in adamları Almanya'da yasalar çerçevesinde yaşıyorlar. Kamu düzenini bozmuyorlar. 
     Ama saklanıyorlar. 
     Örgütleniyorlar. 
     Para topluyorlar. 
     Sonra da geçen 11 Eylül'deki gibi Amerika'ya gidip New York'a, Washington'a vuruyorlar. İnsanlığa karşı suç işliyorlar. 
     PKK örneği de böyle değil mi 
     Kaplancılar farklı mı 
     Radikal İslamcı başka örgütler 
     Ya DHKP - C .. 
     Bu terör örgütleri de yıllar yılı Almanya'da yasalara aykırı hareket etmediler. Kamu düzenini ihlal etmediler. 
     Ama örgütlendiler. Gizlendiler. Para ve taraftar topladılar. 
     Ve Türkiye'yi zayıflatmak ve istikrarsız kılmak için her türlü şiddet eylemini, gizli faaliyeti bizim topraklarımızda sahneye koydular. 
     Ya Atina'nın Öcalan'a desteği .. 
     Birçok Avrupa ülkesi yıllar yılı ülkemizdeki bu kanlı oyuna kayıtsız kaldı. Dolaylı, dolaysız destek oldu. 
     Bunların hepsi gerçek. 
     Bütün bu sıraladığım çifte standart örnekleri artık son bulacak mı Bana dokunmayan yılan bin yaşasın zihniyeti, demokrasi dünyasından yok olabilecek mi 
     Bu sorular, Genelkurmay İkinci Başkanı Orgeneral Yaşar Büyükanıt'ın dün Ankara'da yaptığı bir konuşmanın da konusuydu. 
     Şöyle dedi 
     "İnsanlık aleminin terör konusunda ne büyük bir tehlikeyle karşı karşıya bulunduğuna 25 yıldır ısrarla dikkatleri çekmek isteyen Türkiye, bu konuda bazı dost, komşu ve müttefiklerinden dahi yeterli desteği görememiştir. Destek görmek şöyle dursun, terör örgütünün başı himaye edilmiş terörist örgütlere eğitim desteği verilmiş insan hakları, hukukun üstünlüğü gibi ulvi değerler bu insanlık düşmanlarının önüne kalkan edilmiştir." 
     Amerika'nın yaşadığı 11 Eylül felaketi çifte standartlar dönemini artık sona erdirecek mi Orgeneral Büyükanıt'ın dediği gibi, gerçekten "Takke düştü kel göründü mü " 
     İnşallah. Şimdilik Amerika'yla Avrupa'dan olumlu sinyaller geliyor. 
     
     







Pakistan'da İslam 


Çok tehlikeli... 


Deklarasyon 


Takke düştü kel göründü 


Hayber Silah, uyuşturucu, fuhuş ve açlık 


Sağduyu vitesi 


Yaz bitti 


AB'nin tavrı değişir mi 


Bir resmin kalmış bende 


Karapara 2 


Terör ile yeni savaş mı 


Demokrasiye "inanmıyorum " 


Siyasal kulelere bildiri atağı 


Dolarda patronlar 'uzun', şirketler 'kısa' 


Mesut Yılmaz ekonomi ile daha fazla ilgilenmek zorunda 


Esnaf böyle konuşur’ 


</TEXT>
</DOC>
