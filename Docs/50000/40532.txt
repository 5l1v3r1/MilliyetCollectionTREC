<DOC>
<DOCNO> 40532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/guncel/gun10.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fuat da rahat bir nefes aldı 
</HEADLINE>
<TEXT>

     SEMRA KARDEŞOĞLU 

     Garih cinayetinin zanlısı olarak gözaltına alındıktan sonra olayla ilgisi olmadığı anlaşılan 13 yaşındaki Fuat N. de Yener Yermez’in yakalanmasıyla rahat bir nefes aldı. Haberi televizyondan öğrenen Fuat N. serbest bırakılmasına rağmen halen sokakta kendisine şüpheyle bakıldığını belirterek şunları söyledi "Yener Yermez’in yakalanmasıyla günler sonra ilk kez rahat bir şekilde sokağa çıkabildim. Olaydan bu yana sokağa çok az çıkıyorum. Çünkü halen arkadaşlarım benimle Deli Fuat’ diye alay ediyor. Boyacılık da yapamıyorum." Sosyal Hizmetler İl Müdürlüğü, Devlet Bakanı Hasan Gemici’nin talimatıyla Küçük Fuat’ın eğitimine devam etmesi için çalışmalarını sürdürüyor. 
     



 GÜNCEL 



















</TEXT>
</DOC>
