<DOC>
<DOCNO> 44246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/son/sonspo08.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor gözünü liderlik koltuğuna dikti 
</HEADLINE>
<TEXT>

     Birinci Süper Futbol Ligi'nin flaş ekibi İstanbulspor, 7. haftayı lider olarak bitirmek istiyor. 
     Deplasmanda yarın Bursaspor ile karşılaşacak olan sarı-siyahlılar, bu sabah yaptıkları hafif ter idmanının ardından takım halinde yemek yedi ve ardından Bursa'ya hareket etti. 
     Sakatlıkları süren Engin, İlker ve Bülent'in Bursaspor karşısında forma giyemeyeceği, Niyazi'nin durumunu ise maç saatinde belli olacağı açıklandı. 
     Sarı-siyahlılar, deplasmanda almayı planladıkları galibiyetin ardından, liderlik koltuğuna oturmak için Galatasaray'ın Gençlerbirliği karşısında puan kaybetmesini bekleyecek. 
     Bursa Atatürk Stadı'nda saat 19.00'da başlayacak olan ve hakem Sabit Hacıömeroğlu'nun yöneteceği mücadeleye İstanbulspor'un, Zdravkov, Niyazi, Bekir, Saffet, Petkov, Zeki, Saidou, Selçuk, Murat, Bushaj ve Mehmet muhtemel 11'iyle çıkması bekneniyor. 
     






</TEXT>
</DOC>
