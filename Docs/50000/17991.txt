<DOC>
<DOCNO> 17991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/son/sondun11.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da kadınlar artık gece vardiyasına kalabilecek 
</HEADLINE>
<TEXT>

     Fransa Meclisi, kadınların gece vardiyasına kalmasına olanak veren yasa tasarısını onayladı. 
     Meclis'in, Avrupa Birliği yönetmelikleriyle uyum sağlamak amacıyla böyle bir yasa tasarısını kabul ettiği bildirildi. Fransa'da çalışma yasası, bugüne kadar kadınların gece vardiyasına kalmasına izin vermiyordu. Avrupa Birliği, 1976 yılında, çalışma hayatında kadın-erkek eşitliğinin sağlanması amacıyla söz konusu yönetmeliği kabul etmişti. Fransa Meclisi'nin kabul ettiği yasada, kadınların istisnai ve haklı gerekçelerle çalıştırılmalarına olanak sağlayacak. Yine yasaya göre, kadınların ailevi durumlarını gerekçe göstermeleri halinde, patronlar kadınları gece vardiyasına kalmaya zorlayamayacak. 







</TEXT>
</DOC>
