<DOC>
<DOCNO> 20521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/son/soneko05.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan Hazine Bakanı "ABD ekonomisi yavaşlada ama toparlanacak" 
</HEADLINE>
<TEXT>

     ABD Hazine Bakanı Paul O'Neill, Amerikan ekonomisinin büyümesinin yavaşladığını, ancak, yeniden toparlanabilme kabiliyetine güvendiğini belirterek, Japonya'dan da ekonomisini canlandırmasını istedi. 
     Türkiye'nin de üyesi bulunduğu Asya Kalkınma Bankası'nın ADB Hawaii'deki yıllık toplantısının açılış oturumunda konuşan O'Neill, Amerikan ekonomisinin esnekliğine inancının tam olduğunu söyledi. 
     O'Neill, ABD'de mal stoklarının piyasaya sürülmesiyle, Amerikan ekonomik faaliyetlerinde geçen bir yıldır süren yavaşlamanın sona ereceğini, üretim kapasitesi ve stoklardaki yığılmanın temizlenmesiyle, yeniden açılımın başlayacağını, nitekim, son birkaç haftadır bu sürece girildiğini anlattı. Ekonomik büyümenin son aylarda sadeec ABD'de değil, tüm dünya genelinde yavaşladığına işaret eden O'Neill, her ülkenin kendi ekonomik potansiyeline yakın işlemesinin önemini vurguladı. 
     O'Neill, dünyanın ikinci büyük ve Asya'nın en baskın ekonomisine sahip Japonya'da yeni hükümetten, 10 yıldır süren durgunluk dönemini sürdürme çabalarını artırıp, güçlü, istikrarlı büyüme sağlamasını istedi. 







</TEXT>
</DOC>
