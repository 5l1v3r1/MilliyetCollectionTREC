<DOC>
<DOCNO> 41102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/yasam/yas08.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İyi ki Çinliler yapmadı 
</HEADLINE>
<TEXT>

Tam 1 milyon İngiliz öğrenci 3 büyüklüğünde bir deprem yapmak için okullarının bahçesinde toplanıp aynı anda zıp zıp zıpladı... 
     NEVSAL ELEVLİ Londra 

     İngiltere’de, tarihin belki de en ilginç bilimsel deneylerinden biri dün gerçekleştirildi. İlk ve orta dereceli okullarda öğrenim gören 1 milyon öğrenci, deprem yaratabilmek’ için aynı anda bir dakika boyunca zıpladı. 
     Bilim Yılı’ kapsamında, 10 - 19 yaş arası çocuklara bilimi sevdirmek için yapılan bu deney, dünyanın en geniş çaplı deneyi konusunda rekorlar kitabına girmek amacı da taşıyordu. Binlerce okulda yerel saatle 11.00’de aynı anda başlayan deneyde öğrenciler bir dakika boyunca en az 20 kez zıplayarak "ölçülebilir değerde deprem" yaratmaya çalıştı. 
     Deney sonucuyla ilgili açıklama yapılmazken bilim adamları, ortalama 50 kilo ağırlığında olan bir milyon öğrencinin dakikada 20 kez zıpladığını, bunun da 2 milyar jullük enerjiye eşit olacağını ve Richter ölçeğiyle üç büyüklüğünde bir deprem yaratabileceğini belirtiyor. 
     



 YAŞAM 

















</TEXT>
</DOC>
