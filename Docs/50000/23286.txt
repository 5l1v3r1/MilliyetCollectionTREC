<DOC>
<DOCNO> 23286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/magazin/mag03.html </URL>
<DATE> 2001/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hem çalarım hem yazarım’ 
</HEADLINE>
<TEXT>

Bu kez bir konseri sahneden yazalım istedik. İşte Bulutsuzluk Özlemi'nin acar klavyecisi SİNA KOLOĞLU'nun çalarken 'izlediği' İzmir konseri... 
     Tam 15 yıldır Bulutsuzluk Özlemi'yle birlikte sahnedeyim. Sahnede olmak ve aynı zamanda sahne önünde olmak... Bu iki duyguyu İzmir'de bir kez daha yaşadım. 9 Eylül Üniversitesi'nin bahar şenlikleri için Çarşamba günü düzenlenen konserde yaklaşık 5 bin kişinin coşkusu ile kendimden geçtim... 
     Sahnedeyken, yapacağınız bir hareket, bir bakış izleyici anında alevlendiriyor. Bir konserin en riskli bölümü ortasıdır. Başlardaki hareketlilik ortaya doğru sönmeye başlar. O zaman bir ateş gerekir. Ve o an klavyenin başından sahnenin ortasına doğru bir koşu ve şöyle en öndekilerin ellerine hafif temas ile bir tur, izleyenleri eski formuna getirir. Zaten onlar da bunu bekler... 
     
O figürleri asla yapamam      En hızlı anda elektrikler kesilince konser heyecanını daha da arttı. "Trafo gücünüze dayanamadı" esprileri arasında Utku Ünal davulcumuz için de bol bol solo fırsatı doğdu. 
     Önce ıslıklar en sevilen parçamız 'Sözlerimi Geri Alamam'ın çakmaklar eşliğinde doğaçlama söylenmesi... Seyircinin coşkusu öyle bir adrenalin yüklüyor ki yerinizde duramıyorsunuz. İzmir'de yaptığım figürleri bir daha yap deseler hayatta yapamam. 
     Bazen binlerin arasında bir göze takılıyorsunuz. İzmir'de de bu gözleri gördüm. Tatmin olduklarını gözlerinden anlamanız mümkün. Konserin başı ile sonu arasındaki zaman diliminde boşluklar oluşuyorsa bu tatmin etmediğiniz anlamına geliyor. Ya da ben öyle yorumluyorum. Ama biz İzmir'de bunu başardık. 
     



 MAGAZİN 












</TEXT>
</DOC>
