<DOC>
<DOCNO> 27305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/17/yasam/yas06a.html </URL>
<DATE> 2001/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünzile bebeği de postaya verdiler 
</HEADLINE>
<TEXT>

Otopsi için bebeklerin adli tıpa koliyle ulaştırılması tepki toplamıştı ama Ünzile bebeğe de aynısı yapıldı 
     ERAYDIN AYTEKİN Sivas DHA 

     Sivas'ın Yıldızeli ilçesine bağlı Sarıyar köyünde kaybolmuştu 3 yaşındaki Ünzile Acar. 13 gün sonra evinden 13 kilometre uzaklıkta ceseti bulundu. Cumhuriyet Üniversitesi Tıp Fakültesi'ndeki ilk otopsisinde ölüm nedeni belirlenemeyince, Ünzile'nin cesedinin İstanbul'a gönderilmesine karar verildi. 
     Ve Ünzile’nin cesedi, ölüm nedeninin belirlenmesi için, ilaçlı özel tabut içinde posta kolisiyle İstanbul Adli Tıp Kurumu'na gönderildi. 
     
Bu ilk postalama değil      Daha önce de yine Sivas'ta iki bebek cesedi posta kolisiyle gönderilmiş, bu durum kamuoyunda tepkiyle karşılanmıştı. Doğumda hata yapıldığı iddiasıyla otopsi için İstanbul'a gönderilen 51 günlük Ezgi Yiğit ve Adıslı ailesinin adı konmamış bebeği de posta kolisiyle İstanbul Adli Tıp Kurumu'na gönderilmişti. 
     



 YAŞAM 





















</TEXT>
</DOC>
