<DOC>
<DOCNO> 1041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/yazar/dogan.html </URL>
<DATE> 2001/01/07/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
Tanımadığımız "bizim" insanlarımız 
</HEADLINE>
<TEXT>

     Annesi genelev kadını. 
     Ama, bu Alec Quinness'ın İngiltere'de Sir unvanı kazanmasını engellemiyor. Çünkü, başarıdan başarıya koşuyor ünlü aktör. Sadece birbirinden anlamlı filmlere attığı imza değil. Sefaletle başlayan yaşamın, hırs, irade ve çalışkanlıkla, ama mutlaka dürüstlükten ayrılmadan değiştirilebileceğini kanıtlaması, ona asalet unvanı getiriyor. 
     
     20. yüzyılın en çok okunan yazarı. 
     Yedi yüzden fazla roman yazıyor Barbara Cartland. Romanlarının tümü "Happy And'le" bitiyor. Belki de, kitapları onun için satış rekorları kırıyor. Dile kolay, toplam bir milyar kitabı satılıyor. Fanus içinde, pamuklu tüllerle kaplı bir yaşam. 
     
     Kırdığı rekora elli yıldır kimse ulaşamıyor. 
     Dünyaca "Çek Lokomotifi" olarak bilinen ünlü atlet Emil Zatopek 20. yüzyılın en müthiş uzun mesafe koşucusu. 1952 Helsinki Olimpiyatları'nda 5 bin ve 10 bin metre ile ilk kez koştuğu maratonda altın madalya kazanıyor. 68 Prag işgalinde bir Sovyet tankına tırmanıp, Rus askerlerine "ülkelerine dönmeleri" çağrısında bulunması, halkın gözünde onu bir kez daha efsanevi kılıyor. 
     
     Eşi ve kendisinden önceki başkan gözlerinin önünde öldürülüyor. Bu tehdide rağmen, Bandaranike politik amacından sapmıyor. 
     1972'de Sri Lanka yönetimine geçtiğinde, "dünyada ilk sosyalist kadın lider" unvanını alıyor. Soğuk savaş sonrasının "bağlantısız ülkeler" blokunda, onun da emeği var. Sosyalist kimliğiyle bağdaşmayan milliyetçi tutumu, ülkesini iç savaşa sürüklüyor. 
     
     Sinema tarihinin ilk çıplak sahnelerini o çeviriyor. O sırada henüz 19 yaşında. 
     Ünlü bir banka genel müdürünün kızı olması Hedy Lamarr'ı film setinde soyunmaktan alıkoymuyor. İlk eşi o çıplak sahnelerin tüm kopyalarını piyasadan toplamaya uğraşsa da, beceremiyor. Dünya onu asıl "Samson ve Dalila" filmiyle tanıyor. 
     
İç içe yaşamak boşuna      Şu ya da bu biçimde, 20. yüzyılda kendine yer edinen bu insanlar, geçen yıl aramızdan ayrılıyor. 
     Onlar, aynı zamanda, şu ya da bu biçimde, çoğumuzun yaşamında yer alıyor. Farklı kültür, farklı yaşam biçimleri, farklı dünyalar bizlerle onlar arasında ağ kurulmasını önlemiyor. Tersine, zaman zaman kendimizi onlarla özdeş kıldığımız anlar oluyor. Sadece burada anılan örneklerle sınırlı değil elbet bu özdeşleşme. 
     Onları tanımıyoruz. Ama, öldükleri halde, onlar hala bizim insanlarımız. 
     Buna karşılık tanıdığımız, her gün iç içe yaşadığımız kaç insana, bizim insanımız diye bakabiliyoruz .. 
     
     





SİCİLYA 
Burası Akdeniz kokuyor 


Resmi hesap... 


Dokunabilmek... 


Adlarında i harfi var 


Çocuklarımızın geleceği için... 


Öngörü ve yönetim 


Tanımadığımız "bizim" insanlarımız 


YÖK'e ne oluyor 


Bir af daha kapıda... 


Yasa çiğneyen kazanıyor... 


Şiddet tarlasındaki şaşkınlar 


Marquez hayatta ve sağlıklı 


Kıssadan hisse 


Kubrick çağı 


Şaşırtma, şaşkınlık, şaşılık 


Demirel Beyaz Saray'a bile Çağlar'la gitmişti 


Türkiye, yeni partisini bekliyor 


Bağışın da raconu var 


</TEXT>
</DOC>
