<DOC>
<DOCNO> 11751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/17/guncel/gun05.html </URL>
<DATE> 2001/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ürek ve Bülbül serbest bırakıldı 
</HEADLINE>
<TEXT>

     SEMRA PELEK İstanbul 

     İstanbul'da kokain satıcılığı yapan bir kişinin sorgulanması sonucu gözlem altına alınan şarkıcı Fatih Ürek, Azer Bülbül takma adlı Subutay Keskin ile eski Malatyaspor Kulübü Başkanı Turan Çevik'in de aralarında bulunduğu 11 kişi, İstanbul DGM Cumhuriyet Başsavcılığı'nca serbest bırakıldı. Gözaltına alınanlardan Mehmet Demir ile Murat Çavuş ise tutuklandı. 
     
Kelepçelerle...      Elleri kelepçeli olarak polisler arasında DGM'ye gelen Fatih Ürek'in rahat tavırları ve gülümsemesi dikkat çekerken diğer zanlılar elleri ve ceketleriyle yüzlerini kapadılar. Azer Bülbül ise DGM'ye yarım saat kadar sonra getirildi. 
     
"Temizim"      Zanlılar Adli Tabip'teki muayenelerinin ardından soruşturma savcısı Turan Çolakkadı'ya yaklaşık üç saat boyunca ifade verdi. Çıkışta kollarını havaya kaldıran Bülbül, emniyette yapılan saç teli testinin negatif çıktığını ve kokain kullanmadığını öne sürdü. Ürek ise suskun kaldı. 
     


 GÜNCEL 



















</TEXT>
</DOC>
