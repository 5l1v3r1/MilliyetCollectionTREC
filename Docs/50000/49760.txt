<DOC>
<DOCNO> 49760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/yazar/tamer.html </URL>
<DATE> 2001/10/31/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
SSK'daki kara deliğin Baba'sı da Demirel 
</HEADLINE>
<TEXT>

     Yandaki şu tabloya iyice bakın 
     Süleyman Demirel'in başbakanlık koltuğuna son kez oturduğu 1991 Aralık'ına kadar SSK'ya bütçeden - bizim vergilerimizden - tek kuruş aktarılmamış. SSK hep kendi yağıyla kavrulmuş. Hatta fazla bile vermiş. Bütçeye katkıda bulunmuş. 
     1992, SSK'da çöküşün başladığı dönüm noktası. Popülist politikaların baş uzmanı Demirel, başbakan olur olmaz emeklilik yaşını 38'e kadar indiriyor ve o günden bu yana da SSK bir türlü belini doğrultamıyor. Kara delik, Bağ - Kur ve Emekli Sandığı gibi diğer sosyal güvenlik kurumlarıyla birlikte daha da büyüyor. 
     30 milyon dolar fazla veren bir kurum, Demirel başbakan olduktan sonraki 365 gün içinde nasıl olur da 661 milyon dolar açık veren bir kurum haline gelebilir Aradan 1 yıl daha geçtiğinde açık, 1 milyar dolara nasıl dayanır İnanılır gibi değil. 
     Turgut Özal 1993 Nisan'ında öldüğünde, Demirel biraz da bu gidişi görerek son sürat Çankaya Köşkü'nün yolunu tutmuştu. Yerine bıraktığı "kızı" Tansu Çiller de Baba'sından daha az popülist değildi. Neyse ki başbakan olur olmaz yarattığı ekonomik kriz ve devalüasyon imdadına yetişti de, SSK'nın dolar bazındaki zararı, bir yıl için de olsa yarıya inmiş göründü. 
     Çalışma ve Sosyal Güvenlik Bakanı Yaşar Okuyan'ın hesabına göre Demirel'in son başbakanlığının Türkiye'ye maliyeti 65 milyar dolar. Bu rakama Amca'mızın sevgili yeğeni Yahya Murat Demirel ve "Dava arkadaşım" dediği can dostu ve kasası Cavit Çağlar'ın batırdığı banka ve şirketlerin devlete yüklediği faturalar da dahil mi bilemiyorum. 
     Yandaki tabloyu, Demirel'i bugünlerde iktidar alternatifi olarak ortaya atanların dikkatine sunarken, bu ve benzeri rakamları her istediğimizde en kısa zamanda sağlayan Çalışma Bakanı Yaşar Okuyan'a da teşekkürlerimi sunuyorum. 
     
Devlet İhale Yasası, KİT ihalelerini de kapsar mı      Halk Bankası ve Karadeniz Teknik Üniversitesi gibi KİT'lerin açtıkları ihalelere, yerli firmaları özellikle dışlayan şartname hükümlerinin yerleştirilmesi nasıl engellenebilir 
     Sanayi Bakanı Ahmet Kenan Tanrıkulu, yerli sanayii korumak adına bu yönde bir girişimde bulunarak 28.08.2001 tarihli bir yazıyı Maliye Bakanlığı'na yollamış, ancak aradan 1.5 ay geçmesine karşın herhangi bir yanıt alamamıştı. 
     Sanayi Bakanlığı'nın bu çabasını köşemizde yansıttığımız gün, Maliye Bakanlığı Bütçe ve Kontrol Genel Müdürü Dursun Öztek'ten telefon geldi. Bakan Sümer Oral adına aradığını belirten Öztek, kamu kuruluşlarının Maliye Bakanlığı'na, KİT'lerin ise Hazine Müsteşarlığı KİT Genel Müdürlüğü'ne bağlı olduğuna işaret etti ve Sanayi Bakanlığı'ndan gelen yazıyı oraya gönderdiklerini belirtti. 
     Hazine Müsteşarlığı KİT Genel Müdürü Mehmet Rastgelener'i aradığımızda ise Sanayi Bakanlığı'na herhangi bir yanıt verilmediğini öğrendik. Rastgelener'e göre önümüzdeki günlerde son şeklini alacak olan yeni Devlet İhale Yasası, bu soruna da çözüm getirecek, KİT'leri de büyük olasılıkla kamu kurumlarıyla aynı çerçeve içine oturtacaktı. 
     Aslında KİT ihaleleri, bugüne dek Başbakanlık genelgesiyle kamu ihalelerinin genel kapsamı dışında tutulmuş ve KİT'lerin başındakilere diledikleri gibi at oynatma imkanı sağlanmış. Rastgelener'e göre Başbakanlık'ın da o genelgesini muhtemelen yenileyecek ve KİT'leri de Devlet İhale Yasası kapsamına alacak. 
     
     







Sistemi yenilemek 


Arap dünyası 


Org. Kıvrıkoğlu'dan öneri ve uyarılar 


İş dünyası, askerin dünyası derken... 


"Mi " 


ODTÜ YÖK’te sınıfta kaldı 


2002 bütçesinden önce 


Memleketi kurtarma yarışı 


Bu iş tez bitmez 


Araba devrilene kadar beklemek 


Gerçeği görmek 


Ankara bir silkinse... 


Amerika'da hükümet ve medya kavgası 


SSK'daki kara deliğin Baba'sı da Demirel 


Kekeme yazı "Ece" kimdir 


Vergiyi kaldıramayız, artırmaya mecburuz 


</TEXT>
</DOC>
