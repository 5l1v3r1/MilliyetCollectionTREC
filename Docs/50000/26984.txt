<DOC>
<DOCNO> 26984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/yasam/yas09.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Woodstock şehre taşındı... 
</HEADLINE>
<TEXT>

     İLKİ geçen yıl Ömerli H2000 adıyla düzenlenen rock yıldızlarının katıldığı festival bu yıl şehre taşınıyor. Festival, 23-24 Haziran günlerinde yılın gözde konser mek nlarından Maslak "Venue"de yapılacak. 23 Haziran’da, 5000 kişi kapasiteli açık alandaki Ana Sahne’de Tindersticks, Banco de Gaia, State of Bengal, Aylin Aslım ve Rebel Moves sahne alacak. 
     
     Kimler yok ki 
     İKİ bin 500 kişilik DJ Site’da Clive Henry, Jamie Anderson, Jan Carbon, Göknil Gökmen, Barış Bıçakçı, Evren Evren, 24 Haziran’da Ana Sahne’de HIM, The Gathering, Kurban ve DJ Site’da da 4 saatlik özel DJ setiyle Sasha, Steve Lawler, Sander Kleinenberg ve Mert Yücel çıkacaklar sahneye... Biletler 22 Haziran’a dek Biletix gişelerinden ve www.biletix.com’dan alınabilir. 
     
     Aralarında Jimi Hendrix, Janis Joplin, Bob Dylan’ın da bulunduğu rock yıldızları, 1969’da New York kentinin yakınında bulunan Woodstock’ta toplandı. Binlerce gencin üç gün üç gece kamp kurarak izlediği konser dizisi daha sonra 1994 ve 1999 yıllarında da değişik ülkelerde tekrarlandı. 
     



 YAŞAM 





















</TEXT>
</DOC>
