<DOC>
<DOCNO> 30664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/son/sondun16.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
14 yıldır tecavüzden hapis yatıyordu, DNA testiyle kurtuldu 
</HEADLINE>
<TEXT>

     ABD'de tecavüz ve cinayetten 14 yıl hapis yatan bir kişi, gömleğindeki kana yapılan DNA testinin, kanın ölen kişiye ait olmadığını ortaya çıkarması üzerine kurtuldu. 
     Calvin Washington 45 adlı kişi, cinayetin işlendiği dönemde kaldığı evde bulunan gömleğine yapılan testlerden sonra dün 5 bin dolar kefaletle serbest bırakıldı. 
     Washington'un gömleğine yapılan test sonuçları, gömlekteki kanın, Mart 1986'da evinde dövülerek öldürülmüş olarak bulunan Juanita White adlı kadına ait olmadığını ortaya çıkardı. 
     Teksas eyaletinin McLennan kentindeki cezaevinden çıkan Washington, ''Söyleyecek söz bulamıyorum. Suç işlemediğinizi bilerek cezaevinde zaman geçirmek çok zor'' dedi. Washington'un avukatı Walter M. Reaves Jr., davanın birkaç ay içinde kapanmasını umduğunu ve validen bir özür ya da eyalet Temyiz Mahkemesi'nin müvekkilini suçsuz bulmasını beklediğini söyledi. McLennan kenti savcı yardımcısı Matt Johnson ise, yeni suç kanıtları bulununcaya kadar Washington'ın tekrar yargılanmasının mümkün olmadığını belirtti. Washington ve Joe Sidney Williams, Aralık 1987'de ömür boyu hapse mahkum edilmişti. Williams, temyiz mahkemesinin Williams'ın sorgulamasının yanlış yapıldığına karar vermesinin ardından 1993 ,yılında serbest bırakılmıştı. 







</TEXT>
</DOC>
