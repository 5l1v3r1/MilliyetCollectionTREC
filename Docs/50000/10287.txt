<DOC>
<DOCNO> 10287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/07/siyaset/siy02.html </URL>
<DATE> 2001/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Murat Demirel hasret giderdi 
</HEADLINE>
<TEXT>

Ulucanlar Cezaevi’nde yatan Murat Demirel ve eşi Ayşenur Esenler, sekiz yetkilinin gözetiminde bayramlaştı. Demirel için ailesi iki kurban kestirdi 
     SEMRA PELEK İstanbul 

     Egebank soruşturması kapsamında tutuklanan ve Ulucanlar Cezaevi’nde evlenen Murat Demirel ile Ayşe Nur Esenler Kurban Bayramı’nda hasret giderdi. Demirel çifti, özel avukat görüş odasında sekiz yetkilinin gözetiminde bayramlaştı. 
     Demirel çifti cezaevi müdür yardımcıları, jandarma astsubayları, gardiyanlar ve avukatlardan oluşan sekiz kişinin gözetiminde özel avukat görüş odasında bir araya geldi. 
     Demirel’in eşi Esenler’e, sağlığını ve bir şeye ihtiyacı olup olmadığını sorduğu öğrenildi. Birbirlerine koğuşlarındaki yaşam şartlarını anlattıkları öğrenilen çiftin, İstanbul DGM’nin hazırladığı 91 sayfalık iddianameyle ilgili de konuştukları belirtildi. Gözetim nedeniyle kısıtlı olarak konuşan Demirel çifti, birbirlerine olan özlemlerini de dile getirdiler. 
     
Kurban da kestirdi      Demirel, Kurban Bayramı’nda dini görevlerini de yerine getirmeyi ihmal etmedi. Demirel adına ailesi, Isparta’daki baba evinde ve Demirel’in İstanbul’daki evinde ayrı ayrı kurban kesti. 
     


 SİYASET 









</TEXT>
</DOC>
