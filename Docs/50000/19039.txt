<DOC>
<DOCNO> 19039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/son/sontur20.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşcinseller de 1 Mayıs'ı kutluyor 
</HEADLINE>
<TEXT>

     Bu yılki 1 Mayıs kutlamalarına küçük bir grup olarak katılıp pankart açan eşcinseller, kendi kurtuluşlarının heteroseksüellerin de kurtuluşu olacağını öne sürdü. 
     Eşcinsellerin bir araya geldiği Kaos GL grubundan Ali Özbaş, "Kaos 1 Mayıs Bildirisi" konulu yazısında, "Biz kadınları seven kadınlar, erkekleri seven erkekler olarak buradayız" ifadelerine yer verdi. Özbaş yazısında şöyle dedi 
     "Mehmet ile Ayşe grev meydanında nişanlanırken, aşklarını mücadelelerine eklerken, o meydanda Ali'yi seven Ahmet'in, Ayşe'yi seven Hatice'nin olduğu hiç aklınıza geldi mi Neler yaşadıklarını, hissettiklerini düşündünüz mü Sokaklarda 'i...' diyerek ardından gülünen, fıkralara konu edilerek aşağılanan, dayak atılan, kendini saklamak, heteroseksüel rolü yapmak zorunda kalan eşcinseller hiç uzakta değil. 
     Alışveriş yaptığınız bakkal ve pazarcının, çocuğunuzun öğretmeninin, yemeğini yediğiniz aşçının, bindiğiniz belediye otobüsünün şoförünün, okulda sıra arkadaşınızın eşcinsel olabileceğini hiç düşündünüz mü Bu sistemin kendini korumak için sürdürdüğü, kadınların ve eşcinsellerin aşağılanmasına ve erkekliğin yüceltilerek hayatlarımızın baskı altında tutulmasına suç ortaklığı yaptığınızın farkında mısınız Kadınların ikinci sınıf, eşcinsellerin üçüncü sınıf insan muamelesi görmesine neden olan aynı heteroseksist düzendir. Kadın arkadaşlarımızla ya birlikte mücadele edeceğiz ya da boşa kürek çekmeyi sürdüreceğiz." 
     







</TEXT>
</DOC>
