<DOC>
<DOCNO> 10240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/06/son/sonspo09.html </URL>
<DATE> 2001/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'ye bilenen Antalyaspor'da Selahattin kadro dışı 
</HEADLINE>
<TEXT>

     Antalyaspor, Fenerbahçe maçının hazırlıklarına bugün yaptığı antrenmanla başlarken, kırmızı-beyazlı ekibin forvet oyuncusu Selahattin, disiplinsiz davranışları nedeniyle süresiz olarak kadro dışı bırakıldı. 
     Antalyasporlu yöneticiler ve futbolcular, As Otel'de bugün bir araya gelerek bayramlaştı. Kırmızı-beyazlı futbolcular bayramlaşmadan sonra antrenmana çıkarak, Fenerbahçe maçının hazırlıklarına başladı. Futbolcuların antrenmanda neşeli oldukları gözlendi. 
     Genel Menajer Turgay Soyer, forvet oyuncusu Selahattin'in, Adanaspor maçı öncesindeki disiplinsiz davranışları nedeniyle süresiz olarak kadro dışı bırakıldığını ve bu futbolcunun ümit takımla çalışma yapacağını bildirdi. 
     Soyer, Adanaspor galibiyetinin primlerinin de Fenerbahçe maçı öncesinde futbolculara ödeneceğini belirtti. Antalyaspor, Fenerbahçe ile yapacağı karşılaşma için 9 Mart Cuma günü İstanbul'a gidecek. 




</TEXT>
</DOC>
