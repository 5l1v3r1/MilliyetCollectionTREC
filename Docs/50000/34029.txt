<DOC>
<DOCNO> 34029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/27/dunya/dun02.html </URL>
<DATE> 2001/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayduta gözyaşı 
</HEADLINE>
<TEXT>

     DIŞ HABERLER SERVİSİ 

     Hindistan’da "Haydutlar Kraliçesi" lakaplı eski haydut ve yeni milletvekili Fulan Devi’nin başkent Yeni Delhi’deki evinin önünde öldürülmesi ülkede büyük üzüntüye neden oldu. Dün sabah erken saatlerden itibaren Devi’nin evini ve ofisini dolduran yüzlerce gözü yaşlı Hintli, "Haydutlar Kraliçesi"ne ağıtlar yaktı. 
     Devi’nin çiceklerle süslenen cesedi dün evinden alınarak uçakla, iki kez milletvekili seçildiği kuzeydeki Mirzapur kentine getirildi. Devi bu kentte Hindu geleneklerine göre yakılacak. 
     Öte yandan Devi’nin kimliği belirsiz kişilerce öldürülmesinden politikacıları sorumlu tutan, yüzlerce kişi Yeni Delhi’de taşlarla, sopalarla hükümete ait araçlara saldırdı. Devi taraftarları iktidardaki koalisyonu yöneten Bharatiya Janata Partisi’ni "Haydutlar Kraliçesi"nin güvenliğini sağlayamamakla suçlayarak "Katiller" sloganları attı. 
     Devi’nin hayatı, çok sayıda kitaba konu olmuş, 1994’de sinemaya aktarılmıştı. 
     



 DÜNYA 











</TEXT>
</DOC>
