<DOC>
<DOCNO> 45135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/ekonomi/eko04.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
2001 COMPEX 
</HEADLINE>
<TEXT>
Milliyet bilişimin ev sahibi 
Compex Fuarı’nın açılış gecesini düzenleyen Milliyet, bilişim dünyasını biraraya getirdi 
     ŞÜKRÜ ANDAÇ 

     Milliyet’in sponsorluğuyla gerçekleştirilen, Compex 26’ncı Uluslararası Bilgisayar Fuarı’nın açılış kokteyli, önceki gece bilişim dünyasıyla, Milliyet yazar ve yöneticilerini biraraya getirdi. 
     Yoğun ilgi gören gecede sektörün sorunları ve bilişimin dünyasının geleceği ve Türkiye’de ki gelişmeler konuşuldu. 
     Sorunlar tartışıldı 
     Açılış gecesinde Milliyet Gazetesi Genel Yayın Yönetmeni Mehmet Y. Yılmaz ve yazı işleri müdürlerinin yanısıra Milliyet yazarlarından Meral Tamer ve Osman Ulagay da katıldı. Tekofaks Genel Müdürü Ayhan Bermek, Erdem Holding Yönetim Kurulu Başkanı Zeynel Abidin Erdem, Apple Bilkom Genel Müdürü Tijen Mergen ve bilişim dünyasının önde gelen birçok temsilcisi de açılış kokteyline katılanlar arasındaydı. 
     Conrad Otel, Balo Salonu’nda yapılan kokteylde, bilgisayar firmalarının temsilcileri ve şirket yöneticileri, sektörün genel sorunlarının yanı sıra Türkiye ve dünyanın gündemini konuştular. 
     
Yoğun katılım, sıcak sohbet      Milliyet’in ev sahipliğinde, Compex 26. Uluslararası Bilgisayar Fuarı’nın açılışı dolayısıyla gerçekleştirilen kokteylde, Milliyet Gazetesi Genel Yayın Yönetmeni Mehmet Y. Yılmaz yandaki resim sağ başta ve Reklam Grup Başkanı Viki Habif sol başta , konuklarıyla sohbet etti. Konu, hem bilgisayar dünyası, hem de ekonomik krizin sektör üzerindeki etkileri, ABD’ye yapılan terör saldırıları sonrasında global ekonomide durgunluğun derinleşmesi beklentisinin sektörü nasıl etkileyeceğiydi. 
     
150 bin sanal bilet alındıCompex Fuarı’nda sanal bilet’ rekoru kırıldı. Fuarı ziyaret etmek isteyen 150 bin internet kullanıcısı, biletini Compex’in sitesinden online olarak aldı 
     EKONOMİ SERVİSİ 

     Bilgisayar, internet ve iletişim dünyasındaki en son yenilikler ve ürünlerin sergilendiği Compex Fuarı’na giriş için internet kullanıcıları bugüne kadar toplam 150 bin sanal bilet aldı. Fuarı düzenleyen Rönesans Fuarcılık Yönetim Kurulu Başkanı İsmet Göksel, "Geçen yıl Compex 2000’e katılan 160 bin ziyaretçinin yüzde 84’ü de online davetiye almıştı. Bu yıl daha yüksek bir rakam bekliyoruz. Bizim fuarımıza gelen ziyaretçiler bilgisayar teknolojileriyle uğraşanlar olduğu için bu fuara giriş davetiyesi teknolojik bir davetiye’ olsun düşündük. Bu yüzden de dünyada ilk defa üç yıl önce bu uygulamayı başlattık ve devam ediyoruz" dedi. 
     Fuarın krizden çok etkilenmediğini ve yerli - yabancı birçok firmanın fuarda yer aldığını söyleyen Göksel şöyle devam etti 
     "Sektörde sıkışan bir talep vardı. Fuarla beraber bunun açılmasını bekliyoruz. Bizim bu fuardaki hedefimiz son kullanıcıya en iyi teknolojiyi en uygun bütçeyle sunmak" diye konuştu. 
     Compex Fuarı’nı ziyaret etmek isteyenler, internet üzerinden www.compex.com.tr’ adresinden sanal biletlerini ücretsiz olarak alabiliyorlar. 
     
Yazarlarımız bilişimcilerle buluştu      İSTANBUL Milliyet 

     Compex Fuarı’nda, bilişimin önde gelen isimleriyle buluşan yazarlarımız Güneri Civaoğlu, Derya Sazak ve Güngör Uras, sektörün nabzını tuttu. 
     Sazak ve Uras’ın Milliyet TIR’ındaki konukları Bilkom Genel Müdürü Tijen Mergen, Arena Yönetim Kurulu Başkanı İzi Kohen, Sentim Genel Müdürü Tan Kırtiş oldu. Güneri Civaoğlu ise Vestel Genel Müdürü Levent Hatay ve Süperonline Genel Müdürü Savaş Ünsal’la biraraya geldi. 
     Bilişim sektöründeki haraketliliğin ekonomik krizle kaybolmaya başladığını belirten Sazak, "Bu durum ülkenin genel haliyle ilgili" dedi. Türkiye’nin neresinde olursa olsun her öğretmeni bilgisayarla buluşturmak gerektiğini belirten Mergen de, "Öğretmenlerin sanal ortamda eğitilmesi gerekir. Bunun önemi anlaşılmalı" diye konuştu. 
     
Kriz, ihracata yönlendirdi      Fuara iki ayrı stand ile katılan Escort Computer’in Bayi Kanal Satış Müdürü Serdar Erdem, "Fuarda ürünlerimizi müşterilere bire bir anlatabiliyoruz. Standımızın birisinde ürünlerimizi tanıtırken, bir diğerinde de satış yapıyoruz" dedi. 
     Escort Computer’ün genel satışları içinde ihracat payının daha önceleri yüzde 10 - 15 düzeyinde olduğunu ve bu rakamı krizle birlikte yüzde 40’lara çıkarmayı hedeflediklerini belirten Erdem şöyle devam etti "Kriz sonrası ihracata yöneldik. Birçok şirketle görüşmelerimiz sürüyor, yakın zamanda Ortadoğu ve İngiltere’ye satış gerçekleştireceğiz." 
     



 EKONOMİ 



















</TEXT>
</DOC>
