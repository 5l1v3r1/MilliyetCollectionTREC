<DOC>
<DOCNO> 17545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/son/sontur07.html </URL>
<DATE> 2001/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Siverek'te vahşet...1.5 yaşındaki kızın suratını jiletle parçaladılar 
</HEADLINE>
<TEXT>

     Şanlıurfa'nın Siverek İlçesi'nde, kimliği belirlenemeyen kişi veya kişiler, kaçırdıkları 1.5 yaşındaki kız çocuğunun yüzünü jiletle parçaladı. 
     Hayriye Mahallesi'nde oturan Remzi ve Leyla Şeker çifti, 1.5 yaşındaki kızları Eylem Şeker'in evin önünde oynarken aniden kaybolduğunu söylediler. 
     Güvenlik güçlerine yaptıkları başvuru üzerine başlatılan aramalar sonucunda, kızlarının terk edilmiş bir evde bulunduğunu belirten Şeker çifti, şunları anlattılar 
     ''Kızımız kan revan içindeydi. Yüzünün birçok yerine jilet atılmıştı. Ayrıca boynunda bir ip vardı. Bunu yapanların insanlıkla bir ilgisi olamaz. Bu resmen sapıklıktır. Daha vahim olayların yaşanmaması için olayı yapan veya yapanların biran önce yakalanması gerekmektedir. Bu konuda vatandaşlara da büyük görevler düşüyor.'' Güvenlik güçleri de olayı gerçekleştiren kişi veya kişilerin kimliklerinin tespit edilmeye çalışıldığını belirterek, soruşturmanın çok yönlü sürdürüldüğünü kaydettiler. 




</TEXT>
</DOC>
