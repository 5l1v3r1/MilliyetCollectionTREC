<DOC>
<DOCNO> 17275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/son/sontur10.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Pop müzikçilerin başkanlığına Hakan Peker seçildi 
</HEADLINE>
<TEXT>

     Popüler Müzik Sanatı Vakfı POPSAV başkanlığına Hakan Peker seçildi. 
     POPSAV'ın geçtiğimiz günlerde yapılan genel kurulunda seçilen ve Hakan Peker, Kenan Doğulu, Ferda Anıl Yarkın, Deniz Seki, Sinan Erkoç, Eda Özülkü, Barbaros Sarp ve Vaha Boduroğlu'dan oluşan yönetim kurulu ilk toplantısını gerçekleştirdi. 
     Yapılan yönetim kurulu toplantısında ise Hakan Peker POPSAV Başkanlığı'na getirilirken, 1. Başkan Yardımcılığı'na Kenan Doğulu, 2.Başkan Yardımcılığı'na Ferda Anıl Yarkın, Genel Sekreterliğe de Vaha Boduroğlu seçildi. 
     Üye olduğu gün yönetime geldiğini belirten POPSAV Başkanı Hakan Peker, vakfı daha popüler hale getirmek istediklerini söyledi. 
     POPSAV'a, popüler müziğe yürek veren herkesin üye olduğu ve olabileceğini kaydeden Peker, ''Pop müziğe gönül veren insanların ve pop müziğin gelişmesi için konservatuvarlar açmak, burslar vermek istiyoruz'' dedi. 




</TEXT>
</DOC>
