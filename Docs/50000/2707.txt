<DOC>
<DOCNO> 2707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/siyaset/asiy.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye yıkanmalı 
</HEADLINE>
<TEXT>

Yolsuzluk operasyonlarının "iş yapma korkusu" yarattığı iddialarına karşın Çankaya Köşkü’ndeki resepsiyonda "Kime giderse gitsin, her şey temizlenmeli" kararı çıktı 
     ANKARA Milliyet 

     Kamuoyunda umut yaratan yolsuzluk operasyonlarının iş dünyası ve bürokraside "iş yapma korkusu" yarattığı iddiaları ortaya atılırken, Çankaya Köşkü’ndeki yeni yıl resepsiyonu, ilk kez temiz toplum isteminin en yaygın şekilde dile getirildiği bir platform oldu. 
     Cumhurbaşkanı Ahmet Necdet Sezer ve eşi Semra Sezer’in yaklaşık bin davetliye verdiği resepsiyonda dile getirilen ilk ve yaygın istek, yolsuzluklarla mücadele konusundaki kararlılık oldu. Zirvedeki isimler, temiz toplum istemi ve yolsuzlukların üzerine gidilmesi konusunda şu mesajları verdiler 
     
Siyasetçinin kamburu      Cumhurbaşkanı Ahmet Necdet Sezer Bence Türkiye’nin baştan aşağı yıkanması, arınması lazım. Ancak böyle güçleniriz. Sonuna kadar gidilmeli, nereye ve kime giderse gitsin, her şey temizlenmeli. Siyasetçinin güçlenmesi lazım. Siyasetçi nasıl güçlenir Sırtında kambur olmazsa. Demokrasi de ancak siyasetçi kamburundan kurtulursa güçlenebilir. 
     Başbakan Bülent Ecevit Yolsuzluklarla mücadele konusunda bu hükümet kendisini kanıtlamıştır. Her yolsuzluğun üzerine yürüyebilen bir hükümet var. Soruşturmalar sonuna kadar yürütülecek. 
     Genelkurmay Başkanı Orgeneral Hüseyin Kıvrıkoğlu Yolsuzluk terör kadar önemli bir sorun olarak görülüyor. Yolsuzluk her tarafı sarmış. Ya fark edilememiş ya da başka bir şey var. Bir mücadele sürdürülüyor ve bunun sürdürülmesi lazım. 
     


 SİYASET 



















</TEXT>
</DOC>
