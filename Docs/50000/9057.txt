<DOC>
<DOCNO> 9057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/son/sonspo04.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidayet'li Sacramento Kings, New York Knicks'e deplasmanda yenildi 
</HEADLINE>
<TEXT>

     ABD Profesyonel Basketbol Ligi NBA'de Hidayet Türkoğlu'nun oynadığı maçta, Sacramento Kings, New York Knicks'e deplasmanda 88-86 yenilince 3. sıraya indi. 
     Batı Bölümü Pasifik Grubu 2'incisi olarak maça çıkan Kings, bu yenilgiyle 3. sıraya inerken, evinde Orlando Magic'i 106-100 mağlup eden Los Angeles Lakers da 3. sıradan 2. sıraya yükseldi. 
     Oyuna sonradan giren Hidayet Türkoğlu, 4'ü 3 sayılık atışlardan olmak üzere 5 şut denemesinde de topu çemberden geçiremedi ve maçı sayı atmadan tamamladı. Hidayet, maçta 1 savunma ribaundu aldı. Üst üste 3 galibiyetten sonra yenilgiye uğrayan Kings'de Predrag Stojakoviç 26 sayı attı. 
     Son 8 maçında 3. galibiyetini alan Knickerbockers'da Allan Houston 21, Latrell Sprewell 4'ü son 41 saniyede olmak üzere 18 sayı attı. Yedek kulübesinden gelen Kurt Thomas ve Glen Rice 10'ar sayı kaydetti. 
     27 dakikada 6 sayı, 1 asist gerçekleştiren Mark Jackson'ın yerine oyuna giren Charlie Ward, 21 dakikada 9 sayı üretti. Batı Bölümü Ortabatı Grubu lideri Utah Jazz, Pasifik Grubu dördüncüsü Phoenix Suns'a deplasmanda 90-80 yenildi. 
     Phoenix'deki maçta, 24 sayı atan ve 14 ribaund alan Shawn Marion, maçın sonunda dengesini kaybedince düşerek sakatlandı. Takım doktoru Thomas Carter, maçtan hemen sonra hastaneye götürülen Marion'un yaklaşık 1 hafta oynayamayacağını açıkladı. 
     Suns'da Tony Delk 16, Cliff Robinson 14, Jason Kidd 9 sayı, 12 ribaund, Iakovos Tsakilidis 9 sayı, 10 ribaund gerçekleştirdi. Jazz'da Karl Malone 22 sayı, 10 ribaund, Donyell Marshall 21 sayı,10 ribaundla maçı tamamladı. 
     Merkez Grubu lideri Milwaukee Bucks da evinde Golden State Warriors'ı 122-95 yendi. Bucks'da, 1 maçlık cezası biten Glenn Robinson 34 sayı atarak maçın en skorer oyuncusu oldu. Jason Caffey 15 sayı, 11 ribaund, Sam Cassell 14 sayı, 10 ribaundla ''double-double'' yaptı. 
     Warriors'da ise Antawn Jamison 26 sayı kaydetti. 
     Sonuçlar şöyle 
     New York Knickerbockers-Sacramento Kings 88-86 
     Indiana Pacers-Minnesota Timberwolves 110-100 
     Phoenix Suns-Utah Jazz 90-80 
     Milwaukee Bucks-Golden State Warriors 122-95 
     Los Angeles Lakers-Orlando Magic 106-100 
     New Jersey Nets-Washington Wizards 101-91 
     Detroit Pistons-Cleveland Cavaliers 94-101 




</TEXT>
</DOC>
