<DOC>
<DOCNO> 27662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/yazar/sazak.html </URL>
<DATE> 2001/06/19/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
ANAP’ta Kayalar aday 
</HEADLINE>
<TEXT>

     Kayseri il kongresinde "Türkiye için değişim" sloganıyla görkemli bir çıkış yapan Lütfullah Kayalar genel başkan adaylığını dün ilan etti. 
     Yozgat milletvekili Kayalar, 4 Ağustos'taki seçimli kongrede Mesut Yılmaz'la yarışacak. Parti içi muhalefetin güçlü isimlerinden olan ve Özal döneminden bu yana kendisini genel başkanlığa hazırlayan Lütfullah Kayalar, ANAP'ın hayli yıprandığı bir dönemde adaylığını açıklamakla "lider değişikliği" düşüncesini tabana yaymaya çalışıyor. Kayalar'a göre oyları barajın altına düşen partinin gelecek seçimde Meclis dışı kalma tehlikesi, 45 gün sonraki kongrede teşkilatları radikal bir tercihe zorlayabilir. 
     Kayalar, "Yılmaz'ın elinden kongre alınmaz" yargısına meydan okurcasına adaylığını açıkladığı basın toplantısını dün ANAP Genel Merkezi'nde yaptı. Meclis Grubu'nda 10 kadar milletvekilinin desteği arkasında olmasına karşın, medyanın karşısına "tek başına" çıkmayı yeğledi Kayalar ve Türkiye'de değişim için "önce ANAP'ta değişim" mesajı verdi 
     "Büyük kongremiz ülkenin içinde bulunduğu siyasi ve ekonomik bunalım ve son gelişmeler nedeniyle bütün toplum için odaktaki bir olay, doğru çözüm bekleyen, doğru çözülmesi gereken bir olay haline gelmiştir. Bu bir demokrasi olayıdır. 
     Ülke sorunları o kadar iç içe geçmiş ve sistem o kadar kirlenmiştir ki doğru çözümleri hangi noktadan başlatırsak başlatalım çok büyük gelişmelere sebep olacaktır. 
     Anavatan büyük kongresinin değişim anlamında pozitif yönde neticelenmesi, yani yönetimin değişmesi, bugün oyları çok küçük yüzdelere düşmüş bir partinin kongresinin toplumda yaratacağı tesirden çok daha fazlasını yaratacaktır." 
     Kayalar'ın adaylık çıkışında ANAP'ın koalisyondaki yeri de sorgulanıyor 
     "Anavatan Partisi, Özal fikriyatı yükselirken, kendi hızla küçülen bir parti olmamalıdır. Bugün olduğu gibi küçülerek yok olmanın tehditi altında yaşamamalıdır. Dün, 'halka hizmet hakka hizmet' derken Türkiye'ye dürüst ve olumlu siyaset anlayışını biz getirdik derken bugün temiz toplum ve siyaset konusunda en fazla olumsuz iddiaya muhatap olan parti olmamalıdır. 
     Türkiye'de hükümet geçen sonbahardan beri bunalım üreten ve sessizliği başarı sayan yönetim haline gelmiştir. 
     Parti yönetimlerinin yan yana durması hükümet olmak değildir. Toplum bu hükümete güvenmiyor. Ülkenin böyle yönetilmesi mümkün mü " 
     Kayalar, adaylığını açıklarken, "Partimi istiyorum" diyor ve 4 Ağustos'taki ANAP kongresinde geleceğe dönük bir hesaplaşmanın sinyalini veriyor. 
     Olmak ya da olmamak. İşte ANAP'ın meselesi 
     
     







Meclis'in yetkileri 


İflas Finans... 


Ecevit 'Hazine nefes aldı' 


Laikliğin sırrı bu 


Hedef şaşırtmak Hedefi şaşırmak 


Mavi kan 


Gençler nasıl rahatlıyor 


Ecevit sözünü tutacak mı 


Komşuda yenilik 


Takasın etkisi... 


Halk Bankası ve Yenal Ansen 


ANAP’ta Kayalar aday 


Fiyat indirdik diye Sezer'e şikayet mi 


Her çözüm adil mi 


Elbette ki.. 


Ayşe Hanım Teyze’ye takas’ ne yazar 


Boyner derin bir Oh’ çekti 


</TEXT>
</DOC>
