<DOC>
<DOCNO> 5958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/son/sontur03.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Anayasa Mahkemesi "ek iddianameyi" görüşüyor 
</HEADLINE>
<TEXT>

     Anayasa Mahkemesi toplanarak gündemindeki konuları değerlendirmeye başladı. Anayasa Mahkemesi Başkanı Mustafa Bumin, bugün afla ilgili 8 başvurunun ve LPG'li araçlara ek vergi getiren yasanın iptali isteminin ilk incelemesini de yapılacağını, FP ile ilgili ek iddianamenin değerlendirileceğini, bunun ardından FP davasına devam edilip edilmeyeceğinin karar verileceğini bildirdi. 
     Toplantıya girerken Bumin, gazetecilerin soruları üzerine heyetin gündeminde 4616 Sayılı Şartla Salıverilmeye Dava ve Cezaların Ertelenmesine Dair Kanun'la ilgili 8 başvurunun bulunduğunu, ayrıca LPG'li araçlardan ek vergi alınmasını düzenleyen 4605 sayılı yasanın iptali isteminin de ilk incelemesinin yapılacağını söyledi. FP'nin kapatılması istemiyle hazırlanan ek iddianamenin de bugün mahkeme gündeminde bulunduğunu anlatan Bumin, "Ek iddianameyi değerlendireceğiz. Bunun ardından diğer davaya devam edip etmeyeceğimizi görüşeceğiz. Bu nedenle dava yarına kalabilir" diye konuştu. 




</TEXT>
</DOC>
