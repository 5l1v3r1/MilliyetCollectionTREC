<DOC>
<DOCNO> 12516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/yazar/ozkan.html </URL>
<DATE> 2001/03/22/ </DATE>
<TIME>  </TIME>
<AUTHOR> Tuncay Özkan  </AUTHOR>
<HEADLINE>
Kemal Derviş "İki yıl sonra Amerika'ya döneceğim" 
</HEADLINE>
<TEXT>

     Ankara'da çalışkanlığı ve azmiyle göz dolduran yeni Devlet Bakanı Kemal Derviş girdiği siyaset kulvarında kalmayı düşünüyor mu Turgut Özal gibi o da bir siyasi parti oluşumu veya mevcutların içinde bir yerlerde kendisine gelecek arayacak mı Bu sorunun yanıtı Ankara kulislerinin en önemli konusu. Bu aslında tıkanan ve bir kriz ortamında bulunan Türkiye'nin geleceğinin nasıl şekilleneceği konusunda da önemli bir soru. Bu sorunun yanıtını Kemal Derviş hükümet ortaklarına verdi. Derviş önce DSP'den gelen partiye üye ol çağrısını reddetti. Bu daha çok DSP ile ilgili bir problem olarak algılandı. Ama Kemal Derviş bu konuya da katıldığı liderler zirvelerinde iki kez açıklık getirdi. Hükümeti oluşturan koalisyon ortaklarına şunları açık açık söyledi 
     "Benim gelişim ve bu görevi üstlenme isteğim, Türkiye'ye hizmet amacından başka bir şey değil. Benim amacım hizmet. Kalıp politika yapmak, yeni bir siyasi parti oluşturmak veya mevcutlar içinde siyaset yapmak gibi bir düşüncem yok. Ben Türk ekonomisinin yapısal sorunları giderilip, ekonomik kriz ortadan kalktıktan sonra yeniden Amerika'ya döneceğim. Bu süreç tahminim iki yıllık bir dönemi kapsıyor. İki yıl içinde Türkiye ekonomik ve yapısal sorunlarını aşmış olur. Görevim bitmiş olur. Ben de Amerika'ya döneceğim. Kalmayı düşünmüyorum." 
     Kemal Derviş üzerinden siyaset yapmayı düşünenlerin bu durumu iyi değerlendirmeleri gerekiyor. Gerçi siyasette iki yıl çok uzun bir süre. Ama Derviş'in zikri ekonomiyi düzeltmek üzerine, fikri Amerika'ya dönmek. 
     
Çocuk fahişelere yardım      Çocuk fahişeler konusu kanayan yara. Önceki günkü yazım nedeniyle İçişleri Bakanlığı'ndan arandım. Sadettin Tantan konuyla bizzat ilgilenecekmiş. Bu konuda araştırma yapan öğretim üyelerini de aramışlar. Onlarla birlikte bir proje geliştirip, mücadele için düğmeye basacaklarmış. Neden gecikildiği konusu ayrı bir fasıl tabii. Ama bu çocukları seks tacirlerinin, ahlaksız bezirganların elinden kurtarmak gerekiyor. Bu sadece polisiye önlemlerle yapılacak bir iş değil. Bunun için Meclis'ten yasa çıkartmak, sosyal çalışmalar yaptırmak lazım. Bu çocukların teşhiri konusunda televizyonların, pazarlanması ve suçun organizasyonu noktasında internet sitelerinin sıkı denetimi gerekiyor. Aile içi seks ve şiddet hep saklanan ve gizlenen bir olgu. Bunu aşamazsak ve mücadelede bugünkü gibi etkisiz kalırsak pek çok çocukla birlikte bize de yazık olacak. Bu konudaki çabaların ve çalışmalarla eksiklerin hep takipçisi olacağım. 
     
MHP ile Derviş'in Telekom tartışması      MHP ile Kemal Derviş arasında Türk Telekom'un özelleştirilmesi konusunda tartışmalar yaşanıyor. Bu konuda liderler zirvesinde yaşanan bir tartışma nedeniyle Ulaştırma Bakanı Enis öksüz ile Devlet Bakanı Kemal Derviş, dün akşam bir araya geldiler. Enis Öksüz, Derviş'e özelleştirmeyle ilgili yasaları hatırlattı. Derviş'in bazı açıklamalarının yasalara aykırılıklar içerdiğini belirtti. Kemal Derviş de bu konuda çalışmalar yaptığını, içeride ve dışarıda karlı bir satış amacıyla hareket ettiklerini vurguladı. 
     Enis Öksüz ile konuştum. Kendisi Türk Telekom'un satışı konusunda çok istekli olduğunu ama yasalara uygun bir satışı desteklediğini belirtti. Ayrıca Kemal Derviş'in bazı kişiler tarafından yanlış bilgilendirildiğini, kendisinden önce kurumda bulunan kadrolarla çalışmaya devam ettiğini açıkladı. "Kadrolaşma iddiaları yalan ve asılsız" dedi. 
     Bu tartışmanın nedeni liderler zirvesinde Kemal Derviş'in Türk Telekom konusunda yaptığı konuşma. Derviş, konuştuğu ekonomi bürokratlarının Telekom'da gereğinden fazla ve işi bilmeyen kadronun bulunduğunu kendisine aktardığını söylemiş. Bunun üzerine MHP Genel Başkanı ve Başbakan Yardımcısı Devlet Bahçeli şunları dile getirmiş 
     "Sayın Derviş siz Ulaştırma Bakanımızla veya Türk Telekom'un üst düzey yetkilileriyle görüştünüz mü " 
     Derviş bu soruya "Hayır" yanıtını verince, Bahçeli, "O zaman hata ediyorsunuz. Burada o kişileri oraya atayan siyasi irade olarak ben duruyorum. Ama siz siyaseten sorumlulukları bulunan kişilerle konuşmadan, onlara danışmadan, gerçekleri öğrenmeden eleştiriyorsunuz. Bu bir hatadır. Bunu yapmamalısınız. Size tavsiyem sorumlularla konuşun ve onlarla konuşmadan eleştiri yapmayın" demiş. 
     Bu konuşmanın ardından Kemal Derviş dün, Enis Öksüz'den randevu istedi ve Telekom'u görüştü. 
     
     





YÖK... 


Bira skandalı 


İç kaynak ve emeklilik 


Ben daha da lezbiyenim... 


Siyasette 'rant ittifakları'nı kırmak 


Zam var, satış yok .. 


Mavi kirpiklerin külü 


Esaret ve ihanet 


Destek şansı... 


Değişimin adı... 


Kemal Derviş "İki yıl sonra Amerika'ya döneceğim" 


Acaba Avrupa ne diyor 


Derviş bonosu 


Mustafa Koç mu acaba 


Pilav üstü "az destek" 


</TEXT>
</DOC>
