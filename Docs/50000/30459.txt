<DOC>
<DOCNO> 30459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/yazar/tamer.html </URL>
<DATE> 2001/07/05/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
IMF'nin başka bir isteği daha mı var 
</HEADLINE>
<TEXT>

     Telekom ve Emlakbank, IMF'nin 1.5 milyar dolarlık kredi dilimini askıya almasının nedeni olarak birbirleriyle rekabet halindeyken, Türkbank da zenginleştirici unsur olarak aralarına katıldı. Ancak dün bankacılık kulislerinde, kredinin askıya alınmasında çok daha ciddi bir ihtimal üzerinde duruluyordu 
     "Son 2 krizde sermayeleri erimiş bankalara BDDK tarafından yapılmış sermaye arttırımı uyarılarının, süre dolduğu halde yerine getirilmemiş olması " Dolayısıyla da IMF'nin BDDK'dan sermaye arttırımını gerçekleştirmeyen bankalar için nasıl bir eylem planı düşündüğünü sorması normal. Buna karşılık BDDK'nın da siyasi baskılar ve diken üzerindeki dengelerin de katkısıyla, şu sıralar şimşekleri çekecek bir tasarrufta bulunmayı tercih etmediği sır değil. Bu arada yabancılarla ortaklık görüşmelerini sürdüren bankalara zaten ek süre tanınmış. 
     Talibi çıkan fon bankalarındaki son duruma gelince... Biliyorsunuz IMF bu konuda da nihai noktanın bir an önce konmasını istiyor. Demirbank'ta yerli talipler çekildiler. Zira Demirbank'ı satın alacak olanın, 600 - 700 milyon dolar taze kaynak koymadan bankayı çalıştırabilmesi mümkün değilmiş. HSBC hala aday, ama ibre kuvvetle İtalyan bankacılık sektöründe başa güreşen Unicredito İtaliano'dan yana. 
     Demirbank'a konulması gereken büyük çaplı taze kaynak nedeniyle BDDK, Oyak Grubu'ndan Demirbank'ı bırakıp Sümerbank üzerinde yoğunlaşmalarını istemiş. Ancak incelemelerde Sümerbank'ın bazı problemli aktifleri çıkmış. Oyak bunları devralmak istemeyince, anlaşma sağlanabilmesi için ek süre alınmış. 
     
Aile fotoğrafındaki Hüsamettin Dinçer      Amca Bey sahaya inmek için yine heveslenmiş görünüyor. Dünkü gazetelerde boy boy demeçleri vardı Türkiye'yi seçim paklarmış 
     Eh, hapisteki yeğen ve manevi oğulla, hapise düşmemiş ama fevkalade sıkışık durumdaki manevi oğullar ve kan bağı olan - olmayan köşeye sıkışmış yeğenlere ş""öyle bir soluk aldırmak vakti geldi de geçiyor neredeyse... Üstelik yurdun dört bir yanındaki kalelere her adım başı yerleştirilmiş sadık bendelerin son dönemde birer - ikişer yerlerinden olmaları da cabası 
     Son örneklerden biri, aile fotoğrafında da yer alan kayınbirader Ali Şener'in kayınpederi Hüsamettin Dinçer. Çocuğu olmadığı için eşinin küçük kardeşi Ali Şener'i bağrına basmış Amca Bey için Dinçer dünür sayılır. 
     Arkadaşımız Kadife Şahin aylar önce yazmıştı Şener'in kayınpederi Hüsamettin Dinçer hakkında, Türkbank'ı zarara uğrattığı için fon yönetimi tarafından açılan davalar sürerken, aynı fon yönetimi adama bir de Türkbank Yönetim Kurulu üyesi olduğu için maaş ödüyormuş 
     Canım Türkiye'mde bu tür garipliklerin Amca'nın hısmı olmakla yakın alakası vardır. Neyse ki Kadife'nin haberi üzerine bu garip duruma 24 Ekim 2000 tarihinde nokta konmuş, 1922 doğumlu Dinçer'in Türkbank Yönetim Kurulu üyeliği 78 yaşının baharında böylelikle son bulmuştur. 
     Hüsamettin Dinçer beyefendinin Türkbank Yönetim Kurulu üyeliğine atandığı tarih de fevkalade manidardır. Dünürü Süleyman Demirel, 1991 Kasım'ında seçimleri kazanıp da Başbakan olunca ilk icraatlardan biri, Demirel'in bir önceki başbakanlığında önce Emekli Sandığı'nda Genel Müdür yardımcısı, ardından da Başbakanlık Yüksek Denetleme Kurulu üyeliğine atanan, 1987'de yaş haddinden emekli edilmiş, 70 yaşındaki Hüsamettin beyefendiyi Türkbank Yönetim Kurulu üyesi yapmak olmuştur. 
     Yanda da görebileceğiniz gibi çiçeği burnunda Hazine'den sorumlu Devlet Bakanı Tansu Çiller ve yine çiçeği burnunda Hazine Müsteşarı Tevfik Altınok, ilk icraatlardan biri olarak 3 Ocak 1992 tarihinde Hüsamettin Dinçer'in Türkbank'a atanmasıyla ilgili imzayı basmışlardır. 
     
     







Yeni oluşum 


Yine vatandaş 


O değilse bu gerekçeyle 


Her yıl gerekir mi 


Türkiye'yi dünyaya rezil etmek... 


50 dolarlık haraç... 


Jilet sırtında 


Nazım Belgeseli 


IMF ile krizin asıl nedeni 


Sosyal sorumluluk 


Adaletin bu mu adliye 


Yürürlük maddesi uçaktaki yazı... 


Kasımda seçim olur mu 


IMF'nin başka bir isteği daha mı var 


Gecekondu affı 


IMF’siz de olmaz tek başına IMF ile de 


Akşener vizeyi köstebekle aldı 


</TEXT>
</DOC>
