<DOC>
<DOCNO> 36060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/son/soneko08.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayi üretiminde yüzde 10 gerileme 
</HEADLINE>
<TEXT>

     Aylık Sanayi Üretim Endeksi, geçen yılın aynı dönemleriyle kıyaslandığında Haziran ayında yüzde 10.4, yılın ilk yarısında ise yüzde 6.2 geriledi. 
     Sanayi üretimi geçen yıl Haziran ayında yüzde 2.0, yılın ilk altı ayında ise yüzde 2.8 artmıştı. Devlet İstatistik Enstitüsü'nün DİE , 403 önemli sanayi maddesinin üretim bilgilerinden oluşturulan 1997 100 temel yıllı aylık sanayi üretim endeksi sonuçları açıklandı. Buna göre sektörel bazda irdelendiğinde, Haziran ayında üretim imalat sanayiinde yüzde 12, elektrik, gaz ve su sektöründe yüzde 1.7 azalırken, madencilik sektöründe yüzde 3.4 arttı. Sanayi üretimi altı aylık ortalamalara göre değerlendirildiğinde de, toplam sanayi üretimindeki azalma yüzde 6.2 oldu. Altı ayda sektörel bazda ise üretimdeki azalma, imalat sanayiinde yüzde 6.9, madencilik sektöründe yüzde 2.2, elektrik, gaz ve su sektöründe ise yüzde 2.4 olarak gerçekleşti. 







</TEXT>
</DOC>
