<DOC>
<DOCNO> 45893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/yasam/yas05.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan’da ilk sivil kurban 
</HEADLINE>
<TEXT>

Celalabad’a düşen bir bomba, 16 yaşındaki dondurmacının sol bacağıyla, sol elinin iki parmağını kopardı 
     DIŞ HABERLER SERVİSİ 

     Müttefiklerinin Afganistan’daki Taliban yönetimine karşı önceki akşam başlattığı saldırıların belki de ilk sivil kurbanı, 16 yaşındaki dondurmacı Assadullah oldu. Celalabad’a düşen bir bomba, Assadullah’ın sol bacağıyla sol elindeki iki parmağını kopardı. 
     Yüzünde henüz bir kaç saat önce kopan bacağının acısıyla adeta fısıltıyla konuşan Afgan genci, bombardıman sırasında evinde oturmakta olduğunu söyleyerek, "Sonra gök gürültüsü gibi bir ses duydum. Gözlerimi açtığımda hastanedeydim" dedi. 
     
     Beddua etti 
     Saldırıdan sonra ülke dışına çıkışları yasaklayan Taliban, Assadullah gibi yaralılar için Pakistan sınırını zaman zaman açtığından, 16 yaşındaki dondurmacı genç de, tedavi amacıyla Pakistan’ın Peşaver kentine gönderildi. 
     Arabanın içinde, başını bir arkadaşının dizine yaslayan Assadullah’ın ağzından bir de bombayı atanlar için söylediği "Allah da onların evlerini, köylerini, şehirlerini vursun" bedduası çıktı. 
     



 YAŞAM 

















</TEXT>
</DOC>
