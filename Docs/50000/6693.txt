<DOC>
<DOCNO> 6693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/son/sondun01.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Fazıl Say Japonları büyüledi 
</HEADLINE>
<TEXT>

     Japonya'nın ünlü müzik otoritelerinden Koho Uno'nun, Fazıl Say'ın konserini, Japonya'da geçen yıl verilen '' En İyi 5 Konser'' arasında gösterdiği bildirildi. 
     Türkiye'nin Tokyo Büyükelçisi Aydın Evirgen, Fazıl Say'a bir kutlama mesajı gönderdi. 
     Evirgen, Japonya'nın ülke çapında yayın yapan devlet televizyonu NHK'nin eğitim kanalı olarak bilinen 3. kanalında 3 Aralık 2000 tarihinde başlayan Sanat Sahnesi isimli programda, yaklaşık 10 dakika süreyle Fazıl Say'la yapılan söyleşi ve konserden bölümlere yer verildiğini bildirdi. Aynı programda 14 Ocak 2001 tarihinde de, geçen yıl Japonya'da verilen ''En İyi 5 Konser''in değerlendirildiğini ifade eden Evirgen, Japonya'nın ünlü müzik otoritelerinden Koho Uno tarafından yapılan değerlendirmede, ''En İyi 5 Konser'' arasında Fazıl Say konserinin de gösterildiğini kaydetti. Evirgen, ''Hakkınızda son derece olumlu yorumlarla yapılan bu değerlendirme bizleri de çok memnun etmiş ve gururlandırmıştır'' dedi. 




</TEXT>
</DOC>
