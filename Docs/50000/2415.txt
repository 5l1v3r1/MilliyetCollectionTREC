<DOC>
<DOCNO> 2415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/16/yasam/ayas.html </URL>
<DATE> 2001/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bize acil 3 bin tabut gönderin’ 
</HEADLINE>
<TEXT>

Orta Amerika’yı sarsan 7.6 büyüklüğündeki depreme verdiği kurban sayısı giderek artan El Salvador, komşusu Kolombiya’dan tek bir şey istedi Acil olarak 3 bin tabut 
     DIŞ HABERLER SERVİSİ 

     Orta Amerika’yı vuran büyük depremden en çok etkilenen ülke olan El Salvador’da ölü sayısı hızla artıyor. Kurban sayısının 1000’i aşmasından endişe eden El Salvadorlu yetkililer, bir yandan kurtarma çalışmalarını sürdürürken, bir yandan da en kötü olasılığa’ karşılık, yürek dağlayan bir istekte bulundu. 
     Deprem sonrası yapılan açıklamalarda binin üzerinde insanın adını kayıplar listesine’ koyan El Salvadorlu yetkililer, komşu Kolombiya’dan, acilen 3 bin tabut istedi. 
     
     Yardım yağıyor 
     El Salvador polisi de, bini aşkın kişinin yaralandığı depremde şu ana kadar 11 bin 57 kişinin kurtarıldığını, 7 bin 934 evin yıkıldığını ve 16 bin 890 evin ise hasar gördüğünü açıkladı. 
     Kurtarma ekiplerine göre, Comasagua bölgesinde 3 bin, Santa Tecla’da 1200 olmak üzere toplam 4 bin kişi enkaz altında kaldı. 
     El Salvador’a yapılan para ve malzeme yardımları artarak sürüyor. Türkiye de dahil çeşitli ülkeler, kurtarma çalışmalarına katılmak üzere ülkeye tam donanımlı yardım ekipleri gönderiyor. Türkiye’den giden ekibin de, bu sabah felaket bölgesine ulaşması bekleniyor. 
     Bu arada son korkunç deprem sonrası, ümit veren’ bir iddia ortaya atıldı. 
     Bu konudaki açıklama, Tokyo’da basın toplantısı yapan Japon Sismolog, Profesör Naoşi Hirata’dan geldi. Hirata, "Bugün yapamıyoruz, ama 10 - 20 yıl sonra meteorolojik tahmin yapar gibi deprem tahmini yapabileceğiz" dedi. 
     Yıkıntılar ve çamur tabakaları altında sağ kalabilmiş afetzedeleri kurtarma umudu içindeki ekiplerin çalışmaları aralıksız sürerken dün sabah, felaketin oluşundan 30 saat sonra 22 yaşında bir genç yıkıntılar altından yaralı halde çıkarıldı. 
     
Yardıma koştuk      SİNAN TOROS 

     İçişleri Bakanlığı Sivil Savunma Genel Müdürlüğü ile GEAToprak Ana’ adlı gönüllü kuruluş mensuplarından 24 kişilik arama ve kurtarma ekibi, El Salvador’a gitti. 24 kişinin katılımıyla oluşturulan Türk arama ve kurtarma ekibine başkanlık eden Kamil Doğan Topaçlıoğlu, "Çok can kaybı var. Türkiye, bu nedenle özel olarak tercih edildi" dedi. Topaçoğlu, özellikle deprem sonrası yaşanan toprak kaymasının altında canlı arayacaklarını da sözlerine ekledi. 
     


 YAŞAM 



























</TEXT>
</DOC>
