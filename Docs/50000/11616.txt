<DOC>
<DOCNO> 11616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/16/spor/spo03.html </URL>
<DATE> 2001/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
G.Saray’a yakışmıyor’ 
</HEADLINE>
<TEXT>

Emre, "O hareketleri yapmamalıydık" dedi 
     ERHAN TELLİ 

     SARI - Kırmızılı takımın genç yıldızı Emre, Gençlerbirliği maçında Hagi’nin yaptıklarını doğru bulmadığını söyledi. Emre, "Saha içinde sadece onun değil, bizim yaptıklarımız da Galatasaray’a yakışmıyor" ifadelerini kullandı. 
     SAHA dışında olan olayların, kendilerini etkileyebildiğini belirten Emre, "Orada, o psikolojide yapılanlar da fazla yadırganmamalı. Basındaki haksız eleştiriler de bunlara yol açan bir başka etken" diye konuştu. 
     
Futbolculara altın      Galatasaraylı futbolcular, Yeşilköy CNR Fuar Merkezi’nde düzenlenen Uluslararası Mücevher Malzemeleri Fuarı’na katıldılar. Kaptan Bülent, Okan, Emre, Arif, Kerem, Vedat, Faruk ve Taffarel fuarda kendilerine verilen hediyeleri aldılar. 
     
Yarası olan gocunur’      G.SARAY Başkanı Faruk Süren, Divan Kurulu toplantısında, "Kutsal ittifak derken, F.Bahçe kelimesini kullanmadım. Yarası olan gocunur" dedi. Süren, FIFA’nın Hakan’ın bonservis bedelini 10 milyon doların üstünde belirleyeceğini de ileri sürdü ve "Bundan sonra bedavaya alacaklarını sandıkları Emre’den vazgeçerler" diye konuştu. Süren MHK Başkanı Bülent Yavuz’un da hala koltukta oturmasına şaşırdığını söyledi. 
     
Cim-Bom’un kura günü      ŞAMPİYONLAR Ligi’nde çeyrek final kuraları bugün İsviçre’de çekilecek. TSİ 13.00’de başlayacak kurada dört grup birincisi, ikincilerle eşleşecek. B Grubu ikincisi olan Galatasaray, diğer grup birincileri olan Valencia, Bayern Münih veya Real Madrid’e düşecek. Çekime katılacak diğer takımlar şunlar M.United, Deportivo, Arsenal, Leeds. Çeyrek final ilk maçları 3 - 4 Nisan, rövanşlar ise 17 - 18 Nisan’da oynanacak. 
     


 SPOR 


























</TEXT>
</DOC>
