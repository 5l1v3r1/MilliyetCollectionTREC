<DOC>
<DOCNO> 22768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/son/sondun08.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin'de son 90 günde yapılan idam sayısı bini geçti 
</HEADLINE>
<TEXT>

     Çin'de birbuçuk ay içinde en az bin kişi idam edildi. 
     Pekin'deki diplomatik kaynakların değerlendirmelerine göre, suçla mücadele amacıyla 6 hafta önce başlatılan ''Sert Vur'' kampanyasında bin kişinin idam cezaları infaz edildi. 
     Kimliğini açıklamayan bir diplomat, ''Kampanya başlayalı beri en az bin kişi idam edildi. Bu rakamı yerel gazetelerde çıkan rakamları toplayarak elde edebiliriz, ama bu buzdağının görünen kısmına benziyor, çünkü resmi basın idamların çoğunu yazmıyor'' dedi. Diplomat, gazetelerde genellikle grup halinde idamlardan söz edildiğine dikkat çekerek, kesin sayıyı ortaya çıkarmanın olanaksızlığına işaret etti. 
     Çin lideri Jiang Zemin, Nisan başında ''Sert Vur'' kampanyasını başlatmış, polis ve mahkemelerden ''üzerlerine düşeni yapmalarını'' istemişti. 
     Çin'de 1983 ve 1996 yıllarında da benzer kampanyalar yürütülmüş, stadyumlarda düzenlenen toplantılarda mahkumlara verilen cezalar açıklanmıştı. 






</TEXT>
</DOC>
