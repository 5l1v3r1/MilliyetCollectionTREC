<DOC>
<DOCNO> 45547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/07/yazar/toker.html </URL>
<DATE> 2001/10/07/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
Anayasanın Hikayesi - 2 
</HEADLINE>
<TEXT>

     Türkiye niçin 1946'da yeni "çok partili demokratik parlamenter rejim"ine bir anayasa değişikliğiyle başlamadı Normali oydu. Neden eski, tek partiden kalma anayasayla devam etti 
     Çünkü "geçiş süreci" normal şartlar altında olmadı. Milli Şef, daha 1939'da, fakat 2. Dünya Savaşı henüz patlamamışken "demokratikleşme niyeti"ni belli etmişti. Bu, daha ziyade "parti içi bir demokratikleşme" gibi görünüyordu. Çok parti, onun doğal sonucu olacaktı. Her halde o zaman anayasa da değiştirilecekti. 
     Olmadı. 2. Dünya Harbi patladı. Ancak bitimine yaklaşıldığında iş, başlanıldığı yerden tekrar ele alındı. 1943 ve 1944 öyle geçti Tek parti, kendi içinde demokratikleşiyordu. Müstakbel DP'nin dört kurucusunun "meşhur takrir"i üzerinedir ki 1945'te CHP Genel Başkanı, partisindeki tutuculara rağmen "Madem muhalefet edecekler, çıksınlar kendi partilerini kursunlar ve açıktan, öyle muhalefet etsinler" dedi. Sonra bunu bir nutkunda "Bizim tek eksiğimiz, karşımızda muhalefet partisi bulunmamasıdır" diye ekledi. "Çok parti"ye yol açılmıştı. İnönü, "Milli Şef"lik ve "Değişmez Genel Başkan"lıktan vazgeçmeyi yeterli gördü. Kimse de "yeni bir anayasa"nın sözünü etmedi. 
     Mekanizma işlemeye öyle başladı. 1946 seçimleri, "çok partili Meclis", demokrasi tartışmaları ve yeni seçimlerin arefesi 1949 Sonbaharı, 1950 İlkbaharı.. Artık hemen herkes "yeni bir anayasa"nın lüzumu üzerinde müttefikti hatta iki büyük parti - CHP ve DP - bunlar esasında birbirlerine çok yakındılar. Bizim genç kameraman yardımcısının deyimiyle "o devre pek yetişmemiş" olanlar bile biraz okumak zahmetine katlansalar CHP ve DP temsilcilerinin bir araya gelip görüşmelere başladıklarını öğreneceklerdir. CHP'den Nihat Erim ile Faik Ahmet Barutçu, DP'den Adnan Menderes ile Fuat Köprülü idi. Görüştüler, görüştüler anlaşamadılar. Demokratikleşmede, hele "sosyal haklar"da DP'liler CHP'lilerin bile önündeydiler. Tek anlaşma, "seçimlerin yargı gözetiminde" yapılmasından ibaret kaldı. 
     Neden Asker, "Siz siviller anayasa yapamazsınız, size yasaktır. Yeni bir anayasa gerekirse, onu da biz yaparız" diye görüşmelerin sürdüğü Belvü otelinin kapısına tankla dayandılar da, ondan mı 
     Güldürmeyin insanı 
     Asker, sivil iktidarın hep "itaatli bir hizmetkarı" idi. 
     
"Mükemmel, iyinin düşmanıdır"      Nihat Erim, ki seçimleri CHP kazansaydı Başbakan olacağı biliniyordu, sonradan açıklamıştır ki başlıca "savsaklama" kendisinden gelmiştir. Düşünmüştür ki 1946 50 Meclisi, en azından "tartışmalı bir Meclis"tir. Halbuki 14 Mayıs seçimleriyle gelecek Meclis "Sezar'ın karısı kadar" temiz olacaktır ve onun yapacağı anayasa "milli mutabakat" sağlayacaktır. Madem ki DP de bunun lüzumuna inanmaktadır ve seçimleri ya CHP, ya DP kazanacaktır. 
     DP kazandı ve "yeni anayasa"yı unutuverdi. CHP, "elindeki kuşu kaçırmış akılsız" kadar saf davranmıştı DP o kuşu tutup kafesine geri koyacaktı ve eski sisteme yeni iktidar - kendi iktidarı - ile devam edecekti. Tam on yıl, bütün uğraşılara rağmen bir yeni anayasa gündeme getirilemedi. Uğraşıların başını CHP çekiyordu. 27 Mayısı bunun için beklemek gerekti. 1961 Anayasası Askerin değil, o on yılın birikiminin eseridir ve başlıca mimarı da sivillerdir. Unutmamak lazımdır ki onun gerçekleşmesi, "Asker iktidarı"nın sürdürülmesi peşindeki "14'ler"in tasfiyesi sonrasındadır. 
     O anayasa elbetteki "12 Mart askeri müdahalesi" ile değiştirilmiştir ve zamanın Genelkurmay Başkanının "boynuzun kulağı geçtiği" yolundaki şikayeti esaslı bir nedendir. Ama 1961 Anayasası en çok "Demirel'in AP"sinin oklarına hedef olmuştur ve onu lüks ilan eden gene bir sivildir, Nihat Erim'dir ve bütün değişiklikler "seçimle gelmiş bir Meclis" tarafından oylanmıştır. 12 Mart'ın "Demirel'i devirip Demirel'in istediği yönde anayasayı değiştirdiği" yorumu, havaya söylenmiş bir laf değildir. Ondan sonra, başka bir değişiklik için "Meclisleri oluşturan siviller" kendi aralarında mutabık kalamamışlardır. Bugünkü "Anayasa değişikliği" değil, "Anayasada değişiklik"e kadar.. Ötekine Asker mi engel oluyor ki yoksa, onu hala göze almayan siviller mi 
     







Aşk nedir .. 


Devleti değil özel sektörü küçülttük’ 


Ankara'dan Siyasette bir dönem kapanıyor 


Tır Başbakanlık'ta 


Ecevit'in sonbaharı 


Başbakan eğitime yabancı 


"Öteki tehlike'ye dikkat " 


Aşkın ömrü kaç yıldır 


Demokrasi nedir 


Ecevit'i sarsan krizler 


Ankara küçülmeden Türkiye büyüyemez 


İnsan 10100.0.10.01.1.1010 


Anayasanın Hikayesi - 2 


Dolar, IMF, G - 7 derken kafam fena karıştı 


Herkes dertli Ecevit bile .. 


</TEXT>
</DOC>
