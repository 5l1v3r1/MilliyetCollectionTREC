<DOC>
<DOCNO> 31022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/son/soneko08.html </URL>
<DATE> 2001/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarım Bakanı "Türkiye'de aşırı tütün üretimi yok" 
</HEADLINE>
<TEXT>

     Tarım ve Köyişleri Bakanı Hüsnü Yusuf Gökalp, Türkiye'nin aşırı bir tütün üretiminin olmadığını söyledi. 
     Bakan Gökalp Türkiye'de aşırı bir tütün üretiminin olmadığını bildirdi. 
     Tarım ve Köyişleri Bakanı Hüsnü Yusuf Gökalp, şöyle konuştu 
     ''Türkiye'de aşırı bir tütün üretimi yok. Çünkü aşırı bir tütün üretimi var gibi gözüküyor, bu da pazarlamadaki eksikliğimizden kaynaklanıyor. Yıllarca dünyaya hakim olamamışız. Eğer biz ürettiğimiz tütünü pazarlayabilsek sıkıntı yok. Bugün Türkiye'ye tütün ithal ediliyor. İthal edilen tütünler bizim tütünlerden çok da iyi değil.'' 
     Türkiye'de üretilen sigaraların yurdışında satılmadığını kaydeden Bakan Gökalp, şunları söyledi 
     ''Dünyanın hangi ülkesinde bir Türk sigarası satılıyor. Komşularımızda ve uzakta bulunan ülkelerde... Hiç bir ülkede Türk sigarası satamıyoruz. Mesele burda yatıyor. 
     Tarım ve Köyişleri Bakanı Hüsnü Yusuf Gökalp, Tütün Yasası'nın Cumhurbaşkanı Ahmet Necdet Sezer tarafından veto edilme gerekçelerini okumadığını belirtirken, şunları söyledi 
     ''Tütün Yasası'nı Sayın Cumhurbaşkanı hangi gerekçelerle veto etti bilemiyorum. Sayın Cumhurbaşkanı bu kanunu aldığı zaman ilgili uzmanlara incelettirmiştir. Veto gerekçelerini okumadım, gelsin gerekçelerine bakılır.'' 
     Uluslararası kuruluşlardan gelen paraları tarımcılar olarak kullanmadıklarını bildiren Tarım ve Köyişleri Bakanı Hüsnü Yusuf Gökalp, şöyle devam etti 
     ''Şimdiye kadar uluslararsı kuruluşlardan gelen paraları tarımcılar olarak kullanmadık ki, bundan sonra da bütün güvencemiz o olsun. Nedir bugünkü sıkıntılar, yıllarca alınan borçların faizileri. Borç almışsın, borçla ödemeye çalışmışsın. Borç alınıp da, barajlar mı, otoyollar mı yapılmış. Yapılan otoyollar, barajlar ve tüm yatırımlar kendisini ödemiş. Alınan borçlar, kimlere peşkeş çekilmiş ortada. Onların bir kısmı hapiste, bir kısmı da kaçak.'' 
     
     
     






</TEXT>
</DOC>
