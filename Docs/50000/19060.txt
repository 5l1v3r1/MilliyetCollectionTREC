<DOC>
<DOCNO> 19060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/ekonomi/eko05.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş’i bekleyin 
</HEADLINE>
<TEXT>

Başbakan Ecevit kamu sözleşmeleri ile ilgili olarak Türk - İş heyetine Bakan Derviş gelsin daha ayrıntılı değerlendiririz’ dedi 
     ATİLLA ÖZSEVER 

     Türk - İş Başkanı Bayram Meral ve Eğitim Sekreteri Salih Kılıç’ın da aralarında bulunduğu Türk - İş yönetimi dün Başbakan Bülent Ecevit ve Başbakan Yardımcısı Mesut Yılmaz ile 450 bin işçiyi kapsayan kamu sözleşmeleri için görüşme yaptı. 
     Salih Kılıç "Başbakan Ecevit Sayın Derviş gelsin daha ayrıntılı değerlendirebiliriz’ diye görüş belirtti. Şu anda herhangi bir sonuca varılmış değil" dedi. Salih Kılıç daha sonra şunları söyledi 
     "Hükümet aylık eşel mobilden vazgeçmiş gözüküyor, altı aylık dönemler için sözleşme yapmayı kabul etti. Ancak hükümetin önerisi hedeflenen enflasyon oranına göre zam yapmak, biz ise gerçekleşen enflasyon oranında zam istiyoruz. Hükümet ilk altı aylık zam farkını 2002’de vermek istiyor, bunu kabul edemeyiz. Diğer bir konu ise ilk altı ayda Ocak - Temmuz 2001 için şimdiye kadar gerçekleşmiş olan ve hedeflenen enflasyonu da dikkate alacak tarzda yüzde 25 - 30 oranında bir zam verirlerse müzakereye açığız." 
     
     Kriz şartları var’ 
     Türk - İş Genel Başkanı Bayram Meral de ilk altı aydaki yüzde 18 zammın mevcut ücretlere eklenmeden, şu andaki ücret esas alınarak yapılmasında ısrar edildiğini, yüzde 5 refah payı konusunda gelişme sağlanamadığını kaydetti. Meral, hükümetle yürütülen görüşmelerde bu hafta olumlu bir sonuç alabilmeyi umduğunu da bildirdi. 
     Ecevit ve Yılmaz ise görüşmede, Meral’e "Şu anda ekonomide bir kriz yaşanıyor. Taleplerinizi bu kriz şartları içinde değerlendirmek gerekiyor. Elimizden geleni yapacağız" dedi. Mesut Yılmaz da iş güvencesi yasasının çıkarılacağını, bunun AB Katılım Ortaklığı Belgesi’ne verilen yanıtta yer aldığını belirtti. 
     
     



 EKONOMİ 























</TEXT>
</DOC>
