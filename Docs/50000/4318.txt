<DOC>
<DOCNO> 4318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/28/yasam/ayas.html </URL>
<DATE> 2001/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Challenger faciasının 15’nci yılı 
</HEADLINE>
<TEXT>
Uzaydaki Titanik’ 
Uzay mekiği Challenger için de Tanrı bile batıramaz’ denmişti.. Şimdi NASA, bu faciaya yol açan Titanik sendromunu’ aşmak için trilyonlar harcıyor 
     DIŞ HABERLER SERVİSİ 

     Uzay tarihinin en korkunç kazasının üzerinden geçen 15 yılda, birçok mekik kazasız belasız uzaya çıktı ve geri döndü ama, Challenger faciası hala Amerikan Uzay ve Havacılık Dairesi NASA’ya trilyonlarca lira harcatıyor. 
     Çünkü NASA uzmanları, eski bir astronot olan Bryan O’Connor tarafından Titanic sendromu’ olarak tanımlanan ve Tanrı bile bu gemiyi batıramaz’ mantığı ile tasarlandığı halde, yedi astronotun ölümüne neden olan uzay mekiklerinin daha etkin kurtarma sistemleri ile inşa edilmesi için kafa patlatıyor. 
     Düşünülen sistemlerden biri de, savaş uçaklarında kullanılan fırlatma koltuğu’ndan esinlenen kaçış kapsülü’. 
     
Fikir var ama para yok      Bu sistemde mürettebat kabininin, bir kaza anında roketlerle fırlatılarak paraşütle karaya ya da denize inmesini öngörülüyor. 
     Bir başkasında ise minyatür roketler astronotları kazaya uğrayan uzay aracından uzaklaştırıyor. Her iki sistemin ortak dezavantajı ise, ateşleme mekanizmalarının geri teperek tehlikeli sonuçlar doğurabilecek olması. 
     NASA açısından da esas sorun şimdilik bütçede düğümleniyor. Çünkü bir kişilik fırlatma koltuğu 1 milyon dolara maloluyor. 
     Ancak, 15 yıl önce meydana gelen faciadan ders alan NASA, yüzmilyonlarca doları bulabilecek maliyete rağmen beş yıl içinde bu sistemleri devreye sokmayı planlıyor. 
     


 YAŞAM 

















</TEXT>
</DOC>
