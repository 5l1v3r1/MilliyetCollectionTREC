<DOC>
<DOCNO> 18382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/son/soneko17.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 1. seans böyle geçti... 
</HEADLINE>
<TEXT>

     İMKB Ulusal-100 Endeksi, önceki kapanışa göre 904.00 puan artışla, 1. seansı 11,794.07 puandan tamamladı. 
     Hisse senetleri ortalama yüzde 8.30 oranında değer kazandı. Ekonomiden sorumlu Devlet Bakanı Kemal Derviş'in dün gece ABD'den verdiği 10 milyar dolarlık ek kaynak müjdesi tüm mali piyasaları olumlu etkilerken, Borsa'ya da doping etkisi yaptı. 
     11,539 puan seviyesinde açılan seansın ilk dakikalarından itibaren yoğun alımlarla hisselerin büyük bir kısmı tavan fiyatına ulaştı. 11,794 puana kadar yükselen Endeks, ilk bir saati 11,784 puanla geçti. 
     İkinci yarıda hisselerin büyük çoğunluğunun tavan fiyatına ulaşması tahtaları kilitlerken, işlemler durgunlaştı. Endeks'de 11,790 seviyelerinde yatay seyre girdi. Ulusal-100 Endeks, seansı 11,794.07 puandan tamamladı. 
     Kapanışta mali endeks 1,252.74 puanlık artışla 16,320.58 puana, sınai endeksi 719.98 puanlık artışla 9,321.42 puana, hizmet endeksi de 579.85 puanlık artışla 7,304.28 puana yükseldi. 
     Böylece mali grup hisseler, önceki kapanışa göre ortalama yüzde 8.31, sınai grubu hisseler yüzde 8.37, hizmet gurubu hisseler de yüzde 8.62 oranında değer kazandı. 1. seansta işlem gören toplam 294 hisse senedinden 291'i değer kazandı. 2 hisse senedi değer yitirirken, 1 hissenin fiyatında ise değişiklik olmadı. Seansta, 334 trilyon 163 milyar 129 milyon liralık işlem hacmi oluştu. 1. seansta, Sabancı Holding, Akbank, Bak Ambalaj, Netaş ve İş Gayrimenkul Yatırım Ortaklığı en yoğun işlem gören hisseler oldular. 







</TEXT>
</DOC>
