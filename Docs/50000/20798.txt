<DOC>
<DOCNO> 20798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/siyaset/asiy.html </URL>
<DATE> 2001/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Sönmez'den ANAP'a dümen’ tehdidi 
</HEADLINE>
<TEXT>

Sönmez 'Bak güzel kardeşim, biz bir tasa kaşık sallamış insanlarız... Bu bürokratları kurtaramazsak ANAP'ın çevirdiği bütün dümenler ortaya çıkar...' Akarcalı 'Orada millet malı götürüyor. Biz hak hukuk dediğimiz zaman parti zararı yok... Çıksın bütün pislikler Parti asıl bunlar gizlendiği için zarar görüyor...’ 
     ERSAN ATAR Ankara 

     Beyaz Enerji soruşturmasında telefonları dinlenen sanıklardan Devlet eski Bakanı Birsel Sönmez'in, ANAP Genel Başkan Yardımcısı Bülent Akarcalı'yı arayarak, soruşturmadaki bürokratların kurtarılmasını istediği, "aksi takdirde partinin pisliklerinin ortaya çıkacağı" tehdidinde bulunduğu ortaya çıktı. Bant kayıtlarına göre Sönmez ile Akarcalı arasında 5 Ocak'taki konuşma şöyle geçti 
     
'Sıkıntının nedeni bakan'      Sönmez Dün işte genel müdürü şunu bunu mahkemeye verdi. TEAŞ ve Bakanlık bürokratlarını görevden almasından ve bakanlığın alacak davası açmasından söz ediyor 
     Akarcalı ...Bakana açayım, aferin diyeyim. O genel müdür, yönetim kurulu p....k'ler... PKK'ya karşı savunmak için proje götürdüm. Binlerce kişiden rüşvet alan p....k'ler parmağını mı kımıldattı 
     Sönmez Ama bak güzelim, burda şimdi bütün sıkıntı bakandan kaynaklanıyordu. 
     Kendi şeylerini kamufle etmek için bunu yaptı. Yarın parti zarar görür. Ama sen gör ür sün parti zarar görürse görsün, canım benim. 
     
'Ben bu işte yokum'      Akarcalı Bana ne parti zarar görürse. Orda millet malını götürüyor, gezdiriyor. Biz hak hukuk dediğimiz zaman parti zararı yok. Ondan sonra beş tane hırsız p.....k görevden alındığı zaman parti zararı var. 
     Sönmez Ya ben görevden alındığı için söylemiyorum bak... 
     Akarcalı Ben bu işte yokum kardeşim. 
     Sönmez Ha tamam ben yokum. 
     Akarcalı İnsanlar görevdeyken bizim kendilerini adam yerine koyup on defa söylediğimiz konu, bir kere olsun cevaben aramayıp etmeyip, ondan sonra bu durum olduğu zaman onlara sahip çıkılmasın. 
     Sönmez ... Ben o insanlara sahip çık diye telefon açmadım canım, bir tanem benim. Benim orda şu anda selam verdiğim, öpüştüğüm, kucaklaştığım benim de hatam olmuş olabilir. Bir arkadaşım olarak sen aklıma geldin. Böyle bir davranış bizim partimizi zarara sokar Bülentçiğim. 
     
'Adamlar bir konuşursa...'      Akarcalı O Ersümer'i kastediyor Mesut Bey'den izin almadan su bile içmez. 
     Sönmez ... Canım benim. Parti içinde sıkıntı olacak. 
     Akarcalı Ya parti ne zarar görecek 
     Sönmez Görür hayatım, bak o adamlar orda konuşmaya başladığı zaman burda dönen bütün dümenler hep ortaya çıkar ve bu parti dönderdi bu dümenleri. 
     
'Yanlışları parti yaptı'      Akarcalı Kardeşim iyi tamam çıksın ortaya. 
     Sönmez Ama sen çıksın diyorsan bu dümenler, mesele yok kardeşim. 
     Akarcalı ...Sen diyorsun ki partinin yaptığı yanlışlıklar var. 
     Sönmez Evet, parti yaptı bütün bu yanlışlıkları. 
     Akarcalı Çıksın o zaman onlar ortaya. 
     Sönmez Ha tamam, mesele yok o zaman hayatım. 
     Akarcalı Partinin zarar görmesi, bu gibi pisliklerin saklanmasından dolayıdır. 
     
'Zaten şaibe altındasınız'      Sönmez Biz bi tasın içinde kaşık sallamış insanlarız ya canım benim... Faydası da yok zararı da yok. 
     Akarcalı Ben partinin pisliklerinin gizlenmesinden yana değilim ki. 
     Sönmez Yani ben dedim ki, böyle bir şeyi uyarırsanız, şey ederse şimdi yani... Bu mahkemenin içinde ben de varım. Ben o kadar mühim değilim. Ama bu mahkeme dolayısıyla bütün Anavatan Partisi'nin yaptıkları ortaya çıkacak. 
     Akarcalı Çıksın. 
     Sönmez ...Bu nevi şeyler bu bakan devam ettiği müddetçe burda tamam mı. Bu parti büyük yara alır diyorum. Zaten şaibe altında bu parti bak. 
     



 SİYASET 














</TEXT>
</DOC>
