<DOC>
<DOCNO> 41957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/son/sondun29.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
American Airlines mürettebatının üniformaları Roma'da çalınmış 
</HEADLINE>
<TEXT>

     İtalyan gizli servisleri de, ABD'de düzenlenen saldırıların Usame Bin Ladin'in işi olduğunu düşünüyor. 
     Son birkaç ay içinde, Roma'da American Airlines'ın tuttuğu bir otel odasında şirket mürettebatına ait üniforma ve belgelerin çalındığı bildirildi. 
     İtalyan Telenews ajansına göre, şirkete yakın kaynaklar mürettebattaki bir görevlinin bu hırsızlık olayıyla ilgili dava açtığını bildirdi. 
     Bu arada La Repubblica gazetesinin haberine göre, İtalyan Askeri Gizli Servisi SISMI ve İtalyan Haberalma Teşkilatı'nın SISDE Ortadoğu'daki bir kaynaktan bu yönde bilgi aldığı ve ABD'deki saldırıların hemen ardından bu bilgiyi İçişleri Bakanı Claudio Scajola'ya ilettiği belirtildi. 
     Panorama gazetesi de, Filistin lideri Yaser Arafat'ın istihbarat servisleriyle İtalyan casusların yakın temasta olduğunu ve bu sayede Bin Ladin'in İtalya topraklarındaki operasyonlarından haberdar olunduğunu yazdı. 
     Daha önce de Amerikalı senatör Orrin Hatch, FBI'ın, Bin Ladin'in saldırılarla bağlantısını ortaya koyan telefon konuşmalarını tespit ettiğini açıklamış, bir Alman yetkili de Alman, İngiliz, Fransız ve İsrail istihbarat servislerinin de Bin Ladin bağlantısını belirlediklerini söylemişti. 
     
     






</TEXT>
</DOC>
