<DOC>
<DOCNO> 44454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/spor/spo04.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Salazar gerçeği 
</HEADLINE>
<TEXT>

     ANKARAGÜCÜ maçında yedek soyunmak istemediği için isyan edip evinin yolunu tutan Salazar’ın 15 gün önce gözden çıkarıldığı öğrenildi. Perulu oyuncunun, Beşiktaş maçında kırmızı kart görmesinden sonra, milli maç nedeniyle gittiği ülkesinden geç dönmesi ve Diyarbakırspor maçındaki kötü futbolu ipinin çekilmesine neden oldu. 
     BAŞKAN Özkan Sümer’in yönetici arkadaşlarıyla görüşerek, "Bu futbolcu takıma yarar sağlamayacak. Maçlar içindeki vurdum duymazlığı yüzünden sürekli gol yeme tehlikesiyle karşı karşıya kalacağız" dediği belirtildi. Teknik Direktör Sadi Tekelioğlu’nun da bu düşüncelere destek vermesinden sonra, Salazar’ın menajerine durumun iletildiği kaydedildi. 
     
     A.Gücü’nden teklif 
     BORDO - Mavili takımdan Erhan Namlı’yı isteyen Ankaragücü, bu futbolcuya karşılık Hakan Kutlu veya Hakan Keleş’i önerdi. Sadi Tekelioğlu’nun da fazla şans tanımadığı Erhan için, özellikle forvette sıkıntı yaşayan Trabzonspor’un Hakan Keleş’e, "evet" diyeceği belirtildi. 
     



 SPOR 





























</TEXT>
</DOC>
