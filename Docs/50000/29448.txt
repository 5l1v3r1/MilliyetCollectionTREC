<DOC>
<DOCNO> 29448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/yazar/cankat.html </URL>
<DATE> 2001/06/29/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Hepsi kapanmış sayılır 
</HEADLINE>
<TEXT>

     Kendilerine "Gelenekçi" ve "Yenilikçi" diyorlar. 
     Bence biri "eskici", öbürü de "eskileri ters yüz eden komantaturacı" , o kadar. 
     Yenilikçiler’in ideologlarından Cemil Çiçek, "FP’nin oyu yüzde 7-8’lere düşmüştü. Yerine kurulacak parti bu orana oynuyor. Biz Yenilikçiler’in hedefi 35 " diyor. 
     "FP kapatılmasaydı da, diyor siyasetteki boşluk sürecekti. 10 barajının altına inmiş partiler de kapatılmış sayılır. Hukuken olmasa da, ilk seçimde halk kapatacak". 
     Peki, madem dava koltuk değil, niye mesela DYP ile birleşmiyorlar 
     Çiçek bu soruya da cevap veriyor "Her partinin sırtındaki bagaj dolu. Bagajlardaki pislikleri taşımak yerine, yeni bagajla yola çıkmak zorundayız". 
     DYP ve ANAP "avucunu yalar" diyor. 
     Erkekler bilmeyebilir. Düğme diken, ilik açan, örme yapan, eski gömleklerin yakalarını ters yüz eden terzilere "komantaturacı" derler. 
     
Tikkaaat tikat      İlçe merkezine fidan dikilmiş, ama daha yirmi dört saat geçmeden çoğunun ezildiği, kırıldığı görülmüş. Belediyeye ait hoparlörlerden yapılan anons 
     "Tikkaaat tikat Beledigemizin diktigi agaç fidanlarını kıran heyvansaaa, zaten heyvandır. Çocuhsaaa hayvan çocigidir. Eger bügükseee, heyvan ogli heyvandır " 
     
Ödüle ilk tepki      Evin İlyasoğlu diyor ki "İki yıl önce New Age Rhapsody’ adlı yapıtın Zülfü Livaneli’ye ait sayılamayacağını iddia etmiştim. Bana hakaret davası açmıştı. Bilirkişinin de raporuyla savım doğrulandı, daha on beş gün önce Yargıtay tarafından da onandı. Ancak Türkiye çelişkiler ülkesi..." 
     İlyasoğlu, İlhan Selçuk’a bir mektup yazdı 
     "Sayın İlhan Selçuk, 
     "Bu ne çelişkidir ki, bir gazetenin en onurlu ödülü, o gazetenin bir yazarı tarafından şarlatanlığı kanıtlanmış bir adama verilsin Z. Livaneli’ye Yunus Nadi Roman Ödülü verilmesini izninizle kınıyorum. 
     "Bu akşamki törenin hazırlanmasına çok emeğim geçti ... İlyasoğlu yaptıklarını saymış . Ne de olsa tam on yıldır aralıksız yazmakta olduğum gazetenin onurlu bir gecesi için çalışmaktaydım. 
     "Ancak Z. Livaneli gibi okumadığı okulları, almadığı unvanları, bestelemediği müziği kendine mal ederek halkı kandıran bir adama, benim gazetem tarafından ödül verilmesine tanık olamayacağım ve bu akşamki törene katılmayacağım". 
     
     Bu reklamı nethaber.com sitesinde görünce dayanamadım, aşırdım. 
     "Halbuki... Bütün bunları yapacağına ona yarım kilo yeşil mercimek alsaydı mesele kalmazdı. Halk Bakkaliyesi Muhteşem ve Mahdumu". 
     Sahiden muh-te-şem ... 
     
Hoop hoop n’oluyor      Hürriyet 26 haziran - Bakan Yılmaz Karakoyunlu, Türk n Şoray’la film çevirecek. Şoray "Şeref duyarım". 
     Hürriyet 28 haziran - Bakan Karakoyunlu "ikinci baharındaki Türk n Hanım’a hayranım" dedi. Sultan "Yılmaz Bey’i ben de takdir ederim" cevabını verdi. 
     Bizim memlekette sinema-siyaset ilişkileri çok özeldir. Bu ne iltifat böyle Şaka tabii. Türk n Sultan bir tanemizdir. Yılmaz Bey de son derece meden bir insandır. Üstelik karısına olan aşkını da yüksek sesle söylemekten hiç geri durmaz. İkisini de sevdiğimden takılıyorum. 
     
     







FP tabanı ve değişim 


Tunus gübresi 


Ecevit Özkan'ın sabrı çözdü 


Hepsi kapanmış sayılır 


Türk Telekom krizinin püf noktası... 


"Çıkar sokak" 
"Çıkmaz sokak" 


Bilgisayarsız okula yardım yağdı 


Siyasetteki anlayış farkı 


Türkiye AB'yi zorluyor 


İhlas Finans tasfiyesi... 


Kumarhane savunusu 


Yine Jakobenler ... 


CHP'de Günay'ın şansı 


DYP'nin pres taktiği 


O gemide ben de olsaydım 


Kararı bekleyin siz 


Ankara kavimlerin hizmetinde 


</TEXT>
</DOC>
