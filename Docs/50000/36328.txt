<DOC>
<DOCNO> 36328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/10/siyaset/siy07.html </URL>
<DATE> 2001/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan’dan Avrupa’ya TEMYİZ 
</HEADLINE>
<TEXT>

     ABDULLAH KARAKUŞ Ankara 

     Siyasi yasaklı Necmettin Erbakan, RP kararının temyizi için Avrupa İnsan Hakları Mahkemesi AİHM Üst Kurulu’na başvurmaya hazırlanıyor. Erbakan, başvuru dilekçesinde, "AİHM’in RP kararı Avrupa İnsan Hakları Sözleşmesi’ne aykırıdır. Bunun düzeltilmesi gerekir" tezini işleyecek. 
     Altınoluk’ta tatilde olan Erbakan, hukukçuları Şevket Kazan ve Saadet Partili Mustafa Kamalak’tan AİHM Üst Kurulu’na başvuru için hazırlık yapmasını istedi. Kamalak, görüşmede Erbakan’a, "Bu karar üst kurulda bozulur. Çünkü kararın hukuki bir açıklaması yok. Siz merak etmeyin" dedi. 
     
     Sözleşmelerine aykırı 
     AİHM’in kararının kendi sözleşmeleri olan Avrupa İnsan Hakları Sözleşmesi’ne aykırı olduğunu ve bunu temyiz başvurusunda dile getireceklerini belirten Kamalak, şunları söyledi 
     "Bir defa bu sözleşme Avrupa’nın ortak anayasasıdır. İmza atan devletler buna uymak zorundadır. AİHM de buna uymalı ve kararını düzeltmeli. Yoksa bu karar hukuki olmaz, siyasi olur. Bu da AİHM’ye yakışmaz." 
     Sunulacak temyiz başvurusunda şu öğeler öne çıkarılacak 

</TEXT>
</DOC>
