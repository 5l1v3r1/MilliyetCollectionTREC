<DOC>
<DOCNO> 27953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/ekonomi/eko12.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İş Bankası özkaynakta dünya liginde yarışıyor 
</HEADLINE>
<TEXT>

     EKONOMİ SERVİSİ 

     Euromoney tarafından her yıl yapılan ’özkaynak büyüklüğü açısından dünyanın en büyük 250 bankası’’ sıralamasında bu yıl İş Bankası 113’üncü sırada yer aldı. Euromoney’in Türkiye sıralamasında ise İş Bankası ’en büyük banka’’ olarak açıklandı. Konsolide finansal veriler kapsamında yapılan değerlendirmeye göre, Yapı Kredi Bankası 158’inci, Akbank 222’nci, Garanti Bankası da 233’üncü sırada geldi. 
     İş Bankası, aralarında Tatilya Eğlence Merkezi Binasının da bulunduğu bazı gayrimenkullerini İş Gayri Menkul Yatırım Ortaklığı’na toplam 104 trilyon lira bedelle sattı. 
     
     İştirak devri 
     İş Bankası geçen yıl Bayındır Holding’den aldığı Tatilya Eğlence Merkezini, İş Gayrimenkul’e 59.9 trilyon liraya satıyor. Banka Manavgat - Sorgun’daki Sevan Seans Oteli’ni 37.7 trilyon lira, Marmaris’teki Solaris Plaza isimli alışveriş merkezini 6.4 trilyon lira bedelle satmayı kararlaştırdı. İş Gayrimenkul, söz konusu taşınmazların toplam 104 trilyon lira olan bedelini altı ay içerisinde ödeyecek. Alınan taşınmazların İş Gayrimenkul’ün portföy değerinin yaklaşık yüzde 49’unu oluşturduğu bildirildi. 
     
     
     



 EKONOMİ 























</TEXT>
</DOC>
