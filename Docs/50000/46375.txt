<DOC>
<DOCNO> 46375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/son/sontur03.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Şırnak'ta 2 terörist teslim oldu 
</HEADLINE>
<TEXT>

     Güvenlik güçlerince bölgede sürdürülen operasyonlar sırasında Şırnak'ta bir terörist ölü ele geçirildi iki terörist teslim oldu. 
     Olağanüstü Hal Bölge Valiliği'nden yapılan açıklamada, güvenlik güçleri tarafından Şırnak ili kırsal alanında gerçekleştirilen operasyonlar sırasında sağlanan sıcak temas sonucunda bir terörist ölü ele geçirildi. Terör örgütü mensupları tarafından döşenen mayına basan bir güvenlik görevlisi yaralandı. 
     Öte yandan, terör örgütü PKK'dan kaçan iki örgüt mensubu Şırnak'ın Silopi İlçesi yakınlarındaki Habur Sınır Kapısı'nda güvenlik güçlerine teslim oldu. 
     Ayrıca Batman, Diyarbakır, Hakkari, Şırnak ve Tunceli illerinde yapılan arazi arama-tarama faaliyetleri sırasında terör örgütü PKK'ya ait sığınak bulundu. Sığınakta 20 adet kalaşnikof marka uzun namlulu silah, 1 adet roketatar, 15 adet değişik çap ve markada uzun namlulu silah, 10 el bombası, 9 tabanca ve 1 adet mayın ele geçirildi. 
     Bölgede operasyonların aralıksız sürdürüldüğü bildirildi. 
     






</TEXT>
</DOC>
