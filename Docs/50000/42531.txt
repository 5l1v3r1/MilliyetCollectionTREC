<DOC>
<DOCNO> 42531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/guncel/gun13.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye göç rotasında 
</HEADLINE>
<TEXT>

     YILDIZ YAZICIOĞLU Ankara 

     ABD’de yaşanan terör saldırısının ardından olası bir "Ortadoğu savaşı"nda Türkiye, Irak ve İran sınırlarından gelecek yüz binlerce mülteciyle karşı karşıya kalacak. Birleşmiş Milletler Mülteciler Yüksek Komiserliği’nce "göç rotası"ndaki ülke olarak kabul edilen Türkiye, bugüne kadar ülkelerindeki rejim ve ekonomik koşullar nedeniyle Avrupa ülkelerine sığınmak isteyenlerin "başvuru kapısı"yken, şimdi savaştan kaçanların yolu üzerinde duruyor. Komiserliğin verilerine göre, Türkiye’de yalnızca geçen yıl Avrupa ülkelerine ulaşmaya çalışan 94 bin 514 kişi yakalandı. Ankara ve Van’daki BM ofislerine başvuran 11 bin 56 kişi, Avrupa’ya mülteci kabul edilmek için yanıt beklerken, Türkiye’de sığınma başvurusunu bekleyen kişilerin 4 bin 543’ünü İranlılar oluşturuyor. İkinci sırada 2 bin 513 başvuruyla, Saddam Hüseyin yönetiminden kaçan Iraklılar bulunuyor. 
     



 GÜNCEL 


























</TEXT>
</DOC>
