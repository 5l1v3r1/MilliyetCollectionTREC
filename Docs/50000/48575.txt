<DOC>
<DOCNO> 48575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/son/sondun25.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Muhammed Atta Karayipler'de bile saldırı planlamış 
</HEADLINE>
<TEXT>

     ABD'de Dünya Ticaret Merkezi'ne düzenlenen saldırının baş sorumlusu olarak bildirilen Muhammed Atta'nın, Karayipler'de de terör eylemi planladığı ortaya çıktı. 
     New York Post gazetesi, Atta'nın, Karayipler'deki St. Croix adasında bulunan ve Amerika'daki en büyük petrol rafinerilerinden biri olan Hess rafinerisini havaya uçurmak üzere patlayıcı depoladığını duyurdu. 
     Atta'nın patlayıcıları, ''Plaza Extra'' adlı bakkal dükkanları zincirine ait depolarda sakladığını yazan gazete, mağazaların sahibi olan Ortadoğulu kişinin, Muhammed Atta'nın ABD'ye gelmesini sağlayan kişi olduğunu da bildirdi. 
     St. Croix adasında oldukça kalabalık bir Ortadoğulu toplumunun yaşadığı bildiriliyor. 
     Emniyet görevlileri, dün adadaki mağazalar zincirine bağlı iki dükkanı kapattılar. 
     






</TEXT>
</DOC>
