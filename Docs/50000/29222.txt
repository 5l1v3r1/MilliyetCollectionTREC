<DOC>
<DOCNO> 29222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/spor/spo04.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor gurbete çıktı 
</HEADLINE>
<TEXT>

Bordo - Mavili kulüp, 26 gün sürecek, tarihinin en uzun yurt dışı kamp dönemine dün başladı 
     BORDO - Mavili takım yeni sezon çalışmalarına başlamak üzere dün sabah İstanbul aktarmalı Almanya’ya uçtu. Tarihinin en uzun yurt dışı kampına girecek olan Trabzonspor 23 Temmuz’da Türkiye’ye geri dönecek. 26 futbolcunun yer aldığı kamp kadrosuyla ilgili bilgi veren Teknik Direktör Sadi Tekelioğlu, "yeni bir kadro oluşturduk. Kaynaşmaları için kampı uzun tuttuk. Hedefimiz şampiyonluk veya Şampiyonlar Ligi" dedi. 
     TRABZONSPOR yönetimi, Oktay ile Sergen defterini de kesin olarak kapattığını açıkladı. Yöneticiler, sezon boyunca sürekli sorun çıkartan Oktay’ın, son olarak kulübe ihtar çekmesi üzerine, bu oyuncuyla bağlarını kopardıklarını bildirdiler. Sergen’in dün kulübü aradığını ancak kimseyle görüşemediğini ileri süren Bordo - Mavililer, "Bonservis bedelini kimse ödeyemeyin ve bize yanaşıyor" iddiasında bulundular. 
     
     Bakan’ın jesti 
     TRABZON’UN, Cafer’i transferinde arabuluculuk yapan Bayındırlık ve İskan Bakanı Koray Aydın, yönetime jest yapacak. Aydın, Ankaragücülü eski futbolcunun kulübüne ve kendisine verilecek 1 milyon dolara yakın ücreti, Trabzonlu iş adamlarından toplayacak. Bakan ayrıca yarın gece Ankara’da Trabzonspor gecesi düzenleyecek. 
     



 SPOR 

























</TEXT>
</DOC>
