<DOC>
<DOCNO> 16682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/17/spor/spo02.html </URL>
<DATE> 2001/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
DENİZLİ’DEN SAVUNMA 
</HEADLINE>
<TEXT>

Fenerbahçe Teknik Direktörü, Balic ve Andersson konusunda yöneticilere bilgi verdi, "Orta sahayı kalabalık tutmak istedim. Amacımıza ulaştık, ama şanssızlığımızı aşamadık" dedi 
     YUSUF KOBAL 

     Direnci kırmak için’ 
     SARI-LACİVERTLİ takımın patronu, Ankara dönüşü hava limanında yöneticilere sahaya neden forvetsiz çıktığını ve Balic’i neden oynatmadığını anlattı. Yönetimin tam desteğini alan Denizli, kendi isteğiyle maç taktiği hakkında bilgiler verdi, "Rakibin direncini kırmak için orta sahayı kalabalık tutmak istedim. Bu yüzden de Balic ve Andersson’suz maça başladım" dedi. 
     
     Balic inadı yok’ 
     TAKTİK olarak amacına ulaştığını, ancak şanssız bir yenilgi aldıklarını kaydeden Mustafa Denizli, "Balic’i tam oyuna sokacağım sırada Johnson sakatlandı" ifadesini kullandı. Yöneticiler ise, Denizli’nin Balic konusunda herhangi bir inadı olmadığını, hatta kafileye geç kalmasına karşın Boşnak futbolcuyu kadro dışı bırakmadığını, kötü oynadığında sahip çıktığını belirttiler. 
     
     Gülün biraz’ 
     BAŞKAN Aziz Yıldırım maç sonrası soyunma odasında tüm futbolcuların gönlünü alırken, "İyi oynadınız. Sizi kutluyorum. Bu yenilgiyi hak etmediniz. Ancak şu suratlarınızın halini anlamıyorum. Gülün biraz. Siz şampiyon olacak güçtesiniz" diye konuştu. Sarı - Lacivertli oyuncular ise yenilgi nedeniyle tepki yerine kendilerine güven aşılanmasından mutlu olduklarını söylediler. 
     
Biz zoru severiz’      FENERBAHÇE Asbaşkanı Murat Özaydınlı, şampiyon olacaklarına inandıklarını söyledi ve "Bu durumu aşacağız. Bizim için zor maçlar daha iyi geçiyor. Kolay maçlar tehlike yaratıyor. Kadıköy’de rakiplerimizi devireceğiz" dedi. Mahmut Uslu ise "Karşımızda ittifaklar var. Hakem hatalarının hep bize denk düşmesine bir anlam veremiyoruz" diye konuştu. 
     
Rüştü Yakışmayacak goller yiyoruz      FENERBAHÇE’NİN başarılı file bekçisi defansta basit hatalar yaptıkları söyledi. İyi oynadıkları maçları bile kaybetmeye başladıklarını belirten Rüştü, "Bize yakışmayacak goller yiyiyoruz. Karşılığında inanılmaz fırsatları kaçırıyoruz. Nedense son maçlarda top bizi sevmiyor. Futbolun adaleti bu olmamalı" diye konuştu. 
     KALAN altı maçı da kazanmak zorunda olduklarını ifade eden tecrübeli kaleci, "Kredimiz bitti. Kritik bir döneme girdik. Yönetim ve taraftarın desteği bizi teselli ediyor. Şampiyonluk ipini göğüsleyeceğiz" dedi. Bu arada Ankaragücü maçının devre arasında ağrıları artınca oyundan çıkmak isteyen Rüştü’ye Denizli’nin engel olduğu öğrenildi. 
     
Balic Kariyerimle oynanıyor      ANKARAGÜCÜ maçında yedek kulübesinde oturtulan Balic isyan etti. Yedek kalmanın gücüne gittiğini belirten Boşnak futbolcu, "Buraya oturmaya değil. hizmet etmeye, futbol oynamaya geldim" dedi. Balic, "Takım puan kaybettikçe kahroluyorum. Kariyerimle oynanıyor. 10 hafta yedek kalan bir oyuncu tabii ki formsuz olur. Benim oynamamam takımın aleyhine. Artık kredimiz bitti. Herşey eşitlendi. Evimizde yapacağımız Galatasaray ve Gaziantep maçlarını kazanırsak kendimize gelebiliriz" ifadelerini kullandı. 
     
Revivo’ya izin çıkmadı      FENERBAHÇE’NİN İsrailli yıldızı Haim Revivo, İsrail Milli Takımı’nın Gürcistan ile 24 Nisan’da oynayacağı hazırlık maçının kadrosuna dahil edildi. Hagi’nin aynı tarihe rastlayan jübilesine davetli olması nedeniyle İsrail Teknik Direktörü Nielsen’den affını isteyen Revivo’ya izin çıkmadı. 
     


 SPOR 

























</TEXT>
</DOC>
