<DOC>
<DOCNO> 10839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/11/yasam/yas03.html </URL>
<DATE> 2001/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolu bir cüzdanla, sertifikalı şarapçı olabilirsiniz 
</HEADLINE>
<TEXT>
Şarapçı olmak servet istiyor 
'Sadece ' 2 bin 500 dolara, lüks bir lokantada özenle sunulan şarabı daha 'gözünden' tanımanız mümkün... 
     ÜMRAN AVCI İstanbul 

     Birinci sınıf bir restorana girdiniz. Garson geldi ve kadehinize tadına bakmanız için bir parça şarap doldurdu. 
     Tattıktan sonra başınızı hafifçe eğip şarabı beğendiğinizi ima ettiniz. Peki şarap gerçekten güzel miydi Ismarladığınız yemeğe uygun şarap getirilmiş miydi En iyisi kesin cevabı söylemeden önce bir 'Şarap tadım kursuna' gidin. 
     
Dört haftada      'Şarap içmek yeterli değil, önemli olan içmesini bilmek' fikrinden yola çıkan Hyatt Regency Otel, 2 bin 500 dolara bilinçli şarap seçimini öğretiyor. Dört hafta süren dört dörtlük eğitimde rengi, tadı ve kokusuna bakarak şarabın kaliteli olup olmadığı, hangi yemekle ne tür şarap içileceği anlatılıyor. 
     Farklı üzüm ve bağlardan, değişik ülkelere ait 12 çeşit şarabın tadını ezberleyen öğrenciler, dört hafta sonunda sertifikalı 'şarapçı' oluyor. 
     
Hangi yemekle hangi şarap      Başlangıç ve salatalar Beyaz şarap veya çok genç kırmızı şarap. 
     Hamur işleri Kırmızı soslu ise kırmızı, beyaz soslu ise beyaz şarap. 
     Soslu tavuk ve bıldırcında Yıllanmış beyaz şarap. 
     Kırmızı etlerde Yıllanmış kırmızı şarap. 
     Peynirle Özellikle büyük vücutlu kırmızı şarap. 
     Tatlılarla Tatlı şarap. 
     
İşte püf noktaları      Şarap dolu kadehi 45 derece eğin ve kenardaki çizgiye bakın. Beyaz şarap yıllandıkça koyulaşır, kırmızı şarap yıllandıkça rengi açılır. 
     Şarabın ilk tadına bakılırken, kadeh ince ayaktan tutulur. Aksi halde kadehte oluşacak parmak izi şarabı berrak görmemizi engeller. 
     Kadehi düzenli olarak sağdan sola çevirip, ışığa tutun. Gözyaşları ne kadar ağır düşüyorsa şarabın alkol oranı o kadar yüksektir. 
     Kırmızı şarap 15 - 17 derecede, beyaz şarapsa 11 - 14 derecede beklemeli. Beyaz sarap 6 - 8, kırmızı şarap 16- 20 derecede sunulmalı. 
     


 YAŞAM 




















</TEXT>
</DOC>
