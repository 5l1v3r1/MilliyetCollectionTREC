<DOC>
<DOCNO> 13716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/30/siyaset/siy05.html </URL>
<DATE> 2001/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Ersümer’in istifasını sordu 
</HEADLINE>
<TEXT>

Washington kulislerinde dolaşan söylentiye göre, Amerikalı orta - üst düzey bir yetkili, "Ersümer ne zaman istifa eder" diye sordu 
     YASEMİN ÇONGAR Washington 

     Türkiye - ABD gündeminin birçok konusu hafta boyunca iki ülkenin üst düzey bürokratları arasında ele alınırken, Enerji Bakanı Cumhur Ersümer’in kabinede kalıp kalmayacağı sorusu da gündeme geldi. Washington kulislerinde dolaşan habere göre, ABD’li bir yetkili, Türk muhataplarına "Ersümer ne zaman istifa edecek" diye sorunca, toplantıdaki Türk heyeti şaşırdı. 
     
Nabız yokluyorlar      Milliyet, sözkonusu toplantıyı izleyen Türk ve Amerikalı kaynaklardan farklı bilgiler edinirken, ABD tarafının konuyu aktarış biçimi, "Ne zaman istifa eder diye sormadık, ama genelde hem Washington’da, hem Ankara’da enerji konusunun sahiplerine ilişkin konuşuldu" diye özetleniyor. Bu kaynaklar, Ersümer konusunda bir süredir "nabız" yokladıklarını ise reddetmiyorlar. Bir Türk kaynak ise, "Bize bakanın istifa edip etmeyeceğini, ne zaman edebileceğini, bu konudaki söylentilerin aslını sordular, donup kaldık" dedi. 
     


 SİYASET 
















</TEXT>
</DOC>
