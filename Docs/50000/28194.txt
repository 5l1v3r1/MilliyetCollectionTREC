<DOC>
<DOCNO> 28194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/yasam/yas03.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Alaturka tuvalet kalpten öldürüyor 
</HEADLINE>
<TEXT>

Tuvalet deyip geçmeyin Alaturka tuvaletlerin yüksek tansiyonlular için risk yarattığı ortaya çıktı 
     DIŞ HABERLER SERVİSİ 

     BBC’de yayınlanan bir araştırmaya göre, çömelerek kullanılan alaturka tuvaletler, özellikle yüksek tansiyonlu kişilerde kan basıncını artırıyor ve kalp krizine yol açabiliyor. 
     Londra’da düzenlenen Dünya Nöroloji Kongresi’nde sunulan verilere göre, hipertansiyonu olan insanların, alaturka tuvalet kullanmaması ve tuvalet dışı zamanlarda’ bile çömelmemesi gerekiyor. 
     Hindistan’da yapılan başka bir araştırma da, doktorları doğrular nitelikte. Araştırmaya göre, Kalküta’da kalp krizi geçirenlerin üçte biri, alaturka tuvaletlerde krize yakalandı. Uzmanlar, kalp krizlerinin, tuvaletin en çok kullanıldığı sabah saatlerinde yaşandığını da ortaya çıkardı. 100 hastanın kayıtlarını inceleyen uzmanlar, hastalardan yarısının sabah 5 ve 9 arasında kalp krizi geçirdiğini belirledi. 
     



 YAŞAM 























</TEXT>
</DOC>
