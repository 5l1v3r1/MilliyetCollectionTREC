<DOC>
<DOCNO> 36780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/ekonomi/eko06.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ege ile Akdeniz tüple bağlanacak 
</HEADLINE>
<TEXT>

Hükümet, Muğla - Antalya yolunu birbirine bağlayacak "Göcek Tüneli" için kolları sıvadı 
     ZÜLFİKAR DOĞAN Ankara 

     Hükümet, Türkiye’nin en yoğun iki turizm bölgesi olan Akdeniz ve Ege’yi birbirine bağlayıp, karayolu ulaşımını kolaylaştıracak bir projeyi devreye sokuyor. 
     
     30 trilyona malolacak 
     Fethiye - Dalaman bölgesinde inşa edilecek Göcek Tüneli için, Eylül’de açılması planlanan ihale öncesinde beş müteahhitlik firmasıyla müzakereler yapıldı. 
     Tünel için 30 trilyon lira tutarında bir yatırım gideri hesaplanıyor. Yaklaşık bir kilometre uzunluğunda ve çift geçişli tüp - tünel olarak yapımı planlanan Göcek Tüneli ile, bu bölgedeki dağ ve virajlı orman yolu geçiş uzunluğu 7500 metreden 4 bin metre dolayına inecek. 
     Yapımcı firma, tünelin 10 veya 15 yıl süreyle işletmeciliğini üstlenerek, alacağı "geçiş ücreti" ile yatırıma harcadığı parayı geri almış olacak. 
     Göcek Tüneli yapımı için önseçimi kazanan firma ve gruplar ise şöyle belirlendi Limak İnşaat, Yüksel - Güriş İnşaat, Nurol İnşaat, Garanti - Koza İnşaat, Mak - Yol İnşaat - Altınok Müşavirlik. 
     



 EKONOMİ 

















</TEXT>
</DOC>
