<DOC>
<DOCNO> 1347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/yazar/guclu.html </URL>
<DATE> 2001/01/09/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
YÖK kilitlendi 
</HEADLINE>
<TEXT>

     Çankaya ile Gürüz arasındaki kırgınlık YÖK'ü çalışamaz hale getirdi. 9 kişilik YÖK Yürütme Kurulu'nda 5 üyenin görev süresi doldu. Yerlerine yenileri atanmadığı için çok acil durumlar da olsa YÖK toplanamayacak. 
     YÖK Başkanı Gürüz'ün Üniversitelerarası Kurul'da oldubittiye getirerek yaptığı seçimin veto edilmesinin şaşkınlığı devam ediyor. Gürüz'ün dün akşam saatlerine kadar YÖK'e gelmemesi ve ortalıkta görünmemesi çeşitli yorumlara neden oldu. Bu arada iki başkan vekilinin de görev süresi bittiği için YÖK tam anlamıyla başsız kaldı. Bazı YÖK üyeleri ise, Cumhurbaşkanı vetoyu henüz bize yazılı olarak bildirmedi diyerek olayı kabullenmek istemiyor... 
     Cumhurbaşkanı Sezer'in 16 Ocak akşamı Çankaya'da vereceği resepsiyona rektörlerin çoğu davetli. Yeni yıl nedeniyle verilen bu davete Gürüz katılacak mı, katılmayacak mı Bu çok önemli. Ankara kulislerinde iplerin tamamen koptuğu yorumları yapılıyor. Ama gelişmelerin nasıl seyredeceği de herkesin merak konusu. Üniversitelerarası Kurul'un yeni yapılacak seçimde Gürüz'den yana mı, yoksa Çankaya'dan yana mı tavır alacağı da bir başka merak konusu... 
     
Çankaya Üniversitesi      Sıtkı Alp 40 yılını eğitime adamış bir eğitim gönüllüsü. Öğretmenlikten dershaneciliğe geçti. Önce Ankara'nın en popüler dershanelerinden birini, ardından da dershanesiyle aynı adı taşıyan Arı Koleji'ni kurdu. Özel üniversitelerin yaygınlaşmasından sonra da Çankaya Üniversitesi ile yükseköğretime adımını attı. 
     Öğrencilerle sohbet için dün oların konuğuydum. ODTÜ'nün hemen yanı başında dev bir eğitim kampüsü yaratmışlar. 30 bin metrekare kapalı alanı, 4 fakültesi, 3 bin öğrencisi var. Paradan puldan kaçınılmamış. Alp, eğitimden kazandığını yine eğitime yatırmış. Öğrencilerin akademik donanımın yanı sıra sosyal alanda gelişimleri için de büyük yatırımlar yapılmış, yapılmaya devam ediyor. İlginç olan İstanbul'daki özel üniversiteler hep part time hocalarla eğitim yaparken, bu oran Çankaya'da neredeyse sıfıra yakın... 
     Çankaya Üniversitesi ilk mezunlarını bu yıl veriyor. Kurucusu da, rektörü de iddialı. Öğrencilerimizin tamamına yakınının iş bulma sorunu olmayacak diyorlar. Bu arada Arı Koleji öğrencileriyle de bir söyleşi yaptık. Diğer tüm lise öğrencileri gibi onların da kafası karmakarışık. Gürüz'ün dayatmacı sınav sistemi onları da bunaltmış gözüküyor. 
     
Uğur Mumcu Vakfı      Uğur Mumcu Araştırmacı Gazetecilik Vakfı'nın etkinlikleri artarak devam ediyor. Geçen yıl olduğu gibi bu yıl da yarım gün konukları olarak öğrencilerine ders verdim. Değişik üniversitelerden pırıl pırıl gençler seçilmiş ve araştırmacı gazeteci olarak yetiştiriliyor. Öğrencilerle bol bol eğitim üzerine biraz da kendi gelecekleri üzerine konuştuk. Şaşırtıcı olan üniversite mezunu olan hatta gazetecilik konusunda önemli bir eğitimden geçen gençlerin bile tıpkı lise mezunları gibi kendi gelecekleri konusunda somut karar verememiş olmalarıydı. Konuşa konuşa bir yerlere vardık. Kendi yapmak istediklerinden çok, önlerine çıkan fırsatları değerlendirme yönünde koşullanmışlar. Oysa daha iddialı olabilirlerdi... 
     
     





'Türlü kuşkular' 


Ermeni politikası 


Beyaz alerji 


Beyaz Enerji... 


Ecevit’i kollayın 


Askerle sivil, huzurla istikrar... 


3.Milenyumda rejim 


Öğretmen olmak istiyorlar dı 


Kapanan TV'lere AİHM yolu 


YÖK kilitlendi 


Asker - sivil ve FP'de olanlar 


Görüşmekten ne çıkar 


Hukuk mücadelesine devam... 


Jandarma krizi 


Büyük hesaplaşma 


19 Ocak'ta 5 veda 


Bir defa ile bitmiyor 


Çalışır "gibi" yapıp üretmiyoruz 


</TEXT>
</DOC>
