<DOC>
<DOCNO> 38173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/21/siyaset/siy10.html </URL>
<DATE> 2001/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Komutanlara şeref madalyası 
</HEADLINE>
<TEXT>

     Genelkurmay Başkanı Orgeneral Hüseyin Kıvrıkoğlu, Kara Kuvvetleri Komutanı Orgeneral Hilmi Özkök ve Jandarma Genel Komutanı Orgeneral Aytaç Yalman'a Türk Silahlı Kuvvetleri Şeref Madalyası verdi. Kıvrıkoğlu, Genelkurmay Başkanlığı'nda düzenlenen törende orgeneralliğe terfi eden korgeneraller Hurşit Tolon, Oktar Ataman ve İbrahim Fırtına ile oramiralliğe terfi eden Koramiral Özden Örnek'e de TSK üstün Hizmet Madalyası verdi. Kıvrıkoğlu, "Burada madalyalarını tevcih ettiğimiz bu değerli arkadaşlarımızın, bugüne kadar olduğu gibi bundan sonraki görevlerinde, ülkesi ve milletiyle bölünmez bir bütün olan Türkiye Cumhuriyeti'nin Anayasa ile belirlenen ilkelerine gönülden bağlı olan, Atatürk ilke ve inkılapları doğrultusunda üstün hizmetlerine devam edeceklerine olan inancımı belirtmek istiyorum" dedi. Törene Kıvrıkoğlu ve kuvvet komutanları, eşleri ve çok sayıda askeri yetkili katıldı. 
     



 SİYASET 














</TEXT>
</DOC>
