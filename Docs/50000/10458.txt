<DOC>
<DOCNO> 10458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/08/yasam/yas01.html </URL>
<DATE> 2001/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Milenyum’ Mehmetçiği 
</HEADLINE>
<TEXT>

Türk Ordusu, asker modayı da yakından takip ediyor.. Mehmetçik, kameralı, görünmeyen, ıslanmayan, yanmayan üniformalar giyecek.. 
     ECE BİLGİN İstanbul 

     Türk Silahlı Kuvvetleri ve Emniyet Teşkilatı’nın yanı sıra Amerikan Ordusu’nu da giydiren bir Türk şirketi, Milenyum’a uygun olarak yenilediği askeri üniforma’ kreasyonları ile Mehmetçik’in hizmetinde. 
     Yeni dizaynlarda bugüne kadar kullanılan renklerin tonlarını yumuşatan firmanın en iddialı yeniliği de, son teknoloji ürünü teçhizatlarla güçlendirilmiş "21. Yüzyıl’ın askeri"ni tanımlayan üniforma. 
     Amerikan Ordusu’nun tam teçhizatlı, 2004 yılı üniformaları için kolları sıvayan Timpateks Tekstil, olağanüstü hallerde güvenle kullanılabilecek yeni tasarımlarını bir defile ile tanıtmayı planlıyor. 
     
Sıcak, soğuk giremez      Timpateks Tekstil’in sahibi Yılmaz Timur, Türk Silahlı Kuvvetleri bünyesindeki özel timler için hazırlanan üniformaları, tam anlamıyla teknoloji harikası’ olarak tanımlıyor. 
     Üniformalarda dikiş yerine 560 derece sıcaklığa dayanabilen, su geçirmez kaynak bantlar kullanılmış. Vücudun nefes almasını engellemeyen üniforma sürtünme ve yırtılmalara da maksimum dayanma gücüne sahip. Ayrıca üniforma, özel kumaşı sayesinde gece görüşü sağlayan termal ısı kameraları tarafından da görülmüyor. Böylece düşman için görülmez olan Mehmetçik, üniformaya yerleştirilmiş özel kamera sayesinde arkasını bile görebiliyor. 
     
Polisi unutmadılar      Şirket, Türk Silahlı Kuvvetleri ve emniyet teşkilatı için hazırladığı yeni üniformalarda, İngiliz, Alman ve Fransız askerlerinin üniformalarında kullanılan kumaşları seçti. 
     Tam olarak sıfırın altında 40 - 40 derece soğuğa dayanıklı üniformalar sayesinde, askerler daha rahat görev yapacak. 
     Timpateks, sadece askerleri değil, polisleri de giydiriyor. 
     Polislerin montlarından pantolonlarına kadar her türlü üniformalarını yeniden tasarlayan Timpateks, takımlardaki koyu lacivert rengin tonunu biraz açmış. Polislerin gece görünmeleri sağlayan bantlar da, yeni üniformaları sayesinden bundan böyle yaklaşık 500 metreden fark edilebilecek. 
     
Üniforma kalbi bile dinliyor      Son teknolojiyle tasarladıkları askeri üniformanın 21. Yüzyıl’a damga vuracağını belirten şirket sahibi Yılmaz Timur, yenilikleri şöyle anlattı 
     "Yeni tasarımlarımızın en büyük özelliği, hiçbir termal kameraya yakalanmaması. Askerlerin başındaki minik kamera, kolundaki ekrana bağlı olacak. Böylelikle, arkasındaki gelişmeleri de görebilecek. Vücut ısısı kontrol merkezine bağlı olduğundan askerin kalp atışları anında hissedilecek. Asker heyecanlandığı ya da korktuğu zaman, bu durum kumanda merkezinde anında görülecek. Ağzındaki detantör sayesinde radyoaktif sızıntılardan etkilenmeden nefes alabilecek. Ceplerdeki özel şişme botlar sayesinde suya girse bile kendini yüzeyde nötrleyebilecek. Botlar ve özel üniforma asla soğuk geçirmiyor." 
     
     Kask 
     Büyük çaplı mermilere bile dayanıklı. Ayrıca yerleştirilen mini kamera, askerin kolundaki ekrana bağlı. Asker bu sayede arkasını bile görebiliyor. 
     
     Sırt çantasI 
     İçinde çok güçlü bir telsiz ve iletişim sistemi var. Askerin kalp atışları ve vücut ısısı da dahil, durumunu merkeze bildiriyor. 
     
     Gaz maskesİ 
     Özel dedektörü sayesinde, askeri radyoaktif parçacıklara karşı bile koruyor. 
     
     CEPLER 
     Özel yapım ve içlerinde şişirilebilen bölmeler var. Böylece asker denizde batmadan kalabiliyor. 
     
     Ünİforma 
     Özel kumaşı sayesinde termal kameralara yakalanmıyor. Aşırı ısı ve soğuğa karşı dayanıklı. Kesinlikle su geçirmiyor, yırtılmıyor. 
     
     Botlar 
     Su geçirmiyor ve son derece dayanıklı. 
     


 YAŞAM 
















</TEXT>
</DOC>
