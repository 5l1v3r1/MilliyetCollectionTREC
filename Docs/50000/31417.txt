<DOC>
<DOCNO> 31417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/guncel/gun07.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Dimitriou’dan Türkçe şarkı 
</HEADLINE>
<TEXT>

İstanbul Parkorman’da muhteşem bir konser veren Angela Dimitriou, yeni albümünde Ela Ela’ adlı parçasını Haydi Haydi’ adıyla Türkçe söyledi 
     SERKAN DUYGU 

     Albümünün Türkiye’deki satışıyla geçen yıl EMI’den üç platin, bir de altın plak ödülü kazanan Yunanlı sanatçı Angela Dimitriou, yeni albümüne adını veren parçayı Türkçe okudu. 
     90 bin CD’lik tirajıyla 2000’de Madonna, Britney Spears, Jennifer Lopez, Ricky Martin ve Thalia gibi dünyaca ünlü yıldızlarla Türkiye’de albümü en çok satan yabancı sanatçı olan Dimitriou, yeni albümünde "Ela Ela" adlı parçayı, Hurşit Yenigün’ün yazdığı sözlerle "Haydi Haydi" olarak yorumladı. 
     Albümü satışa sunulmadan önce Parkorman’da bir konser vermek için Türkiye’ye gelen sanatçı, "Haydi Haydi"yi, Türk dinleyicilerine armağan etti. 
     
     Albümde saz kullandı 
     Geçen yıl Türkiye’ye üç kez gelen sanatçı, ünlü müzisyen Kyriakos Papadopoulos’un imzasını taşıyan yeni albümünde saz, bağlama, klarnet gibi Türk enstrümanlarını da kullandı. 
     Dün akşam Parkorman’da verdiği konser öncesinde Türkiye sevdasını bir kez daha dile getiren sanatçı, "Bu kez kardeşim Panagiotis’i de getirdim. Ona İstanbul’u gezdireceğim" dedi. 
     



 GÜNCEL 





















</TEXT>
</DOC>
