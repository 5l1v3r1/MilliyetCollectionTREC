<DOC>
<DOCNO> 15528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/yazar/sazak.html </URL>
<DATE> 2001/04/10/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Ek kaynak 
</HEADLINE>
<TEXT>

     İflas eden ekonomiye "ek kaynak" arayışındaki hükümet tasarruf önlemlerine yöneldikçe, "gelecek kuşakları borçlandırma" uğruna havaya savrulan trilyonlarca liranın ardındaki siyasi gerçekler de açığa çıkıyor. 
     Milliyet'in dünkü manşeti çarpıcıydı 
     Seçmene selam olsun diye Anadolu kentlerine yaptırılan havaalanları, trilyonluk görev zararları nedeniyle Devlet Hava Meydanları İşletmesi'nce kapatılmak isteniyor. İstanbul'da açılan Sabiha Gökçen Havalimanı'ndaki THY seferleri de yolcu azlığı nedeniyle durduruldu. Yapımı sürecinde yolsuzluk iddialarına konu olan Kurtköy'ün maliyeti 550 milyon dolarmış. 
     Isparta'daki Süleyman Demirel Havaalanı'nın yıllık zararı ise 1 trilyonmuş. Baba, doğduğu kente uçak indirmekle kalmadı Burdur - Antalya karayoluna alternatif bir yol açtırarak Isparta'yı güneye bağladı. O mesafenin kısaltılması Antalya Havaalanı'nı komşu iller açısından işlevsel kılmaya yetiyordu. 1990'ların başında çevrecilerin "dikkuyruk ördekleri"yle simgelenen çevre mücadelesine kulak verilse, bugünkü "ölü yatırım" belki de gerçekleşmeyecekti 
     Çevrecilerin kazançlı çıktığı havaalanları da oldu ördekler kaçtı ama hiç olmazsa inekler otluyor 
     Katrilyonlarca liranın iç edildiği alanlardan biri de "batık bankalar." Derviş Bey "kaynak" olarak, hortumlanan bankaların gerisindeki holdinglerin de üzerine gidebilecek mi 
     Temizel ve Derviş'in Hilton söyleşisinde Fon'daki bankaların tasfiyesine zorluklar da konuşulmuş olmalı. Bankacılık Üst Kurulu'nun hazırladığı taslağa Başbakanlık ambargo koydu. 1994 krizinde batan bankalarla ilgili alacaklar çoktan zaman aşımına uğradı, ilgili yasalara karşın bilirkişi raporları uyutuldu ve 7 yıldır devlet tek kuruş tahsil edemedi. 
     Egebank ve Etibank'ta süreç nasıl işleyecek belli değil, Temizel giderken "siyasi vasiyet" gibi Derviş'e bir taslak bıraktı ama IMF'ye avuç açan Hazine'nin bu konudaki kayıtsızlığını anlamak mümkün değil. Ek kaynak diye vergiden başka bir şey akla getirmeyenler, devlete yıkılan katrilyonluk zararların tasfiyesini de düşünmelidir. 
     Sosyal bacağı kopuk bir program adil olmayacaktır 
     ÖLÜYORLAR F tipi cezaevlerinde Adalet Bakanlığı'nın politikası iyice netleşti "Bırakın ölsünler..." Bülent Çoban Kartal'da, Adil Kaplan Edirne'de yaşamlarını yitirdiler. İnsan Hakları Derneği'nin açıklamasında Bakan Türk'ün "Yeni ölüm oruçlarında bir kişi ölürse istifa ederim" sözleri hatırlatıldı. Bu kayıtsızlık yeni kayıpların habercisi. Kütahya'da 5 bayan tutuklu Fatma Ersoy, Ayşe Baştemur, Fatma Sibel Sarısoy, Gülseven Öztürk ve Tuna Doğan ölümün eşiğindeler. 170 gün sonunda çözümsüzlük inadı, insanlık dışıdır 
     
     





Tasarruf .. 


Hortuma perde 


'Şov yapmayın' 


Sit alanı Ecevit 


Dibe vurmadan düzelmez mi .. 


Bıçak dayanmadan 


Acının kanatları 


Hep aynı terane 


Herkes bekliyor... 


THY için şimdi 


Ek kaynak 


Dolar, halkı depresyona soktu 


Yanlış anlamayalım 


Ankara krizin boyutunu’ anlayamıyor 


</TEXT>
</DOC>
