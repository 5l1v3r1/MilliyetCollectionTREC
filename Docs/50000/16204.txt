<DOC>
<DOCNO> 16204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/spor/spo03.html </URL>
<DATE> 2001/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖZEL HABER 
</HEADLINE>
<TEXT>
KRİZ MİLAN'I VURDU 
G.Saray, ekonomik kriz sonrası Ümit Davala ile Hasan Şaş’ın bonservis bedellerini artırdı, iki futbolcuyu isteyen İtalyan kulübüne, "30 milyon doları getirin, bu işi bitirelim" mesajını yolladı 
     ERHAN TELLİ 

     Real maçı sonrası 
     GALATASARAY, bir ay önce 10’ar milyon dolar olarak belirlediği Hasan Şaş ile Ümit Davala’nın bonservis ücretlerini yüzde 50 artırdı. İki futbolcunun Real Madrid karşısında oynadığı mükemmel futbol sonrası ekonomik krizi de gözönüne alan Sarı - Kırmızılı yöneticiler, oyuncularını isteyen Milan kulübüne "30 milyon doları getirin, Hasan ile Ümit’i alın" cevabını yolladı. 
     
     Milan’dan geri adım 
     MENAJERLER aracılığıyla teklif ilettikleri iki futbolcudan olumlu yanıt alan İtalyan kulübü, Galatasaray’ın yaptığı zam üzerine geri adım atmak zorunda kaldı. Belirlenen rakamları yüksek bulan Milan, düşünmek için süre talep etti. İtalyan yöneticilerin Galatasaray ile bir kez daha görüşeceği, indirim yapılmaması halinde transferden vazgeçebilecekleri belirtildi. 
     
     Talipleri çok 
     YÖNETİM, Milan’ın yanı sıra Inter, Lazio ve son olarak da Almanya’nın ünlü kulübü Hertha Berlin’in resmen talip olduğu Hasan Şaş ve Ümit’i iyi bir bonservis bedeli ile satmayı, böylece Inter ile gizlice sözleşme imzalayan Emre ve Okan’ın transferinden doğacak zararı kapamayı planlıyor. Galatasaray, Jardel’i de yüksek bir fiyata elden çıkarmaya çalışacak. 
     
"Kariyer kazandım"Yıldız futbolcu, Avrupa’da yakalayamadığı prestiji Galatasaray’da elde ettiğini söyledi 
     SARI - Kırmızılı takımın Rumen futbolcusu, CNN Türk’te Mehmet Ali Birand ile yaptığı söyleşide, beş yıl içinde Galatasaray’a verebileceği her şeyi verdiğini söyledi. Hagi, "Ancak ben de çok şey kazandım. Avrupa’da sahip olamadığım kariyeri ve prestiji burada elde ettim. Eve döndüğüm zaman geride yarım kalan bir şey kalmayacak" dedi. 
     AKTİF futbol yaşantısını bu yıl bitireceğini söyleyen Rumen yıldız, "Galatasaray bana ihtiyaç duyarsa geri gelirim" diye konuştu. Hagi, hakemlere karşı kendisinin de hataları bulunduğu belirtti, "Beş yıl içinde 6-7 faul yaptım. Ama bana yapılanlar sayısız" yorumunu yaptı. Hagi bu sezon şampiyon olacaklarını da iddia etti. 
     
Altın Karma’da üç G.Saraylı      Zafer Atamer Cenevre 

     İSPANYA’nın ünlü futbol dergisi Don Balon, Şampiyonlar Ligi’nde oynanan ilk çeyrek final maçları sonrası yaptığı altın karmada üç Galatasaraylı futbolcuya da yer verdi. Fatih ve Hasan Şaş’a 10 üzerinden dokuz, Jardel’e de sekiz puan veren derginin kurduğu kadro şöyle Barthez - FATİH, Adams, Ayala, Harte - Kewell, Jeremies, Vieira, HASAN ŞAŞ - JARDEL, Smith 
     
Lucescu’ya tehdit      GALATASARAY Teknik Direktörü Lucescu’ya, Romanya’dan tehdit gibi davet geldi. Rapid Bükreş Başkanı Capos, 2002’ye kadar sözleşmesi olmasına rağmen Lucescu’ya izin verdiklerini belirtti. "Önümüzdeki sezon ya Galatasaray’ı bırakıp, Rapid Bükreş’in başına döner ya da iki kulübe birden imza attı diye FIFA’ya şikayet ederim" haberini yolladı. Copos, "Türkiye’ye giderken ona zorluk çıkarmadım, elimi uzattım. Şimdi sıra onda" ifadesini kullandı. 
     
G.Saray-Antalya      STAT Ali Sami Yen 
     SAAT 19.00 
     HAKEM Ali Uluyol 
     GALATASARAY Taffarel - Fatih, B.Emre, B.Bülent, Ahmet Vedat - Okan, Ümit, Emre, Hasan Şaş - Serkan Jardel , Arif 
     ANTALYASPOR Damjanac - Şenol, Guintchev, Ahmet Sönmez - Mustafa Yalçınkaya, Uğur, Mustafa Gürsel, Hüseyin, Music - Atilla, Gaudino 
     SAKAT Hakan, Ergün G.Saray 
     CEZALI Hagi G.Saray 
     TV DigiTürk Canlı 
     
Aslan açık ara      GALATASARAY ile Antalyaspor, bugün 1. Lig’de 22. kez karşılaşacaklar. Tarafların yaptığı 21 karşılaşmanın 16’sını Galatasaray, 3’ünü ise Antalyaspor kazanırken, 2 karşılaşma da berabere tamamlandı. Sarı - Kırmızılılar’ın, 45 golüne Akdeniz ekibi 16 golle karşılık verdi. 
     
Diğer karşılaşmalar      FB Şükrü Saracoğlu Stadı 
     15.00 İstanbul - Denizli Ferhat Gündoğdu 
     Samsun 19 Mayıs Stadı 
     15.00 Samsun - Siirt Jetpa Reha Biçici 
     


 SPOR 






























</TEXT>
</DOC>
