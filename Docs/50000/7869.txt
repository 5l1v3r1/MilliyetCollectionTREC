<DOC>
<DOCNO> 7869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/19/son/soneko09.html </URL>
<DATE> 2001/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Küreselleşme karşıtı gösteri yapan grup gözaltında 
</HEADLINE>
<TEXT>

     G-20 Toplantısı’nı protesto eden bir grup gösterici, gözlem altına alındı. 
     Üye ülkelerin maliye bakan yardımcıları ve merkez bankaları başkan yardımcıları düzeyindeki G-20 toplantısının yapıldığı Hyatt Regency Oteli’nin önüne gelen yaklaşık 40 kişilik bir grup, "Küresel kapitalizme ve IMF’ye hayır" sloganlarının ardından, basın açıklaması yaptı. 
     Kendilerini "Gasp 20" ve "A Platform" olarak tanıtan göstericiler, daha sonra toplantının yapıldığı salona yönelerek, bozuk para ve yumurta attılar. 
     Toplantı için güvenlik önlemleri alan polis, göstericileri gözlem altına aldı. 
     Küreselleşme karşıtlarının, Dünya Ticaret Örgütü’nün Seattle’daki toplantısıyla başlayan protesto eylemleri, daha sonra Dünya Bankası, IMF ve Davos’ta yapılan dünya ekonomik forumu toplantıları ile yaygınlaştı. 
     Göstericiler, küreselleşmeyi ve uluslararası kuruluşları protesto ediyorlar. 
     G-20 toplantısını protesto eden gösterici gruptan A-Platform’un internet üzerinden biraraya gelen bir topluluk olduğu öğrenildi. 
     




</TEXT>
</DOC>
