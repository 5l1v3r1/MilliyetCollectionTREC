<DOC>
<DOCNO> 22881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/siyaset/siy03.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Tantan’dan Ersümer'e zoraki’ destek... 
</HEADLINE>
<TEXT>

Ersümer’in kaderini belirleyecek oylamaya gelmeyen Tantan, eski Enerji Bakanı lehine oy kullanmış oldu 
     GÜNSELİ ÖNAL Milliyet 

     İçişleri Bakanı Sadettin Tantan, Enerji ve Tabii Kaynaklar eski Bakanı Cumhur Ersümer hakkında soruşturma yapılmasına "Hayır" denilen oylamaya katılmayınca, "zoraki" olarak Ersümer'e destek vermiş oldu. Bakanlar vekaleten oy kullanabildiklerinden ve yasa tasarısı, gensoru, soruşturma oylamalarında hükümet üyelerinin tümünün oyu aynı yönde sayıldığından, Tantan'ın oyu da otomatikman "ret" kabul edildi. Tantan'ın oyunun "kabul" olabilmesi için bizzat gelip oy kullanması gerekiyordu. 
     Ancak MHP'li bakanlar oylamaya gelmeyen arkadaşları yerine vekaleten oy kullanmak istemediler. MHP'li bakanların eski kabine arkadaşlarını yalnız bırakmaları sonucunda Milli Savunma Bakanı Sabahattin Çakmakoğlu, Ulaştırma Bakanı Enis Öksüz, Devlet Bakanları Şuayip Üşenmez ve Abdülhaluk Çay katılmadıkları oylamada "kabul" oyu kullanmış görünmediler, listeye "katılmadı" diye geçtiler. DSP'den 16, MHP'den 5 kabul oyunun çıktığı oylamada, bu iki partiden çok sayıda milletvekili de tepkilerini oylamaya katılmayarak gösterdi. DSP'den 23, MHP'den 29 milletvekili oylamaya katılmadı. 
     



 SİYASET 


















</TEXT>
</DOC>
