<DOC>
<DOCNO> 49123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/son/sonspo03.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş yöneticisi Düren 'Puan kaybına tahammülümüz yok'' 
</HEADLINE>
<TEXT>

     Beşiktaş Kulübü İletişim Komitesi Başkanı Mete Düren, artık ligde puan kaybetmeye tahammülleri kalmadığını söyledi. 
     Mete Düren, yarın Denizlispor ile deplasmanda zorlu bir maç yapacaklarını hatırlatarak, ''Zor bir maç olacak ama zirve yarışından uzaklaşmamamız için kazanmaktan başka çaremiz de yok. Zira önümüzdeki takımlarla puan farkının açılması, zirve yarışından kopmamıza neden olur'' diye konuştu. 
     Teknik heyet ve futbolculara güvendiklerini belirten Düren, yarın Denizlispor karşısında iyi bir performans sergileyerek 3 puana ulaşacaklarına inandıklarını bildirdi. 
     Düren, teknik direktör Christoph Daum'un büyük bir olasılıkla Ali Eren'in Denizlispor maçı kadrosuna alacağını da kaydederek, şunları söyledi 
     ''Ali Eren'in kadroda olmasıyla savunmamızın daha da güçleneceğine inanıyorum. Ali Eren, savunmada Türkiye'nin en iyi futbolcularından birisi. Eğer iyi çalışıp forma şansını yakalarsa, savunma sorunlarımızın nispeten azalacağına inanıyorum.'' Transfer çalışmalarını sürdürdüklerini de ifade eden Düren, gelecek hafta içinde Tolga, Majdan ve bir savunma oyuncusunun takıma katılıp katılmayacaklarının netlik kazanacağını da sözlerine ekledi. 
     






</TEXT>
</DOC>
