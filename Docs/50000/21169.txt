<DOC>
<DOCNO> 21169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/son/soneko12.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 1. seans biöyle geçti... 
</HEADLINE>
<TEXT>

     İMKB Ulusal-100 Endeksi, önceki kapanışa göre 80.69 puan artışla, 1. seansı 11,860.00 puandan tamamladı. 
     Hisse senetleri ortalama yüzde 0.69 oranında değer kazandı. Borsa'da, geçen hafta yaşanan yüzde 5.9'luk düşüşün ardından, günün ilk seansı durgun geçti. 11,768 puan seviyesinde açılan seansın ilk yarısında Endeks, 11,522-11,866 puan arasında dalgalı bir seyir izledi. İlk 1 saat 11,718 puanla geçildi. İkinci yarıda düşük işlem hacmiyle yatay seyir izleyen piyasa, hisse bazındaki hareketlerle en yüksek 11,875 puanı gördü. Ulusal-100 Endeks, seansı 11,860.00 puandan kapattı. 
     Kapanışta mali endeks 156.51 puanlık artışla 16,865.26 puana, sınai endeks de 72.48 puanlık artışla 9,006.90 puana yükselirken, hizmet endeksi 32.39 puanlık kayıpla 7,025.04 puana düştü. Böylece mali grup hisseler önceki kapanışa göre ortalama yüzde 0.94, sınai grup hisseler de yüzde 0.81 oranında değer kazanırken, hizmet gurubu hisseler yüzde 0.46 oranında değer yitirdi. 1. seansta işlem gören toplam 289 hisse senedinden 165'i değer kazandı. 54 hisse senedi değer yitirirken, 70 hissenin fiyatında ise değişiklik olmadı. Seansta 187 trilyon 159 milyar 255 milyon liralık işlem hacmi oluştu. 1. seansta Koç Holding, Yapı Kredi Bankası, Akbank, Garanti Bankası ve Doğan Holding en yoğun işlem gören hisseler oldular. 







</TEXT>
</DOC>
