<DOC>
<DOCNO> 26041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/yasam/yas08.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Biri ısırdı’ diye hepsi tehlikede 
</HEADLINE>
<TEXT>

Kuduz köpeğin 12 kişiyi ısırmasının ardından silahlanan Tokatköy halkı köpek avına çıktı 
     ÖMER ERBİL İstanbul 

     Beykoz'da görülen kuduz vakasından sonra sokak köpekleri yine İstanbul'un gündemine girdi. Özellikle Beykoz Tokatköy'de yaşayan halk, sokak köpeklerine karşı silahlandı. Ellerinde tüfekleri ile sokaklarda köpek arayan halk, kuduz hastalığının yayılmasından korkuyor. 
     Hayvanseverlerin tepkisi nedeniyle sokak köpeklerine ilgisiz kalan Beykoz Belediyesi ise diğer ilçe belediyeleri kendi bölgelerine köpek bırakmakla suçluyor. 
     
     Çok para gerekiyor 
     Dünya Sağlık Örgütü WHO tarafından hazırlanan raporda ise sahipsiz köpek sorunun çözümlenmesinin 'kısırlaştır, aşılat, yaşat' yöntemi olduğu, maliyetinin ise 6,5 milyon dolar olarak belirtiliyor. 
     WHO tarafından İstanbul Avrupa yakasında yapılan araştırmanın raporunda her bin kilometrelik alana yaklaşık 35 köpeğin düştüğü, doğurgan ve aşısız köpeklerin tahmini sayısının ise 53 bin 843 olduğu belirtildi. 
     Raporda, İstanbul'da 1997 yılından bu yana kuduz nedeni ile 6 kişinin hayatını kaybettiği belirtilirken, İl Tarım Müdürlüğü ise 2000 yılında 88 mahallenin karantinaya alındığını, kedi ve köpek olmak üzere toplam 45 bin 750 hayvanın aşılandığı açıklandı. 
     



 YAŞAM 





















</TEXT>
</DOC>
