<DOC>
<DOCNO> 36626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/son/sontur11.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuraklık nedeniyle Uşak'ta su kesintisi uygulanıyor 
</HEADLINE>
<TEXT>

     Uşak'ta, kuraklık nedeniyle şehrin bazı bölgelerine su verilemediği, sıkıntının bir süre daha devam edeceği bildirildi. 
     Uşak Belediye Başkanvekili Mustafa Köleoğlu, bu yıl yaşanan kuraklık nedeniyle kuyulardan yeterince su gelmediğini, Çokrağan'daki kaynağın da hukuki nedenlerle mühürlendiğini kaydetti. 
     Su sıkıntısının bir süre daha devam edeceğini belirten Köleoğlu, şehir suyu ile bahçe sulayanların ve araba yıkayanların cezalandırılacağını söyledi. 
     Yetkililer, yıllardır suyu hiç kesilmeyen tarihi çeşmelerin kuruduğunu, göletlerde su seviyesinin düştüğünü belirterek, susuzluğun yöredeki haşhaş ekimini de olumsuz etkileyeceğini kaydettiler. 







</TEXT>
</DOC>
