<DOC>
<DOCNO> 1926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/astro/index.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sözlerinize önem verin 
</HEADLINE>
<TEXT>

Bugün gökyüzü ilgi çeken göstergelerle dolu. Bir yanda Merkür ve Neptün yan yana gelmeye başlıyorlar, bir yanda da Güneş ve Satürn arasında rahat bir açı var. Ay ise düzenli ve titiz Başak burcunda. Bu tablo bana yaratıcılığımızı kullanarak pratik sonuçlar elde edebileceğimizi anlatmakta. Önce Merkür - Neptün enerjisinden söz edelim. Bu açı yarın çok daha belirgin hale gelecek ama bugünden itibaren özellikle öğleden sonra saatlerinde hissetmeye başlayabiliriz. Yaratıcı hayal gücü, esinlenmek ve estetik duyarlılık Merkür - Neptün açısının en belirgin ifadesidir. Ama dikkat, bu astrolojik etki altında gerçekleri de çarpıtabilir, işi kendi kendimizi kandırmaya kadar götürebiliriz. Belli ki bu hafta sonu basın, medya ve reklam işleri ile uğraşanlar için ilginç haberler taşıyor ama olası skandallara ya da haberlere de kuşkulu gözlerle bakabilmeliyiz. Bu açı altında hem sözlerimize dikkat etmek hem de her söylenilene körü körüne inanmamak gerekiyor. Bugün ayrıca Güneş - Satürn arasındaki akıcı enerjiler gün içinde eldeki projeleri somut hale getirmekte başarılı olmak ve otorite figürleri ve üstlerimizle daha rahat geçinebileceğimiz güzel olanaklar getirmekte. Eğer yaratıcılığımızı bu disiplinle el ele götürebiliyorsak ne mutlu bizlere. Güneş - Satürn rahat açıları altında politikada da daha olumlu gelişmeler beklenebilir. Bugün Ay’ın ülkemizin 4. evinde olması ise iç işlerinde kritik günlere işaret etmekte. Hemen öğleden sonra saatlerinde oluşan Ay - Pluto karesi duygusal açıdan yoğun geçebilecek, bazı çatışmaların yaşanabileceği olaylara işaret ediyor. Bu arada akşam saatlerinde yukarıda sözünü ettiğimiz Neptün’ün karmaşa getiren etkisi çok daha ön plana gelebilir. Saat 22 - 20 civarında yanlış anlamalara özel bir önem göstermeliyiz. İyi hafta sonları... 

            Faks 287 74 37 
      





BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
