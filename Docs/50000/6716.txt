<DOC>
<DOCNO> 6716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/son/soneko08.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol fiyatlarında gerileme 
</HEADLINE>
<TEXT>

     Uluslararası Enerji Ajansı'nın, ekonomik büyümenin dünya genelinde yavaşlaması nedeniyle toplam petrol talebindeki artış tahminlerini azaltması, petrol fiyatlarını geriletti. 
     Singapur borsasında Kuzey Denizi menşeli Brent petrolünün varil fiyatı 33 sent düşüşle 28 dolar 92 sente, Amerikan menşeli Batı Teksas petrolünün varil fiyatı da 26 sent düşüşle 30 dolar 77 sente geriledi. 
     IEA, aylık Petrol Piyasası Raporu'nda, 2001 yılı global günlük petrol talebi artış tahminini 140 bin varil azaltıp 1.5 milyon varile indirdi. IEA, Ağustos ayındaki tahmin raporunda, 2000 yılında 75.5 milyon varil olan günlük toplam petrol talebinin bu yıl 77 milyon varile çıkacağını öngörmüştü. IEA'ya göre, Ekonomik İşbirliği ve Kalkınma Teşkilatı OECD üyesi ülkelerinin tümü ile Güney Afrika ve Tayland gibi OECD üyesi olmayan ülkelerde de petrol talebi azalıyor, ekonomik büyümedeki yavaşlama işaretleri her yerde mevcut. IEA, petrol talebindeki azalışta, ham petrol fiyatlarının artması ile Avrupa ve Asya'da kış mevsiminin ılıman geçmesinin rol oynadığını belirtti. Nitekim, talep azalması sonucu, ABD'de benzin stokları iki hafta önce beş milyon varilden fazla arttı. 




</TEXT>
</DOC>
