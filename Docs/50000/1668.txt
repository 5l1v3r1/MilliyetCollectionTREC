<DOC>
<DOCNO> 1668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/yazar/cetiner.html </URL>
<DATE> 2001/01/11/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Pay edilen ekonomi yönetimi .. 
</HEADLINE>
<TEXT>

     Ekonomide yıllardır hükümetler halka vaat ettikleri sonuca ulaşamıyor. Yani sözlerini yerine getiremiyorlar. "Ee canım yüzde 100'lerde veya üzerinde seyrederken şimdi 39 - 40'lara düştü ya Hiç nankörlük etme" diyebilirsiniz Vatandaş da cevap verir o zaman "hani 2001 yılında yüzde 20'lere yüzde 10'lara inecekti " der. 
     Bence bütün bunlar ekonominin yönlendirilmesinde bir baş olmamasından, dağınıklıktan kaynaklanıyor Kısacası ekonomiyi yöneten tek sorumlu yok Emin Çölaşan geçenlerde Hürriyet'te gayet güzel ortaya koymuştu 
     "Ekonominin temel unsurlarından Maliye Bakanlığı ANAP'a bağlı. Hazine ise DSP'ye. Dış Ticaret MHP'ye. Her parti kendisine bağlı olan kuruluşu kendi çıkarlarına göre yönetmeye çalışıyor. 
     Ziraat ve Halk Bankası DSP'ye, Emlak MHP'ye, Vakıf ANAP'a bağlı. Kimsenin öbüründen haberi yok, hepsi kendine göre yönetiyor ve hepsi bağlı bulunduğu siyasi partinin arpalığı..." 
     Hele bugünkü kriz ortamında ekonomide yönetimin tek ses tek nefes olması lazım. Her an toplantı halinde olması lazım. Amerika'da, Avrupa'da tüm dünyada umulmadık anlarda büyük değişiklikler oluyor. Bizde liderler toplanacak, hükümet toplanacak, süper bürokratlar toplanacak ve karar alınacak 
     Ayrıca koskoca ulusun iki yakasını bir araya getirtmeyen şu hayati sorunda, yanlış yapan kim, onu bulmak mümkün değil Herkes birbirini suçlayabilir Başarı için de aynı durum söz konusu 
     Ekonominin başına günahı ve sevabı ile ona ait olmak üzere sorunları iyi bilen sağduyulu, sorumlu bir baş, bir patron gerek, Başbakan Ecevit'in bunu yapmaktan başka çaresi yok 
     
Yetişmiş beyinler emekli edilir mi      Hayatlarının en verimli çağında emekli olmuş pek genç paşalar var, büyükelçiler, müsteşarlar var, bunlar önemli sayıda beyin gücü. Silahlı Kuvvetler'de kafa yapıları, ufukları, engin kültürleri ile kadro yokluğundan emekli oluyorlar. 40 - 50 yaşları arasında boşlukta kalınca, hoop birtakım köklü kuruluşlar iyi niyetlerle bu beyin gücü ve birikimden yararlanmak istiyor, yararlanıyor da. Ama birtakım açıkgözler bu tür emeklilerin sadece beyinlerinden değil forslarından, sağlam, temiz isimlerinden faydalanmayı amaçlıyorlar 
     Halbuki bu yetişmiş beyin gücünden yine devlet yararlansa ya Vali, müsteşar, büyükelçi, danışman olarak daha iyilerini mi buluyor 
     Yabancı ülkelerde yıllarca kalıp deneyimler kazanan, dostlar edinen bir diplomat en verimli çağında, 65 yaşında Dışişleri'nin kapısına konuyor. Olacak israf değil .. 
     Amerika'nın bir süre önce Ankara'da bir büyükelçisi vardı, Mr. Hope 80 yaşını aşmıştı. 
     
     





YÖK'e hukuk 


"Yenilikçi" ne demek 


Düşünce gücü... 


3 T - T... 


Konuşan, Başbakan’ın tanımadığı biri değil 


Fransız siyasetçilerine Allah akıl versin 


"İsterik müttefikler..." 


Pay edilen ekonomi yönetimi .. 


"Gizli" 


YÖK'te sonun başlangıcı 


Yeni Ankara 


Bir bardak suda fırtına 


Dikkat, ölüm tehlikesi var 


Fırtına öncesi sessizlik... 


Yaşama dair filmler... 


Ya Celal Bayar ne diyor 


Dünya değişirken 


Rahat uyuyor musunuz 


Ankara'da "bedava ev" sahibi olmak isteyenlere "tarifname" 


</TEXT>
</DOC>
