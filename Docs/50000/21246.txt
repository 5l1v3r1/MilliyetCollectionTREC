<DOC>
<DOCNO> 21246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/ekonomi/eko08.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Akışık Kriz 2.5 senede geçer 
</HEADLINE>
<TEXT>

     ANKARA Milliyet 

     Kamu Bankaları Ortak Yönetim Kurulu Başkanı Vural Akışık, Türkiye’nin bir geçiş döneminde olduğunu belirterek, "Geçiş dönemi iyi yönetilirse kriz 2 - 2.5 senede hallolacak. Sonra yeni bir döneme gireceğiz" dedi. 
     Dün ODTÜ’de "Bankacılık Sistemi ve Etik" konulu bir konferans veren Akışık, çıkan Bankacılık Yasası’nın reaksiyonel olduğunu, bankaların kötü yönetiminden doğan zararın ise bugün ve yarın ödenmeye devam edileceğini dile getirdi. 
     
     Acılı’ birleşme 
     Akışık, bankacılıkta küçük güzeldir’in yerine, büyük sağlamdır’ anlayışının geçerli olmaya başladığına, bu nedenle birleşmelerin kaçınılmaz olduğuna dikkat çekti. 
     Dalgalanmalara karşı koyabilmek için bankaların birleşmek zorunda kalacağını söyleyen Akışık, "Aklın yolu birdir. En birleşemeyecekler bile menfaatlerini görünce birleşecektir. ABD’de nasıl oluyorsa, bizde de acılı macılı olacaktır" dedi. 
     Kamu bankalarının görev zarar toplamının 12 milyar dolar 15 katrilyon lira olduğunu kaydeden Akışık, Ziraat Bankası ve Halkbank’ın ayrı ayrı özelleştireceğini, Emlak Bankası’nın ise tasfiye edileceğini söyledi. 
     Akışık, Emlakbank’ın yeniden yapılandırılması için harcanacak paranın satılarak karşılanmayacağını bu nedenle tasfiye edileceğini söyledi. Akışık, "Ziraat’e harcayacağımız paranın ötesinde bir değeri var. Halkbank gelecekte piyasalar için k rlı. Her iki banka rahatlıkla özelleştirilebilir" dedi. 
     



 EKONOMİ 



























</TEXT>
</DOC>
