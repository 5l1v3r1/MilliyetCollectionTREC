<DOC>
<DOCNO> 29910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/02/son/sondun03.html </URL>
<DATE> 2001/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşlı matador arenada kalp krizi geçirdi 
</HEADLINE>
<TEXT>

     Parlak giysileri, arenada ağır ve kendinden emin yürüyüşleriyle ölüme meydan okuyan matadorlar, İspanya'da çocukların ve gençlerin idolleri arasında yeralıyor. 
     Onları kızgın güneş altında öfkeli boğaya karşı görenler ölüme ne kadar yakın olduklarını düşünüyor. 
     Bugüne dek matadorlar için ölüm ve tehlike hep boğalardan geldi. Ancak İspanya'da bu hatfa sonu bu kural değişti. Yaşlı matadoru arenada yakalayan boğa değil artık yorgun düşen kalbi oldu. 
     Nereyedse bir ömrü arenalarda boğalarla dövüeşerek geçiren 69 yaşındaki matador Antoio Chenel Antonete, ansızın göğsünde şiddetli bir ağrı hissetti, iki büklüm oldu. Tribünleri dolduran seyirciler hiçbir şey anlamadılar. Durumu ilk farkeden ise matadorun yardımcıları oldu. Hemen koşup boğanın olası bir saldırısına karşı önlem aldılar. 
     İspanya'nın kuzeyinde bulunan Burgos arenasında meydana gelen olay sonrasında yaşlı matador hastaneye kaldırıldı. Antonete henüz hayati tehlikeyi atlatamadı. 
     
     






</TEXT>
</DOC>
