<DOC>
<DOCNO> 24616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/spor/spo04.html </URL>
<DATE> 2001/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldızlar kopuyor 
</HEADLINE>
<TEXT>

     BORDO - Mavili kulüp yabancı transferindeki hızını, iç transferde gösteremedi. Henüz hiç bir futbolcusuna imza attıramayan Trabzonspor, özellikle Sergen ve Hami ile anlaşma sağlayamadı. Oktay’ın da çıkışıyla yönetim, güç durumda kalırken, Osman, Nesim, Gökdeniz, Tamer, Metin Aktaş, Abdülkadir ve Macit ile de bir türlü el sıkışamadı. 
     SERGEN, "İki sezon için 1.5 trilyon lira, bonservis bedelim için de 1 milyon 250 bin dolar isterim" talebinde bulundu. Kaptan Hami ise, "Bugüne kadar hep ben özveri gösterdim, şimdi yönetici ağabeylerimden özveri bekliyorum" diyerek kolay imza atmayacağının sinyalini verdi. Futbolcular önerilen paraları kabul edemeyeceklerini söylediler. 
     
     Mehmet tamam 
     BORDO - Mavililer, Akçaabat Sebatspor’un liberosu Mehmet’le el sıkıştı. Mehmet, dün babasıyla birlikte Mehmet Ali Yılmaz Tesisleri’nde Serdar Bali, yöneticiler Mahmut Ören, Kenan Atalay, Coşkun Kahraman ve Fikret Yavuz’la bir araya gelerek prensip anlaşmasına vardı. Genç futbolcu, Trabzonspor’da forma giymekten mutluluk duyacağını söyledi. 
     



 SPOR 



























</TEXT>
</DOC>
