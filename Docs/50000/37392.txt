<DOC>
<DOCNO> 37392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/yazar/sazak.html </URL>
<DATE> 2001/08/16/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Solun Camp David'i 
</HEADLINE>
<TEXT>

     Solda İnönü - Baykal buluşmasının yankıları sürerken, tarihi zirve özünden saptı, "randevu krizi"ne dönüştü. 
     Aslan sosyal demokratlar bu manzaradan dehşete düşmüş olmalılar. Herkes işi gücü bıraktı, solun birlikteliği yerine İnönü ile Baykal'ı görüştüren "hain"lerin peşine düştü. Dünkü haberlerde İnönü'nü kayınbiraderi Ali Sohtorik'in de adı geçiyordu. 
     Teklif hangi kanattan gelmişti 
     Perde arkasını açalım. 
     Solun Camp David'ine ortam hazırlayan "düşünce fırtınası"nı başlatanlar Gökhan Çırnaz ve Abdurrahman Arıman... Türkiye'nin çözülmüş siyasi yapıları karşısında neler yapılabileceğini "entelektüel zemin"de tartışırken parti kurmaya hazırlanan İnönü ile CHP lideri Baykal'ı buluşturma önerisi ortaya atılmış. Bir iyi niyet projesi olarak bu düşüncenin taraflara açılması konuşulmuş. Ali Sohtorik, Arıman'la olan arkadaşlığı nedeniyle girişimden Erdal Bey'e söz etmiş. Baykal da evet deyince, buluşma Ankara'da Eşref Erdem'in evinde gerçekleşmiş. Bunu "komplo teorisi"yle Sevinç Hanım'ın İnönü'yü parti kurmaktan caydırma tuzağı olarak görmek abesle iştigaldir. 
     Dolayısıyla teklif İnönü'den mi, Baykal dan mı geldi tartışması yersiz, çünkü projenin "düşünsel mimarları" profesyonel olmayan ancak "ütopik" de olsa solda bütünleşme idealine inanmış kişiler. 
     Buluşma haberi ortaya çıkınca, "diyalog" yerine çatışmadan ve "siyasal bölünme"den yana olan kadrolar aşırı tepkiyle liderlere yüklendiler. Bu "siyasi yamyamlık" karşısında onlar da bir suç işlemiş gibi savunmaya geçtiler. Sanki Escobar'la buluştular Ve görüşmenin kamuoyunda uyandırdığı olumlu tepkinin aksine birbirini alaya alan, reddeden bir tutuma girdiler, kapıyı şimdilik kapadılar. 
     Şimdilik diyoruz çünkü kamuoyu "merkezin güçlenmesi", solda ve sağda yeni birlikteliklerin oluşmasından yana. Tayyip Erdoğan hareketi merkezi tehdit ediyorsa onu önlemenin yolu da alternatif oluşturmaktan geçiyor. Siyasetteki "kadro erozyonu"nu görmek için anketlere bakmak yeter. Toplum yeni insanlar bekliyor. 
     Her şeyi peşinen reddetmek yerine, hala vakit varken olası bir erken seçimi gözeterek güçlenme projelerini hayata geçirmekte, kamuoyunun şans tanımak istediği isimlere yol açmak gerekmiyor mu 
     İnönü - Baykal buluşması, klasik isimler dışında Kemal Derviş'ten Zekeriya Temizel'e uzanan kadrolara "şemsiye" açsa bunun zararı mı olurdu 
     Olayın gazetecilik boyutuna gelince. 
     İnönü ve Baykal Ankara'daki buluşmadan ayrılırken haberin duyulabileceğini aralarında konuşmuşlardı. Sonradan bunu niye mesele yaptılar anlamak güç. Kimin kime gittiğinin ne önemi var. Türkiye elden gidiyor... Sol elden gidiyor. 
     Solun Camp David'i özlenen "sinerji"yi yaratamadı 
     
     







Hacı Bektaş ve Alevilik 


Gül'e göre Ak Parti 


Fuhuş ve fukaralık 


Ankara'da rehavet 


Balkent modeli 


Türkiye daha şanslı 


Piyasa - kondu ’ 


Recep Tayyip Erdoğan kaç para kazanıyor 


Cem Karaca ve değişenler .. 


Solun Camp David'i 


Cüce maymunlar ve ateş rengi ibişle muhabbet 


Tartışması bile hata 


Sadece halkta değil devlette de güven yok 


Tayyip olmadı Derviş verelim 


</TEXT>
</DOC>
