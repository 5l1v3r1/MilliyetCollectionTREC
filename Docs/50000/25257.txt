<DOC>
<DOCNO> 25257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/ekonomi/eko04a.html </URL>
<DATE> 2001/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine herkes korktu 
</HEADLINE>
<TEXT>

IMF’nin kamu zammı ve hububat taban fiyat uyarısı ile Fıtch’in olumsuz banka raporu piyasaların moralini bozdu. Hisse senetleri yüzde 3.9 düşerken dolar 20 bin lira arttı 
     EKONOMİ SERVİSİ 

     IMF’nin ilk sert uyarısı piyasaları tedirgin etti. Kamu işçilerine yapılan zammın ve hububat taban fiyatlarının niyet mektubu sınırlarını zorladığı yönünde IMF’nin yaptığı uyarı borsayı düşürürken, dolar ve faizi yükseltti. Piyasalarıdaki gerginliğin birbaşka nedeni de uluslararası reyting kuruluşu Fitch IBCA’nın Türk bankalarını olumsuz izlemeye aldığı yönündeki açıklaması oldu. 
     İlk seansta yüzde 2.8’düşen endeks, ikincin seansta 11.200 puan destek seviyesine kadar geriledi. Endeks günü 11.296 puandan kapatırken, hisselerin değer kaybı yüzde 3.95 oldu. Endeksin 3 Mayıs’tan bu yana geçen yaklaşık bir aylık süredeki değer kaybı da yüzde 12’ye ulaştı. 
     
     Borsaya para gelmiyor 
     Her yükselişin satış fırsatı olarak değerlendirildiği borsada nakit darlığı yaşanıyor. Hisse senedi fiyatlarındaki yükseliş ve düşüşler düşük işlem hacmiyle gerçekleşiyor. Faiz ve dolardaki hareketlenme ise borsaya para girişini engelliyor. Dünkü seanslarda sadece 290.3trilyon liralık işlem hacmi gerçekleşti. 
     
     Dolara talep arttı 
     Borç takası ve iç borçlanma programının açıklanmasından sonra düşen döviz fiyatları yeniden yükselmeye başladı. 
     Kamu toplu sözleşmelerinin yarattığı 600 trilyon liralık farkın IMF ye verilen taahütlerin tutulmasını zorlaştırdığı açıklamaları ve Hazine’nin dünkü üç aylık ihalesine beklenenin altında teklif gelmesi dolara olan talebi artırdı. 
     Merkez Bankası kurunda 23 bin liralık artışla 1 milyon 171 bin liraya çıkan dolar, serbest piyasada 20 bin liralık artışla 1 milyon 170 bin liraya çıkt. Dolar euro karşısında da son altı ayın en yüksek değerine çıktı. 
     



 EKONOMİ 
























</TEXT>
</DOC>
