<DOC>
<DOCNO> 11302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/yazar/guclu.html </URL>
<DATE> 2001/03/14/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
8 gün kaldı Sayın Ecevit 
</HEADLINE>
<TEXT>

     Üniversite öğretim üyelerinin maaşlarında iyileştirme yapılacağı kesin. Bu konuda Başbakan Ecevit'in sözü var... 
     Maliye Bakanlığı'nın bu konudaki hazırlığı devam ediyor. Ama söz konusu maaş ayarlamasına olanak sağlayacak kanun gücündeki kararnamenin yürürlülük süresi 22 Mart'ta sona eriyor. Yani hepsi hepsi 8 gün kaldı. 
     Başkentin yoğun gündemi içerisinde hocaların unutulacağını kesinlikle sanmıyorum. Ama biz yine de her gün kendilerine hatırlatmaya devam edeceğiz... 
     Ankara'dan gelen bilgilere göre maaş ayarlaması sadece hocalarla sınırlı kalmayacak. Kaymakamlarla valiler arasındaki maaş uçurumu da asgariye indirilecek. Yine aynı şekilde 14 yılın üzerinde görev süresi olan hakimler ile üzerinde büyük iş yoğunluğu bulunan beş, on yıllık hakimler arasındaki ücret dengesizliği de giderilecek. Kararname çerçevesinde düşünülen üçüncü kesim ise albaylar. Generallerle, albaylar arasında da denge kurulacağı belirtiliyor... 
     Başta memurlar olmak üzere elbette tüm çalışanlara zam yapılmasını canı gönülden diliyoruz. Zaten hükümetinde bu konuda sözü var. Umarız hepsi birden gerçekleşir... 
     
YÖK yine karmakarışık      YÖK üyesi Gündüz Gökçe'nin görev süresi sona erdi. Çankaya'nın her an yeni bir atama yapması bekleniyor. Umarız bu kez YÖK'te tam gün çalışacak birisi atanır. Çünkü şu anda yürütme kurulunda 6 üye var ve üyelerden birisi Ankara dışına çıktığında çoğunluk sağlanamadığı için toplantı yapılamıyor... 
     Bir süre sonra Bener Cordan ve Orhan Güvenen'in de görev süresi doluyor. Onlar, hükümet kontenjanından. Umarız hükümet üye atarken, YÖK üyeliğini ikinci iş olarak sürdüren isimler üzerinde ısrar etmez. Çünkü YÖK'te konuşan değil çalışan üyelere ihtiyaç var... 
     
Üniversite kapatılır mı      Fatih Üniversitesi'nin kapatılacağına ilişkin haberler günlerdir kulaktan kulağa yayılıyor. Tarikat bağlantısı, kadrolaşma ve türban konusundaki ısrarı nedeniyle bu kararın alınacağı belirtiliyor. Peki aynı durumdaki devlet üniversiteleri ne olacak Böyle çifte standart olur mu 
     Kusuru varsa, yasa ve yönetmeliklere uymuyorsa elbette gereği yerine getirilmelidir. Ama düzeltmek varken, kapatmak, hele hele bir üniversiteyi kapatmak kimseye onur kazandırmaz. Ayrıca daha düne kadar söz konusu üniversiteye ve tarikatın diğer okullarına destek veren aynı YÖK ve MEB değil miydi .. 
     Daha ne kadar bir uçtan diğer uca gidilecek .. 
     
     





IMF, Atatürk... 


Polis bankada 


Destek... 


Dükk n iyi de vitrini berbat 


Hükümet, zamanla yarışın ne kadar farkında .. 


Büyük ulus olmanın... 


8 gün kaldı Sayın Ecevit 


Balkan gerçeği 


Faruk Müren’den Kutsal itiraflar 


Siyaset - banka ilişkisi 


Yolsuzluk mücadelesi 


İktisat bilim midir 


Derviş erken mi geldi 


Tarih yazmak veya şaşmak 


Altı sorun ekonomiyi kilitledi 


Rantiyeler içeri 


</TEXT>
</DOC>
