<DOC>
<DOCNO> 34471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/ekonomi/eko09a.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Döviz bonolarının vergi avantajı 
</HEADLINE>
<TEXT>

Vergi Dünyası MUSTAFA ÖZYÜREK 
     Yıl sonunda 115 katrilyona ulaşacağı açıklanan iç borç stokunun nasıl ödeneceği programın temel sorunu. Hükümet, takasla da önemli miktarda iç borcu erteledi. 2001’de toplanması öngörülen 37 katrilyonluk verginin faizlerini karşılamadığı dikkate alınırsa, yeniden borçlanılacağı ortaya çıkar. 
     Hükümet, 500 milyon dolar bono satarak dövizle borçlanmaya devam etmektedir. Takasta dolar bazındaki 14 faizle borçlanılırken, bonolarda 12 faizle borçlanıldı. Mevduat faizleri stopaj oranlarında değişiklik, kamu kağıtlarının faizlerinin 50 milyar lirasının vergiden istisna edilmesi için hazırlanan tasarısı, döviz bonolarını daha avantajlı hale getirmiştir. 
     Şu anda güvenilir bankalar 3 ay vadeli döviz mevduatına 8 faiz vermektedirler. Döviz bonosunun faizi mevduat faizine göre 50 fazlasıdır. Bankalarda döviz mevduatından elde edilen faize son değişiklikle 18 Gelir Vergisi stopajı ve 10 fon kesintisi uygulanmakta, böylece faizden 19.8 vergi ödenmektedir. Kamu kağıtlarından, bu meyanda döviz bonosundan stopaj yapılmamaktadır. 
     Tablodan anlaşıldığı gibi, 100 bin dolarını bankaya yatıran kişi bir yılda 1.622 dolar vergi ödeyerek net 6571 dolar faiz elde etmektedir. Buna karşılık 100 bin dolarını Hazine bonosuna yatıran kişi 12 bin dolar net faiz elde etmektedir. 
     
     Bankalar vergi ödeyecek 
     Döviz bonosu satın alan bankalar ve kurumsal yatırımcıların vergilendirilmesi farklı olacaktır. Elinde döviz bonosu bulunan banka üç aylık dönemler itibariyle vereceği geçici vergi beyannamesinde kur farklarını ve faizi dikkate alarak vergi ödeyecektir. Döviz bonolarının borsada bir değeri oluşursa bu değer ile satın alma değeri arasındaki fark kar olarak bankanın beyanına dahil edilerek vergisi ödenecektir. 
     
 Mevduat faizi Stopaj Döviz bonosu Döviz bonosu  Yıllık 8 19.8 Faizi Stopaj İlk üç ay 2.000 396 - - İkinci üç ay 2.032 402 6.000 - Üçüncü üç ay 2.064 408 - - Dördüncü üç ay 2.097 415 6.000 - Toplam 8.193 1.622 12.000 -      
     
     Bankacılar ve kurumsal yatırımcılar kanundaki hükümleri bilerek döviz bonosu satın aldıklarına göre döviz kurunda büyük artışlar beklemedikleri düşünülebilir ya da elde TL tutmaktansa dövize yatırımı avantajlı buldukları akla gelebilir. Bankaların halktan topladıkları mevduatın yarısından fazlasının döviz cinsinden olduğu düşünülürse, döviz bonosu alan bankalar kur riskini Hazine’ye yüklemiş oluyorlar.Bankaların 8 faizle topladıkları dövizli mevduatı 12 faizle değerlendirmeleri önemli bir avantajdır. Bankaların bu avantajın yanında ödeyecekleri vergilerin daha düşük kalacağını tahmin ettikleri anlaşılıyor. 
     Değerlendirmelerimizin temelinde bir yıl sonra Hazine’nin borçlarını ödeyebilecek güçte olacağı varsayımı var. Hazine’nin iç ve dış borç yükleri, borçlanmadaki yüksek faizler düşünüldüğünde ortada bir risk olduğu açık. Ancak şimdilik hiç kimse bu riski düşünmek istemiyor. 
     



 EKONOMİ 




























</TEXT>
</DOC>
