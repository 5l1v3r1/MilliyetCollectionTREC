<DOC>
<DOCNO> 5691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/guncel/gun04.html </URL>
<DATE> 2001/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hizbullah'ın hücresine baskın 
</HEADLINE>
<TEXT>

     DİYARBAKIR DHA 

     Diyarbakır Emniyet Müdürü Ali Gaffar Okkan ve 5 polisin şehit edilmesinden sonra Diyarbakır genelinde başlatılan operasyonlar sürüyor. Çınar ilçesi Pembeviran mezrasında bir evde Hizbullah'ın askeri kanat sorumlularından Davut Kınay'ın saklandığını öğrenen güvenlik güçleri, önceki gün akşam evi çembere aldı. Güvenlik güçlerinin "Teslim ol" çağrısına Kınay'ın ateşle karşılık vermesi üzerine çatışma çıktı. Teslim olmamakta direnen Kınay güvenlik güçleri tarafından ölü ele geçirildi. 
     
Silahı inceleniyor      Evde yapılan aramada Kınay'ın kullandığı 1 adet Kalaşnikof otomatik tüfek ile örgütsel dokümanlar ele geçirildi. Yetkililer, ele geçirilen Kalaşnikof marka silahın başka olaylarda kullanılıp kullanılmadığını belirlemek amacıyla balistik inceleme başlattıklarını bildirdiler. 
     Çatışmadan sonra düzenlenen operasyonda, teröriste yardım ve yataklık ettiği iddiasıyla kimlikleri açıklanmayan 3 kişi daha gözaltına alındı. 
     Davut Kınay'ın Diyarbakır Emniyet Müdürü Ali Gaffar Okkan'ın şehit edilmeden önce açıkladığı 26 Hizbullah tetikçisi arasında bulunan M. Guli Kınay ın yakını olduğu belirtildi. M. Guli Kınay, Okkan ile 5 polisin şehit edilmesi olayına karıştığı gerekçesiyle aranıyor. 
     Diyarbakır'daki Gaffar Okkan ile 5 koruma polisine yönelik saldırıdan sonra İstanbul Zeytinburnu'nda güvenlik güçlerine teslim olan ve Diyarbakır'a getirilen Hizbullah mensubu Nizamettin Gökçe, DGM'ye sevk edildi. 
     


 GÜNCEL 
















</TEXT>
</DOC>
