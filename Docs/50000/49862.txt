<DOC>
<DOCNO> 49862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/son/sontur22.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Savunma Bakanı "Asker gönderme gündemimizde yok" 
</HEADLINE>
<TEXT>

     Milli Savunma Bakanı Sabahattin Çakmakoğlu, ''ABD'nin Türkiye'den Afganistan'a asker göndermesini istediği'' yönündeki haberlerle ilgili olarak, ''Asker gönderme konusu gündemimizde yok'' dedi. 
     Mersin'de temaslarını sürdüren Bakan Çakmakoğlu, Mezitli Beldesi Belediye Başkanı Nuri Hocaoğlu'nu ziyaret etti. Burada, bir gazetecinin, ''ABD'nin Türkiye'den Afganistan'a asker göndermesini istediği'' yolundaki haberlere ilişkin sorusu üzerine, Çakmakoğlu şunları söyledi 
     ''Bilgi alanımda bulunan konuları kamuoyuna açıklıyorum. Bu konuda bir bilgi yok. Bunu nereden, kim, hangi kaynağa dayanarak yayınlıyor, onu bilemem. Ben şimdi buradayım. Sanıyorum ki, Ankara'da bizim dışımızdaki yetkililerin de bir açıklamaları yok. Yalnız şunu söyleyebilirim TBMM'den aldığımız izin kararı çerçevesinde, vaki talepler ve istekler olursa bunlar ülke menfaatleri ve yüksek çıkarlarımız doğrultusunda değerlendirilecektir. Ancak, mutlaka bu olacak manasına alınmaması gereklidir.'' Çakmakoğlu, bu yönde bir bilgi ve açıklama bulunmadığına da işaret ederek, ''Asker gönderme konusu gündemimizde yok'' dedi. 
     






</TEXT>
</DOC>
