<DOC>
<DOCNO> 9302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/spor/spo01.html </URL>
<DATE> 2001/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Umut Terim’de 
</HEADLINE>
<TEXT>

Beşiktaş Başkanı Serdar Bilgili, teklif götürdüğü ünlü hocadan yanıt bekliyor. Erdoğan Arıca - Metin Tekin ikilisi de gündemde 
     BİLAL MEŞE 

     Alternatif de bulundu 
     BEŞİKTAŞ Kulübü Başkanı Serdar Bilgili’nin teklif yaptığı Fatih Terim’den haber beklediği öğrenildi. Scala ile yolları ayırmayı düşünen yöneticilerin, umut olarak da Fatih Terim’i gördükleri belirtildi. Bilgili, İtalyan kulüplerinin de gözdesi olan ve Milan’la anlaştığı belirtilen Terim’e alternatif de buldu. 
     
     Yabancı risk olur’ 
     YÖNETİCİLERİN, Scala’nın gönderilmesi durumunda yerine yabancı bir hoca getirmenin risk olduğu görüşünde birleştikleri öğrenildi. Erdoğan Arıca - Metin Tekin ikilisi gündeme getirilirken, Daum’un da adının geçtiği, ancak sıcak karşılanmadığı ifade edildi. Yöneticilerin "Terim olmazsa Arıca gelsin" dedikleri bildirildi. 
     
     Tazminat düşündürüyor 
     SCALA’nın daha önce çalıştığı Almanya’nın Dortmund takımında da başarısız olduğu, ancak tazminatını almak için baskılara rağmen istifa etmediği belirtildi. Yöneticilerin, İtalyan hocanın işine son vermeleri halinde yüklü bir miktarda para ödemek zorunda kalacakları, para krizi nedeniyle bekledikleri öğrenildi. 
     
Hepsi yalan’      BEŞİKTAŞ Teknik Direktörü Nevio Scala, İstanbul’a dün döndü. Beşiktaş’ı sevdiğini söyleyen Scala, gazetelerde kendisinin Fiorentina’ya gitmek istediği şeklinde çıkan haberlere tepki gösterdi. Scala, "Hepsi yalan. Beşiktaş Avrupa’nın en önemli takımlarından biri. Ben İtalya’da değil, Münih’teydim" dedi. 
     
BİTMEDİMHalilagiç, "H l ayaktayım" dedi sahalara yine döneceğini söyledi 
     BEŞİKTAŞ’ta uzun süredir sakat olan ve futbol hayatının kapandığı iddia edilen Halilagiç, "Bitmedim. H l ayaktayım. Formamı yine giyeceğim, sahalara döneceğim" dedi. Kendisini en çok kulübün ilgisizliğinin üzdüğünü vurgulayan Halilagiç, "Sezon başından bu yana para alamadım. Sıkıntı çekiyorum" diye konuştu. 
     KÖTÜ günleri atlatmak için yoğun bir şekilde tedavi gördüğünü belirten Halilagiç, "Futbol hayatı bitti, diyenlere yeni sezonda en iyi yanıtı sahalara dönerek vereceğim. Halilagiç tükenmez. Yeni sezonu ve futbolu iple çekiyorum. Yaşadığım olumsuzluklar bile yaşama sevincimi ve futbol oynama arzumu yıkamaz" dedi. 
     
Ümit oynayacak      BEŞİKTAŞ’ta sakatlığı nedeniyle Fenerbahçe maçında oynamayan Ümit’in iyileştiği belirtildi. Takımla birlikte antrenmanlara katılacak olan genç oyuncunun Ankaragücü maçında forma giyeceği belirtildi. Siyah - Beyazlılar Ankargücü karşılaşmasının hazırlıklarına dün akşam yaptıkları antrenmanla başladılar. 
     


 SPOR 




























</TEXT>
</DOC>
