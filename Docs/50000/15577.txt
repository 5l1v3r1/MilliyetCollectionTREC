<DOC>
<DOCNO> 15577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/son/sonspo01.html </URL>
<DATE> 2001/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da Emre şoku... 
</HEADLINE>
<TEXT>

     Galatasaray'ın genç yıldızı Emre Belözoğlu'nun peşini sakatlıklar bırakmıyor. 
     Slovakya maçı öncesinde ısınırken sakatlanan genç futbolcu, yeni iyileşmişken, yeniden sakatlandı. Galatasaray'ın bu akşamki antrenmanında yapılan çift kale maçın sonlarına doğru, Ergün ile girdiği mücadelede sol ayak topuğunun arka kısmına darbe alan Emre, uzun süre yerde kıvrandı. Teknik direktör Lucescu, hemen Emre'nin yanına gelerek, bu futbolcunun durumu hakkında bilgi aldı. 
     Masörlerin yardımıyla tesislere götürülen Emre'ye, hemen buz tedavisi uygulandı. Genç futbolcunun, yarın yapılacak kontrolde darbe aldığı yerde ödem oluştuğu belirlenirse MR'ı çekilecek ve durumu kesinlik kazanacak. 




</TEXT>
</DOC>
