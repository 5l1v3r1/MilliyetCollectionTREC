<DOC>
<DOCNO> 39182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/27/yasam/yas01.html </URL>
<DATE> 2001/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Sihirbaz pilot 
</HEADLINE>
<TEXT>

Yakıt sızdıran ve havada defalarca motorları duran uçağı bir planör gibi kullanıp yere indirmeyi başaran pilot, 295 yolcuyu ölümden kurtardı... 
     DIŞ HABERLER SERVİSİ 

     Toronto - Lizbon seferini yapan Kanada Transat havayollarına ait Airbus 330 tipi charter uçağındaki 295 yolcu Kanadalı pilot Robert Piche’nin ustalığı sayesinde mutlak ölümden döndü. 
     Sihirbaz pilot, önceki gün Toronto’dan havalandıktan sonra Atlantik üzerinde yakıt sızdırdığı için motorları duran uçağı mesleğinin tüm ustalık ve inceliklerini sergileyerek denize çakılmaktan kurtardı. 
     
Bir mucize oldu      Reuters’e göre, yakıt sızdırma gibi çok ciddi bir sorun yaşayan uçağın iki motoru da yolculuk sırasında defalarca durdu. Bunun üzerine kuleyle temasa geçen kaptan pilot çok az yakıtı kaldığını ve Azor Adaları’ndaki Lajes Havaalanı’na acil iniş yapacağını açıkladı. 
     Yolculara can yeleği dağıtılırken uçağın kontrolünü manuale elle kumanda alan pilot çeşitli manevralar yaparak koca Airbus’ı yarım saat süreyle motorsuz planör gibi uçurdu. Havada süzülerek havaalanına inen Airbus’ın lastikleri aşırı sürtünmeden yanıp patladı, çıkan küçük yangın görevlilerce hemen söndürüldü. Olayda sadece 9 kişi hafif yaralandı. 
     Mucize inişten sonra gazetecilere konuşan yolcular "Öyle korktuk ki, son dualarımızı etmeye başladık. Pilot, tam anlamıyla mucize gerçekleştirdi" dediler. 
     



 YAŞAM 



















</TEXT>
</DOC>
