<DOC>
<DOCNO> 1980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/siyaset/siy11.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevitlerden doktora dur 
</HEADLINE>
<TEXT>

     ANKARA ANKA 

     DSP Genel Başkan Yardımcısı Rahşan Ecevit’in, eşi Başbakan Bülent Ecevit’in sağlık raporlarını isteyene göstereceğini söyleyen doktoru Arif Abacı’yı engellediği belirtildi. Abacı, Ecevit’in sağlığıyla ilgili Fatih Altaylı’nın hazırlayıp sunduğu ve 8 Ocak’ta Kanal D’de yayınlanan programa gece saat 01.30 sıralarında telefonla katıldı. Çeşitli görüşlerin açıklandığı programdaki ifadelerden, genel olarak rahatsızlık duyduğunu dile getiren Abacı şunları söyledi "Yanıt isteyen gazetecilere, Başbakan Bülent Ecevit’in sağlık durumunun gayet normal olduğunu ortaya koyan rapor ve belgeleri göstereceğim." Ancak Altaylı’nın bir kaç kez doğrulattığı bu sözlere karşın Abacı, bir sonraki gün bazı gazetecilerin kendilerinden istediği raporu vermedi. 
     


 SİYASET 
























</TEXT>
</DOC>
