<DOC>
<DOCNO> 46589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/ekonomi/eko04.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan’da para Tahir’den sorulur 
</HEADLINE>
<TEXT>

Elinde ilkel bir telsiz, önünde tahta bir kasası olan Muhammed Tahir, tek başına Afganistan’ın Tahtakalesi’ gibi çalışıyor 
     EKONOMİ SERVİSİ 

     ABD’nin bombardımanı altında tüm dünyanın ilgi odağı haline gelen Afganistan’da para hareketleri de savaşın gidişatına odaklandı. The Economist dergisi, Afganistan’da para değişiminin kilit ismi Muhammed Tahir’le yapılan röportaja yer verdi. 
     Ülkenin kuzeyindeki Taliban’ın kontrolü dışında bulunan Faizabad pazarı önemli bir finans merkezi durumunda. Günde ortalama 4 bin dolar para değiştiren en önemli para simsarlarından Muhammed Tahir de burada faaliyet gösteriyor. 
     
     Haberler dövizi etkiliyor 
     Tahir, uluslararası piyasayı yakından takip edip, gizli bilgilere ulaşmaya ve böylece daha fazla k r etmeye çalışıyor. Faiz oranlarından, haberlerden ve diğer şehirlerdeki ofislerinin likidite durumlarından bahsediyor. Kısa dalga radyo sistemiyle çalışan ilkel telsiz telefonuyla ekonomi hakkında bilgi toplamaya çalışıyor. Tahir döviz fiyatlarının, gelen haberlere göre değiştiğini dile getiriyor. Ayrıca BBC’nin bölgede yaptığı Farsça yayının da etkili olduğunu söylüyor. Tahir, paraları tahta bir kasanın içerisinde saklıyor ve müşterilerine Pakistan üzerinden uluslararası piyasalara ucuz ve hızlı para transferi vaad ediyor. 
     Ülkede bir Merkez Bankası’nın olmadığını söyleyen Tahir, ekonomi ve finans "bakanlığı"nın parayı yönettiğini dile getiriyor. "Paranın nereden geldiği ya da ne kadar basılmasına kimin karar verdiği hakkında hiçbir bilgim yok" diyen Tahir, küçümser bir ifadeyle önündeki demetlerce parayı göstererek "Ne zaman dolara ihtiyaçları olsa daha fazla Afgani basıyorlar" diye konuşuyor. Uyuşturucu parası bölge ekonomisinde önemli rol oynuyor. 
     



 EKONOMİ 






















</TEXT>
</DOC>
