<DOC>
<DOCNO> 41908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/yasam/yas03.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçak roket, yakıt napalm 
</HEADLINE>
<TEXT>

İkiz kulelere 30’ar napalm bombası atılmış oldu’ diyen emekli savaş pilotu Zeki Kılıç, akıl almaz saldırıyı şöyle değerlendirdi... 
     Hiçbir pilot binaya gidip çarpmaz. Uçağı yere, ya da göle çakar, yine de binaya çarpmaz. Bu da gösteriyor ki, saldırıyı düzenleyenler pilotluk eğitimi almış. Giriyorlar, anında kaptanları ekarte ediyorlar, kaçırma sinyali verilmesini engelliyorlar, kendileri uçağı kullanıp çarpıyorlar. Bunun Bin Laden tarafından yapıldığına inanmıyorum. Bu örgütün bu kadar büyük bir olayı yapabileceğini sanmıyorum. 
     Uçağın yan dönmesine gelince, bu pilotun acemi olduğunu gösteriyor, usta olsa binaya tam ortadan girerdi. Ya da, acaba, son anda vazgeçip, uçağı kurtarmak mı istedi Bilemiyorum. Bu kulelere ne kadar aşağıdan vurursanız, o kadar zarar ihtimali doğar. Binanın üst kısımlarından vurdu. Çarpan uçakların her birinde, ortalama 15 ton yakıt var. İlk çarpan uçak Boeing 737 - 400, alabileceği yakıt 20 ton. İkinci uçak Boeing 767, alacağı yakıt 50 tondur. Bir ton yakıt, bir napalm bombasına eşit. Napalm bombasının içinde de uçak yakıtı gibi yakıt var. Yani her binaya 15’erden 30 napalm bombası atılmış oldu. 
     Tel Aviv’e bakın 
     Bu bomba, Birleşmiş Milletler’ce kullanılması yasak bir bomba. Burada uçak bir roket, yakıt da napalm bombası işlevi görmüştür. ABD’de kullanılan yolcu uçaklarının büyük kısmı Boeing’tir. Yolcu uçaklarının kullanımı hepsinde aynıdır. Ancak Boeing’lerin kullanımı Airbus uçaklarına göre biraz daha kolaydır. Boeing lövyesi simit, Airbus’ların sopa şeklindedir. Havalimanlarının güvenliğini yeniden gözden geçirmek gerekiyor. Bu önlemin nasıl yapılacağını öğrenmek isteyen, Tel Aviv Havalimanı’na gitsin. 
     
     Boeing 767-200'ün teknik özellikleri 
     New York'taki Dünya Ticaret Merkezi'nin kulelerine çarpan her iki uçakta, ABD ve dünyada çok sayıda kullanılan Boeing firmasının 767 modeli yolcu uçaklarıydı. Özellikle orta ve uzun mesafeli uçuşlar için tercih edilen bu ticari uçaklar, özenle, uzun mesafeli uçuş yapan seferlerden seçilmişti. Bu nedenle kulelere çarptıklarında, yakıt depoları neredeyse ağzına kadar doluydu. İşte, bu uçakların özellikleri ve boyutları 
     

</TEXT>
</DOC>
