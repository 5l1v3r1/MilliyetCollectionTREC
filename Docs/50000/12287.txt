<DOC>
<DOCNO> 12287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/guncel/gun02.html </URL>
<DATE> 2001/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Önemli diye sunulan delil mahkeme heyetini güldürdü 
</HEADLINE>
<TEXT>
Ölüden mahkemeye mektup var 
Yaşadığı adamı öldürmekten yargılanan Leyla Demirbostan mahkemeye, "Karımı serbest bırakın" diye "ölü"den mektup getirdi. 
     MEHMET SOYKAN Samsun DHA 

     Samsun'da, birlikte yaşadığı Ali Demircioğlu'nu çorbasına fare zehiri katarak öldürdüğü iddiasıyla yargılanan Leyla Demirbostan, son duruşmada sunduğu "delil"le mahkeme heyetini kahkahalara boğdu. Demirbostan'ın, eşinin yazdığını öne sürdüğü, "Karımın suçu yok, onu serbest bırakın" yazılı not herkesi güldürdü. 
     Hastahane mahallesinde, aralık ayında aralarında çıkan tartışma nedeniyle Demircioğlu'nu çorbasına fare zehiri koyarak öldürdüğü iddiasıyla 2. Ağır Ceza Mahkemesi'nde idam istemiyle yargılanan bir çocuk annesi Demirbostan, dünkü duruşmada "önemli"dir diyerek bir "delil" sundu. Borç senedi arkasına tükenmez kalemle yazılan notta şu ifadeler yer aldı 
     
     Karımı serbest bırakın 
     "Saygıdeğer hakim bey. Ben Ali Demircioğlu. Ben kendi kendime hazırladığım ilacı, yemeğime kendim koydum. Leyla Demirbostan'ın hiçbir suçu yok. Suçsuz yere yatıyor. Çekyat borcumu ödeyemediğim için canıma kıydım. Eşimi ablası Hatice Kaya'nın evine göndermiştim. Saat 11.00'de gel dedim, o da geldi. Beni eşim tuvalete girerken gördü. Beni çok seviyordu. Bana kıyamaz. Şimdiye kadar eşimin bana böyle bir şey yapacağı aklımın ucundan bile geçmez. Ailemin suçu yoktur. Beni yine hastaneye kaldıran eşim oldu. İlacı ben aldım. Onu serbest bırakın." 
     Yazının okunmasıyla birlikte mahkeme heyeti ve duruşmayı izleyenler kahkahalara boğulurken, Ali Demircioğlu'nun babası Osman Demircioğlu, "Oğlum düzgün yazı yazamaz" dedi. Demirbostan da, " Bu mektuptaki yazı onundur" karşılığını verdi. Duruşma, mektubun incelenmesi için ertelendi. 
     
     Saygıdeğer hakim bey...’ 
     Leyla Demirbostan, öldürmekle suçlandığı Ali Demircioğlu'ndan, "Saygıdeğer hakim bey. Ben Ali Demircioğlu. Ben kendi kendime hazırladığım ilacı, yemeğime kendim koydum. Leyla Demirbostan'ın hiçbir suçu yok. Suçsuz yere yatıyor" mektubunu getirince, mahkeme kahkalara boğuldu. 
     


 GÜNCEL 

























</TEXT>
</DOC>
