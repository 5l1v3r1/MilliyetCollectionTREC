<DOC>
<DOCNO> 23804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/spor/bbas.html </URL>
<DATE> 2001/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İLK FİNALİST EFES 76 - 85 
</HEADLINE>
<TEXT>

Lacivert - Beyazlı takım Play - Off yarı finalinin ikinci randevusunda D.Şafaka’ya yine şans tanımadı. Rakibini 9 sayı farkla yenip 3-1’lik skorla finale adını yazdırdı 
     Gökhan Türe 

     EFES Pilsen, Play - Off yarı finalinin ikinci buluşmasında Darüşşafaka’ya yine geçit vermedi, farklı galibiyetle finale yükselen ilk takım oldu. Maça 5. dakikadan itibaren hakim olan Efes, son periyoda kadar üstünlüğü elden bırakmadı. Son çeyrekte Jensen ve Rogers’ın üst üste üçlükleriyle Daçka birara farkı tek sayıya kadar indirdiyse de Efes, Drobnjak ve Mulaömerovic’le galibiyete ulaşmayı bildi. Mehmet, gerek ribaundlarda gerekse skordaki katkısıyla galibiyetin kilit ismi oldu. Efes’in finaldeki rakibi Türk Telekom - Ülker serisini kazanan taraf olacak. 
     
İstatistik DARÜŞŞAFAKA OYUNCU TS 2S 3S SA R Emre 5 1 1 1 1 0 2 1 Rogers 25 3 7 3 5 10 13 5 Jensen 15 0 1 5 8 - 9 Mehmet 8 1 3 1 3 3 4 2 Okunsky 20 5 13 1 2 7 8 7 Nihat 2 - 0 3 2 2 1 Hakan 1 0 1 0 1 1 2 1 TOPLAM 76 10 27 11 23 23 31 29      
     
EFES PİLSEN OYUNCU TS 2S 3S SA R Scepanovic 11 4 4 1 3 0 1 1 Kerem 10 2 3 1 2 3 3 1 Alper - - 0 1 - 1 Hüseyin 11 4 6 - 2 4 3 Drobnjak 17 5 10 2 2 1 3 6 Mehmet 17 3 6 2 2 5 6 8 Mulaömerovic 12 4 8 0 3 4 6 2 Ömer 7 2 4 1 3 - 4 TOPLAM 85 24 41 7 16 16 23 26      
     
Telekom-Ülker      BASKETBOL Birinci Ligi Play - Off yarı final ikinci maçında Türk Telekom ile Ülkerspor bu akşam Ankara’da karşı karşıya gelecekler. Ankara Atatürk Salonu’ndaki karşılaşma saat 18.00’de başlayacak ve TRT 1’den naklen yayınlanacak. Seride 2 - 0 önde olan Ülker bu maçı da kazandığı taktirde finale yükselecek. 
     
Troy ligden çekildi      BASKETBOL Birinci Ligi’nde yer alan Troy Pilsner Kulübü, 2001 - 2002 sezonunda ligde yer almayacağını açıkladı. Troy Pilsner Spor Kulübü Yönetim Kurulu’ndan yapılan yazılı açıklamada, "Troy Pilsner Spor Kulübü bünyesinde Basketbol Birinci Ligi’nde yer alan takımımız, ülkemiz ekonomisinin içinde bulunduğu koşullar nedeniyle 2001 - 2002 sezonunda ligden çekilecektir’’ denildi. Troy Pilsner’in yerine Birinci Lig’e, İkinci Lig’de üçüncü sırayı alan Samsunspor alındı. 
     
İbrahim döktürdü      YUNANİSTAN’ın AEK takımının formasını giyen milli basketbolcumuz İbrahim Kutluay, takımının Panionios’u 80 - 73 yendiği Play - Off ilk tur maçında AEK’yı galibiyete taşıyan isim oldu. İbrahim, serinin ilk maçında mükemmel bir oyun ortaya koyarken, başarılı basketbolunu da 22 sayıyla süsleyerek karşılaşmanın en skorer oyuncusu oldu. 
     



 SPOR 




























</TEXT>
</DOC>
