<DOC>
<DOCNO> 12935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/25/guncel/gun03.html </URL>
<DATE> 2001/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
3.5 deyip geçmedik 
</HEADLINE>
<TEXT>

Prof. Işıkara Korkmayın’ dedi ama büyük deprem bekleyen İstanbullular 3.5’ta sokağa fırladı 
     Bakırköy açıklarında dün saat 15.08'de meydana gelen 3.5 büyüklüğündeki deprem bölgede oturanları korkuttu. Sarsıntının olağan depremlerden biri olduğunu vurgulayan Boğaziçi Üniversitesi BÜ Kandilli Rasathanesi ve Deprem Araştırma Enstitüsü Müdürü Prof. Dr. Ahmet Mete Işıkara, "Yine aynı şeyleri söyleyeceğim, panik yapmayın" dedi. 
     Kandilli Rasathanesi'nden alınan bilgiye göre, merkez üssü Bakırköy açıklarında Marmara Denizi olan deprem, özellikle Bakırköy, Ataköy, Yeşilköy ve Avcılar'da hissedildi. Buralarda yaşayan vatandaşlar panik içinde kendilerini sokağa attılar. 
     
İtfaiye hazırola geçti      Bölgedeki itfaiye müdürlüklerine ait araçlar alınan karar gereği garajlarından dışarı çıkarılarak hazır duruma getirildi. Ancak "depremin büyüklüğü" ve "olağan depremlerden biri" olduğu açıklanınca hayat normale dönmeye başladı. İstanbul Vali Yardımcısı Ali Cafer Akyüz de, depremden sonra hasar kaydı alınmadığın söyledi. 
     
Olimpiyat Komitesi de yakalandı      Marmara Denizi'ndeki sarsıntı Uluslararası Olimpiyat Komitesi IOC Değerlendirme Komisyonu üyelerini de yakaladı. Türkiye'den bugün ayrılacak olan üyeler, görüşlerini aktaracakları basın toplantısı öncesinde 3.5 büyüklüğündeki depremle sarsıldılar. Depremin yoğun hissedildiği Ataköy'deki toplantıda bir gazetecinin yer sarsıntısıyla ilgili sorusu üzerine ise, "Bize bu konuda güvence verildi. Olimpiyatla ilgili tüm binaların depreme hazır olduğu söylendi" dediler. 
     
Japonya 6.4'le sallandıDIŞ HABERLER SERVİSİ 
     Japonya'nın güneybatısı dün 6.4 büyüklüğünde bir depremle sarsıldı. Sarsıntı sonucu iki yaşlı kadın hayatını kaybetti. Kadınların biri beton duvarın altında kaldı, diğerinin de kafasına kiremit düştü. Japon yetkililer çok sayıda evin hasar gördüğünü belirtirken, dört evde de deprem sonucu meydana gelen kontak arızalarından dolayı yangın çıktığı açıklandı. Tokyo'nun 687 kilometre güneybatısındaki Hiroşima'yı sallayan deprem, TSİ 08.28'de meydana geldi. 


 GÜNCEL 





















</TEXT>
</DOC>
