<DOC>
<DOCNO> 10413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/08/ekonomi/eko09.html </URL>
<DATE> 2001/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ATO’dan programa koşullu destek 
</HEADLINE>
<TEXT>

     ANKARA Milliyet 

     Ankara Ticaret Odası ATO Başkanı Sinan Aygün, yeni programa destek için dört koşul öne sürdü. Aygün bu koşulları "Yol haritası reel sektörle birlikte çizilmeli, ulusal olmalı, sosyal dengeleri bozmamalı ve arkasında siyasi destek olduğu kanıtlanmalı" biçiminde açıkladı. 
     Aygün, yaptığı yazılı açıklamada, Devlet Bakanı Kemal Derviş’in reel sektörle tek kelime konuşmadığına dikkat çekerek, sadece Uluslararası Para Fonu IMF ve teknokratlarla oluşturulacak bir programa destek vermelerinin artık mümkün olmadığını söyledi. 
     Aygün, "Program yapıcılar tarafından kutsal ilan edilen bir programın müridi olmayız, ulusal olmayan ve müdahil olmadığımız bir programı desteklemeyiz" dedi ve reel sektör temsilcilerinin, oluşturmasını önerdikleri "danışma grubu"na dahil edilmesini istedi. 
     


 EKONOMİ 




















</TEXT>
</DOC>
