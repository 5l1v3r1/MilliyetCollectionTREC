<DOC>
<DOCNO> 10914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/12/ekonomi/eko02.html </URL>
<DATE> 2001/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Aracı kurumları rahatlatacağız 
</HEADLINE>
<TEXT>

İMKB Başkanı Osman Birsen arka arkaya yaşanan iki finansal krizden etkilenen aracı kurumların taleplerini değerlendirerek uygun tedbirleri alabilecekleri mesajını verdi 
     SONGÜL HATISARU 

     Aracı kurumların krizlerden olumsuz etkilendiklerini söyleyen İMKB Başkanı Osman Birsen, taleplerini dikkate alarak gerekli gördükleri tedbirleri alabileceklerini söyledi. Şartların düzeleceğini kaydeden Birsen, krizden önce kurumların mali bünyelerinin güçlü olduğunu, krizde oluşan olumsuz etkinin ise küçük boyutlarda kaldığını kaydetti. 
     Ağır krize karşın sektörde üzücü olayların yaşanmadığına dikkat çeken Birsen, kurumların risk yönetimi yapabildiğine dikkat çekerek, "Sermaye piyasasının belli bir noktaya geldiği görüldü bu krizde" dedi. 
     Aracılar, geçtiğimiz günlerde İMKB Başkanlığı’ndan terminal, ofis, kiraları ve borsa paylarının geçici olarak düşürülmesini istemişti. Alınabilecek tedbirle ilgili olarak SPK anlayışlı olduğuna dikkat çeken Birsen, "Aracı kurumları rahatlatacak bütün tedbirleri gözden geçirip, gerekli olanları alacacağız" şeklinde konuştu. 
     
     Bayram rahatlattı 
     Bayram döneminin insanları yatıştırıcı bir etkisinin de olacağına değinen Birsen şunları söyledi "Daha sonra daha rahatlatıcı bir dönem olacak. Ekonomi yönetiminde düzenlemeler yapılacak, program değerlendirilecek, bunlar iyiye işaret." 
     
Kriz oldu diye, borsa kapatılamaz’      Borsanın ekonominin en dalgalandığı dönemlerde de fonksiyonunu yerine getirdiğini ifade eden Birsen, "Borsa bir barometre görevi görüyor. İnsanlar ekonominin gidişiyle ilgili bilgiyi önce burada görüyor. Karar sahibi oluyor" dedi. Ekonominin krize girdiği, borsanın hızlı düştüğü dönemlerde, "Borsayı tatil edin" yaklaşımından uzaklaşıldığını söyleyen Birsen, şöyle devam etti 
     "Bunun doğru bir yöntem olmadığı zaman içinde bilincin yükselmesine bağlı olarak anlaşıldı. 21 Şubat’taki şok düşüşte bu yanlış talepler eskisine göre çok az gündeme geldi." 
     Normal işleyişinde çalışan bir borsanın piyasaların tekrar oluşumunu açısından öneminin anlaşıldığına değinen Birsen, "Borsayı geçici de olsa kapatıtğınızda ekonomide de ne olduğu anlaşılmaz, bu kötü bir yaklaşım" dedi. 
     Yabancı yatırımcı oranının yüzde 39 düzeyinde olduğunu söyleyen Birsen, piyasanın dalgalı kur politikasının etkisiyle yabancılar açısından cazip bir hale geldiğini vurguladı. 
     


 EKONOMİ 













</TEXT>
</DOC>
