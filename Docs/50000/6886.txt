<DOC>
<DOCNO> 6886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/son/sonspo03.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ali Sami Yen'den çıkış yok 
</HEADLINE>
<TEXT>

     Galatasaray, Avrupa Şampiyonlar Ligi 2. tur 3. maçında yarın İspanya'nın Deportivo La Coruna takımıyla yapacağı karşılaşma öncesi Ali Sami Yen Stadı'nın uğuruna inanıyor. 
     Sarı-kırmızılı ekip, Avrupa kupalarında Ali Sami Yen Stadı'nda 1997-98 sezonunda 1-0 yenildiği Borussia Dortmund maçının ardından yaptığı son 19 maçtan sadece birini kaybederken, 12 galibiyet, 6 da beraberlik aldı. 
     ''Cim Bom'', seyircisiyle bütünleştiği Ali Sami Yen Stadı'nda bu dönemde rakip filelere toplam 34 gol atarken, kendi kalesinde ise 23 gol gördü. 
     Galatasaray, Ali Sami Yen Stadı'nda Avrupa kupalarında en son yenilgisini geçen sezon Avrupa Şampiyonlar Ligi'nde İngiltere'nin FC Chelsea takımına karşı 5-0'lık skorla aldı. Sarı-kırmızılılar, bu maçın ardından Mecidiyeköy'de yaptığı son 10 Avrupa Kupası maçında sahadan yenik ayrılmadı. 
     Galatasaray ayrıca, kendi sahasında yaptığı son 19 Avrupa kupası maçından 17'sinde gol atmayı başardı. 
     
     



</TEXT>
</DOC>
