<DOC>
<DOCNO> 2397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/16/spor/spo03.html </URL>
<DATE> 2001/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Lazio’ya "Ümit" yok 
</HEADLINE>
<TEXT>

İtalyanlar’ın güçlü kulübü transfer etmek istedi, Galatasaray vermedi 
     Yönetim 10 milyonda diretti 
     ÜMİT, Lazio kapısından geri döndü. Galatasaray’ın jokerini isteyen Dino Zoff, 10 milyon dolar 6.7 trilyon lira gibi astronomik bir bonservis bedeli talep edilince, bu transferden vazgeçti. Lazio Teknik Direktörü, bunun üzerine Çek oyuncu Poporski’yi 3.5 milyon dolar ödeyip kadrosuna aldı. 
     
     Lazio 4.5 milyon verdi 
     ÜMİT’İN de gerçekleşmesini çok istediği bu transfer için Lazio, Galatasaray’a 4.5 milyon dolar önerdi. Ancak yönetim tarafından az bulundu. Sözleşmesi sürdüğü ve sezon içerisi olduğu için de Lazio ile FIFA’yı hakem gösterip anlaşma yapamayan Ümit, zorunlu olarak kulübünde kaldı. 
     
Galatasaray’da Taffarel sakat      Sarı - Kırmızılı takımın Brezilyalı kalecisinin, B.Leverkusen maçındaki olaylarda sağ omuzundan sakatlandığı anlaşıldı. Taffarel önceki günkü idmanda düz koşu yaparken, uzun süre sakatlık geçirdiği sol omuzuna darbe almaması şans olarak nitelendirildi. Bu arada Kanarya Adaları’ndan dün geç saatlerde dönen Galatasaray, yarınki idman sonrası Antalya’ya gidecek, Pogon ve W.Bremen ile karşılaşacak. 
     
     Cezalar artıyor 
Yönetim sertleşti      GALATASARAY yönetimi, disiplinsizliğin önüne geçmek için sert tedbirler aldı. B.Leverkusen maçındaki davranışlardan rahatsız olan yönetim, gereksiz görülen sarı ve kırmızı kartlara ekstra cezalar getirdi. Sezon başından beri uygulanan sisteme göre, ligde kırmızı kart gören oyuncu primden yararlanamazken, bundan böyle bu ceza "duble" hale getirildi. Ayrıca gereksiz sarı kartlara da, teknik heyetin vereceği rapor doğrultusunda ceza verileceği ifade edildi. Bu arada futbolcuların da, aralarında bir sistem geliştirdiği ve hatalı görülen konularda grup halinde karar alarak, kendilerini cezalandıracakları belirtildi. 
     
Maradona’ya, Hagi vetosu      GALATASARAYLI Hagi, jübile maçında Maradona’yı istemedi. Hagi’nin menajeri Becali, Pro Sport Gazetesi’ne yaptığı açıklamada, Rumen futbolcunun 24 Nisan’da Bükreş’teki jübilesine davet edilecek isimler arasına, futbolcu olarak çok sevdiği, ancak özel yaşamını eleştirdiği Arjantinli yıldızı almadığını söyledi. 
     


 SPOR 


































</TEXT>
</DOC>
