<DOC>
<DOCNO> 27580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/ekonomi/eko10.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ÇEAŞ ve İhlas tezg hta dönüyor 
</HEADLINE>
<TEXT>

Borsada işlem sırası kapalı şirketlerden Çukurova Elektrik ve İhlas Holding’in hisseleri tezg hüstü piyasada işlem görüyor 
     SONGÜL HATISARU 

     İstanbul Menkul Kıymetler Borsası’nda İMKB satış baskısı yaşanırken, borsa dışında bazı hisseler prim yapıyor. 
     Sırası kapatılan hisse senetlerinin yeniden su yüzüne çıkma ihtimali, tezg hüstü pazarı canlandırdı. Uzun süredir işlem görmeyen Çukurova Elektrik ÇEAŞ ve İhlas Holding hisselerinin tezg hüstü piyasada karaborsada alınıp satıldığı belirtiliyor. 
     Komisyoncu diye tabir edilen bazı kişilerin işlem sıraları kapalı hisselerden özellikle ÇEAŞ ve İhlas Holding hissesi toplamak için adeta arama timi kurdukları söyleniyor. Hisseleri toplamaya çalışan bazı yatırımcıların şirketlerin gözaltı pazarına alınması durumunda yüksek kazanç peşinde oldukları belirtiliyor. ÇEAŞ’ta uzun bir süredir toplama çalışmalarının sürdüğü ve daha önce tezgahüstü piyasada 200 bin lira fiyat biçilen hissenin son günlerde 350 binlere kadar yükseldiği söyleniyor. 
     
     İMKB inceliyor 
     Uzmanlar, iflas etmeme durumunda şirketlerin işlem sıralarının açılabileceğini ve yatırımcıların mallarını ucuza kaptırmamalarını tavsiye ediyor. 
     Çeşitli nedenlerle işlem sıraları kapalı olan şirketlerle ilgili olarak gerekli şartlar oluşmadıkça İMKB’nin tahtaları açma eğiliminde olmadığı biliniyor. 
     
Yatırımcılar beklemede      ÇEAŞ ve İhlas Holding hisse senetlerinin sıralarının kapatılması, bu hisselerin yatırımcılarının hüsrana uğramasına neden olmuştu. 29 Haziran 2000’den bu yana ÇEAŞ’ın, 9 Şubat 2001’den bu yana da İhlas Holding hisselerinin sırası kapalı bulunuyor. Kapatılmadan önce ÇEAŞ hisseleri 485 bin liradan alıcı bulurken, İhlas Holding hisseleri 2 bin 200 liradan işlem görüyordu. İhlas Holding hisseleri 19 ocak 2000 tarihinde 30,500’lü fiyatlardan alıcı buluyordu. 
     



 EKONOMİ 
































</TEXT>
</DOC>
