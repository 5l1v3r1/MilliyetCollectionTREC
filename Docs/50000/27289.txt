<DOC>
<DOCNO> 27289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/17/spor/spo07.html </URL>
<DATE> 2001/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Transfer Pazarı 
</HEADLINE>
<TEXT>

Sellami tamam      GÖZTEPE, Beşiktaşlı Sellami’nin işini bitirdi. Faslı oyuncu ile 200 bin dolar karşılığında anlaşma sağlandığı bildirildi. İç transferde Erkan, Burhan, Fikret, Abdi, Bülent, Metin, Ümit, Mehmet, Tayfun ve Zafer’le anlaşan yönetim, Kombassan’dan Emre, İstanbul Belediye’den Göksel, Cumhur, Cem’le sözleşme yapmıştı. 
     
Epureanu bekleniyor      SAMSUNSPOR Başkanı Yusuf Ziya Yılmaz, İstanbulspor’da kiralık oynayan Moldovyalı Epureanu’nun transferinin birkaç gün içinde netleşeceğini söyledi. Yılmaz, "Ayrıca bir Brezilyalı futbolcu ile de anlaştık" dedi. 
     
Birant yarışı      KARŞIYAKA’nın başarılı futbolcusu Birant’a transfer teklifi yağıyor. Başkan Kenan Kırkpınar, Bursaspor’un Birant’ın 400 milyar liralık bonservis bedeline karşılık üç futbolcu ve para önerdiğini, Ç.Rizespor ve Göztepe’nin de devrede olduğunu ifade etti. 
     
Yozgat sıkıntılı      LİGİN en az gol yiyen beş ekibinden biri olan Yimpaş Yozgat’ta, sözleşmesi sona eren defansın dört isminden sadece Cihat ile mukavele yenilenmesi sıkıntı yarattı. Selim, Murat ve Gökmen ile yapılan üç ayrı görüşmeden de sonuç çıkmadı. Olgun ise boş mukaveleye imza attı. 
     
Özcan dönemi      İKİNCİ Lig A Kategorisi’nde mücadele edecek olan Akçaabat Sebatspor, Teknik Direktör Kadir Özcan ile bir yıllık sözleşme imzaladı. Başkan Yardımcısı Atalay Armutçu, Özcan ile ligde başarılı olacaklarına inandıklarını belirtti. 
     
Konya hareketli      İKİNCİ Lig A Klasmanı’nda şampiyonluk mücadelesi vermeyi hedefleyen Kombassan Konyaspor’da, transfer listesine alınan 23 futbolcuyla görüşmeler sürüyor. Bu arada geçen sezon tüm maçlarda forma giyen Bülent Gaziantepspor’la, Emre ise Göztepe’yle anlaştı. Fatih’in Antalyaspor’la görüşme yaptığı öğrenildi. 
     
Sivas keyifli      İÇ transferin ilk gününde futbolcuları ile anlaşmazlığa düşen Sivasspor’da, yoğun görüşmeler sonunda Yusuf, Mahmut, Hayrettin, Muhammed, Adem ve Önder ikna edildi. Asbaşkan İlhan Çetin, "İlk etapta altı futbolcumuz kulüpte kaldı. Anlaşamadığımız oyuncularımızın hepsi dönüp imza atacaklar. Bu konuda biz elimizden gelen fedak rlığı sergiliyoruz" dedi. 
     



 SPOR 


























</TEXT>
</DOC>
