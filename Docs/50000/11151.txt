<DOC>
<DOCNO> 11151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/yazar/cankat.html </URL>
<DATE> 2001/03/13/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Şair Ecevit 
</HEADLINE>
<TEXT>

     Başbakan Bülent Ecevit, "Bir gün siyasetten ayrılmak zorunda kalırsa veya siyaset onu bırakırsa, sığınacağı bir dünyası, bir başka dünyası olabilmelidir politikacının. Bende şiir bu işlevi görüyor" dedi Hikmet Altınkaynak’la Yıldız’da Sohbet, 11 mart, TV8’de . Sayın Ecevit "siyasetten ayrılmak zorunda kalırsam" veya "siyaset beni bırakırsa" diyor. Demek ki diğer ihtimaller aklının köşesinden bile geçmiyor. Halbuki batı ülkelerinde politikacılar mecbur olmayı beklemez 
     Başarısız oldukları zaman -yani seçim kaybettikleri, birinci gelseler bile partilerinin oyunu düşürdükleri, ülkeyi ekonomik veya siyas bir krize sürükledikleri zaman- istifa ederler. Sayılmayacak kadar çok örnek var, biliyorsunuz. 
     Zamanını doldurmuş, yaşı ilerlemiş politikacılar da, "işi tadında bırakmak için" seçime katılmaz, yerlerini gençlere terk ederler. Mesela Fransa’nın eski başbakanlarından Raymond Barre, Lyon Belediye Başkanlığı’na bu kez aday olmadı. 
     Ben, siyasetten ne anlarım, ne de hoşlanırım. Ama şiiri çok severim. Siyaset yetti bitti artık... 
     Ecevit biraz da şiir yazsa ya, diyenlerdenim. 
     
BİR DE CUMHURBAŞKANI OLSAYDI      DSP Kocaeli Milletvekili Turan İmamoğlu’nu ben de, sizin gibi, televizyonda seyrettim. Meclis adına utanarak 
     Sayın Milletvekili, Bayram tatilini Uludağ’da geçirmek için gittiği Bursa’da mideye kebap indirirken, otomobilini hatalı park ettiği için trafik cezası yedi yiyince de sinirlendi ve milletvekili kimliğini kullanarak polisi sindirmeye kalkıştı. Polis memurunun "dikkatini ölçmek için" kaskını da alıp, başka bir yere koydu. 
     Olay medya tarafından görüntülenip, rezalet ayyuka çıkınca beyimiz, bu sefer de, "Ankara’ya gidince bu polis memurunu ödüllendireceğiz" diye demeç verdi. İçinden "Sürdüreceğim" diye geçirdiği belli. 
     Bu zat, Allah esirgesin ya Cumhurbaşkanı olsaydı 
     Neden mi dedim 
     Unuttunuz mu, aynı Turan İmamoğlu cumhurbaşkanlığı seçiminde adaylığını koymuştu. Allah’tan arkadaşları "Yahu Cumhurbaşkanı seçilmek için 40 yaşını doldurmuş olmak lazım, bilmiyor musun " diye uyardılar da, bu yeni bilgiyi alınca adaylıktan çekildi. 
     "Cumhurbaşkanı Turan İmamoğlu’nun makam arabasıyla trafiğe çıktığını bir düşünün. Polisin dikkatini neyle çekerdi acaba 
     
Hasetten söylerler      Yaşar Okuyan’-ın kıskananı çoktur. Bir kere, son derece dinamik ve çalışkan bir bakan. Sonra insanlarla kolay ilişki kuruyor. Yanında çalışanları kolluyor. 
     Rakiplerinin, Çalışma ve Sosyal Güvenlik Bakanı Okuyan’ın Kazakistan seyahatiyle ilgili dedikodularını, bu kıskançlığa veriyorum. 
     Dedikodular, Yaşar Bey’-in 23-28 Haziran 2000 tarihleri arasında Kazakistan’a yaptığı seyahatle ilgili 
     Efendim, Yaşar Okuyan, Kazakistan’a, bir arkadaşının mağazasının açılışı için gidecekti bu özel geziyi resm leştirmeyi düşündü, diyorlar Tenezzül eder mi 
     Müsteşar Fikri Savaş’ın 19 haziran tarihli yazısına, Başbakanlık 30 Haziran’da, yani geziden sonra cevap verdi, diyorlar. Öyleyse sözlü izin alınmış, demektir. 
     Kazakistan Çalışma Bakanı, "programım yoğun" diye randevu vermeyince, iş bozuldu, heyet küçültüldü, diyorlar. Doğrudur, Sosyal Güvenlik Kuruluşları Genel Müdürü Oktay Uzunoğlu ve mütercim Yüksel Al heyetten çıkarıldı heyette Bakan’dan başka, Özel Kalem Müdürlüğü memuresi Figen Koç ve koruma görevlisi Alaattin Yılmaz kaldı. 
     Ve soruyorlar Bakan Bey, mevzuatı bilmeyen, yabancı dili olmayan Figen Koç’u, masrafları Bakanlık tarafından karşılanan Kazakistan gezisine niye götürdü Figen Koç, Bakan Bey’in çok takdir ettiği, güvendiği bir memuredir. Yoksa, gezilerine niye beraberinde götürsün 
     
     





Son şans 


Vedat Günyol 


Bahçeli "Felaket yok" 


Şair Ecevit 


Çok cesur ve köklü adımlar... Hükümet atabilecek mi 


Şansı ıskalamamak 


Okulların başarısı 


Bu da bir model... 


Manipülasyonun bedeli 


Bankamatik siyaset bitiyor 


Derviş'in 100 günü 


Ekonominin 12 Mart'ı 


IMF’siz olmaz, IMF reçetesiyle de olmaz 


</TEXT>
</DOC>
