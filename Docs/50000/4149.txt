<DOC>
<DOCNO> 4149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/guncel/gun06.html </URL>
<DATE> 2001/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte aranan burun stilisti 
</HEADLINE>
<TEXT>

Sosyetenin peşinden koştuğu 'Ebru Yaşar burnu'nun tasarımcısı estetik cerrahı önce Milliyet buldu... 
     NURDAN AKINER 

     Son günlerde sosyetenin gözü şarkıcı Ebru Yaşar'ın burnunda idi. Birçok kişi aynı burundan yaptırmak için operasyonu yapan estetik cerrahın peşine düşmüştü. Çünkü, Ebru Yaşar doktorun ismini bir sır gibi saklıyordu... 
     İşte o 'marifetli doktoru' Milliyet buldu. Yaşar'ın burnunu, dolayısıyla da imajını yeniden yaratan doktor Ayşen Bilge Sezgin'di. 
     Sezgin'in bu son 'eseriyle' birlikte Türkiye'de yıllardır estetik cerrahide süren erkek egemenliği de yıkılmış oldu. 
     Bağdat Caddesi'ndeki Bella Plast Lazer-Estetik ve Plastik Cerrahi Merkezi'nden çalışan genç cerraha göre, uç kısmı kalkık, kenarları çökük ya da kanatları sıkıştırılmış burunlar artık demode. 
     Doktor Sezgin'in amacı yüzde küçük açılarla oynayarak yüzün doğallığından uzaklaşmadan güzel değişiklikler yapmak. Ayşen Bilge Sezgin'in kendi stilini şöyle anlatıyor... 
     "Dünyada estetik cerrahi artık doğallıktan yana. Ben Ebru Yaşar'ın burnunu yaparken yüzündeki açılara yani yüzün burunla, burnun elmacık kemikleriyle, burun ucunun dudakla yaptığı açılara dikkat ettim. Sanatçının burnunu kırmadan, ufak rötuşlar yaptım. Burun kemiğini kırmadığım için de yüzün doğallığından uzaklaşmadan güzel bir görünüm elde ettim." 
     
Hülya Avşar'ı 'kusurlu' buldu      Kadınlara kadın eliyle güzellik veren 35 yaşındaki Opt. Dr. Ayşen Bilge Sezgin'e göre Türkiye'nin gelmiş geçmiş en güzel kadını Türkan Şoray. 'Altın oran seçildim' diye övünen Hülya Avşar ise kusursuz değil. Sezgin, "Hülya Avşar, abartıldığı kadar güzel değil. Bizim ideal orantı ve açılarımıza tam olarak uymuyor" diyor. 
     


 GÜNCEL 























</TEXT>
</DOC>
