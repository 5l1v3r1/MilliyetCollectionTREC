<DOC>
<DOCNO> 17005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/spor/ygskol.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Globalleşen futbol 
</HEADLINE>
<TEXT>

     DOĞAN KOLOĞLU 

     Artık globalleşen Dünya ve küreselleşen ticaret gibi "sınır tanımayan futbol" öne fırlıyor. En güzel tarafı da "hücum futbolu" markasıyla "pasif ve kontrollü" anlayışa karşı teknik ve fizik olanakları tükenene kadar kullanıp, inanılmaz ofansif bir güç üretilmesidir. Bu açıdan Galatasaray, gelişmekte olan ülkelere "sizin de futbolcularınız bizim kadar inançlı olur ve bilimsel yeniliklere kolektif anlamda bizim kadar uyarsa, insan gücü parayla edinilen üstünlükleri aşacak manevi bütünlükleri sağlayabilir. Türkiye’ye ekonomisi batıyor denirken, biz ülkeye sadece futbolumuzla kalite, direnç ve moral veren gücü üretiyoruz" mesajını veriyor. Adeta futbolu tekelinde görmek isteyen gelişmiş ülkere göz dağı verilirken, Dünya nüfusunun yarısına da futbol aracılığıyla moral kaynağı oluyoruz. 
     Bir başka küresel örneği Brezilya Milli Takımı’ı veriyor ve ünlü oyuncusu Roberto Carlos Real Madrid’de futbol kritiklerini performansıyla şaşırtıyor. Real Madrid’i geçen yıl asrın takımı ilan eden FIFA, özellikle oynadıkları "futbol mantalitesini" dikkate aldı. Bunun mimarlarının en ilginç örneği Roberto Carlos’tu. Rakamları konuşunca bakın nelerle karşılaşıyoruz 
     Real Madrid, bu yıl Şampiyonlar Ligi’nde rakiplerinden on golden fazla ara ile 31 gol attı. 19 gollü Galatasaray’da Jardel 6 gol atarken, Real’de Raul ve Helguera 5’er golle öndeydi. Arkalarından gelen 4’er gollü üç kişiden biri de sol bek Roberto Carlos’tu. İlk kez bir bek Dünya’da bu kadar ofansif oynuyor. Galatasaray maçları öncesi Şampiyonlar Ligi’nde dört gol dışında bir şutu direkte patladı, altı şutunu kaleci çeldi, 14 şutu auta gitti. 10 maçta ona 15 faul yaptılar, o da 11 faul yaptı. İlk kez bir bek yaptığı faulden fazlasıyla karşılaşıyor. Bunun gerekçesi ofansif yaratıcılığı değil midir Rakipleri onu forvet gibi durduruyor. İşte futbolda, "alışılmışı terse çevirmek en büyük yaratıcılıktır ve rakibi çökertir" sözü, böyle bir adamı Galatasaraylı Fatih’in ilk maçta sürklase etmesiyle kanıtlandı. Ve 3 - 2’lik galibiyeti bu şaşkınlık getirdi. Carlos’un en büyük özelliği 170 kilometre hızla giden şut atmasıdır. Buna "Allah’ın vergisi" diyerek, şükrederken, ders alınacak bir gerçeği açıklıyor "Ama ben antrenmanda 30 frikik şutu atarak çalışırım". 
     


 SPOR 

























</TEXT>
</DOC>
