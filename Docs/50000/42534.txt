<DOC>
<DOCNO> 42534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/magazin/mag00.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Seks yüzünden boşanmadım’ 
</HEADLINE>
<TEXT>

Daha çok ailelerin, çocukların şarkıcısı gibi görülüyor ancak o, 'seksi, kötü kız olmak' için büyük bir savaş veriyor... Yonca Evcimik son albümüyle de hedefini vuruyor... 
     BULUŞMALAR AHMET TULGAR 

     Belki tipolojisi, belki de terminolojisi onu, 90'lı yılların başında söylediği çıkış şarkısı 'Abone' ile birlikte öncelikle çocukların gözdesi yaptı... Lakabı 'Yoncimik'ti. 
     O ise, bu imajı daha baştan sevmemişti ve bir "showgirl" olarak "seksi kadın, kötü kız" olmayı istiyordu. Çalıştı, çabaladı ve galiba seksi olmayı başardı. Yonca Evcimik, üç yıllık bir aradan sonra, yeni albümü "Herkes baksın dalgasına" ve "Sexy" isimli şarkısıyla yeniden gündemde.... 
     
Siz cinselliği çok fazla kullanan bir şarkıcısınız, değil mi 
     Evet, çünkü cinsellik su içmek, yemek yemek kadar normal bir şey. Niye konuşmaktan kaçınıyoruz bunu, neden ayıp oluyor, hala anlamış değilim. Atalarımız da yapıyordu, annemiz babamız da yapıyordu, biz de yapıyoruz, ben şahsen yapıyorum. O yüzden nasıl aşktan meşkten söz ediyorsam, seksten de söz edebiliyorum ben. 
     
Siz hala çok taze, çok genç bir şarkıcı gibi değerlendiriliyorsunuz ama aslında pop furyasının öncülerinden sayılabilirsiniz... 
     Evet, 1990'da "Abone" çıktı, ondan bu yana bu 6'ncı albüm. Bir de single çıktı arada. Ama profesyonel sahne hayatım 1978'de başladı. Müzikal oyuncusuydum. 
     
     Aileden görüyorlar...’ 
Türkiye'nin ilk showgirl'lerinden oldunuz... 
     Hala showgirl olarak kabul ediyorum kendimi. Ama ilk çıktığımda insanlar benim kalıcı olup olmayacağıma karar veremedi. Yani bir şarkıcı olarak. Ama 10 yıl oldu işte. Fakat ben sahnede sadece şarkıcı olarak bulunmayı sevmiyorum. Dans etmek, gereğinde arada tiyatro yeteneğimi de göstermek istiyorum. 
     
Ama sahnede dans edip şarkı söyleyen, dansa ağırlık veren ilk popçu siz değildiniz. 70'lerde Seyyal Taner, Füsun Önal da yapıyordu bunu. 
     Ama belli bir koreografiyle, arkasında bir dans grubuyla çıkan ilk bendim. Ben başkasını hatırlamıyorum. Ama ben de kendimi bunun için yetiştirdim. Konservatuvar Yüksek Bale mezunuyum, orada okurken müzikal oyuncusu oldum. Okulda piyano gibi yan dersler alıp müziği, notayı öğrendim. Bir de ben arabeskin çok gündemde olduğu bir dönemde albüm yaptım, ilk çıkarken herkes benimle dalga geçti. Ama bir gecede şarkım patladı. Herhalde bu Türk pop müziği tarihinde ilk kez oldu. 
     
İlk çıktığınızda küçük, sevimli kız olarak lanse oldunuz. Daha sonradan bu seksi kadına dönüşümünüz sırasında dinleyici kitleniz de değişti mi 
     Genelde benim hayranlarım arasında hep çocuklar ön plandaymış gibi gözükse de öyle değil. Ama beni hala aileden görüyor dinleyicilerim. Ve hiçbir zaman yaptıklarımı yadırgamadılar. Üstelik ben "Abone"yi de çocuklar için yapmadım. Küçük çocuk konuşmasını taklit edip, "Çocuklar ben bu şarkıyı sizin için yaptım" desem, çocuklar bunu yemez, çocuklar salak değil, kimse salak değil. 
     
     Marifet et göstermek değil’ 
Herkes daha boylu poslu, manken gibi bir kızın cinselliği vurgulamasını beklerken, en çok siz vurguladınız seksi şarkılarınızda, sahnede. Ve seksi de bulundunuz galiba... 
     Herkesin seksilik anlayışı farklı herhalde. Bana göre et göstermek ya da beden ölçüleri değildir seksi olmak, ayak bileklerine kadar siyah giyinmiş bir kadın benim için daha seksidir. 
     
Seks lafı da bir Türkçe şarkıda ilk kez kullanılıyor olabilir mi 
     Evet, bu yüzden ben de hep kötü kız oluyorum zaten. "Bandıra bandıra"yı da sabaha kadar Siyaset Meydanı'nda tartıştıklarında inanamamıştım. Saat 01.00'de "Ben gidiyorum, Türkiye'nin başka meselesi mi kalmadı" demiş, çekip gitmiştim. 
     
Evlilik seksi öldürüyor mu 
     Başkalarının seks hayatını bilemediğim için ben ancak bunu şahsım adına cevaplandırabilirim. Bizim için şahsen böyle olmadı, bizim evliliğimiz seksi öldürmedi. Biz seks nedeniyle ayrılmadık. 
     
Bir ben var yenilikçi bir de Tarkan’ Sahne kostümlerinizi kendiniz mi tasarlıyorsunuz 
     Mesela bir ara bir Orhan Gencebay tişörtüyle sahneye çıkmayı düşündüm ama birisi bu tür bir şey yaptı, onun için vazgeçtim. Çünkü ben bir Orhan Gencebay hayranıyım. Ama yine de böyle bir şey yapmayı çok isterim. 
     
Orhan Gencebay'la bir düet yaparsınız belki. 
     İbrahim Tatlıses'le düet yapmayı isterim. Orhan Gencebay olabilir. Müslüm Gürses olabilir. 
     
Türk popu sınırları yeteri kadar zorluyor mu 
     Hiçbir şeyi zorlamıyorlar, hiçbir şey yapmıyorlar. Herhalde ticari nedenlerle. Belki firmalar da buna zorluyor şarkıcıları. Hep aynı şeyler. Hep arabeskle karışmış bir pop müziği tarzı. Benim dışımda bir tek Tarkan yenilik yapıyor tarzında, müziğinde. 
     



 MAGAZİN 















</TEXT>
</DOC>
