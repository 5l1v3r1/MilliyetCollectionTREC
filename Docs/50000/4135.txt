<DOC>
<DOCNO> 4135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/ekonomi/eko08.html </URL>
<DATE> 2001/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD’ın enflasyon tahmini Yüzde 21.4 
</HEADLINE>
<TEXT>

     Türk Sanayicileri ve İşadamları Derneği TÜSİAD , üç ay ara ile 2001 yılı enflasyon, büyüme, faiz, döviz kuru ve dış ticaret tahminlerini revize etti. TÜSİAD enflasyon tahminini toptan eşya fiyat endeksinde TEFE 1.1 puanlık artışla yüzde 21.4 olarak değiştirdi. Büyüme oranı tahmini yüzde 4.7'den yüzde 2.4'e çekilirken, yıl sonu dolar kuru da 721 bin 138 lira olarak öngörüldü. TÜSİAD, nominal bileşik faizleri yüzde 44.7, reel bileşik faizleri de yüzde 18.9 olarak tahmin etti. 
     TÜSİAD'ın 15 Ocak 2001 tarihli makroekonomik senaryosuna göre TEFE'de yılın birinci çeyreğinde yüzde 26.5, ikinci çeyreğinde yüzde 21.3, üçüncü çeyreğinde yüzde 20.3 ve dördüncü çeyrekte 18.2'lik enflasyon öngörülüyor. 
     Hükümetin 2001 yılı yüzde 4 - 4.5 olan yıllık büyüme oranı hedefine karşılık, TÜSİAD bu yıl sonunda yüzde 2.4'lük bir büyüme bekliyor. 
     
     Yeni iş bölümü 
     TÜSİAD Yönetim Kurulu, başkan yardımcıları ile TÜSİAD komisyonlarından sorumlu üyelerini belirledi. TÜSİAD'ın yeni yönetimi şu isimlerden oluştu 
     "Başkan Yardımcısı ve Parlamento İşleri Komisyonu Başkanı Mustafa V. Koç, Başkan Yardımcısı ve Meslek Örgütleriyle İlişkiler Komisyonu Başkanı Ömer Sabancı, Başkan Yardımcısı ve Stratejik Planlama ve İlişkilerden Sorumlu Aldo Kaslowski, Sanayi İşleri Komisyonu Başkanı Mehmet Ali Babaoğlu, Dış İşleri Komisyonu Başkanı Şadi Gücüm, Ekonomik ve Mali İşler Komisyonu Başkanı Ersin Özince, Bilgi Toplumu ve Yeni Teknolojiler Komisyonu Başkanı Lütfi Yenel, Sosyal İşler Komisyonu Başkanı ve Medya ile İlişkilerden Sorumlu Üye Nuri Çolakoğlu, Şirket İşleri Komisyonu Başkanı ve AB ile İlişkilerden Sorumlu Üye Cem Duna, Genel Sekreter Haluk R.Tükel." 
     


 EKONOMİ 

























</TEXT>
</DOC>
