<DOC>
<DOCNO> 2266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/yazar/cetiner.html </URL>
<DATE> 2001/01/15/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Abdülhamid'in başfotoğrafçısı 
</HEADLINE>
<TEXT>

     Vasilaki Kargopulo Rum kökenli bir Osmanlı vatandaşı... İstanbul'da Rus Büyükelçiliği'nin hemen yanında 1850'lerde bir fotoğrafhane açıyor. Fotoğrafçılık bir süre önce Avrupa'da yaygın hale gelmiş, biz hiç bu olaydan geri kalır mıyız Değişik yöntemlerle fotoğrafçılığın emekleme dönemleri. 
     İstanbul'da Vasilaki Kargopulo var bir de Ermeni kökenli Abdullah Biraderler. Bunların atölyelerine her gün yüzlerce kişi başvurur, kartvizit gibi bir resme sahip olabilmek için 
     Sultan Abdülaziz, Abdullah Biraderler'i sarayın özel fotoğrafçısı yapmıştır. Abdülaziz ölür, yerine 5. Murat gelir 93 günlük saltanat O indirilince kardeşi Abdülhamid 33 yıl saltanat sürmek üzere tahta çıkar amcasının devrinde saray çevresinde kim varsa hepsini uzaklaştırır, bu arada Abdullah Biraderler de nasibini alır Çünkü savaş sırasında Yeşilköy'e kadar gelen Rus subaylarına kur yapmışlar, onları ağırlamışlardır. Yerine Vasiliki Kargopulo "Hazreti Padişah'ın Serfotoğrafçısı" olarak atanır. 
     
Hanedanın, paşaların fotoğrafları      Vasiliki, Sultan Abdülmecit'in 1850'lerde çekilmiş bir fotoğrafını yeni bir yöntemle güzelleştirir, çoğaltır ki, bu fotoğraf günümüze kadar gelmiştir. Ve ayrıca Padişah Abdülaziz'in ünlü fotoğrafı da... 
     Kargopulo başlar hanedan üyelerinin fotoğraflarını çekmeye. Abdülhamid, Reşat, Vahdettin padişahlar henüz şehzade iken fotoğraflarını çeker. Ünlü şehzadeler, hanım sultanlar, sanatkarlar, paşalar hepsinin devrin tekniği içinde fevkalade portrelerini Avrupa basınına gönderir. Bir kısmı ise ailelerinden günümüze intikal etmiştir. 
     Sultan Abdülhamid'in özel doktoru Mavroyani Paşa, ünlü ressam Şeker Ahmet Paşa, Gazi Osman Paşa, ünlü ressam Osman Hamdi Bey, hanım sultanlar, şehzadeler ve nefis İstanbul görüntüleri... 
     Vasilaki 1886'da 60 yaşında ölünce, Abdülhamid onun yerine oğlu Konstantin'i aynı göreve getirir ama iki yıl sonra saraydan çıkartır... Konsantin, Aydın vilayetine gider orada bir fotoğrafhane, açar, Kosti Efendi olarak 1922'lere kadar hatırlanır 
     
Vehbi Koç'un torunu      Ömer Koç, Hasköy'de Rahmi M. Koç Müzesi'nde "Vasilaki Kargopulo" "Hazret - i Padişah'ın Serfotoğrafı" adlı eserin yayımlanmasını sağladığı tanıtımı için bir davet verdi. Bahattin Öztuncay tiziz, sabırlı bir araştırmacı yazar, yurtiçinde yurtdışında yoğun çalışmalarla bu eseri hazırlamış. Daha önce yine Osmanlı döneminde 40 yıl İstanbul'da yaşayan İngiliz James Robertson'ın fotoğraflarını bulmuş, onları bir araya getirmiş. 
     Ömer Koç, sanat ve iş dünyasından dostlarına sıcak samimi bir konuşma ile açtı toplantıyı. Sonra bizler yukarıdaki hikayeyi öğrendik. 
     Vehbi Koç'un ortanca torunu, o çarktan çıktığını nasıl da belli ediyor. "Bu yoğun trafikte taa Hasköy'lere kadar geldiniz teşekkür ederim" derken şunları da ekledi sözlerine 
     - İkinci teşekkürüm ise az alışılagelmiş türden. Buraya gelip gelmeyeceğini vakitlice söyleyip işimizi büyük ölçüde kolaylaştıran misafirlere... Herhalde LCV gelip gelmeyeceğini bildirmek alışkanlığı birçok insan tarafından hala fuzuli bir Tanzimat züppeliği addediliyor .. 
     
     





Siyasal yozlaşma 


'Daha neler çıkacak neler ' 


Kim seçiyor bunları 


'Yalnız kalırsınız ' 


Abdülhamid'in başfotoğrafçısı 


Türkiye'ye nasıl bakıyorlar 


Fransa'nın kara lekesi 


Fischer ve Sezer 


Bozuk benzin ve tatil 


İhlas Finans'ta ödemeler aksıyor 


Önemli bir uyarı var 


Asıl krize ortam mı hazırlanıyor 


Faizcilere vergi yok 


</TEXT>
</DOC>
