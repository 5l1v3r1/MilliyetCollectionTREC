<DOC>
<DOCNO> 5099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/spor/spo01.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Şifo ders verdi 
</HEADLINE>
<TEXT>

Kupa maçında kaptanlık krizi yaratan Ali Eren’i uyardı 
     BEŞİKTAŞ’ta İstanbulspor maçında Tayfur’un sakatlanarak çıkması üzerine yaşanan kaptanlık krizinin sorumlularından Ali Eren’i Şifo Mehmet uyardı. Kaptanlığın onurlu bir olay olduğunu söyleyen Mehmet, "Biz büyük bir camianın oyuncularıyız. Dikkatli olmalısın. Kaptanlığı herkes ister. Ancak bunun yolu var" ifadelerini kullandı. 
     ALİ Eren ise yanlış anlaşıldığını belirterek, "Mehmet ağabey ile çok iyi bir dostluğum var. Bu olayda hiç kusurum yok. Bandı aldıktan sonra pozisyona girdim. Sonra da kulübeden bandı Fevzi’ye vermemi istediler. Hızlı gidemediğim için bandı attım" diye konuştu. Scala ile Sinan Engin de Ali Eren’den aynı olayın bir daha tekrarlanmamasını istediler. 
     
TAYFUR rekortmen oldu      Sakatlanıp, çıktı 
     BEŞİKTAŞLI futbolcu İstanbulspor ile oynanan Türkiye Kupası çeyrek final maçında yıllarca sürdürdüğü rekoru da bitirdi. Maçın 58. dakikasında yerini genç İlhan’a bırakan Tayfur, bugüne kadar futbol hayatında hiç sakatlanıp oyundan çıkmadığını arkadaşlarına söyleyince herkes hem şaşırdı hem de rekorunun bittiğine üzüldü. 
     
     "Ağlayacaktım" 
     TAYFUR, "Bugüne kadar futbolculuk yaşamımda hiç sakatlanıp oyundan çıkmamıştım. Pozisyonda ayağımdan ses gelince herhalde kırıldığını sandım. O an aklıma Uche, Okan ve diğer arkadaşlar geldi. Ayağımı havaya kaldırınca boşlukta sallanmasından korktum. Ayağıma bakmadım. Sağlık ekibi ciddi bir şey olmadığını söylediklerinde rahatladım" dedi. 
     
Scala endişeli      BEŞİKTAŞ’ın İstanbulspor ile oynadığı maçta sakatlanarak oyundan çıkan Tayfur’un sağ ayak bileğindeki ağrıların geçmemesi Scala’yı endişelendiriyor. Antalyaspor maçında Ali Eren’in cezalı oluşu nedeniyle bu oyuncuyu mutlak oynatmak isteyen İtalyan hoca, Tayfur’a oynayıp oynamayacağını sordu. Başarılı futbolcu da "Şu an ağrı var. Geçmesini bekliyorum" dedi. Scala’nın bu futbolcu ile ilgili kararını maç günü vereceği belirtildi. 
     


 SPOR 






























</TEXT>
</DOC>
