<DOC>
<DOCNO> 2139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/yasam/yas02.html </URL>
<DATE> 2001/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Katledeni katlettiler 
</HEADLINE>
<TEXT>
Af canavarı’ ölü bulundu 
Hapisten çıkar çıkmaz aleyhinde tanıklık eden adamı öldüren, 3 kişiyi de yaralayan Özdemir bulundu ancak parçalanmıştı 
     YALÇIN DİNÇ EROL TOKAY Konya DHA 

     Şartla Salıverilme Yasası’ndan yararlanarak 20 gün önce Afyon Cezaevi’nden tahliye edildikten sonra ailesinden bir kişiyi öldürüp, üç kişiyi de yaralayan af canavarı’ Ünal Özdemir 30 dün ölü bulundu. 
     Özdemir, önceki gün tahliye olur olmaz aleyhinde tanıklık yapan dayısının oğlu Nevzat Öztürk’ü öldürdü, yeğeni Bülent Öztürk, kayınpederi Ali Osman Erkmen, kayınvalidesi Hatice Erkmen ve Azize Erkmen’i yaraladı. 
     
Başı taşla parçalanmış      Olay kamuoyunda büyük yankı uyandırdı. Afla salıverilen bir kişinin kendi aleyhinde tanıklık yapan birini intikam uğruna öldürmesi, ailesi içinde de dehşet saçması tepki uyandırdı. Özdemir, cinayetten sonra kayıplara karışmıştı. Ancak dün sabah saatlerinde Konya’ya 58 kilometre uzaklıktaki Kadınhanı ilçesi çevre yolunda vatandaşlarca bulunan ceset ortalığı karıştırdı. 
     
Aranan değişti      Ceset Ünal Özdemir’e aitti. Sert cisimlerle vurularak kafası tamamen parçalanan ve beyni dışarı çıkmış halde bulunan ceset, Kadınhanı Devlet Hastanesi morguna kaldırıldı. Konya Emniyet Müdürlüğü Cinayet Masası ve Cumhuriyet Savcılığı’nın birlikte yaptığı araştırmada, cesedin Özdemir’e ait olduğu kesinleşti. Polis, Af canavarı’nı kim veya kimlerin öldürdüğünü saptamak amacıyla soruşturma başlattı. 
     


 YAŞAM 




















</TEXT>
</DOC>
