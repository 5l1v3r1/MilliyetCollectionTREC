<DOC>
<DOCNO> 1791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/siyaset/siy04.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hoca’nın siyaseti umrede 
</HEADLINE>
<TEXT>

Tartışılan iftarda umre anılarını anlatan Erbakan’ın son olarak Pakistan’ın devrik Başbakanı Şerif’le görüştüğü ortaya çıktı 
     ABDULLAH KARAKUŞ Ankara 

     Siyasi yasaklı Necmettin Erbakan’ın Uumrede Pakistan’ın devrik Başbakanı Nawaz Şerif ile görüştüğü ortaya çıktı. Erbakan’ın önceki akşamki iftarında övünerek anlattığı görüşmeye ilişkin olarak İstanbul Milletvekili Süleyman Arif Emre, "Şerif üzüntüden başka ne getirebilir. Şerif ağa takımı" dedi. 
     Erbakan, Şerif’in de dahil olduğu birçok ünlü siyasetçiyle umrede görüşmeler yaptığını anlattı. İslam ülkelerinin siyasetçilerinin sürekli görüşme talebinde bulunduğu belirten Erbakan, "İslam aleminin gözü FP’de ve Türkiye’dedir. Birbirimize destek vermemiz gerekir" dedi. 
     Erbakan’ın yenilikçilerin lideri Abdullah Gül ile umrede görüşmediği de öğrenildi. FP kulislerinde de FP lideri Recai Kutan’ın yemeğe katılmaması ise "Recai Bey kavga olaylarından rahatsız. Bir de Erbakan’la beraber böyle bir görüntü vermek istemedi" diye değerlendirildi. 
     
Gül’ün karizması gitti      Yenilikçilerin lider adayı Abdullah Gül’ün, sürekli eleştirdiği Necmettin Erbakan’ın yemeğine katılması yenilikçiler arasında "Karizma gitti, keşke yemeğe gitmeseydi" tartışmalarına neden oldu. 
     
Oruç tutmaya mecbur kaldık’      FP’de birçok milletvekilinin oruç tutmadan gittiği Erbakan’ın iftarlarıyla ilgili Erbakan’ın sağ kolu Emre’den ilginç bir yaklaşım geldi. Emre, iftarlarla ilgili "Oruç tutmaya mecbur kaldık. Yemek çok lezzetli olacağına göre iyice tadını çıkarmak için oruç tutmak gerekiyor" dedi. Yenilikçi birçok milletvekilinin de önceki akşamki iftara oruçsuz gittiği öğrenildi. 
     


 SİYASET 
















</TEXT>
</DOC>
