<DOC>
<DOCNO> 28800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/ekonomi/eko08a.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Aracılar Anadolu’yu yeniden newline keşfediyor 
</HEADLINE>
<TEXT>

Aracı kurumlar ve portföy yöneticileri, Anadolu yatırımcısını sermaye piyasalarına ısındırma amacıyla il il geziyor 
     EBRU SUNGUR 

     Kriz nedeniyle İstanbul denizinde eski bereketi bulamayan borsacılar rotalarını Anadolu’ya çevirdiler. Anadolu’yu il il dolaşmaya başlayan aracı kurumlar ve portföy yönetim şirketlerinin yöneticileri, buralarda sermaye piyasalarının nimetlerini anlatıyorlar. 
     
     Kriz iknayı zorlaştırdı 
     Kent Portföy Yönetimi Araştırma Müdürü Özgecan Fırıldak, yatırım fonlarının Anadolu’da daha etkin pazarlanmasını sağlamak amacıyla Diyarbakır, Elazığ, Malatya, Sivas, Kayseri, Erzurum, Trabzon, Karadeniz Ereğlisi, Van, Adana, Mersin, Şanlıurfa, Gaziantep, Kahramanmaraş, İskenderun, Konya, Eskişehir ve Denizli’ye ziyaret düzenlediklerini söyledi. Buralardaki Kentbank şubelerinde çalışan personeli yatırım fonları konusunda bilgilendirdiklerini anlatan Fırıldak, "Görevliler de, yatırımcı da bilgi sahibi olmadıkları konuda isteksiz oluyorlar. Biz personelimizin yatırım fonlarıyla ilgili donanımını artırarak Anadolu’da fon satışımızı artırmak istiyoruz" dedi. 
     Anadolu yatırımcısının sermaye piyasalarına karşı önyargılı olmadığını belirten Fırıldak, ancak krizin etkisiyle ikna etmenin zorlaştığını kaydetti. Yatırımcının en büyük kıstasının güven olduğunu dile getiren Fırıldak, "Yatırım fonlarının SPK’nın sıkı denetimine tabi olduğunu anladıklarında yaklaşımları olumlu şekilde değişiyor" diye konuştu. 
     
     Global de tura çıktı 
     Global Menkul Değerler de Türkiye’nin muhtelif illerindeki sanayi ve ticaret odalarında konferans turuna başladı. Global Menkul Yönetim Kurulu Üyeleri ve Direktörleri tarafından verilecek seri konferanslar başta Gaziantep, Eskişehir, Konya, Körfez, Adana ve Kocaeli sanayi odaları olmak üzere temmuzda da sürecek. 
     Toplantılar, bankacılıktaki son değişiklikler neticesinde sermaye piyasaları ve yatırım bankacılığı ürünleri yoluyla şirketlere fon sağlama imk nlarının değerlendirilmesini amaçlıyor. 
     



 EKONOMİ 


























</TEXT>
</DOC>
