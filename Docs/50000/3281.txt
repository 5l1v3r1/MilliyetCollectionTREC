<DOC>
<DOCNO> 3281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/ekonomi/eko10.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyonun düşüş trendi hızlandı 
</HEADLINE>
<TEXT>

PORTFÖY YAŞAR ERDİNÇ 
     IMF geldi, beşinci gözden geçirmeyi yaptı ve şubat ortalarından sonra yeniden gelmek üzere gitti. Hazırlanan yeni niyet mektubu yeni yaptırımlar içermese de yapılanları özetleyen bir mektup oldu. Bu mektup IMF İcra Kurulu’nca görüşülecek ve daha sonra 1.4 milyar dolara yakın ek kredi imk nı serbest bırakılacak. 
     Yapılan toplantıda, Cottarelli olumlu gelişmeler olduğunu belirtirken, ısrarla uygulamanın devam ettirilmesi gerekliliğini vurguladı. Kur çıpası politikasının ileride yeniden krizlere yol açmaması için enflasyonun hızla düşürülmesi gerektiğine dikkati çekti. 
     Peki gerçekten enflasyon hızlı bir şekilde düşecek mi Aşağıdaki tabloda geçmiş üç yılda, ocak ayı enflasyon rakamları verilmiştir. Son kolonda ise ocak aylarının ortalaması yer almaktadır. 
 1998 Ocak 1999 Ocak 2000 Ocak Ortalama TEFE 6.5 3.6 5.8 5.3 TÜFE 7.2 4.8 4.9 5.6      
     2000’de, geçmiş aylara baktığımızda TEFE ve TÜFE daha önceki üç yılın ortalama rakamlarının altında gerçekleşti. Son altı ayda TEFE aylık artışları ortalama olarak geçmiş altı ayın yüzde 1.1 altında oluşurken, TEFE için bu rakam yüzde 0.7 oldu. Fakat tablolarda dikkat çeken önemli bir nokta ise şu oldu Özellikle Aralık 2000’de TEFE geçmiş üç yılın ortalamasının yüzde 3 altında gerçekleşirken, TÜFE yüzde 2.3 altında oldu. Bu da enflasyondaki düşüş trendinin hızlandığı olarak yorumlanabilir. 
     Ocak ayı enflasyonu gerçekten piyasalarca dikkatle izlenecektir. Kasımdaki finansal kriz faizleri ciddi biçimde artırırken, tüketici kredi faizleri de yükseldi enflasyonu düşürücü etki yapar . Bu arada özel kesimin maliyeti içinde önemli yer tutan faizlerdeki artış enflasyonu artırabilir. Fakat bunun daha uzun bir süreye yayılması beklenmeli. 
     Toplam talepte önemli oranda azalmalar var. 1999 Aralık ayında da kamu mallarına önemli oranlarda zam yapıldığı düşünülürse, bu yıl ocak ayı TEFE ve TÜFE’sinin geçmiş yıllar ortalamasının oldukça altında oluşması beklenmelidir. Yüzde 1.5 - 2 aralığında rakamların oluşması piyasaları oldukça olumlu etkileyecektir. Daha sonra da enflasyon rakamının hızla yüzde 1’lere doğru gerilemesi beklenmelidir. Fakat şu bir gerçek ki şu anda mart sonu itibariyle TEFE ve TÜFE yıllık enflasyon rakamlarının yüzde 25’ler civarına gerileyeceği çok yüksek bir olasılıktır. 
     
     Yeni kriz olasılığı azalıyor 
     Enflasyonun yüksek seyretmesi durumunda, ilerleyen aylarda döviz üzerinde baskı artabilir. Bu arada ithalatta da hızlı bir düşüş beklenmektedir. Çünkü, genel olarak özel kesim yatırımlarını ertelerken, tüketim talebinde önemli daralmalar var. Bu da cari işlemler açığını azaltarak, döviz üzerindeki baskıyı hafifletecektir. Döviz rezervlerimizin kriz öncesi seviyelere yaklaşması da bir - üç aylık dönem için yeni bir kriz olasılığını azaltmaktadır. 
     
     Bono ve tahvilin getirisi 
     Önceki gün gazetimizde Esra Yener’in önemli bir haberi vardı. Bu habere göre, Özelleştirme İdaresi Başkanlığı’nın siyasi etkilerden uzaklaştırılması için, özerkleştirilmesine çalışılıyor. Bu tür bir gelişme elbetteki piyasaları olumlu etkileyecektir. Yapılması düşünülen özelleştirmelerde daha hızlı yol alınması mümkün olabilir. 
     Bu şartlar altında bono ve tahvilde kalmanın yüksek getiri sağlayacağını söylemek mümkün. Bu arada borsadaki çıkış, 12.000 - 13.000 aralığına kadar devam edebilir. Dolayısıyla A tipi fonların getirisi bir - iki haftalık bir süre içinde yüksek olabilir. 
     
TEFE Aralık Kasım Ekim Eylül Ağustos Temmuz Son üç yılın ortalaması 1997-1999 4.9 2.5 2.9 3.7 1.9 2.2 2000 gerçekleşen TEFE 1.9 2.4 2.8 2.3 0.9 1.0 Fark Ortalama 2000 TEFE 3.0 0.1 0.1 1.4 0.9 1.1      
TÜFE Aralık Kasım Ekim Eylül Ağustos Temmuz Son üç yılın drtalaması 1997-1999 4.8 2.8 4.1 4.2 2.7 2.4 2000 gerçekleşen TÜFE 2.5 3.7 3.1 3.1 2.2 2.2 Fark Ortalama 2000 TÜFE 2.3 -0.9 1.0 1.2 0.5 0.1      
     


 EKONOMİ 

















</TEXT>
</DOC>
