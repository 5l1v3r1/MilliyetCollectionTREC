<DOC>
<DOCNO> 1220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/son/sonspo03.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de sakatlığı geçen Revivo takımla birlikte çalıştı 
</HEADLINE>
<TEXT>

     Fenerbahçe'de ikinci yarı hazırlıkları bugün yapılan antrenmanla sürdürüldü. 
     Sarı-lacivertli takımın futbolcular, Teknik Direktör Mustafa Denizli yönetiminde Samandıra Tesisleri'nde gerçekleştirilen ve yaklaşık 1,5 saat süren idmanda kondisyon çalışması yapıp, çift kale maç oynadı. 
     Denizli, sahanın çeşitli bölgelerine yerleştirdiği engellerle futbolcularına dayanıklılık çalışması yaptırırken, sarı-lacivertlilerin oldukça hırslı ve istekli çalışması Denizli'yi bir hayli sevindirdi. 
     Bu arada, dayanıklılık çalışmasının ardından sarı-lacivertliler antrenman maçı yaptı. 
     Baliç, antrenman maçında dünkü gibi iyi oynayıp goller atarken, genç Serhat ise kaçırdığı golerle etkisiz bir görünüm çizdi. Antrenman maçını sık sık durduran Denizli, hata yapan oyuncularını uyarırken, özellikle yan toplarda futbolcularına durmaları gereken yerleri gösterdi. Denizli, bir ara ayağında çok top tutan Celil'i de sert bir dille uyardı. 
     Sakatlığı nedeniyle uzun süredir antrenmanlara çıkmayan ve dün koşulara başlayan Haim Revivo, bugün ilk kez takımla birlikte çalıştı. 
     Çiftkale maçta yer alan İsrailli futbolcu, ortaya koyduğu futbolla sakatlığının geçtiğinin sinyallerini verdi. Çalışmaya ülkelerinde bulunan Andersson ile Johnson katılmadı. Sarı-lacivertliler, akşam yapacakları antrenmanla ikinci yarı hazırlıklarını sürdürecek. 




</TEXT>
</DOC>
