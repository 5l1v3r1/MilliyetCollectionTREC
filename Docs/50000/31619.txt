<DOC>
<DOCNO> 31619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/spor/spo01.html </URL>
<DATE> 2001/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'da para isyanı 
</HEADLINE>
<TEXT>

Siyah - Beyazlı oyuncuların eski alacakları ve transfer peşinatlarının Almanya kampında da ödenmemesi krize yol açtı. Harçlık olarak dağıtılan 5’er bin markın da kendilerinden kesilmesi futbolcuları iyice kızdırdı 
     KARTAL YİĞİT BITBURG 

     Oyuncular huzursuz 
     BEŞİKTAŞ’ta futbolcuların transfer peşinatları ve eski alacaklarının dağıtılmaması sıkıntı yarattı. Almanya kampı öncesinde verileceği söylenmesine rağmen paraların h l ödenmemesi oyuncuları husursuz ediyor. Nijeryalı kaleci Shorunmu’nun eski alacakları ödenmeden imzaya yanaşmamasının yanı sıra yeni transferler ve geçen sezondan kalan alacakları olan futbolcular sık sık Menajer Sinan Engin’e dert yanıyorlar. 
     
     Engin aracı 
     ALACAKLARININ ne zaman ödeneceğini soran oyuncuları yatıştırmaya çalışan Sinan Engin, baskıların artması üzerine ne yapacağını şaşırdı. Menajer Engin, sürekli İstanbul’daki yöneticileri arayarak, "Oyuncular sürekli alacaklarının ne olduğunu soruyorlar. Hepsi benim sözümü dinliyor. Ancak artık çocuklara ne diyeceğimi şaşırdım. Kamp sonrası bir an önce bu sorunu çözmeliyiz. Lige problemsiz başlamalıyız" diye konuştu. 
     
     Kaynak aranıyor 
     YÖNETİCİLER, Sinan Engin’e gecikmelerin henüz aradıkları parayı bulamamalarından kaynaklandığını, ödemeler için de şu anda tarih veremeyeceklerini bildirdiler. Nouma’nın transferinin bir türlü çözülememesi nedeniyle sıkıntıya giren yönetimin, para bulmak için kaynak arayışına geçtiği ifade edildi. Teknik Direktör Daum’un da yakındığı para sıkıntısının ne zaman çözüleceği futbolcular arasında merak konusu oldu. 
     
     Harçlık şoku 
     SİYAH - Beyazlı yönetimin, Almanya kampı öncesi futbolculara dağıttığı 5’er bin marklık kamp harçlığının alacaklardan kesilme kararı alması şaşkınlık yarattı. Bu duruma tepki gösteren futbolcuların, "Para canlısı değiliz. Ancak aylardır paramızı alamadık. Sıkıntı içindeyiz. Üstelik kamp için dağıtılan harçlıklar da alacaklarımızdan kesilecekmiş. Buna anlam veremedik" dedikleri öğrenildi. 
     
AHMET DURSUN Nouma’yı çok ararız      BEŞİKTAŞ’ın geçen sezon eleştirilen golcüsü Ahmet Dursun, Stavrum’un Nouma’nın boşluğunu dolduramayacağını söyledi. Almanya kampında hırslı ve istekli gözüken genç golcü, şöyle konuştu "Stavrum’u tam olarak tanımıyoruz. Onu kötülemiyorum, ancak şahsi fikrim yeni sezonda Nouma’yı arayacağız. Onunla oynamak zevk veriyordu. Hem gol atıp, hem de attırıyordu. Fizik olarak da çok iyiydi. Stavrum’un yerini dolduracağına pek inanmıyorum." 
     
Beşiktaş’a Alman kaleci      BEŞİKTAŞ, Almanya’nın Ulm takımında forma giyen kaleci Oliver Tutsina’yı dün kampa getirdi. Bugün Siyah - Beyazlılarla antrenmana çıkacak olan Tutsina’nın bir süre deneneceği, Daum’un onay vermesi halinde Siyah - Beyazlı kulüple sözleşme imzalayacağı belirtildi. Bu arada dünkü idmanda sağ ayak bileği dönen Erman teknik heyeti korkuttu. Sahayı arkadaşlarının kucağında terkeden Erman’ın MR’ı çekilirken, durumunun ciddi olmadığı, üç - dört gün takımdan ayrı olarak çalışacağı öğrenildi. Ayak adalesinde çekme olan Ahmet Dursun da dünkü çalışmayı yarıda bıraktı. 
     
Hedef zoru başarmak’      BEŞİKTAŞ’ın hocası Daum, Bild Express’e verdiği demeçte, Almanya’ya tekrar döneceğini söyledi. Tecrübeli çalıştırıcı, "Beşiktaş’ta daha yapacaklarım var. Bunları gerçekleştirip, Almanya’ya dönebilirim. Ligde sürekli para harcayan ve kadrosunu güçlendiren Fenerbahçe ile eski gücünü bulmaya çalışan Galatasaray’a karşı mücadele vereceğiz. Herkes şampiyonluk bekliyor. İşimiz kolay değil. Ama zoru başarmak istiyoruz" dedi. 
     
Daum’dan espriler      ALMANYA kampında Daum’un yaptığı espriler dünkü çalışmalara neşe kattı. İşte ünlü hocadan seçmeler 

</TEXT>
</DOC>
