<DOC>
<DOCNO> 20045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/son/sontur19.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Böylesi görülmedi, hırsızlar elektrik direklerini çalarken yakalandılar 
</HEADLINE>
<TEXT>

     Kayseri'de, telefon direği çalan 6 kişi suçüstü yakalandı. 
     Alınan bilgiye göre, Develi İlçesi İbrahimağa Mahallesi'ndeki boş arazide bulunan ve Türk Telekom Müdürlüğü'ne ait telefon direklerini, gece traktöre yükleyip götürmek isteyen Hasan Ş, Kemal B, İbrahim D, Ali O, Halil Ç ve Zülfikar O, devriye gezen polis ekiplerince suçüstü yakalandı. 
     Gözaltına alınan sanıklar, ifadelerinde, direklerin, bulunduğu yerde uzun süre beklediğini, sahip çıkan olmadığı için aldıklarını, kötü bir niyetlerinin olmadığını belirttiler. 
     Öte yandan, Kayseri'de, Cumhuriyet Mahallesi'ndeki Han Camii'ne namaz kılmak için giden Uğur Oyar, çıkışta, askıya astığı kabanıyla dışarı bıraktığı ayakkabılarının çalındığını fark ederek durumu polise bildirdi. 
     Cami çevresinde araştırma yapan polis, Oyar'ın kabanıyla ayakkabısını çaldıklarını belirledikleri İbrahim Y. ile Kasım M'yi gözlatına aldı. 







</TEXT>
</DOC>
