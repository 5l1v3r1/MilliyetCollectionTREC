<DOC>
<DOCNO> 6187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/09/guncel/gun02.html </URL>
<DATE> 2001/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Okkan’ın şehit düştüğü yerde polis bir şüpheli gördü 
</HEADLINE>
<TEXT>
Nefes kesen operasyon 
Şüpheli kaçınca amansız bir takip başladı. Çatılara nişancılar yerleştirildi. Ve şüpheli bir apartmanın kömürlüğünde yakalandı 
     Ramazan YAVUZ - Şeyhmus ÇAKAN DİYARBAKIR 

     Diyarbakır’da Emniyet Müdürü Gaffar Okkan ve 5 koruma polisinin şehit edildiği Sezai Karakoç Bulvarı’nın altındaki 36. Sokak’ta dün saat 14.20 sıralarında otomobille devriye görevi yapan polis ekibi, bir kişiden şüphelendi. Polisin üzerlerini aramak için durdurmak istediği bu kişi, birden kaçmaya başlayınca amansız takip başladı. Kaçan kişileri durdurmak için havaya ateş açan polis bir yandan takibe başlarken, diğer yandan telsizle çevre ekiplerden yardım istedi. Polisin elinden kurtulmaya çalışan şüpheli kişinin, 200 metre uzaklıktaki Sabır Apartmanı’na girdiği görüldü. Yardıma gelen ekiplerle yollar trafiğe kapatıldı. Çevre binaların çatılarına keskin nişancılar yerleştirildi. Özel Tim ve Terörle Mücadele ekipleri, gözyaşartıcı bomba da kullanarak operasyon başlattı. Apartmanın kömürlüğünde yakalanan kişinin kimliği açıklanmadı. 
     
Vali Şüpheli sorguda      Operasyon sırasında ikinci bir kişinin daha bulunduğu ve Şehit semtinin Benusen Mahallesindeki gecekondular doğru kaçtığı ihbarları üzerine, burada da yoğun aramalar yapıldı. Ancak bundan bir sonuç alınamadı. Gözaltına alınan şüpheli kişi, Gaffar Okkan suikastıyla ilgili olabileceği şüphesiyle Terörle Mücadele Şubesi’nde sorguya alındı. Operasyonla ilgili bilgi veren Vali Cemil Serhadlı, "Polis ekiplerine ateş açılması söz konusu değil. Herhangi bir silahlı çatışma olmadı. Polis durumundan şüphelendiği bir kişiyi durdurmak istemiş. Bu şahıs kaçınca çevrede operasyon başlatıldı. Operasyon sonucu bu şüpheli şahıs gözaltına alındı. Sorgusu sürüyor" dedi. 
     Güvenlik güçleri, Okkan yönelik suikastın ardından saldırıyı düzenleyen Hizbullah üyesi teröristleri yakalamak için aynı bölgede yaklaşık bin eve operasyon düzenlenmişti. 
     


 GÜNCEL 

















</TEXT>
</DOC>
