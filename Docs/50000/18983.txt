<DOC>
<DOCNO> 18983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/son/sondun15.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İşçi Bayramı bir çok ülkede hükümet karşıtı gösterilere dönüştü 
</HEADLINE>
<TEXT>

     Dünyada 1 Mayıs İşçi Bayramı kutlamaları devam ederken, birçok ülkedeki kutlamalar hükümet karşıtı gösterilere dönüşüyor. 
     Güney Kore'nin başkenti Seul'de yaklaşık 20 bin gösterici, Devlet Başkanı Kim Dae-Jung'u protesto etti. Polis, hükümet binalarının bulunduğu semte girmek isteyen göstericileri püskürttü. 
     Ukrayna'nın başkenti Kiev'de, Devlet Başkanı Leonid Kuçma'yı ülkeyi sefalete sürüklemekle suçlayan yaklaşık bin kişi, protesto gösterisi düzenledi. 
     İran'ın başkenti Tahran'da binlerce işçi parlamento binası önünde toplanarak 1 Mayıs'ı kutladı. Bazı milletvekilleri ve işçi sendikaları temsilcileri konuşmalar yaptı ve göstericiler, yetkililerden sorunlarına kulak vermelerini istedi. 
     İsfahan kentinde de binlerce kişinin katıldığı bir gösteri düzenlendi. 
     Venezüella'nın başkenti Caracas'ta, Devlet Başkanı Hugo Chavez yanlısı Bolivya İşçi Cephesi sendikası ve yönetime karşı olan sendikalar gösteri düzenledi. 
     Brezilya'nın ekonomik başkenti Sao Paulo'da, İşçi Partisi'ne bağlı bir grubun Devlet Başkanı Fernando Henrique Cadoso karşıtı gösteri düzenleyeceği ve gösteriye 100 bin kişinin katılmasının beklendiği bildirildi. 
     Hong Kong'ta da çalışanlar, çalışma koşullarının iyileştirilmesi ve zenginlerle fakirler arasındaki uçurumun kapatılması talebiyle gösteri düzenledi. 
     Polonya'nın başkenti Varşova'da da yaklaşık 6 bin muhalefet yandaşı gösteri yaptı. İşsizliği ve iktidarı protesto etmek için düzenlenen gösteride olay çıkmadı. 
     İşçi Bayramı, 26 kanton bulunan İsviçre'de de 8 kantonda kutlandı. 






</TEXT>
</DOC>
