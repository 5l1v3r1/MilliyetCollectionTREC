<DOC>
<DOCNO> 41501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/spor/aspo.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
"SEVGİ İSTİYORUM" 
</HEADLINE>
<TEXT>

Tribünlerle arası bir türlü düzelmeyen Bülent Akın, transfer ücretinin ağırlığı altında ezildiğini söyledi. Genç futbolcu "Formamı öptüm, çünkü Galatasaray’ı çok seviyorum" diye konuştu 
     HALİL ÖZER ÖZEL HABER 

     100 bin dolar aldım’ 
     GALATASARAY tribünlerinde istenmeyen adam ilan edilen Bülent Akın hayata küstü. Denizlispor’dan 7 milyon dolara transfer edilmesinin kendisine yüklendiğini belirten Bülent, "Sanki o parayı ben cebime koydum. Bir buçuk yıldır 100 bin dolar para aldım. Ne zaman o para gündeme gelse, herkes bana saldırıyor. Şeytan git banka soy o parayı öde diyor" dedi. 
     
     Almakta geç kaldılar’ 
     GALATASARAY’A transferi döneminde Fatih Terim’in ayrılıp ayrılmayacağının henüz belli olmadığını söyleyen Akın "Galatasaray o dönemde beni istedi. Ama Terim olayları yüzünden askıya alındı. Oysa benim sözleşmem bitmişti. O anda alsalardı 1 milyon dolara gelecektim. Sonra beni yeniden istediler. Bu kez de o parayı vermek zorunda kaldılar. Bunda benim suçum var mı " diye konuştu. 
     
     Terimi akıtacağım’ 
     BÜLENT Akın seyircinin tepkisine de bir anlam veremediğini belirterek sözlerini şöyle sürdürdü "Sofya’da sahanın en iyisiydim. Ama kimsenin umrunda olmadı. Son maçta iki pas hatası yaptım. Yuhalanmaya başladım. Formamı öptüm, çünkü Galatasaray’ı çok seviyorum. Ben sadece biraz sevgi istiyorum. Ben Avrupa’da yetiştim. Ama Türk çocuğuyum. Ben formama terimi akıtmaya devam edeceğim." 
     



 SPOR 


























</TEXT>
</DOC>
