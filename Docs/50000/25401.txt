<DOC>
<DOCNO> 25401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/son/sonspo13.html </URL>
<DATE> 2001/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor dış transferde 2 Hollandalı ile temasta... 
</HEADLINE>
<TEXT>

     İç transfer çalışmalarını fire vermeden tamamlayan Kocaelispor, dış transferde rotayı Hollanda'ya çevirdi. 
     Yardımcı antrenör Engin Korukır'ın izlediği ve Teknik Direktör Hikmet Karaman'a alınması yönünde rapor verdiği Hollanda Birinci Ligi ekiplerinden Sittart Fortuna'nın 30 yaşındaki forvet oyuncusu Dennis Gerritson ve Willen-2 takımının orta saha oyuncusu 26 yaşındaki Faslı Yassine Abdellaoui'nin transferi için çalışma başlatıldı. 
     Teknik Direktör Karaman, bu futbolcularla görüşmek üzere önümüzdeki günlerde Hollanda'ya gidecek. 
     Bu arada, esktra play-off müsabakalarındaki takımların göze çarpan futbolcularıyla da temaslar sürüyor. 
     Teknik Direktör Karaman'ın, İstanbul Büyükşehir Belediyesi'nden Ahmet, Kombassan Konyaspor'dan Kubilay ya da Sakaryaspor'dan Bahattin'den birinin alınması için rapor verdiği öğrenildi. 






</TEXT>
</DOC>
