<DOC>
<DOCNO> 9392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/son/sonspo04.html </URL>
<DATE> 2001/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta dayanıklılık çalışması 
</HEADLINE>
<TEXT>

     Beşiktaş, Ankaragücü ile hafta sonuda yapacağı lig maçının hazırlıklarını bu sabah sürdürdü. 
     Teknik Direktör Nevio Scala, Fulya Tesisleri'nde gerçekleştirilen idmanda futbolcularına dayanıklılık çalışması yaptırdı. Bu çalışmanın ardından futbolcularını 3 gruba ayıran İtalyan teknik adam, sahaya koydurduğu engeller ve ağırlıklarla değişik çalışmalar uygulattı. Futbolcular, engellerde çalıştıktan sonra ipe bağlı ağırlıklarla depar attı. Ardından da mekik ve şınav çektiler. Antrenmana üst solunun yolu enfeksiyonuna yakalanan Yasin ile milli takımlarda bulununa Tayfur, Karhan, Nihat ve Khlestov katılmadı. Futbolcular sahada yaklaşık bir saat süren idmanın ardından kondisyon merkezine geçerek, ağırlık çalıştı. 
     Çaykur Rizespor ile yapılan lig maçında sakatlanan ve iki haftadır takımdaki yerini alamayan Ümit'in Ankaragücü maçında forma giyebileceği açıklandı. Sakatlığı tamamen geçen genç futbolcu da Ankaragücü maçında forma giymek istediğini ve her yönüyle bu maça hazır olduğunu söyledi. 
     Teknik Direktör Scala, Fenerbahçe yenilgisinin ardından futbolcularını Ankaragücü maçına motive etmek için yoğun bir çaba harcıyor. İtalyan teknik adamın, futbolcularla toplantı yaparak, lider ile aralarındaki 8 puan farkı unutmalarını ve üç puanlık sistemde bu farkı kapamak için yoğun bir şekilde çalışmaları gerektiğini söylediği öğrenildi. Beşiktaş, Ankaragücü maçının hazırlıklarını bu akşam yapacağı antrenmanla sürdürecek. 




</TEXT>
</DOC>
