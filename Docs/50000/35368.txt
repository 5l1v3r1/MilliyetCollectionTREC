<DOC>
<DOCNO> 35368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/siyaset/siy07.html </URL>
<DATE> 2001/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıvrıkoğlu 1. Ordu’ tabusunu yıktı 
</HEADLINE>
<TEXT>

En kıdemli org. İstanbul’a komutan olur’ geleneği bozuldu. En kıdemli org. 2. Ordu Komutanı Başer, seneye Kara Kuvvetleri Komutanı olacak 
     ANKARA Milliyet 

     Yüksek Askeri Ş ra toplantılarının dünkü son gün toplantısında TSK üst yönetimini oluşturan orgeneral ve oramirallerin görev değişikliği gerçekleştirildi. Emekli olan İstanbul 1. Ordu Komutanı Orgeneral Necdet Timur’un yerine, orgenerallikte ikinci yılını dolduran Ege Ordu Komutanı Orgeneral Çetin Doğan’ı atayan YAŞ, en kıdemli orgeneral olan Malatya 2. Ordu Komutanı Edip Başer’in yerini korudu. Böylece, yıllardır süregelen "en kıdemli general İstanbul 1. Ordu’ya gider, ardından Kara Kuvvetleri Komutanı olur" geleneği bozuldu. Malatya’da bir yıl daha kalacak olan Başer, gelecek yıl Kara Kuvvetleri Komutanı olacak. 
     Genelkurmay Başkanı Orgeneral Hüseyin Kıvrıkoğlu’nun bu uygulamasıyla, "Vatanın her noktasının yurt savunması için eşit önemde olduğunu vurguladığını" dile getiren askeri kaynaklar, YAŞ’a giren iki bayan albayın terfi için yeterli görülmediklerini aktardı. 
     
     İşte TSK’nın yeni komutanları 
     TSK yönetimini oluşturan 15 orgeneral ve oramiral şöyle Genelkurmay Başkanı Org. Hüseyin Kıvrıkoğlu, Kara Kuvvetleri Komutanı Org. Hilmi Özkök, Deniz Kuvvetleri Komutanı Ora. Bülent Alpkaya, Hava Kuvvetleri Komutanı Org. Cumhur Asparuk, Jandarma Genel Komutanı Org. Aytaç Yalman, 1. Ordu Komutanı Org. Çetin Doğan, 2. Ordu Komutanı Org. Edip Başer, 3. Ordu Komutanı Org. Tamer Akbaş, Genelkurmay 2. Başkanı Org. Yaşar Büyükanıt, Ege Ordu Komutanı Org. Şener Eruygur, MGK Genel Sekreteri Org. Tuncer Kılınç, Kara Kuvvetleri Kurmay Başkanı Org. Hurşit Tolon, NATO Güneydoğu Avrupa Komutanı Org. Oktar Ataman, Harp Akademileri Komutanı Org. İbrahim Fırtına, Donanma Komutanı Ora. Özden Örnek. 
     



 SİYASET 




















</TEXT>
</DOC>
