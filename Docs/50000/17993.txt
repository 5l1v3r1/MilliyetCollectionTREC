<DOC>
<DOCNO> 17993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/son/sondun13.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman Dışişleri Bakanı Fischer 4. eşinden de ayrıldı 
</HEADLINE>
<TEXT>

     Alman Magazin Dergisi Gala, Dışişleri Bakanı Joschka Fischer'in 4. eşi Nicola Leske'den ayrıldığını ve çiftin Ekim ayından beri ayrı yaşadığını ileri sürdü. 
     Gala'da yarın yayınlanacak haberde, 53 yaşındaki Dışişleri Bakanı'nın 31 yaşındaki 4. eşi Nicola Leske'den ayrı yaşadığını ve çiftin son Noel tatilini de ayrı yerlerde geçirdiği belirtildi. Haberde, Nicola Leske'nin bundan böyle Başkent Berlin'in batısındaki kendi apartman dairesinde yaşayacağı kaydedildi. Çift, 1990'lı yılların ortalarında, Nicola Leske Yeşillerin parlamento grubunda staj yaparken tanışmış ve 1999'da evlenmişti. Konuyla ilgili açıklama yapması istenen Dışişleri Bakanlığı yorum yapmaktan kaçınırken, Nicola Leske de Gala'nın sorularına cevap vermek istemedi. 







</TEXT>
</DOC>
