<DOC>
<DOCNO> 46370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/son/sonspo11.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kez antremanda Teknik Direktör sakatlandı... 
</HEADLINE>
<TEXT>

     Diyyarbakırspor Kulübü Basın Sözcüsü Naci Sapan, teknik direktör Yılmaz Vural'ın çalışma sırasında sağ bacağındaki liflerinin koptuğunu ve ameliyat için İstanbul'a gönderildiğini söyledi. 
     Naci Sapan, İstanbulspor maçı hazırlıklarını yaptıran teknik direktör Yılmaz Vural'ın, çalışmalar sırasında futbolculara bir ayak hareketi gösterirken, sakatlandığını bildirdi. 
     Dicle Üniversitesi Tıp Fakültesi Araştırma Hastanesi'ne kaldırılan Vural'ın MR'nın çekildiğini ifade eden Sapan, şöyle konuştu 
     ''Yapılan tetkikler sonucu Vural'ın sağ bacağındaki liflerde kopma meydana geldiği belirlendi. Bacağı alçıya alınan Vural, İstanbul'da belirlenecek bir hastanede ameliyat olacak. Bizim için çok önemli olan İstanbulspor maçı öncesi yaşanan bu talihsiz olay hepimizi derinden üzdü. Takımı teknik direktörümüz iyileşene kadar yardımcı hocalar çalıştıracak'' dedi. 
     






</TEXT>
</DOC>
