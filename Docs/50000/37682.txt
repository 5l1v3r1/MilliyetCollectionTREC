<DOC>
<DOCNO> 37682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/ekonomi/eko06.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Doları bu kez de yabancı düşürdü 
</HEADLINE>
<TEXT>

Yabancı bir bankanın müşterisinin dövizini satması, yerli bankaları da peşinden sürükleyince dolar 40 bin lira düştü 
     EKONOMİ SERVİSİ 

     Doların 1 milyon 500 bin liraya tırmanmasına neden olduğu iddia edilen yabancı bankaların adı bu kez doların düşüşünü sağlayan bankalar arasında geçti. Edinilen bilgiye göre, bir yabancı bankanın müşterisi için dolar satması yerli bankaları da harekete geçirdi ve dolar 40 bin lira birden düştü. 
     Önceki gün 1 milyon 460 bin lira düzeyine kadar gerileyen dolar, dün sabah da bu seviyelerden güne başladı. Merkez Bankası’nın 60 milyon dolarlık planlı döviz satış ihalesinden de bankalar 1 milyon 459 bin liradan alım yaptı. 
     
Müşterisi için dolar sattı      Öğleden sonra bir yabancı bankanın dolar sattığı gözlendi. Bankanın, müşterisinin talebi üzerine dolar sattığı, kendi pozisyonunda bir değişiklik yapmadığı iddia edildi. Bu satışa, haftalardır döviz satarak piyasayı dengelemeye çalışan yerli bankalar da katılınca fiyatlar bir anda 1 milyon 420 bin liraya kadar düştü. Merkez Bankası dolar kurunu alışta 1 milyon 416, satışta 1 milyon 423 bin liraya kadar çekerken, dolar serbest piyasada 24 bin lira daha gerileyerek 1 milyon 433 bin liraya indi. 
     
Borsa yüzde 2.09 yükseldi      Çarşamba gününden bu yana yükselen borsa, dün de yüzde 2.09 artarak haftayı 9.736 puandan kapattı. Endeksin, hafta içindeki en düşük kapanışı olan salı günkü 8.919 puana göre yükselişi yüzde 9.16, haftanın tamamındaki artışı ise yüzde 3.57 oldu. Dün borsa dolardaki gevşemeye bağlı olarak yükseldi. Haftaya yine dövizin seyri, dolara endeksli k ğıtların halka arzı ve MGK toplantısı borsa üzerinde etkili olacak. 
     



 EKONOMİ 























</TEXT>
</DOC>
