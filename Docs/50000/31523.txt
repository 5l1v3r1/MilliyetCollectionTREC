<DOC>
<DOCNO> 31523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/son/soneko20.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
"Fon'a devredilen bankaların iç borç stokuna ilave bir etkisi olmayacak" 
</HEADLINE>
<TEXT>

     Hazine Müsteşarlığı, Tasarruf Mevduatı Sigorta Fonu'na TMSF son olarak devredilen beş bankanın, Hazine iç borç stoku ve borç dinamikleri üzerinde olumsuz etkisinin olmayacağını açıkladı. 
     Hazine Müsteşarlığı'ndan yapılan yazılı açıklamada, şöyle denildi 
     'Güçlü Ekonomiye Geçiş Programı'nın ana unsurlarından birisi, bankacılık sektörünün yeniden yapılandırılması olarak belirlenmiştir. Bu çerçevede hazırlanan, Bankacılık Sektörü Yeniden Yapılandırma Programı kapsamında, Bankacılık Düzenleme ve Denetleme Kurumu BDDK , 10 Temmuz 2001 tarihinde Türk bankacılık sisteminin iyileştirilmesi amacıyla, 5 bankanın daha TMSF kapsamına alındığını açıklamıştır. 
     Operasyonun sonucunda, kamuoyunda söz konusu 5 bankanın bilanço yapısının düzeltilmesi ve sermayelerinin güçlendirilmesi amacıyla yapılacak işlemlerden dolayı, Hazine iç borç stokunun olumsuz etkileneceği yönünde endişeler ortaya çıkmıştır. Ancak, Mayıs ayında yayınlanan Güçlü Ekonomiye Geçiş Programı'nda, 2001 yılı sonunda GSMH'ye Gayri Safi Milli Hasıla oran olarak 60,9 olarak gerçekleşmesi öngörülen iç borç stoku rakamlarından bankacılık sektöründeki gerçekleşmesi muhtemel riskler için 5.5 katrilyon liralık muhtemel ek kaynak ihtiyacı da dikkate alınmıştır. Dolayısıyla, söz konusu operasyonun iç borç stoku ve borç dinamikleri üzerinde ilave bir etkisi olmayacaktır.'' 







</TEXT>
</DOC>
