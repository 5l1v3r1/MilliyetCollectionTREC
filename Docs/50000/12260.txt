<DOC>
<DOCNO> 12260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/20/son/sontur13.html </URL>
<DATE> 2001/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller "Sakın ola programa kanmayın" 
</HEADLINE>
<TEXT>

     DYP Genel Başkanı Tansu Çiller, ''Türkiye, yolsuzluk ekonomisinin 5'inci katını inşa ediyor'' dedi. 
     Çiller, DYP üst yönetimi ve bir grup partili ile beraber Ankara Ticaret Odası ATO Başkanı Sinan Aygün'e Geçmiş olsun ziyaretinde bulundu. 
     Çiller, ziyarette yaptığı konuşmada, ATO Başkanını milletin ve ticaret erbabının temsilcisi olarak gördügünü belirterek, milletin yaşadığı ekonomik sıkıntı nedeniyle ''Geçmiş olsun'' dileğinde bulunmak amacıyla ziyaret ettiğini söyledi. 
     Yaşanan ekonomik krizin yalnızca bankaları ve borsayı vurmadığını, üretimi, ticareti yapan geniş halk kesimlerini yakından ilgilendirdiğini belirten Çiller, 31 Mart tarihinde tüccar ve sanayicinin ödemek zorunda olduğu yüksek faizler bulunduğunu ifade etti. Çiller, bu faizlerin nasıl ödeneceğini de sorarken, Kasım ve Şubat krizinin altında milletin kaldığını vurgulayarak, ''Dolayısıyla geçmiş olsun diyorum. 31 Mart'da üzerinizde olan yükü ne kadar vahim olduğunu bilerek geçmiş olsun diyor ve sorunlarınızı dinlemek istiyorum'' dedi. 
     Program ile ilgili eleştirilerini sürdüren Çiller, millete de seslenerek, ''Bu bir kandırmacadır. Milletimizi uyarıyorum. Sakın ola kanmasınlar. Bu programda bu millete hiçbir şey yoktur. Benim milletim devamlı kandırıldı'' dedi. 
     
     



</TEXT>
</DOC>
