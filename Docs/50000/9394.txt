<DOC>
<DOCNO> 9394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/son/sonspo06.html </URL>
<DATE> 2001/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 11 futbolcudan yoksun çalıştı 
</HEADLINE>
<TEXT>

     Galatasaray, AC Milan ile 7 Şubat Çarşamba günü yapacağı Avrupa Şampiyonlar Ligi maçının hazırlıklarına,bugün 2 günlük izinden sonra eksik kadrosuyla başladı. 
     Teknik direktör Mircea Lucescu yönetiminde yapılan ve yaklaşık 1.5 saat süren antrenmana, A ve ümit milli takımlarda bulunan Hasan, Fatih ve Kerem'in yanı sıra, sinizüt ağrıları bulanan Capone ve sakatlığı olan Okan, Arif, Suat, Emre Belözoğlu, Ergün, Vedat ve Hakan katılmadı. Hagi ve Bülent Akın ise, takımdan ayrı olarak çalıştı. 
     Basınla ilişkiler koordinatörü Turgay Vardar, sakatlığı bulunan futbolculardan Okan'ın dışındakilerin, 3 Şubat Cumartesi günü antrenmanlara başlamasını beklediklerini söyledi. Vardar, sakat olan futbolcuların tedavilerinin sürdüğünü de kaydederek, Okan'ın durumunun kendisini iyi hissedip, hissetmemesine bağlı olduğunu bildirdi. Altyapıdan K.Sedat'ın da takviye olarak katıldığı antrenmanda, futbolcular yalnızca koşu yaptılar. 
     Galatasaray'ın, Kocaelispor'a 2-1 yenildiği maçtan sonra olay çıkartan taraftar Metin Ürün, bugün Florya Metin Oktay Tesisleri'ne geldi. 
     Futbolculara tatlı getirdiğini belirterek idmanı izleyen, birara da taraftarlara tezahürat yaptıran Metin Ürün için, tesis özel güvenlik görevlileri polis çağırdı. Güvenlik güçlerinin uyarıda bulunduğu Metin Ürün, antrenmanı olaysız bir biçimde izledi. Ürün, daha sonra futbolculara getirdiği tatlıyı verecek kimseyi bulamayınca taraftarlara dağıttı. 




</TEXT>
</DOC>
