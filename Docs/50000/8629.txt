<DOC>
<DOCNO> 8629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/guncel/gun06.html </URL>
<DATE> 2001/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis'in ilk kadın hacı adayı 
</HEADLINE>
<TEXT>

Pantolon-ceket taraftarı DYP'li Esen’in hac dönüşü ne giyeceği merak konusu 
     GÜNSELİ ÖNAL Ankara 

     Trafik kazasında ölen eşinin "mutlaka hacca git" vasiyetini yerine getirmeye karar veren DYP Kayseri Milletvekili Sevgi Esen, salı günü hacca gidecek. Esen "hacı" olan ilk kadın milletvekili olacak. 
     Avukatlığı nedeniyle sık sık keşif yapmak zorunda kaldığından pantolonu tercih eden, eteği ve ince çorabı milletvekili seçildikten sonra giymeye başlayan, ancak merdivenlerden inerken ve çıkarken frikik vermekten çekindiği için TBMM'de pantolon - ceket takımı giyilmesini isteyen Esen, hacı olacak. 
     
Başını örtecek mi      Başını örtmeyen Esen'in hacı olduktan sonra başörtüsü kullanıp kullanmayacağı, başörtüsü yasak olan TBMM'de ne yapacağı merak konusu. Modern bir giyim tarzını tercih eden Esen'in hacı olduktan sonra giyiminde bir değişiklik yapmayacağı ve başını örtemeyeceği belirtiliyor. 
     Avukat olan Esen siyasete atılmadan önce Tansu Çiller'in avukatlığını yapıyordu. 
     
Hac yolunda ne yapacak      Diyanet’e göre Sevgi Esen’in yapması gerekenler şöyle nÖnce akraba, komşu, eş ve dostlarını ziyaret edecek. Küslerle barışacak. 
     Menenjit aşısı yapıldığına dair aşı kartını da üzerinde bulunduracak. 
     İhrama girerken ön hazırlık olarak tırnaklarını kesecek. 
     İki parça ihram kullanmayacak. 
     Saçları boyamak, saçlara jöle sürmek, oje ve ruj kullanmak, vücuda veya ihram örtüsüne koku sürmek, topuklu ayakkabı giymek yasak olacak. 
     İhramdayken kol saati, yüzük ve bilezik, kemer takabilecek. 
     


 GÜNCEL 













</TEXT>
</DOC>
