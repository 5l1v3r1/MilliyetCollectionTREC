<DOC>
<DOCNO> 30921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/ekonomi/eko09.html </URL>
<DATE> 2001/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Emlakbank'ın batığı halka 
</HEADLINE>
<TEXT>

Bankadaki batık krediler Hazine’den verilecek kaynakla tasfiye edilecek 
     HARUN GÜREK Ankara 

     Ziraat Bankası'na devredilen ve bankacılık yapma yetkisi kaldırılan Emlakbank'ın batık kredilerinin bedelini Hazine ödeyecek. 
     Emlakbank'ın toplam kredilerinin tutarı 1 katrilyon 47 trilyon lira. Emlakbank verilerine göre, bunların yüzde 47'si takipteki krediler. Gayri nakdi kredilerin kesin miktarı ise bilinmiyor ancak 1 milyar doları aştığı tahmin ediliyor. 
     Emlakbank'ın bankacılık yapma yetkisi önceki gün kaldırıldı. Banka, Ziraat Bankası ile birleştirildi. Bankanın aktif ve pasifleri de Ziraat Bankası'na devredildi. Kamu Bankaları Ortak Yönetim Kurulu'nun görevlendirdiği Ziraat Bankası Teftiş Kurulu pazartesi gününden itibaren şubelerin hesaplarını incelemeye alacak. 
     
     Müfettişler rapor hazırlayacak 
     Müfettişler, tahsil edileme olanağı olmayan kredilere ilişkin raporlar düzenleyecek. Kamu Bankaları Ortak Yönetim Kurulu bu raporları Hazine'ye ileterek, "Bu kredileri tasfiye hesabına aktarıyorum" diyecek. Hazine, bu kredilerin karşılığında Ziraat Bankası'na ya nakit ödeme yapacak ya da devlet tahvili verecek. 
     Ziraat Bankası müfettişlerinin batık olduğunu belirlediği kredilerin tasfiyesini ise Emlakbank Genel Kurulu tarafından oluşturulacak tasfiye kurulu gerçekleştirecek. 
     



 EKONOMİ 




















</TEXT>
</DOC>
