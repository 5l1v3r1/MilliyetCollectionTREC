<DOC>
<DOCNO> 36492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/siyaset/asiy.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlülerin terzisi SİYASETİ BİÇTİ 
</HEADLINE>
<TEXT>

Cumhurbaşkanı Sezer, Mumcu ve Baykal dışındaki siyasilerin giydiklerine pek özen göstermediklerini söyleyen terzi Apaydın iyi giyimin formülünü verdi 
     GÜLAY FIRAT İstanbul 

     Ünlülerin terzisi Ayhan Apaydın, siyaset dünyasının önde gelen isimlerinin giyimlerini değerlendirdi. Apaydın'a göre, Cumhurbaşkanı Ahmet Necdet Sezer, ANAP Genel Başkan Yardımcısı Erkan Mumcu ve CHP Genel Başkanı Deniz Baykal son derece şık giyiniyor. 
     1979'da "dünya smokin birincisi" seçilen Apaydın, Helmut Kohl, Turgut Özal ve Zeki Müren'e de elbise dikmiş. Müşterileri arasında Ali ve Ömer Koç, Mustafa Taşar, Sezai Taşkent, Ayhan Bermek, Can Akçay, Tuncer - Dinçer Azaphan, Veysel Atasoy, Önder Fırat, Abdülkadir Aksu ve Kutlu Aktaş da bulunuyor. 
     Apaydın, Türk siyasetinin ünlü isimlerinin giyim tarzlarını şöyle yorumladı 
     
     NECDET SEZER 
Kruvaze çok yakışıyor 
     Son derece şık giyiniyor. Vücuduna uygun elbiseleri tercih ediyor. Monopete iki düğme giyiyor. Kendisine kruvaze de çok yakışıyor. Sanırım iyi bir terzisi var, çünkü özel bir giyim tarzı olduğu açık seçik belli oluyor. 
     
     BÜLENT ECEVİT 
20 senedir değişmedi 
     Kendine özgü bir stili var. Üç düğme ve ceket yakaları küçük. 20 senedir aynı model takım elbiseleri giyiyor. Kendisine yakışan bir model bulmuş, bir türlü o modelden dışarı çıkmıyor. 
     
     DEVLET BAHÇELİ 
Kalıplara m hkum 
     Lacivert ve siyah kruvaze elbiseleri giyiyor. Belli ki bir terzisi var, tam üzerine göre elbiseler. Belli kalıpların dışına çıkamıyor. Belki kendisinin belirlediği modeller olabilir. Monopote yüksek iki düğme veya üç düğme takım giyebilir. 
     
     KEMAL DERVİŞ 
Çok bol giyiniyor 
     tAmerikan tarzı, rahatlığı tercih ediyor ki elbiseleri her zaman bir beden büyük duruyor. Koyu füme, gri, bej rengi seviyor. Giyimine özen göstermeli. Blazer, üç düğme ya da bu yıl moda olan yüksek iki düğmeli elbiseleri seçebilir. 
     
     ERKAN MUMCU 
Güzel giyiniyor 
     Bütün kıyafetlerin ona yakışacağını sanıyorum. Tüm renkleri deneyebilir. Bu yıl yeşil, toprak ve gök mavisi renkleri moda. Hafta sonları denemeli. Spor blazerler onu daha da şık gösterecektir. 
     
     MESUT YILMAZ 
Sanki eşi seçiyor 
     Tahminim konfeksiyon giyiniyor. Giydiği elbise her zaman bir beden büyük duruyor üzerinde. Galiba eşi onun için alışveriş yapıyor.veya üç düğme takım elbiseleri rahatlıkla giyebilir. 
     
     İSMAİL CEM 
Acele terziye gitmeli 
     Konfeksiyon giyiniyor gibi, Üzerinde bir numara büyük ceketler var. Terzisi yok galiba. En kısa zamanda bir terziye gitmeli. Çizgili kruvaze, koyu füme takımlar da giyebilir. Frak ve smokini de iyi taşır. 
     



 SİYASET 





















</TEXT>
</DOC>
