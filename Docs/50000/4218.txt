<DOC>
<DOCNO> 4218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/yazar/okur.html </URL>
<DATE> 2001/01/27/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Rizelilerin "enerji" takıntısı... 
</HEADLINE>
<TEXT>

     Enerjiye takıldık ya. 
     Bu kez takıntımız Ankara ve Mersin mobil santralları... 
     İşin uzmanları diyor ki 
     "Bu santral ihaleleri Enerji Bakanlığı ile TEAŞ yönetimini karşı karşıya getirmişti " 
     Neden diye sorduğumuzda verilen yanıtlar önemli... 
     Diyorlar ki 
     Öncelikle Ankara mobil santralı, ihaleye 2000 yılı Mayıs ayında çıktı. 15 firma teklif verdi. Ve 6 centle en iyi fiyatı veren Aksa ihaleyi aldı. TEAŞ yönetimi "sözleşme" yapalım dedi. Fakat Enerji Bakanlığı'ndan gelen yanıt, herkesi o dönem şaşırtmıştı. Çünkü Bakanlık, TEAŞ yönetimine, "durun bakalım, biz, işi, üçüncü olan Park Teknik Enerji'ye vereceğiz" deyince de ihale sözleşmesi uzun süre sürüncemede kaldı. 
     Şimdi diyeceksiniz ki, ne var bunda 
     Elbette bir şey yok. Karanlıkta kalacağız diye 40 megawatlık Ankara mobil santralı için alelacele ihale açıldı. Ama ihalenin bir an önce sonuçlanması için aynı titizlik gösterilmediği için sözleşme ne hikmetse uzun süre imzalanamadı Zaman kaybı, para kaybı hiç ama hiç önemli değil... Enerji işini yakından takip edenler böyle iddia ediyorlar da şirketler cephesinde durum ne 
     Açıklayalım. Ama önce Aksa'ya bakalım. 
     Sahibi Mehmet Kazancı. Rize doğumlu. Tanıyorsunuz. Beşiktaş Kulübü'ne "başkan" olmak için çok yarıştı. Olmadı. Bir de Park Teknik Enerji'nin sahibi. 
     Turgay Ciner. O da hasta Beşiktaşlı. Artvinli. 
     Her ikisi de öylesine iyi dost ki, aralarından su sızmıyor. Hem Karadenizli hem futbol tutkunu. Üstelik beraber Beşiktaş Kulübü'ne ortak bir tesis yapıyorlar. Ayazağa'da futbol sahası. İki kadim dost, enerji işinde rakip ya, bu durumda ne olacak 
     Aksa Jeneratör'ün sahibi Mehmet Kazancı diyor ki 
     "Biz, Ankara mobil santral ihalesini aldık. Ama sonra bu iş için kurduğumuz Ankara Enerji şirketini Park Enerji'ye sattık..." 
     Hoppala... 
     Yahu, siz, Enerji Bakanlığı ve TEAŞ'tan, "bu işi en iyi fiyata yapacağız" diye almadınız mı Eğer başlangıçta bu işi yapamayacaksanız, neden ihaleye giriyorsunuz 
     Merak bu ya, yoksa "siyasi" ilişkilerinden dolayı birileri "sizi" uyardı da, şirketi devretmek zorunda mı kaldınız 
     Gerçi Mehmet Kazancı, "hayır yaptığımız fizibilite sonucu böyle bir satışa karar verdik" diyor. Ama yaptığımız araştırmada bize yansıyanlar farklı. 
     Biliyorsunuz Aksa, Hakkari ve Finike mobil santral işini aldı. Buralarda çalışıyor. Fakat Rasa ve Koni inşaat firmalarına teknik müşavirlik hizmeti de veriyor. İşte yazdığımız ve daha detaylı yazmaya devam edeceğimiz "yüzer - gezer" santral işinde de "destek" ağırlıklı olarak çalışıyor. 
     Biz de bu noktada Mersin Taşucu santralına takılıyoruz. Kim aldı ihaleyi İddialara göre ihale, Orhan, Osman ve Doğan Karadeniz'e ait Karadeniz Enerji'ye verildi. 
     Oysa bu ihaleye en iyi teklifi veren firmaların başında Aksa geliyordu. 
     Sonuçta iyi fiyat vermek işi çözmüyor ki, ilişkilere bakmak önemli... 
     Bize kızacaklar, biliyoruz. Ama biz de bu noktada şirketlerin, birbirleriyle kurdukları ilişkileri mercek altına almaya başlıyoruz. Çünkü TEAŞ bürokratları ile Enerji Bakanlığı arasındaki sorunlar kamuoyuna bomba gibi düştü. 
     Galiba şirketler arasındaki diyalogda da "dayanışma" farklı biçimde. Ne diyelim... Diyoruz ki 
     TEK'e müteahhitlik yapanlar nasıl bir sacayağında ortak bir noktada buluşuyorlar. 
     Birileri de bunu anlatmalı değil mi 
     Siz, Karadenizlilerin özellikle de Rizelilerin "hemşeri" dayanışmasına bakın bir kez. 
     Rizespor'un göğüs formasında "AKSA" yazıyor. Kazancı, Rizeli. Rizespor Kulübü Başkanı Mehmet Cengiz de "Cengiz Enerji" ile mobil santral işine soyundu. Cide santralını aldı. Henüz tartışması bitmemiş Karadeniz otoyolu işinin önemli bir bölümünü üstlenen Cengiz, Mapa, Mak - Yol'un da ortağı. Güriş'in sahibi İdris Yamantürk de Rizeli... 
     Bir tek Turgay Ciner, farklı... Anlayamadık gitti, şu Rizelilerin "enerji" takıntısını... 
     
     





Milat... 


Özlenen üniversite 


Kazığın böylesi 


Sorular... 


Yalanlamak için de olsa İsmail Bey aradı 


Davos'ta Türkiye - Avrupa oynaşması... 


Parmak izleri 


Şansınızı zorlayın 


Dış borç eşittir yolsuzluk 


Başarı ölçütü 


Mucize 


Demokrasi feda edilmez... 


Rizelilerin "enerji" takıntısı... 


Arşiv açık internet kapalı 


Meclis ve Hizbullah 


Nedensiz sonuçla kahrolmak 


Hintliler ABD'yi de Davos'u da zaptediyor 


Ot üreterek de para kazanılıyor 


</TEXT>
</DOC>
