<DOC>
<DOCNO> 27524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/son/sonspo19.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantep Teknik Direktörü "Hakan gitmek istiyorsa gitmeli" 
</HEADLINE>
<TEXT>

     Gaziantepspor Teknnik Direktörü Tevfik Lav, takımının geçen yılki iskelet kadrosunun korunması gerektiğini söyledi. 
     Lav, yaptığı açıklamada, satış listesinde yer alan 13 futbolcunun Gaziantepspor'la anlaşacakları umudunu taşıdığını kaydetti. Gaziantepspor'u 2 sezon üst üste UEFA'ya taşıyan as futbolcularını kaybetmek istemediğini ifade eden Lav, ''Gaziantepspor'da bir büyük kulüp, burada futbol oynamak da cazip'' dedi. 
     Gaziantepspor'un, sahip olduğu kaynak ve altyapı ile geleceğini güvence altına almış bir kulüp olduğunu savunan Lav, açıklamasını şöyle sürdürdü 
     ''Yeni sezonda, başarılmışı değil, başarılamamış olanı başarmayı hedefliyoruz. Uyumlu, istikrarlı ve başarılı bir kadromuz var, bu kadromuzu neden bozalım 
     Yönetim 13 futolcuyla yeniden sözleşme imzalamak için elinden geleni yapıyor. Gazianepspor hedefleri olan bir kulüp, her futbolbu böyle kulüpte futbol oynamak ister.'' 
     
     Hakan Bayraktar konusu 
     Lav, 2 trilyon 750 milyar liraya satış listesine konulan Hakan Bayraktar'ın Gaziantepspor'da kalmasını çok istediğini ifade etti. 
     ''Hakan Bayraktar mutlaka kulübünde kalmalı, eğer mutlaka gitmek istiyorsa engellenmemeli. Kalırsa sevinirim, giderse pek üzülmem'' diyen Lav, kesinlikle gitmeyi düşünen futbolcunun kalması halinde kulübüne yararlı olamayacağını savundu. 
     Bu arada, sözleşmesi biten ve satış listesine koyduğu futbolcularıyla yeniden anlaşmaya çalışan Gaziantepspor'un, Kombassan Konyaspor'dan Bülent'i bonservis bedelinin yüksek olması nedeniyle transfer etmekten vazgeçtiği, Beşiktaş'tan Murat Alaçayır ve İstanbulspor'dan Emrah'ı transfer etmek için girişimlerini sürdürdüğü öğrenildi. 






</TEXT>
</DOC>
