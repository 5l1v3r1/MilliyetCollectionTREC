<DOC>
<DOCNO> 25956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/09/son/sontur03.html </URL>
<DATE> 2001/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan siyasetsiz duramıyor...Konya'da coştu... 
</HEADLINE>
<TEXT>

     Kapatılan Refah Partisi Genel Başkanı Necmettin Erbakan, Türkiye'nin son 4 yılda her alanda kötüye gittiğinibelirterek, ''Bunların yaptığı tatbikat, Stalin döneminde bile yapılmamıştır. Ama bu kötü dönem kısa zamanda sona erecektir'' dedi. 
     Erbakan, Milli Gazete tarafından 100. Yıl Spor Salonu'nda düzenlen geceye katıldı. Erbakan, yaptığı konuşmaya, salondakileri selamlayarak başladı. 
     Türkiye'nin son 4 yılda maddi ve manevi yönden ıstırap içinde bulunduğunu anlatan Erbakan, yapılan uygulamalarla insan haklarının çiğnendiğini, halkın zulüm gördüğünü savundu. 
     Erbakan, konuşmasına şöyle devam etti 
     ''Biz, rantiyeciye, faizciye vermedik. Kaynaklarımızı halka verdik. Çökmüş ekonomiyi düzlüğe çıkardık. İnsanımıza refah getirdik. Yeni vergiler koymadık, zam yapmadık, iç ve dış borç almadık. İsrafı kaldırdık. Ama bunlar ne yaptılar Halkı ezdiler, insan haklarını çiğnediler, İmam Hatip okullarını kapatmaya çalıştılar, başörtüsü zulmü yaptılar. Bunların yaptığı tatbikat, Stalin döneminde bile yapılmamıştır.'' 
     Erbakan, Milli Görüş felsefesinin iktidarda olmamasının 3 nedeni bulunduğunu, bunların ''menfi siyaset, menfi medya ve menfi sermaye'' olduğunu anlattı. 
     Hedeflerinin ''müspet siyaset, müspet medya ve müspet sermaye'' olduğunu vurgulayan Erbakan, ''Öncelikle şunu bilmeliyiz ki, medya desteği olmadan müspet siyaset yapamayız. Bu nedenle, kendi görüşümüzü yansıtan, bizimle ilgili müspet yayın yapan gazeteyi desteklemeliyiz. Müspet sermayenin desteğini de alarak hedeflerimize ulaşabilir, bu ülkede kötülerin değil, iyilerin hakim olmasını sağlayabiliriz'' dedi. 
     Gecede Fazilet Partisi Genel Başkan Yardımcıları Veysel Candan ve Teoman Rıza Güneri, FP Malatya Milletvekili Oğuzhan Asiltürk, Konya Büyükşehir Belediye Başkanı Mustafa Özkafa da kısa konuşmalar yaptılar. 
     







</TEXT>
</DOC>
