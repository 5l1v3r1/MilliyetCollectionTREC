<DOC>
<DOCNO> 36809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/spor/spo01.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
REVİZYON 
</HEADLINE>
<TEXT>

Teknik Direktör Daum, Trabzonspor karşısında ortaya konan kötü futbol ve yenilgi üzerine bu haftadan itibaren kadroda köklü değişiklikler yapacak 
     BİLAL MEŞE 

     Yasin ve Bayram yedek 
     BEŞİKTAŞ Teknik Direktörü Christoph Daum, Trabzonspor yenilgisi nedeniyle revizyona gitmeye karar verdi. Milan ile oynanan jübile maçının ikinci yarısındaki kadroyu Trabzonspor karşısına süren Alman hoca, kulübeye çektiği Tümer, Tayfur, Veit ve Ronaldo’dan Bursaspor maçına kadar hazır olmalarını istedi. İlk planda Yasin ile Bayram’ın yedeğe çekileceği belirtildi. 
     
     Milan maçı yanılttı’ 
     RONALDO ve Veit’in fiziksel olarak hazır olmayışı Daum’u düşündürürken, Alman hocanın bu hafta içinde iki futbolcuya özel program uygulayacağı öğrenildi. Bu arada Daum’un Trabzonspor karşısına sürdüğü ideal on birde hata yaptığı iddia edildi. Hocaya yakın çevreler, "Milan maçı onu yanılttı. Alınan galibiyet nedeniyle aynı kadroyu Trabzonspor maçına sürmek zorunda kaldı" dediler. 
     
İzin bitti      TRABZONSPOR yenilgisiyle lige başlayan Beşiktaş, deplasmanda oynayacağı Bursaspor maçının hazırlıklarına bugün başlayacak. Cuma gününe kadar aralıksız çalışacak olan Siyah - Beyazlı futbolcular, "Kötü bir yenilgi aldık. Ancak daha ligin başı. Maraton oldukça uzun. Bursaspor maçını kazanarak kendimizi affetireceğiz. Başka alternatifimiz de yok. Aksi taktirde moralman çökeriz" ifadesini kullandılar. 
     
Kaleci arayışında son haftaABD’li Kasey Keller ile anlaşamayan Beşiktaş, rotayı diğer adaylara çevirdi 
     SİYAH - Beyazlı yönetim, ABD’li kaleci Kasey Keller’in son dakikada İngiliz kulübü Tottenham’ı tercih etmesinden sonra rotasını önce Heinen, olmazsa König olarak belirledi. Heinen’in kulübü Eintracht Frankfurt ile görüşmek üzere bugün Almanya’ya gidecek olan Başkan Serdar Bilgili’nin, olumsuz sonuç alması halinde Slovak König’le temasa geçeceği öğrenildi. 
     BEŞİKTAŞ’ın listesinde Kızılyıldızlı Aleksandar Koçic’in yanısıra Everton’da oynayan Thomas Müller de bulunuyor. Bu arada Siyah - Beyazlı kulübün, kalecinin yanısıra yeni bir yabancı oyuncu daha alabileceği de belirtildi. Yöneticiler, "Kaleci dışında bir yabancı daha transfer etmeyi hedefliyoruz. Trabzon maçı bizim için çok iyi bir örnek oldu" ifadesini kullandılar. 
     
Savunma yine SOS veriyor      BEŞİKTAŞ defansı yeni sezonda da tehlike sinyalleri veriyor. Geçen yıl ligde yaptığı 34 maçın 27’sinde kalesinde gol gören Siyah - Beyazlılar, sezona Trabzonspor karşısında iki gol yiyerek başladı. Tarihinin en çok golünü kalesinde gördüğü geçen sezon toplam 48 gol yiyen Beşiktaş yeni sezona da kötü bir başlangıç yaptı, geleneğini bozmadı. 
     



 SPOR 




























</TEXT>
</DOC>
