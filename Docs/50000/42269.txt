<DOC>
<DOCNO> 42269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/15/spor/spo13.html </URL>
<DATE> 2001/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kombassan dosyası 
</HEADLINE>
<TEXT>

Halteri kapatıyor      KOMBASSAN Konyaspor’un, Halil Mutlu’nun da aralarında bulunduğu 7 sporcuya yaklaşık bir yıldır maaş ödememesi üzerine gelen tepkiler nedeniyle, halter şubesini kapatma kararı aldığı bildirildi. 20 milyarı aşan ödeme yapması gereken kulübün, Akdeniz Oyunları’nda bulunan Bakan Fikret Ünlü’nün devreye girmesinden sonra böyle bir yola gittiği bildirildi. 
     
Mutlu’dan icra      HALTERİN yeni herkülü Halil Mutlu, 300 bin mark 200 milyar lira alacağı nedeniyle Kombassan Konyaspor’u icraya verdi. Kulüp Basın Sözcüsü İlker Özkan, Mutlu’nun icrasını doğruladı, "Kendisine Alanya’da yazlık villa vereceğiz" dedi. Ayrıca Ankaragücü’ne transfer edilen Burak ile Antalyaspor’a verilen Fatih ve basketbolcuların da icra takibine hazırlandıkları bildirildi. 
     
Tekelioğlu haczedildi      KOMBASSAN Konyaspor, 75 milyar liraya çıkan borcunu ödemeyen Trabzonspor Teknik Direktörü Sadi Tekelioğlu’nun Ankara’daki gayrimenkullerine haciz koydurttu. Tekelioğlu’nun Ankara Balgat’taki biri ev ve ikisi arsa olmak üzere üç gayrimenkulü haczedildi. 
     



 SPOR 

























</TEXT>
</DOC>
