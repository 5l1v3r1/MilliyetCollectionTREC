<DOC>
<DOCNO> 19195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/son/soneko31.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 2. seans böyle geçti... 
</HEADLINE>
<TEXT>

     İMKB Ulusal-100 Endeksi, günün 2. seansını 31.08 puan kayıpla 12,008.54 puan seviyesinden tamamladı. Hisse senetleri, 2. seansta ortalama yüzde 0.26 oranında değer kaybetti. 
     Borsa'da günün ikinci yarısında satış ağırlıklı bir seyir izleyen piyasa, yine son dakikalarda gelen yoğun alımlarla 12 bin puanın üzerinde kapanış yaptı. 
     Seans, 11,954 puan seviyesinde satış ağırlıklı açıldı. Genele yayılan satışlarla sakince gerileyen Endeks, 11,722 puanı gördü. Ancak, hisse bazı alımlarla ilk bir saat 11,833 puanla geçildi. İkinci yarıda 11,683 puana kadar gerileyen endeks, kapanışa doğru Ereğli Demir Çelik, Yapı Kredi Bankası gibi lokomotif hisselere gelen yoğun taleple hızla 12 bin seviyesine çıktı. 
     Ulusal-100 Endeks, günü 12,008.54 puandan tamamladı. Hisse senetlerinin günlük değer kaybı da yüzde 0.70 oldu. Kapanışta mali endeks 60.60 puanlık kayıpla 16,816.36 puana, sınai endeksi 16.23 puanlık kayıpla 9,255.77 puana, hizmet endeksi de 28.03 puanlık kayıpla 7,241.05 puana geriledi. 
     Böylece mali grup hisseler, ilk seansa göre ortalama yüzde 0.36, sınai grubu hisseler yüzde 0.17, hizmet grubu hisseler de yüzde 0.39 oranında değer yitirdi. 2. seansta işlem gören toplam 297 hisse senedinden 166'sı değer kaybetti. 56 hisse senedi değer kazanırken, 75 hissenin fiyatında ise bir değişiklik olmadı. Seansta, 299 trilyon 57 milyar 695 milyon liralık işlem hacmi oluştu. İki seansın işlem hacmi toplamı da, 505 trilyon 628.2 milyar lira olarak gerçekleşti. 2. seansta, Yapı Kredi Bankası, Vestel, Akbank, Garanti Bankası ve İş Bankası C en yoğun işlem gören hisseler oldular. 







</TEXT>
</DOC>
