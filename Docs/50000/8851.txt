<DOC>
<DOCNO> 8851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/25/yazar/pulur.html </URL>
<DATE> 2001/02/25/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Yemez de, yedirmez de 
</HEADLINE>
<TEXT>

     CUMA günkü yazımızda Ecevit için "yemez, yedirir " demiştik... 
     Ne demek istediğimizi anlayan anladı, anlamayan anlayamadı... 
     Kazım Balaban, bir fıkra anlattı, okuyun bakalım, anlayanlardan mı, anlayamayanlardan mısınız, ya da anlayıp başkalarına yakıştıranlardan mı 
     
     KURT, yavrusunu yanına alıp, hayat bilgisi dersine çıkmış... Tabii ilk ders avlanmak... 
     Kurt, yaşamak için avlayacak ve yiyecek... 
     Dağ bayır dolaşırlarken, yavru kurt, bir tepeden aşağıdaki koyun sürüsünü göstermiş 
     "Baba, baba, aşağıda bir sürü var, başlarında da bize benzeyen bir amca var, galiba akrabamız, biz koyunları yerken o da bize yardım eder, ne de olsa akraba " 
     Baba kurt içini çekmiş 
     "Ah oğlum ah, sen onu bilmezsin, ona çoban köpeği derler, ne yer, ne de yedirir " 
     Bu hikayenin "kıssadan hisse"sini çıkaranlar bize haber versin... 
     Hem yemeyecek, hem de yedirmeyecek 
     
     GELELİM 15 yıl öncesine... 
     Tevfik Güngör, 1985'in son günlerinde 28.12.1985 "Dünya" gazetesindeki köşesinde "Biz bunu niye yedik " fıkramızdan esinlenip, şöyle sormuş 
     "1985 yılı biterken aynaya bakınız... Geçmiş beş yılı, on beş yılı, yirmi beş yılı değerlendiriniz... 
     Bütün çabalara, bütün çekilen ıstıraplara, fedakarlıklara rağmen acaba ne ölçüde, başarı sağlanabildi ekonomide, politikada, sosyal hayatta. 
     Hatırlayınız, her acı reçete, uygulanırken, bu ülkenin geleceği için, gelecek nesillerin iyiliği için bir süre fedakarlık istenildi. 
     Halkımız, bu fedakarlıklara ses çıkarmadan katlandı... Pek bir şey değişmedi. 
     Fakat biz bu fedakarlıklara neden katlandık " 
     15 yıl sonra yine aynı soru 
     "Biz bu fedakarlıklara neden katlandık, ya da katlanıyoruz " 
     Cevap Ziya Paşa'da 
     "Eyvah bu baziçede oyunda bizler gene yandık 
     Zira ki ziyan ortada bilmem ne kazandık " 
     
     HALİFE Ömer, çölde dolaşırken bir çadırın önündeki kadına rastlamış... Kadın altına çalı, çırpı koyduğu tencereyi üfleye püfleye kaynatmaya çalışıyor, bir taraftan da beddua ediyormuş 
     "Ya Ömer, ya Ömer, Allahından bul " 
     Ömer, kadına yanaşmış 
     "Kadın, kadın, Halife Ömer'den alıp veremediğin ne " 
     Kadın halifeyi tanımamış 
     "Daha ne yapsın Kocam kaçıp gitti, şu üç çocuk açlıktan ölüyor, tencereye çakıl taşı koydum kaynatıyorum, pişecek de yiyeceksiniz diye çocukları aldatıyorum. Ben Ömer'e beddua etmeyeyim de kime edeyim " 
     "Peki kadın Ömer'in günahı ne, senin halini bilmez ki " 
     Kadın diklenmiş 
     "O halde halife olmasaydı çocuklarımın da, benim de vebalim onun boynunda " 
     
     "BÜTÜN kabahat, Ecevit'te mi, hükümette mi " diye soranlara, saygı ve sevgi ile sunulur. 
     
     





Bugün dündür... 


İki nokta, üç girişim 


Beni hiç ilgilendirmez 


'Reçete'yi değil, kafaları değiştirmeye bakalım 


Kıskaçtan çıkmak 


Uçuruma krallık kurmak 


Vehbi Bey'in eğitim aşkı 


İçeride kaos sınırda savaş 


ABD desteğinin anlamı... 


Televoleci ekonomist Gani Bey’den pazar ekonomisi 


Sierra Maestra Dağları... 


Yemez de, yedirmez de 


Revizyon çözüm mü 


İsimleri önemli değil 


Borsamız şimdi yabancıya cazip 


Benim gözüm yarınki MGK'de 


"Vatandaş sakin ol" 


</TEXT>
</DOC>
