<DOC>
<DOCNO> 24899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/spor/spo05.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hoşgeldin Malatya 4 - 2 
</HEADLINE>
<TEXT>

Antalya’daki ekstra play-off finalinde Sakarya’yı penaltı atışları sonunda mağlup etti, 11 yıl aradan sonra mutlu sona ulaşarak, Süper Lig vizesini almasını bildi 
     SALİH UÇAR DHA 

     SARI - Kırmızılı ekip, Antalya’daki zorlu mücadele sonunda Sakarya’yı penaltı atışları sonunda yenerek, Süper Lig’in son biletini aldı. Maç büyük çekişmeye sahne olurken, 42. dakikada Sakarya’nın Fazlı ile kazandığı gol, faul yapıldığı gerekçesiyle iptal edildi. Normal süresi 0 - 0 biten maçta uzatmalarda da gol çıkmayınca, penaltı atışlarına geçildi. Hüseyin, Resul, Ayhan ve Fazlı Malatya’nın penaltılarını gole çevirirken, Sakarya, Benhur ve Murat’la atışları değerlendirdi. Volkan ve Koray ise penaltıları gole dönüştüremeyince, Malatya 11 yıl aradan sonra mutlu sona ulaştı. Doğu Anadolu ekibine kupasını Federasyon Başkanı Haluk Ulusoy verdi. Maç sonrası Malatya’da adeta hayat durdu, sokaklarda bayram sevinci yaşandı. 
     
     Maçın karnesi 
     HAKEMLER Metin Tokat , Cengiz Akyüz , Aykut Gümülü 
     MALATYASPOR Hakan - Ömer , Hayati , Metin - Ali Hüseyin Dk.60 , Selçuk , Cemal Ayhan Dk.54 , Resul , Levent Şeyhmus Dk.96 - Fazlı , Mehmet 
     SAKARYASPOR Bahattin - Volkan , Abdullah , Mustafa , Sinan - Hasan İbrahim Dk.76 , Koray , Aydın Murat Dk.70 , Kadir Muhammet Dk.46 - Tuncay , Benhur 
     SARI KART Hasan Sakarya , Mehmet, Ayhan Malatya 
     PENALTILAR Hüseyin, Resul, Ayhan, Fazlı Malatya , Benhur, Murat Sakarya 
     



 SPOR 

























</TEXT>
</DOC>
