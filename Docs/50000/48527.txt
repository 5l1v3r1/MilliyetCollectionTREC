<DOC>
<DOCNO> 48527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/yasam/yas06.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Faturaları kaçırıp cep’ten vurdular 
</HEADLINE>
<TEXT>

Postalardan fatura çalıp uygun kimlik çıkardılar bunlarla aldıkları cep hatlarını sabıkalılara sattılar 
     ELVAN EZBER İstanbul 

     Çaldıkları su, elektrik ve doğalgaz faturaları üzerindeki isimlerle çıkardıkları sahte kimlikleri kullanarak cep telefonu hattı aldıkları ve sabıkalı arkadaşlarına 70 - 100 milyon liraya sattıkları öne sürülen iki kişi gözaltına alındı. 
     
     Kapanana kadar ücretsiz 
     Yankesicilik ve Dolandırıcılık Büro Amirliği'nde sorgulanan Tunç Bilin 26 ve Cahit Bakırkan'ın 27 , dolandırıcılık suçundan çok sayıda sabıkaları olduğu açıklandı. 
     Suçlarını itiraf eden iki dolandırıcıdan Tunç Bilin, polisteki ifadesinde şöyle konuştu 
     "Önce fatura çalıyorduk. Sonra da bu faturalara uygun yaptığımız kimliklerle bayilere gidip, hat almak istediğimizi söylüyorduk. Kimliğimize bakıp, faturayı da görünce, hiç şüphelenmeden istediğimiz kadar hat veriyorlardı. Daha sonra bunları isteyenlere satıyorduk. Alan kişi, telefon borcundan dolayı kapanana kadar ücretsiz konuşuyordu." 
     



 YAŞAM 






















</TEXT>
</DOC>
