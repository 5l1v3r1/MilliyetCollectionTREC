<DOC>
<DOCNO> 38900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/yasam/yas00.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Adını söyle, kim olduğunu söyleyeyim 
</HEADLINE>
<TEXT>

Birisini daha yakından mı tanımak istiyorsunuz Bu iş isim falı’yla o kadar kolay ki... Bu iş için merak ettiğiniz kişinin ismini bilmeniz yeterli.... 
     SAKIN FALSIZ KALMAYIN -4 
Leyla ATAMAN 

     İsim falı, fallar arasında belki de en kolay olanı. Astrolog Nuray Sayarı, tıpkı rakamların insanların üzerinde etkisinin olması gibi, harflerin de insanlar üzerinde çok büyük etkisi olduğunu görüşünde. Hayatta hiçbir şeyin tesadüf olmadığını söyleyen Sayarı bakın neler söylüyor "İsimler yeni doğan bebeğe verilirken bile, farkında olmadan kişiler bebeğin burcunun etkisinde kalıyorlar. İsimler koyulurken anne babalara tavsiyem kişiye ağır gelmeyecek isimler koymaları. G - Ğ harflerinden kaçınılmalı. Asabi ve gergin olurlar, güç sahibi olma hırsındadırlar." 
     NASIL BAKACAKSINIZ 
     Gelelim falın nasıl bakıldığına. Fal için isminizdeki fiziksel, zihinsel, duygusal, ruhsal enerji sembollerinin açıklamalarına bakmak gerekli. İsminizdeki harflerin anlamlarını bir araya getirerek, falınızı ortaya çıkarıyorsunuz. Bir örnek verirsek 
     
Diyelim ki adınız Hülya...      Harflerin ne anlama geldiğini gösteren tablodan H - Ü - L - Y - A harflerinin karşılıklarını bularak alt alta getiriyoruz. Böylece isim falı ortaya çıkıyor. İşte Hülya’nın isim falı 
     "Sakin bir kişiliğiniz var. İşlerinizi yavaştan almayı seviyorsunuz. Sanatsal yönleriniz ağır basıyor. Yetenekli bir insansınız. Güçlü bir kişiliğiniz var ama size yapılanları asla unutmuyorsunuz. Mantıklı davranıyorsunuz algılama gücünüz oldukça yüksek." 
     

</TEXT>
</DOC>
