<DOC>
<DOCNO> 13526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/ekonomi/eko03.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayide yaygın tatil sinyali 
</HEADLINE>
<TEXT>

     EKONOMİ SERVİSİ 

     Türkiye’nin 20 şubatta duran çarkı, yeniden işletmesini sağlamak zorduna olduğunu söyleyen İstanbul Sanayi Odası İSO Başkanı Hüsammetin Kavi, "Normal yaşama dönmenin koşulları bulunamazsa nisan ayında erken yaygın tatil gündeme gelebilir." dedi. 
     
     SSK primlerine dikkat 
     İSO’nun dünkü Meclis toplantısında konuşan Kavi, mali sistemle uluslararası mali piyasaların ilişkisinin koptuğunu belirtirken, "Türkiye vadeli akreditif açamıyor. Bu konu acilen çözülmeli." diye konuştu. 
     Bakanlar Kurulu’nda SSK primine esas yüzde 48.7 tavan ve taban ücret artışı söz konusunun konuşulduğunu hatırlatan Kavi, şunları söyledi 
     "2000’de ücretler bile bu oranda artmadı. 1 Ocak 2000’e göre tabanda yüzde 186 , tavan ücrette de yüzde 248 artış bu koşulları ile bağdaşmaz. Ekonomik Sosyal Konsey de bu konuda karar verilir ve umarız ki ortak akıl bunu bir yıl süre ile erteler." 
     
     Uçuş emniyeti kalmadı’ 
     İSO Meclis Başkanı Ömer Dinçkök de ekonomik pogramın ciddi siyasi desteğe ihtiyacı olduğunu belirterek, "Ancak siyasi beyanatlar endişe ve karamsarlık yaratıyor" dedi. 
     Kamuoyunda Türkiye’nin kötü yönetildiğine ilişkin endişeler olduğunu da kaydeden Dinçkök, "Belki de Türkiye hiç yönetilmiyor" diye konuştu. Dinçkök, şöyle devam etti 
     "Uçak havada. İçinde 65 milyon insan var. Uçağı emniyetle aşağı indirmemiz lazım. Ama, aşağıda o kadar yoğun sis varki aşağıya inemiyor. Bu sisi yapanların, uçuş emniyetini sıfıra indirenlerin bu sisi temizlemesi lazım." 
     
Oyuncu değiştirilmezse seyirci sahaya inecek’      ANKARA Milliyet 

     Ankara Sanayi Odası ASO Başkanı Zafer Çağlayan, hükümeti "futbol takımı"na benzetti. Oda Meclis toplantısında konuşan Çağlayan, hükümetin 5 - 0 mağlup olduğunu belirterek şöyle devam etti "Taraftar bağırıyor, diyor ki, Futbolcu değiştir, takımda gerekli değişikliği yap, Ahmet hata yapıyor, Ahmet’i al.’ Oyuncu değiştirmezseniz seyirci sahaya inecek, iş kopacak. Bunu yapmamış olmak takım kaptanının, başkanının veya teknik direktörün zor dayanacağı bir şeydir." 
     
     Dalgalı kur, bıyıksız kedi’ 
     Çağlayan, devalüasyonun yüzde 40’lara ulaştığını da belirterek, "Kurun dalgalanmaya bırakılması, her türlü hareketini bir anten gibi bıyıklarından alan bir kedinin bıyıklarının kesilerek, kıblesiz ve şaşkın biçimde ortalıkta gezmesine benzemiştir" dedi. 
     


 EKONOMİ 

























</TEXT>
</DOC>
