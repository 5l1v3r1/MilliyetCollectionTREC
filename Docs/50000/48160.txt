<DOC>
<DOCNO> 48160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/yazar/theper.html </URL>
<DATE> 2001/10/22/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Devlet ceza vermekten korkuyor 
</HEADLINE>
<TEXT>

Bir hafta önce Ankara’da kolumda takılı çantamın içinden cüzdanım gündüz gözü ile çalındı. Artık gündüz yollarda sağlıklı biçimde yürüyemez olduk. Hırsızlar göz önünde para çalıyor, bunun cezası yok mu, cezayı kaldıran yeni bir düzenleme mi yapıldı 
M. K. - Ankara 

     Siz İstanbul’da yaşamadığınıza şükredin. İstanbul’da yaşayan biri çantası yoklanmadan, içinde bir şeyler varsa çalınmadan İstiklal Caddesi, Nispetiye Caddesi gibi kalabalık caddelerde yürüyemez oldu. Geçen gün bir TV kanalında Kadıköy Meydanı’ndaki kapkaçların amatör kamera ile çekimini izledik. Beş genç meydandan geçen herkesin çantasını açtı, alabildiğini aldı. Allah’ın kulu görevli izleyemiyor, buna inanır mısınız 
     Bunun cezası yok mu Olmaz mı Altı aydan başlayan on seneye kadar giden hapis cezası var, ama 1992 yılında taşları bağladılar, köpekleri saldılar, yani CMUK denilen yasa değişikliği yapıldı ve hırsızlık gibi suçlara karışanların tutuklanması engellendi. Tutuklanmayınca polis de bezmiş durumda. Tutuklanmayan hırsız ise bu işin riski olmadığını görüp çevresine birkaç kişiyi daha katıp gündüz gözü ile ortalığı haraca kesiyor. Böyle devlet yönetimi ve böyle adalet olmaz. Devletin önemli görevlerinden biri de adalet tevzi etmek, toplum adına ceza vermektir. Devlet ceza veremeyince, ilkel cezalandırma metoduna başvurulur, şahsi cezalandırma gündeme gelir. Bu da adalet sisteminin gerilemesi demektir. Ceza vermekten korkan devlet olmaz. 
     
     







İslam tartışması 


Dar alanda siyaset 


Oto sanayii yoğun bakımda 


Gölgesine yenilen ülke 


"Döneklik zor zanaat " 


IMF'siz model arayışı 


Alışmak sevmekten daha zor geliyor 


Devlet ceza vermekten korkuyor 


Küreselleşmede dönüm noktası mı 


Ecevit’in külliyetli dış yardım’ı başa bela 


</TEXT>
</DOC>
