<DOC>
<DOCNO> 4814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/son/sondun17.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Ermenistan Chirac'ın kararından memnun 
</HEADLINE>
<TEXT>

     Ermenistan yönetimi, Fransa Cumhurbaşkanı Jacques Chirac'ın sözde soykırım yasasını onaylamasını memnuniyetle karşıladığını açıkladı. 
     Ermenistan Devlet Başkanlığı sözcülerinden Vaha Gabriyelyan, haber ajansı Armenpress'e yaptığı açıklamada, ''Bu gelişmenin, soykırımın uluslararası düzeyde kabul edilmesi sürecine katkı yapacağını ümit ediyoruz'' dedi. 
     Ermeni gazeteleri de gelişmeyi bugün birinci sayfalarından verdiler. 
     Rusya'nın Vremya Novosti gazetesi ise haberi verirken yaptığı yorumda, Orta Asya Türk cumhuriyetlerinin, hatta Azerbaycan'ın bu sorunda Türkiye'yi yalnız bıraktığı görüşüne yer verdi. Yazıda, Fransa ile Türkiye arasındaki mücadelede Türk cumhuriyetlerinin Türkiye'yi kaderiyle başbaşa bıraktıkları belirtilerek, ''Hatta Azerbaycan Devlet Başkanı Haydar Aliyev bile, gereken desteği vermedi'' denildi. Yazıda, Özbekistan, Kazakistan, Türkmenistan ve Kırgızistan'ın açıklama bile yapmadıkları, bu ülkelerin, ''Türkiye'ye destek vermek yerine, Avrupa ile ilişkilerini bozmamayı tercih ettikleri'' ileri sürüldü. 




</TEXT>
</DOC>
