<DOC>
<DOCNO> 15280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/08/son/sontur07.html </URL>
<DATE> 2001/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP'ın kovoyunda kaza 12 yaralı 
</HEADLINE>
<TEXT>

     Devlet Bakanı Rüştü Kazım Yücelen'in İçel'in Tarsus İlçesi'ndeki ANAP kongresine gidişi sırasında, parti konvoyuna yetişmeye çalışan ''Petek'' münibüsü kaza yaptı. Kazada, 12 kişi yaralandı. 
     Tarsus ilçe kongresi için Mersin'den hareket eden Mehmet Akif Karaoğlu yönetimindeki 06 GK 015 plakalı ''Petek'' minibüsü, Mersin Serbest Bölgesi yakınındaki Ahmet Taner Kışlalı Köprüsü'nde, kontrolden çıkarak korkuluklara çarptı. Kazada, sürücü Mehmet Akif Karaoğlu ile minibüste bulunan 11 kişi çeşitli yerlerinden yaralandı. 
     Bakan Yücelen, kazayı öğrenince Tarsus yolundan geri dönerek, Mersin Devlet Hastanesi'ne kaldırılan yaralıları ziyaret etti ve geçmiş olsun dileklerinde bulundu. Bakan Yücelen, burada gazetecilere yaptığı açıklamada, ''Tarsus ilçe kongresine arkadaşların sağlık durumu netleşince gideceğim. Biz köklü bir partiyiz. Ben olmasam da kongre yapılır. Şu an arkaşlarla ilgileniyorum'' dedi. 
     İçel Valisi Şenol Engin ve Emniyet Müdürü Turgay Pamuk da, hastaneye giderek yararlıların sağlık durumları hakkında bilgi aldı. 
     Kazada yaralanların adları ilk belirlemelere göre şöyle 
     Necla Petek 45 , Ayşe Ersoy 54 , Nesibe Karaman 35 , Ayfer Karakuş 41 , Hülya Karadağ 42 , Ganime Günhan 55 , İlknur Özdemir 39 , Nevin Demir 54 , Adıgüzel Yıldırım 53 , Şeniz Sağanak 31 ve Tuncay Köroğlu. 




</TEXT>
</DOC>
