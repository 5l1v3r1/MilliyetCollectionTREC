<DOC>
<DOCNO> 6083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/yazar/heper.html </URL>
<DATE> 2001/02/08/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Erbakan'dan özür dileyin .. 
</HEADLINE>
<TEXT>

     Erbakan'ın şeyh, şıh, tarikat liderleri ve benzerlerine toplu yemek vermesi haklı olarak Türkiye'yi ayağa kaldırmıştı. 
     Bu, zamana zemine uymayan, yakışıksız, gereksiz ağırlamaya bugünkü iktidar partileri ve Başbakan Ecevit de karşı çıkmıştı. 
     O partiler ve o Başbakan bugün bir tarikat şeyhine ayrıcalık tanıyor. Onun vatandaşların gömülemeyeceği bir yere, Süleymaniye Camii bahçesine gömülmesi için Bakanlar Kurulu kararı çıkartıyor. 
     Bu eşitsizliğin, bu tarikat liderine uygulanan ayrıcalığın. Erbakan'ın yaptığından ne farkı var O istismarsa bu da istismar. O oy avcılığı ise bu da oy avcılığı. O dini siyasete alet etmekse bu da o. O laikliğe aykırıysa bu da aykırı. 
     Öyleyse, yok birbirinizden farkınız, siz siyaset esnafısınız. 
     
Vergi vermeyen, kazanıyor      Hükümet 5 katrilyon liralık vergi borcu için büyük kolaylıklar getirdi. Ama buna "vergi affıdır" diyenler var. Evet sonuçta yapılan vergi affıdır. Çünkü tebliğ de bir kanuna dayanıyor. 
     Görünen o ki kolaylık getiren tebliğle, vergisini ödemeyenler ödüllendirilmiş, muntazam bir şekilde ödeyenler cezalandırılmış oluyor. 
     Çünkü vergi ödemeyenlerin bir kısmının ekonomik çöküntü içinde oldukları kabul edilse bile büyük bir bölümü "nasıl olsa af çıkar" diye uzun süre vergi parasını faize yatırıyor. 
     İşte bu dürüst vergi mükellefinin aleyhine bir durum değil mi Haksızlık, eşitsizlik değil mi 
     Vatandaşın Vergisini Koruma Derneği Başkanı Kemal Kılıçdaroğlu da "tebliğle vergi borcuna dolaylı af getirildiği" görüşünde. 
     Ve Kılıçdaroğlu, tebliğ aleyhinde iptal davası açacaklarını açıklıyor. 
     Tebliğle bütçeye ek kaynak sağlama amacı güdüldüğü savunması, dürüst vergi mükellefi aleyhindeki durumun varlığını örtmeye, onların uğradığı eşitsizliği gidermeye yetmez. 
     
Meclis'in imtiyazlı doktorları      Eşitlik varsa her türlü sıkıntıya katlanılabilir. 
     Ama, "adamına göre muamele", kayırma varsa orada huzurun, sağlanması mümkün değildir. 
     Geçen gün Göksel Bozkurt'un çok önemli bir haberi vardı. 
     Hani o Meclis'teki kavga sırasında kalp krizi geçiren Fevzi Şıhanlıoğlu için doktor bulunamamıştı ya. İşte hastaya bakacak doktor bulamayan Meclis'in mini hastanesinin 110 doktor ve sağlık görevlisi olduğu anlaşılmıştı. 
     Ama bu doktor ve sağlık görevlilerinin bir özelliği vardı. 
     Çoğunluğu milletvekillerinin eş, çocuk ve yakınlarıydı. 
     Tabii böyle olunca da bu büyük kadro varlığını hastaya karşı lütuf olarak görebiliyordu. 
     Yani olayda iki yanlışlık vardı, önce "kayırma", sonra "kayrılanların görev ihmali". 
     Birçok doktor, sağlık personeli yurdun en ücra köşelerinde çalışırken Meclis mensuplarının yakınlarının imtiyazlı kabul edilmesi demokratik bir ülkeye yakışır mı 
     Bu kayırmayı Meclis mensupları yaparsa eline imkan geçiren başkaları ne yapmaz 
     En acısı da bu eşitsizliği ortadan kaldırmak için hala Meclis mini hastanesinin mensuplarının başka yerlere atanmamış olması. 
     
     





Nakşibendi... 


Coşan 


Atatürk'e inat 


Yolsuzluk bürokrasisi 


Benim de ve kurtul 


Arafat’tan Türkiye’ye destek çağrısı... 


Devlet, asker, emir... 


Saç tıraşı kaç milyon 


Süleymaniye ve Laisizm 


"Fevkalade" ölüm 


Tatilya eziyet 


Erbakan'dan özür dileyin .. 


Bir bu eksikti 


Bugün IMF için ne yaptınız 


Akasyaları kesmeyiniz... 


İslam, üslubuyla gitti 


Fazilet ve seçim 


Çözüm yok 


Mimarlara "İltifat olmayan yerde, marifette olmuyor" 


</TEXT>
</DOC>
