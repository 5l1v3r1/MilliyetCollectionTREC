<DOC>
<DOCNO> 26082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/son/sondun23.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem Karaca ve İclal Akkaplan Batı Trakya'da konser verdi 
</HEADLINE>
<TEXT>

     Batı Trakya'da, Susurköy Belediyesi tarafından düzenlenen festival etkinlikleri çerçevesinde, Cem Karaca ve İclal Akkaplan tarafından bir konser verildi. 
     Susurköy Belediyesi tarafından bu yıl ilk kez düzenlenen Kiraz Festivali etkinlikleri çerçevesinde, Gümülcine yakınlarındaki Bulatköy stadyumunda düzenlenen konserde, İclal Akkaplan ve ardından Kurtalan Ekspresi orkestrası eşliğinde sahneye çıkan Cem Karaca, onbinlerce Türk ve Yunan izleyici tarafından ayakta alkışlandı. Cem Karaca, sahnede dostluk yanlısı konuşmaları ve şarkılarıyla izleyicilerden yakın ilgi görürken, hayranlarının isteği üzerine programını uzatmak zorunda kaldı. Bu arada, festival etkinlikleri çerçevesinde düzenlenen Orhan Akkaplan ve Saadettin Akkaplan'ın resim ve minyatür sergileri de, izleyiciler tarafından büyük ilgi gördü. 







</TEXT>
</DOC>
