<DOC>
<DOCNO> 41308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/son/sonspo16.html </URL>
<DATE> 2001/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Serbest Güreş Milli Takım Antrenörü Kayalı kalp krizi geçirdi 
</HEADLINE>
<TEXT>

     Bolu'da Dünya Şampiyonası'na hazırlık kampı yapan Serbest Güreş Milli Takım Antrenörü Ali Kayalı, kalp krizi geçirdi. 
     Bolu Termal Otel'de antrenman sonrasında kalp krizi geçiren antrenör Ali Kayalı, güreşçiler tarafından Bolu İzzet Baysal Devlet Hastanesi'ne kaldırıldı. Hastanenin kardiyoloji servisinde bir süre yoğun bakımda kalan Ali Kayalı, yapılan ilk müdahaleden sonra kardiyoloji servisinde tedavi altına alındı. 
     Kalp krizini atlatan Kayalı, şunları söyledi 
     'Eski Güreş Federasyonu Başkanı İsmail Denizci'nin ölümüne çok üzülmüştüm. Bu olayın stresi vardı. Bir de uzun süredir antrenmansızlık eklenince kriz geldi.'' Öte yandan, Bolu'da kampta bulunan Serbest Güreş Milli Takımı güreşçileri, antrenörlerini yalnız bırakmıyor. Kardiyoloji servisi doktorları, Kayalı'nın yapılan müdahaleyle hayati tehlikeyi atlattığını, tedavisinin bir süre daha süreceğini söylediler. 







</TEXT>
</DOC>
