<DOC>
<DOCNO> 5846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/siyaset/siy01.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal’ın hedefi Cennetten önce İKTİDAR 
</HEADLINE>
<TEXT>

CHP Lideri Baykal çağrı yaptı BIRAKSINLAR İKTİDAR OLALIM 
     ANKARA Milliyet 

     CHP Genel Başkanı Deniz Baykal, en çok iftira ve karalamaya uğrayan partinin CHP olduğunu söyleyerek, "Kimse cennetlik olduğumuzdan kuşku duymuyor. Ama öte dünyada cennetlik olmanın ötesinde bu dünyada iktidar olmak istiyorum" dedi. 
     
Biz çıkıyoruz      CHP Bilim, Yönetim ve Kültür Platformu’nu tanıttığı basın toplantısında "Birbirimizin zebanisi olmayalım" diyen Baykal, şu çağrıda bulundu 
     "Ben sadece vatandaşa değil, dostumuz olması gerekenlere çağrı yapıyorum, medyaya çağrı yapıyorum. Biz çıkıyoruz, bıraksınlar çıkalım. Ben cennetlik olduğumuza inanıyorum. Dostlarımız bize engel olmasınlar, bıraksınlar iktidar olalım." 
     Değişik meslek dallarından 93 kişinin görev aldığı Bilim, Yönetim ve Kültür Platformu’nda, ANAP’lı bazı isimlerin listeden çıkarıldığı gözlendi. Platform içinde CHP üyesi olmayanlar bulunduğunu da ifade eden Baykal, şunları söyledi 
     "Platforma yeni katılımlar olacağını göreceksiniz. Parti olarak Türkiye’nin sorunlarına katkıda bulunmak isteyen, Anayasa’nın temel ilkelerini benimsemiş, laik, sosyal demokrasiyi özümsemiş, dürüst, kendi birikimlerini fanus içinde yaşamaktansa ülke sorunlarının çözümü için harekete geçirmiş aydınlarla çalışacağız. Bu, Türkiye siyasetinde ilktir." 
     Baykal, sağ görüşlü politikacıların da bu platformda yer almasının, gelecekteki CHP politikalarına mı işaret ettiği sorusu üzerine ise, "CHP’nin sağa kayması söz konusu değil. Biz, siyaseten genişliyoruz" dedi. 
     
Cehennem fıkrası      Baykal, toplantıda anlattığı şu fıkrayla CHP arasında paralellik kurdu 
     "Cehennemde kaynayan kazanın içindeki insanlar, kafalarını kaldırınca bir zebani kafalarına vurarak onların yeniden suyun içine girmesini sağlıyor. Yanındaki diğer kazanda ise hiçbir görevli bulunmuyor. Kafasını çıkaran bir anda kayboluyor. Soruyorlar, 'Orada niye görevli yok' diye. Diyorlar ki, 'O kazanda Türkler var. Çıkmaya çalışanı eteklerinden tutup aşağıya indiriyorlar." 
     


 SİYASET 


















</TEXT>
</DOC>
