<DOC>
<DOCNO> 8454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/23/ekonomi/eko08.html </URL>
<DATE> 2001/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kredi notları düşüşe geçti 
</HEADLINE>
<TEXT>

     EKONOMİ SERVİSİ 

     Uluslararası risk derecelendirdme kuruluşları, Türkiye’nin kredi notlarını arka arkaya düşürmeye veya durağana çevirmeye başladılar. Standard and Poor’s Türkiye’nin kredi notunun düşürülmesi ihtimalinin daha yüksek olduğunu açıkladı. S P Ülke Notları Direktörü Konrad Reuss, "Şimdiki görüntü bir not indiriminin muhtemelen öncesinden daha yakın olduğu şeklinde" dedi. 
     S P önceki gün Türkiye’nin B olan ülke notunu düşürebileceğini açıklamıştı. Reuss dünkü açıklamasında, dalgalı kurudan kaynaklanan ana sorunun bankacılık sistemiyle ilgili olduğunu belirterek, "Bankacılık sistemindeki sorunlarla nasıl ilgilendikleri hala açık değil" dedi. 
     Moody’s Investors Services yöneticisi ve ülke riskleri biriminin eş başkanı olan David H. Levey, Türkiye’nin önceki gün alınan B1 durağan notunun devalüasyonla ilgili risk faktörlerini içerdiğini söyledi. 
     
     Bilinmeyen topraklar’ 
     Fitch İbca, Duff and Phelps, de Türkiye’nin uzun vadeli TL cinsinden kredi notunu BB’den B artıya düşürdü. Fitch, Türkiye’nin eksi BB olan uzun vadeli yabancı para cinsinden kredi notunu da olumsuz izlemeye aldı. Fitch’den yapılan açıklamada, "Türkiye’nin bütün kredi notlarının düşürme eğilimi ile izlemeye aldığı" bildirildi. 
     Açıklamada, Türkiye’nin programının ana unsunu olan döviz çıpası uygulamasından vazgeçmesi sonucunda, ekonominin ’bilinmeyen topraklara’’ gittiği ibaresi kullanıldı. 
     


 EKONOMİ 


















</TEXT>
</DOC>
