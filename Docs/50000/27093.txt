<DOC>
<DOCNO> 27093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/son/sontur16.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP TÜSİAD'a çıkıştı "Dernekçiliği bırak siyasete soyun" 
</HEADLINE>
<TEXT>

     Milliyetçi Hareket Partisi MHP İstanbul İl Başkanı Hasan Hüseyin Ceylan, Türk Sanayicileri ve şadamları Derneği TÜSİAD Yönetim Kurulu Başkanı Tuncay Özilhan'ı, ''dernekçiliği bırakarak, siyasete soyunmaya'' davet etti. 
     Ceylan, yaptığı yazılı açıklamada, Tuncay Özilhan'ın, dün Kayseri'de toplanan 5. SİAD Zirvesi'nde, ''Bazı bakanlıkları feodal beyliğe'' benzetmesine tepki gösterdi. TÜSİAD'ın son dönemde ekonomiden çok siyasetle uğraştığını öne süren Ceylan, Özilhan'a, ''dernekçiliği bırak, siyasete soyun'' dedi. 
     Özilhan'ın sözlerini ''talihsizlik'' olarak niteleyen Ceylan, şunları kaydetti 
     ''Özellikle son dönemde bazı kuruluşlar kendilerini milli iradenin, Meclis'in üstünde görmek gibi bir davranışın içine girmiş bulunmaktadırlar. Elbette sivil toplum kuruluşları taleplerini ve beklentilerini dile getirmek, sorunlarına çözüm bulunmasını istemek hakkına sahiptirler. Ancak bunu yaparken, karalama kampanyalarına girişmek, hükümet ya da bürokratlarının görev alanlarına müdahale etmek, hiçbir şekilde hakları değildir.'' 
     Tarımdaki düzenlemelerin TÜSİAD'ı rahatsız edişine bir anlam veremediğini kaydeden Ceylan, ''Ancak şu unutulmamalıdır ki, tarıma yönelik politikaları eleştiren kişi ya da kuruluşların bu ülkenin kaynaklarından hangi oranda nemalandıkları apaçık ortadadır'' ifadesini kullandı. 







</TEXT>
</DOC>
