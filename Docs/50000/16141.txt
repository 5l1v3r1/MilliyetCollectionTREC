<DOC>
<DOCNO> 16141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/son/sontur24.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
FP'li Sobacı, "sütü bozuk" derken kimseyi hedef almamış 
</HEADLINE>
<TEXT>

     FP Tokat Milletvekili Bekir Sobacı, ikinci bir açıklama yaparak Genel Kurul'daki konuşmasında ''Milletvekilleri, Meclis, güvenlik kuvvetleri, Türk Silahlı Kuvvetleri ve şahısları'' hedef almadığını bildirdi. TBMM Genel Kurulu'nda dün yaptığı konuşmada kullandığı ''Sütü bozuk 28 Şubat süreci...'' sözleriyle tartışmaya yolaçan Sobacı, konuyla ilgili dünkü açıklamasından sonra bugün ikinci bir açıklama daha yaptı. 
     Sobacı, TBMM Başkanı Ömer İzgi'nin kendisini arayarak konuşmasınınmilletvekilleri tarafından ''Şahıslarına ve TBMM'ye dönük olarak anlaşıldığını'' bu nedenle de bunu düzeltmesini istediğini bildirdi.Yanlış anlaşılmalara meydan vermemek için ikinci açıklamayı gerekli gördüğünü ifade eden Sobacı, ''Meclis tutanakları incelendiğinde görülecektir ki, benim konuşmamda ne milletvekilleri, ne Meclis, ne güvenlik kuvvetleri, ne de Türk Silahlı Kuvvetleri ve şahısları hedef alan herhangi bir kasıt ve ifade bulunmamaktadır'' dedi. 




</TEXT>
</DOC>
