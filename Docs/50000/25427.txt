<DOC>
<DOCNO> 25427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/son/sontur16.html </URL>
<DATE> 2001/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Nergis Holding işçileri operasyonu protesto için Adliye'de... 
</HEADLINE>
<TEXT>

     Nergis Holding'e ait şirketlerde çalışan çok sayıda işçi, Bursa Emniyet Müdürlüğü'nün düzenlediği ''Son Kredi'' operasyonunda gözaltına alınan ve adliyeye sevk edilen Nergis Holding Yönetim Kurulu Başkanı Şükrü Şankaya ile Cavit Çağlar'ın oğlu Mustafa Çağlar'ın da aralarında bulunduğu holdingde yöneticilik yapan 21 kişiye destek vermek amacıyla Bursa Adliye Sarayı önünde toplandı. 
     Teksif Sendikası Pilot Sanayi Şube Başkanı Vedat Coşaner, geniş güvenlik önlemlerinin alındığı Adliye Sarayı önünde işçilere hitabederken, Nergis Holding yöneticileri serbest bırakılıncaya kadar adliye önünden ayrılmayacaklarını söyledi. 
     Coşaner, işçileri taşkınlık yapmamaları konusunda uyarırken, holdinge bağlı şirketlerden otobüslerle gelen işçilerin sayısının giderek arttığı gözleniyor. 
     Bu arada, Adli Tıp'ta sağlık kontrolünden geçirilen Nergis Holding Yönetim Kurulu Başkanı Şükrü Şankaya ve holding yöneticileri, Cumhuriyet savcılarına ifade vermeye başladılar. 
     
     






</TEXT>
</DOC>
