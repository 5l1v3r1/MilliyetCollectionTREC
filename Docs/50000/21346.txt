<DOC>
<DOCNO> 21346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/son/sondun10.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Saraydan duyuru "Prenses Masako hamile..." 
</HEADLINE>
<TEXT>

     Japonya'nın veliaht Prensesi Masako'nun, hamile olduğu bildirildi. 
     İmparatorluk başmabeyni Kiyoshi Furu, televizyonlardan canlı yayınlanan basın toplantısında, Masako'nun 37 , 3 aylık hamile olduğunu ve bebeğin Kasım sonunda ya da Aralık başında dünyaya gelmesinin beklendiğini duyurdu. 
     Masako, 1999'da düşük yapmıştı. Japonya'nın dünyanın en eski monarşisi olan imparatorluk ailesinde, son 30 yıldır erkek bebek dünyaya gelmiyordu. Prensesin bebeğinin erkek olması halinde tacın sahibinin kim olacağı konusunda kriz çıkmayacak. Erkek bebek, babası Prens Naruhito'dan sonra tacın ikinci varisi olacak. 
     İmparatorluk ailesi, geçen ay, Prenses Masako'nun hamilelik belirtileri gösterdiğini açıklamıştı. 
     Harvard Üniversitesi mezunu ve Japonya Dışişleri Bakanlığı'nın eski diplomatlarından Prenses Masako, Naruhito ile 1993'te evlenmişti. 
     







</TEXT>
</DOC>
