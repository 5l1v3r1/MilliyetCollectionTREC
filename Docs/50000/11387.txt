<DOC>
<DOCNO> 11387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/son/sontur20.html </URL>
<DATE> 2001/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyanet Din İşleri Yüksek Kurulu'nda ilk kadın üye 
</HEADLINE>
<TEXT>

     Diyanet İşleri Başkanlığı Din İşleri Yüksek Kurulu'na, kuruluşundan bu yana ilk kez bir kadın üye atandı. 
     Diyanet İşleri Başkanı Mehmet Nuri Yılmaz, yaptığı açıklamada, Prof. Dr. Mualla Selçuk'un, Din İşleri Yüksek Kurulu'na atanan ilk kadın üye olduğunu belirtti. 
     Milli Eğitim Bakanlığı Din Öğretimi Genel MÜdürü ve Ankara Üniversitesi İlahiyat Fakültesi öğretim üyesi Prof. Dr. Mualla Selçuk'un, Din İşleri Yüksek Kurulu'ndaki Din Eğitimi Komisyonu Başkanlığı'na getirileceğini kaydeden Yılmaz, ''Din eğitimi konusunda, kendisinden büyük ölçüde yararlanacağız'' dedi. 
     Yılmaz, Prof. Dr. Selçuk'un, işinin ehli olması dolayısıyla bu göreve atandığını söyledi. 




</TEXT>
</DOC>
