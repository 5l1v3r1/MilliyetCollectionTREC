<DOC>
<DOCNO> 37286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/son/sontur04.html </URL>
<DATE> 2001/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
DSP'li Çevre Bakanı İnönü'nün yeni oluşumuna şans tanımadı 
</HEADLINE>
<TEXT>

     Çevre Bakanı Fevzi Aytekin, soldaki yeni oluşumların seçim geçirmeden bir değerlendirmeye tutulmasının doğru olmayacağını ifade ederken, "Ama ben tutmayacağını sanıyorum" diye konuştu. Aytekin, DSP içindeki muhaliflerin de "bastım topa döndüm geriye" anlayışında olduklarını öne sürerek, "anlaşamıyorsan milletvekilliğinden istifa edersin" çağrısında bulundu. 
     Çevre Bakanı Fevzi Aytekin, başta Erdal İnönü önderliğinde olmak üzere soldaki partileşme çalışmalarını değerlendirdi. Aytekin, 30 yıldır sol bir partide olduğunu belirtirken, soldaki yeni oluşumların içinde yer alanların daha önceleri devletin çeşitli kademelerinde bulunduklarına dikkat çekti. Aytekin, "Soldaki yeni oluşumcular çok yeni bir şey mi yapacaklar ki Bunlara desteği seçim belirler. Bir seçimden geçmeleri lazım" diye konuştu. 
     Aytekin, ekonomik ve sosyal koşulların bu girişimlere desteği artıracağını ancak bunun bir gösterge olarak alınamayacağını savunarak, "Ben tutmayacağını sanıyorum" dedi. 
     Bakan Fevzi Aytekin, DSP içindeki muhaliflerin de "DSP'ye gönül verdim, Ecevit'i beğeniyorum" anlaşıyışla geldiklerini ancak daha sonra "Bastım topa döndüm geriye" anlayışını benimsediklerini öne sürdü. Aytekin, "Politika uzun soluklu bir yarıştır. Sabırlı olmak lazım. Sayın Ecevit'in tavırlarını diğer parti başkanları bile beğeniyor. 
     Bu arkadaşlar iktidardaki partiden başka hangi partide istediklerini yapacaklar. Eğer anlaşamıyorsan milletvekilliğinden istifa edersin" dedi. 







</TEXT>
</DOC>
