<DOC>
<DOCNO> 41734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/son/sondun15.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Beş şüpheli belirlendi... Hepsi Arap kökenli çıktı... 
</HEADLINE>
<TEXT>

     New York kentindeki saldırıları düzenlediğinden şüphelenilen 5 Arap vatandaşının kimliğinin belirlendiği iddia edildi. 
     Boston Herald gazetesinin, kimliği belirsiz bir kaynağa dayandırdığı haberde, Massachusetts'teki yetkililerin Uluslararası Logan Havaalanı'nda, içinde Arapça uçuş eğitim kılavuzu bulunan kiralık bir aracı ele geçirdiği belirtildi. 
     Kaynak, bu kişilerin ikisinin kardeş olduğunu ve pasaportlarını Birleşik Arap Emirlikleri'nden aldıklarının belirlendiğini, diğer kişinin ise eğitimli bir pilot olduğunu söyledi. 
     Haberde, kardeşlerin, Dünya Ticaret Merkezi'ne saldıran, kaçırılan United Airlines uçağında olduklarından şüphelenildiği kaydedildi. 
     Kısa süre önce Kanada'dan geldiği sanılan en az iki şüphelinin daha Portland'dan Logan'a uçtuğu ifade edildi. 
     

</TEXT>
</DOC>
