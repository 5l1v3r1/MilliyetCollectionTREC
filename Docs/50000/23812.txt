<DOC>
<DOCNO> 23812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/spor/spo05.html </URL>
<DATE> 2001/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Efsane nasıl geri döndü 
</HEADLINE>
<TEXT>

İlkleri başarmaya alışmış, mazisinde büyük başarılar yaşamış Mustafa Denizli, F.Bahçe’deki ilk zaferini yönetimde kazandı. Masada Parreira’dan fazla oy aldı. Bu dönüm noktasıydı 
     Yusuf Korbal 

Futbol, Dünya’yı peşine takmış, sürüklüyor.      Milyonlarca kişi onunla gülüyor, ağlıyor... Sadece dini ve resmi değil artık bayramlar da futbolla yapılıyor. Tıpkı Türkiye’de de olduğu gibi... 
     Bu, sonuçta bir spor ama... Başarıya ulaşmak öyle zor ki şampiyonluk için gece, gündüz çalışmak gerekiyor... Sadece çalışmak da yetmez para da istiyor... Yine yetmez hünerli, becerili, özverili olmak bekleniyor... 
     Evet uzun ve zorlu bir maraton bu... İşte bu dizide uzun ve zorlu maratonu önde tamamlayan Fenerbahçe’nin öyküsünü okuyacaksınız... 
     - Efsane nasıl geri döndü 
     Bu sorunun yanıtını bulacaksınız... 
     Aziz Yıldırım ve yönetici arkadaşlarının, Mustafa Denizli’nin, futbolcuların, taraftarların, isimli, isimsiz tüm kahramanların şampiyonluk için nasıl çalıştıklarını, çabaladıklarını okuyacaksınız... 
     Ne oldu Perde arkasında neler yaşandı Bunları öğreneceksiniz... 
     Efsane olmak kolay mı Hele de geri dönmek ... 
     Efsaneyi alkışlayacak, bu sezonu unutulmazlar arasına koyacaksınız. Y.K. 
     
İlk zafer masada      Şampiyonluk, yaşam biçimiydi. Her Fenerbahçeli, önce şampiyon olmayı, sonra da Galatasaray’ı alt etmeyi severdi. İşte bu alışkanlığın lideri olmak dürtmüştü Aziz Yıldırım’ı. Başkan, Ali Şen gibi bir ustanın gölgesinden sıyrılıp da nasıl Fenerbahçe’ye yönetici olacaktı. Yıldırım, cebindeki parası ile iddialı, ancak başlarda ürkek tavırları ile de umut saçmayan bir görünümdeydi. Her fedak rlığa, her kuruşunu Fenerbahçe’ye harcamaya hazırdı... Her anını, Sarı - Lacivertli kulübe ayırmaya razıydı. Yeter ki, Fenerbahçe, Aziz Yıldırım başkan iken şampiyon olsundu. 
     Bu uğurda uğraştı, didindi, hastalandı, kavga etti. Denedi, denedi, yılmadı... Harcadı, harcadı... Tarihe, kalıcı bir isim olarak geçmek istiyordu. Her yöntemi denedi kongrelerde verdiği sözleri tutmak için... 26 Mayıs 2001 tarihine kadar "Gerilim" yaşadı. Yılmadı, tarihe Fenerbahçe’ye tesis ve daha da önemlisi "Şampiyonluk" kazandıran "Büyük Başkan" olarak geçmeyi başardı. Artık ölse de gam yemezdi. 
     Aziz Yıldırım, Fenerbahçe’ye başkan olmayı kafasına koyduğunda, onu Fenerbahçe camiasında kimseler tanımıyordu. Müteahhit Aziz Yıldırım, usta yönetici, Ali Şen’in dava arkadaşı Vefa Küçük’ü, üst üste iki kez, birisinde de bir oyla yenmenin keyfini öyle kolay kolay çıkaramadı. Bu keyfi yaşamak için tam 3,5 yıl bekledi. Çok para harcadı, sağlığını kaybetti... Yönetici arkadaşları ile ters düştü. Ali Şen, neyi yaptı ise tersini yaparak prim yakalamayı hedefledi. Söylemlerine dikkat etti, sözünü tutmaya çalıştı, tesis atağı ile gönül çaldı, alt yapıya verdiği önemle, kulübe çağ atlattı. Sportif alandaki başarıyı yakalamanın, sadece para işi olmadığını geç de olsa öğrendi. Yıldırım, şampiyon olan kadroyu, teknik direktörünün katkısı ile oluştururken, "Son şansını" deniyor ve mutlu sona, sinirleri lime lime olarak da olsa ulaşıyordu. 
     
Tarihe geçecek öykü      Aslında Aziz Yıldırım’ın yeniden başkan seçildiği ikinci kongre bir inat uğrunaydı. "Geldi, harcadı, başaramadı, gitti" demesinler diye, kaldığı yerden devam etmeyi, kamuoyunun sabrını sonuna kadar kullandıktan sonra açıkladı. "Yıldırım aday mı, değil mi" tartışması, ona prim sağladı. Bu işi artık öğrenmişti. Öyle bir anda ortaya çıktı ki, arkasına aldığı Kadıköy Grubu ile Altyapı Derneği, Boksörler kongrede onu zafere taşıyıp, Vefa Küçük’ü salondan ikinci kez boynu bükük çevirmişti. Yıldırım, bu şevkle, hem daha fazla para harcamayı, hem de daha iddialı olmayı kafasına koymuştu. O son kongrede yaşananlar, Fenerbahçe’nin tarihine geçecek öyküyü hazırlıyordu. Kim derdi ki 

</TEXT>
</DOC>
