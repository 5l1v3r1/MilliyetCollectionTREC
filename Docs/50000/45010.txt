<DOC>
<DOCNO> 45010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/yasam/yas01.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK’ya değil canavara yenildi 
</HEADLINE>
<TEXT>

PKK ile girdiği çatışmada yaralandı ama ölmedi. Ama bir trafik canavarı nişanlısının gözlerinin önünde Ozan'a kıydı 
     YILMAZ ÖLMEZ Aydın DHA 

     Tarih 11 Ağustos 2000. Aydın'ın Didim ilçesinde oturan halkla ilişkiler uzmanı 23 yaşındaki Ozan Sarıoğlu, 25 Ekim gününe nikah tarihi aldığı nişanlısı Nilüfer Beşirgil ile gezmeye çıktı. Bir gün sonra, yani 12 Ağustos Ozan’ın yaşgünüydü. 
     İki sevgili bindikleri minibüsten elele indiler. Yolun karşısına geçmek üzereydiler ki, Almanya'da çalışan Harun Gündüz'ün kullandığı yabancı plakalı araç ikisine birden çarptı. Ozan olay yerinde yaşamını yitirirken, son anda kenara itmeyi başardığı nişanlısı Nilüfer yaralı olarak kurtuldu. Kazaya neden olan Gündüz tutuklandı ama, 1.5 ay sonra yapılan ilk duruşmada tahliye edilmesinin ardından Almanya'ya döndü. Sarıoğlu ailesi mahkemenin tahliye kararıyla adeta yıkıldı. 
     
     Ona müjdeyi veremedi 
     Oğlunun askerliğini yaparken girdiği çatışmada bacağından vurulduğunu söyleyen Namık Sarıoğlu dertli konuşuyor "Onu bölücü terör değil, trafik terörü öldürdü." 
     21 yaşındaki Nilüfer ise çok sevdiği Ozan'ını kaybetmenin acısıyla şunları söylüyor "Düğün tarihimizi bile saptamıştık. O otomobil, sadece bizi değil, hayallerimizi, umutlarımızı da ezip geçti. Üniversiteyi kazandım ama Ozan'a bu müjdeyi veremedim." 
     



 YAŞAM 
















</TEXT>
</DOC>
