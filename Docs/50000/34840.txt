<DOC>
<DOCNO> 34840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/01/siyaset/siy03.html </URL>
<DATE> 2001/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Laikliğe güvence’ 
</HEADLINE>
<TEXT>

Kanadoğlu AİHM'nin kararını yorumladı "Demokraside, demokrasiyi yok etme özgürlüğü yok, mevcut ve kurulacak tüm partiler karardan yararlanmalı" 
     Anayasa'ya göre partiler hakkında kapatma davası açmaya yetkili tek kişi olan Yargıtay Cumhuriyet Başsavcısı Sabih Kanadoğlu, AİHM kararının "demokrasinin olmazsa olmaz koşulu olan laiklik ilkesinin korunma güvencesi olacağını" vurguladı. 
     Kanadoğlu, yaptığı yazılı açıklamada, şu görüşleri dile getirdi "AİHM'nin, ret kararı, ilgili devletin, ülkede iç barış ve demokratik rejimi tehlikeye atacak siyasi bir hedefin gerçekleşmesini, eylemler somut hale dönüşmeden engelleyebileceğine ilişkin gerekçesiyle demokrasilerde, demokrasiyi yok etme özgürlüğünün bulunmadığını kanıtlamıştır. Mevcut ve kurulacak tüm siyasi partilerin bu karardan yararlanmalarını diliyorum." 
     Bu arada RP'nin kapatılma davasına açan emekli Yargıtay Başsavcısı Vural Savaş da AİHM kararının kendisini haklı çıkardığını söyledi. Savaş, "RP, laikliğe karşı eylemlerin odağı haline gelmişti" dedi. 
     
Takiye sonuç vermez’      Siyasi parti temsilcileri ve 2. Ordu eski komutanı Emekli Orgeneral Kemal Yavuz, AİHM'nin kararını yorumladı. İşte görüşler 
     Mehmet Şandır MHP Grup Başkanvekili Umarım bu karar Türkiye'de siyaset yapmak isteyenlerin bazı hususlarda takiye yapmamasını sağlamış olacaktır." 
     Beyhan Aslan ANAP Grup Başkanvekili "Erbakan'ın belki genel başkan olma hayali vardı, bu kararla o sona erdi. Ancak ben bunun gelenekçileri çok fazla etkileyeceğini sanmıyorum. Çünkü FP'nin tabanı biraz fanatiktir. AİHM'nin kararı ne yenilikçileri sevindirmeli, ne de gelenekçileri üzmeli." 
     
     "Her karar doğru değildir" 
     Turan Güven DYP Grup Başkanvekili "Karara 'ille de doğrudur' demeyeceğim. 'AİHM'nin her kararı doğrudur' diye de düşünmüyorum." 
     Kemal Yavuz Emekli Orgeneral "Türkiye'de laiklik konusunda takiyenin sonuç vermeyeceği artık herkes tarafından anlaşılmalı." 
     
Savunmamız Avrupa’yı ikna etti      BARÇIN YİNANÇ Ankara 

     Türkiye'nin yaptığı savunma, AİHM'nin kapatılma gerekçelerini haklı bulmasındaki en önemli unsuru oluşturdu. Türkiye'nin savunmasını üzerine kurduğu görüşler, AİHM kararının da gerekçelerini oluşturdu. Ankara, RP'nin sunduğu toplumsal modelin içerdiği kadın - erkek ayrımcılığı unsurlarını ön plana çıkararak, Avrupa'nın en hassas yönlerine hitap etti. 
     
     'Kanlı mı olacak...' 
     Savunma, partinin şiddeti teşvik ettiği görüşü yerine, "sunduğu toplumsal projenin demokrasiye aykırı olduğu" görüşü üzerine oturtuldu. Dışişleri Bakanlığı'nın ilgili dairesinin koordinasyonunda, bir hukukçu ekip tarafından hazırlanan savunmada, Erbakan'ın rejim değişimi için kullandığı "Kanlı mı olacak kansız mı olacak" gibi ifadelerine de yer verildi. 
     



 SİYASET 















</TEXT>
</DOC>
