<DOC>
<DOCNO> 42265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/15/spor/spo05.html </URL>
<DATE> 2001/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan Şükür’ün hayali 
</HEADLINE>
<TEXT>

Inter’de forma şansı bulamayan golcü futbolcu, Galatasaray’dan primini alırsa okul yaptıracak 
     ZAFER TOKUŞ 

     GALATASARAY’ın UEFA Kupası’nı kazanması halinde futbolculara vereceğini açıkladığı 300 bin dolarlık primini tahsil edemeyen Interli Hakan Şükür’ün, parayı alması halinde memleketi olan Adapazarı’nda okul yaptırmayı amaçladığı bildirildi. Adapazarı’nda oturan yakınları, milli futbolcunun Sarı - Kırmızılı kulüpten alacağı primin tahsil edilmesi için harekete geçtiğini söylediler. 
     HAKAN’ın, Futbol Federasyonu Başkanı Haluk Ulusoy’dan bu konuda yardımcı olmasını istediği bildirildi. Ulusoy’un da, Galatasaray yöneticileriyle primin verilmesi için temasa geçtiği, iki tarafla da görüşme halinde bulunduğu ifade edildi. Golcü futbolcunun yakınları, Hakan’ın Galatasaray’dan alınacak prime hiç dokunmadan tamamını okul yapımına harcayacağını belirttiler. 
     



 SPOR 

























</TEXT>
</DOC>
