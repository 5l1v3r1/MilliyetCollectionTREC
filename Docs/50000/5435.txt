<DOC>
<DOCNO> 5435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/spor/ybjksen.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal Nouma’yla 
</HEADLINE>
<TEXT>

     Erdoğan Şenay 

     Antalya önündeki Kartal’ın ligdeki işi oldukça zor bence... Öyle ya özellikle orta alandaki oyunculardan bir büyük futbol düşünceleri inmiyor ayaklara... İki küçük kısa paslarla rakibi oyundan düşürmek olabilir mi Halbuki sağda Nihat’a, solda İbrahim’e ve ortada Ahmet Dursun’un koşu yollarına bir tane maharetli uzun top görüntüsü hiç takılmadı benim gözlerime... Koca Beşiktaş’a böylesine kısır futbol döngüsü yakışıyor mu yani 
     Savunma ayrı bir alem Siyah - Beyazlı formada. Antalya’nın Mustafası faul vuruşuna yükselip topu ön direğin içine mıhlarken, Beşiktaşlı savunmacılar ne düşünüyorlardı kafalarında acaba... Nouma bir başka şarkı. Allah adamı özene bözene futbolcu olarak yaratmış. Ama zencinin aklı sadece oyunda değil ki... Gereksiz düşmeler, elle kolla yaptığı anlamsız hareketler... Bütün bu kılıksızlıklardan sıyrılıp aklını sadece oyuna ve pozisyonlara verince bakın neler oluyor. Yani kendini biraz disipline ederse gelecek haftalarda Beşiktaş’ın kahraman oyuncusu olacağı tartışmasız ortada. 
     Antalya da öyle yabana atılacak takım hiç değil ki... Üç düzgün pasla kolayca inebiliyorlar Beşiktaş kalesi önüne. Ayrıca çok anlaşmış bir ekip. Mükemmel bir pres anlayışları ve oyun hırsları var. Dün birçok pozisyonda topu Beşiktaş’tan daha iyi kullanıp oyunun kalite viteslerini kolayca sahipleniyorlardı. 
     Yine Kartal’a dönersek bu takımın gol yakalamada özel bir planı olmadığı apaçık ortada. Nihat sağ çizgide bir açık gibi mi oynuyor yoksa bek gibi mi Ha Sinyor Scala "Ondan iki görevi de istiyorum" diyorsa eğer, çok bekler o zaman... Çünkü bu delikanlının böyle bir çifte meziyeti hiç yok. Ayrıca takım sahada müthiş bir pas ve pozisyon sıkıntısı çekerken, içeride oyunu yönetecek bir ustanın yokluğuyla kıvranırken, Şifo Mehmet ve Ayhan’ın kulübede ikinci yarı ortalarına kadar oturmalarını hiç mi hiç anlayamadım doğrusu. Nitekim Şifo oyuna girince Kartal’da birden bir yenilenme başladı ve peş peşe gelen gollerle Beşiktaş adeta "ipten dönerek" üç puanı yakalayabildi... 
     
     


 SPOR 

























</TEXT>
</DOC>
