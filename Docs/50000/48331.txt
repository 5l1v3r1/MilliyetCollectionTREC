<DOC>
<DOCNO> 48331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/yasam/yas00.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşcinsellik genetik olabilir 
</HEADLINE>
<TEXT>

New York’ta 161 gay üzerinde yapılan araştırma tek yumurta ikizlerinin yüzde 52’sinin eşcinsel olduğunu ortaya koyuyor. Uzmanlar da "Cinsel eğilim, öğrenmeyle gelişmez. Bir insan ya doğduğunda eşcinseldir ya da değildir" diyorlar... 
     Türkiye'de üçüncü cinsin durumu - 2 
ELİF KORAP 

     Araştırmalar gösteriyor ki cinsel yönelim, doğumdan önce ya da doğumun ilk haftalarında ortaya çıkıyor. New York’taki Hetrick-Martin Enstitüsü’nün 161 gay üzerinde yaptığı araştırma, eşcinselliğin genetik olma ihtimalinin yüksekliğini de ortaya koyuyor. 161 gay’de tek yumurta ikizi olanların yüzde 52, ayrı yumurta ikizi olanların yüzde 22, normal kardeşlerin ise yüzde 11’inin de eşcinsel olduğu saptanmış. Aynı araştırma lezbiyenler üzerinde yapıldığında da benzer sonuçlar alınmış. 
     
     Cinsellik bilinmiyor ki’ 
     Eşcinsellerin dünyasını, eşcinsel örgütlerinden Lambda’da görev alan ve Minidev sitesindeki Gey - Lezbiyen Kültür’ün editörü Uğur Alper’den dinledik... Öncelikle Türk halkının cinsellik konusunda bilgisizliğinden söz etmek gerektiğine dikkat çeken Alper bu konuda şunları söylüyor "1.5 yıl Açık Radyo’da Yüzde Yüz Gey-Lezbiyen’ programını yaptık. Gelen telefonlardan insanların bu konuda ne kadar bilgisiz olduğu ortaya çıkıyordu." 
     
     Onlar da herkes gibi’ 
     "Eşcinsellerin hepsi kadınsı değil, çok maço görünümlü biri de eşcinsel olabilir" diyen Alper, şöyle devam ediyor "Eşcinsellerin herkesle beraber oldukları düşüncesi bir önyargı. Hepsinin birer mesleği var, herkes gibi duygusal ilişkiler yaşıyorlar." 
     Alper’e göre eşcinsellerin en büyük sorunları cinsel bir kimlik olarak ortaya çıkamamak, haklarını savunamamak ve ciddiye alınmamak’... Uğur Alper "Eşcinsellerin halkla ilişkileri çok kötü. Örneğin bir eşcinsel öğretmen, erkek öğrencileri taciz eder diye düşünülüyor. Halbuki heteroseksüel bir öğretmenden daha fazla risk taşımaz" diye konuşuyor. 
     
     Kendini eşcinsel saymayanlar... 
     Bazı eşcinsellerin kendilerini eşcinsel saymadığına değinen Alper, şöyle devam ediyor "Türkiye’de bir erkek sadece aktif roldeyse kendini eşcinsel saymıyor. Aslında o da eşcinsel. Hatta bu tür kişiler öyle bir noktaya geliyor ki, sadece eşcinsel ilişkiye girmelerine rağmen, kimliklerini kabullenmiyorlar." 
     
     Lezbiyenler kamufle oluyor 
     Lezbiyenlerin dünyası ise gay’lerden çok daha farklı. Onlar daha kapalılar çünkü kamufle olma şansları daha fazla. Türk toplumunda kızların birbirlerine yakın davranması dikkat çekmiyor. Aileler kızların birbirlerinde kalmalarını yadırgamıyor. Onlar hem kadın, hem de lezbiyen olmanın zorluğunu yaşadıklarından kimliklerini gay’lere oranla daha fazla gizliyor, daha az örgütleniyorlar. Türkiye’de Kaos GL’de bir araya gelen lezbiyenlerin kurduğu "Sappho’nun Kızları", bu konuda çalışmalar yapan nadir topluluklardan. "Sappho’nun Kızları", zaman zaman toplanarak sorunlarını gündeme getiriyorlar. 
     İnternette de "www.geocities.com WestHollywood Chelsea 9070" adresli bir web siteleri var. 
     
     Eşcinsel örgütler 

</TEXT>
</DOC>
