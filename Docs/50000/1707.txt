<DOC>
<DOCNO> 1707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/son/soneko11.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Çelik Motor Kia'nın yeni distribütörü 
</HEADLINE>
<TEXT>

     Anadolu Grubu kuruluşlarından Çelik Motor, Güney Koreli Kia Motors'un Türkiye distribütörü oldu. 
     Kia Motors Corporation ile Çelik Motor arasında bir süredir süren görüşmelerin anlaşmayla sonuçlanması üzerine, bugün İstanbul'da bir distribütörlük anlaşması imzalandı. Anlaşmaya, Anadolu Grubu adına Otomotiv Grubu Başkanı Metin Ecevit, Çelik Motor Genel Müdürü Alp Evcimen, Kia Motors adına da Avrupa Genel Direktörü L. H. Lim imza koydular. Kia marka araçların daha önceki distribütörü İhlas Holding A.Ş.,21 Aralık 2000 tarihinde Borsa'ya gönderdiği açıklamada, Kia marka araçların distribütörlüğünden Çelik Motor ve Tic. A.Ş. lehine çekilme kararı aldıklarını bildirmişti. 




</TEXT>
</DOC>
