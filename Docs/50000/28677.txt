<DOC>
<DOCNO> 28677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/yasam/yas08.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulaşıkçı prens 
</HEADLINE>
<TEXT>

Prens Charles’ın küçük oğlu Prens Harry, 1 yıl boyunca İsviçre’de bir otelde aşçı yamaklığı ve bulaşıkçılık yapacak 
     NEVSAL ELEVLİ Londra 

     İngiltere tahtının veliahtı Prens Charles’ın küçük oğlu Prens Harry, aşçı yamaklığı ve bulaşıkçılık yapacak. 
     Sunday Telegraph gazetesinin haberine göre, hızlı yaşama olan merakı nedeniyle adı gözü kara prens’e çıkan 17 yaşındaki Harry, 3 yıl sonra üniversiteye başlamadan önce, hayat tecrübesi kazanmak amacıyla öğrenimine 1 yıl ara verecek ve dünya jet sosyetesinin uğrak yeri İsviçre’deki Klosters kayak merkezinde, Walserhof Oteli’nin mutfağında çalışacak. 
     Avrupa kraliyet ailelerinin her yıl kayak için seçtigi Walserhof Oteli bu konuda hiçbir açıklama yapmazken, küçük prens, arkadaşlarına, hem kayak tekniğini geliştirmek, hem de şaraplarla ilgili bilgisini artımak istediğini söyledi. Genç kızların ilgi odağı olan Harry, abisi William’ın Güney Amerika ve Afrika’daki üniversite öncesi maceralarını duyunca benzer bir deneyimi tatmaya karar vermişti. Prens Charles da oğullarının üniversiteye başlamadan hayatı iyice öğrenmelerini istiyor. 
     



 YAŞAM 



















</TEXT>
</DOC>
