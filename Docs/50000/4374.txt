<DOC>
<DOCNO> 4374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/28/son/sontur10.html </URL>
<DATE> 2001/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Şanlıurfa Valisi "Beyaz Enerji'de yeni gözaltılar var" 
</HEADLINE>
<TEXT>

     Şanlıurfa Valisi Muzaffer Dilek, Şanlıurfa TEDAŞ Müessese Müdürlüğü ile ilgili soruşturmanın Cumhuriyet Başsavcılığı’nca sürdürüldüğü bildirdi. 
     Vali Dilek, yaptığı açıklamada, ortaya atılan iddialarla ilgili bazı kişilerin dinlendiğini ve ifadelerine başvurulduğunu söyledi. 
     Cumhuriyet Başsavcısı Rıza Can da, Şanlıurfa TEDAŞ Müessese Müdürlüğü’ndeki soruşturmanın selameti ve gizliliği nedeniyle soruşturma sonuçlanana kadar açıklama yapmayacaklarını söyledi. Başsavcı Can, şu an soruşturmanın hazırlık aşamasında olduğunu belirterek, "Olayla ilgili gözaltına alınanlar var, ama sayı veremem ve bu konuda açıklama yapamam" dedi. 
     Şanlıurfa Cumhuriyet Başsavcılığı’nın talimatı üzerine, Emniyet Müdürlüğü Mali Şube Ekipleri 15 Ocak gecesi TEDAŞ Müessese Müdürlüğü’ne baskın düzenleyerek son 10 yıla ait ihale dosyalarına el koyarak, incelemeye almıştı. 
     Olayla ilgili gözaltına alınan TEDAŞ Şanlıurfa Müessese Müdürlüğü’nde çalışan bazı yönetici ve üst düzey görevlilerin de aralarında bulunduğu yaklaşık 10 kişinin, sorgulamalarının devam ettiği öğrenildi. 
     




</TEXT>
</DOC>
