<DOC>
<DOCNO> 28881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/yazar/sazak.html </URL>
<DATE> 2001/06/26/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Kutan'ın çağrısı 
</HEADLINE>
<TEXT>

     TBMM, Anayasa değişikliği konusunda kötü bir sınav verdi. Fazilet'in kapatılmasına yol açan 69'uncu madde koaliyon ortaklarınca başka pazarlıkların aracı haline getirilmeseydi AB adayı Türkiye demokrasi yolunda patinaj yapmazdı. 
     Recai Kutan, Malatya bağımsız milletvekili olarak dün kürsüye çıktı ve "21'inci yüzyılda hala parti kapatan bir ülkeyiz. Bu ayıp Anayasa'yı değiştirmeyen Meclis'indir" diye konuştu. 
     Partileri kapatılan üyeler de Anayasa değişikliği gerçekleşinceye kadar TBMM Genel Kurulu'nu terk ettiler. "Sine - i kulis"e çıktılar. Yasin Hatipoğlu'nun "Anayasa'nın 68'inci maddesi ortadayken son kararla siyasi partiler demokrasi ve siyasi hayatın vazgeçilen unsurları mı olmuştur " sorusu yerindeydi. 
     MSP - RP geleneğinin sembol isimlerinden Şener Battal da dünkü söyleşimiz sırasında Avrupa'da olduğu gibi gelecekte Anayasa Mahkemesi'nin yerini alacak "Demokrasi ve İnsan Hakları Mahkemesi" düşüncesini tartışmaya açıyordu. 
     Kararın başta AB olmak üzere Batılı forumlarda da hoş karşılanmadığı ve Türkiye'nin başını ağrıtacağı açık. 
     Recai Kutan, Fazilet'le birlikte kapatılan parti sayısının 40'ı bulduğunu, ülkenin "partiler mezarlığı"na döndüğünü belirtirken tepkisini şöyle dile getirdi 
     "Karar sadece yanlış ve haksız değil aynı zamanda Cumhuriyetimizin bir arada yaşama anlayışına dayalı kuruluş felsefesine aykırıdır." 
     Bundan sonra ne olacak 
     TBMM, Anayasa reformunu temmuzda görüşüp parti kapatmayı zorlaştıracak mı Kutan konuşurken hükümet sıralarındaki Ecevit ve Bahçeli'nin suratından düşen bin parçaydı. Meclis'i bu koşullarda eylüle dek tatile sokma düşüncesi Kutan'ın temizlenmesini istediği ayıbı katmerli hale getirmekten başka işe yaramaz. Madem 37 maddelik bir paket üzerinde uzlaşıldı, Meclis bunu yasalaştırmadan tatile nasıl çıkacak Ana muhalefet partisi kapatılmış, 100'den fazla milletvekilinin boşluğa düştüğü bir parlamento tatile gitmeyi içine nasıl sindirebilir 
     Derviş istemiyor diye Meclis, ekonomik kriz ortamında eylüle dek kapalı kalır mı Koalisyon liderlerinin Anayasa paketini ivedilikle gündeme getirmeleri gerekiyor. 
     Fazilet sonrası partileşme çabalarına gelince. 
     Erbakan ve Tayyip Erdoğan arasındaki köprülerin atılmış olması 2 partinin doğacağına işaret. Bülent Arınç'a başkanlık önerilerek sağlanmaya çalışılan uzlaşma benimsenmiş değil. Yenilikçiler, "Hoca'nın partiden elini çekmesini bekliyor." Taktik adımlarla yetinilmeyecek. 
     Tek çatı altında buluşmaları zorlaşıyor. 
     
     







Takiyye, irtica, sosyoloji 


Tam tiyatro 


Kapatma ve devam 


Vallahi çekilmez 


Recep Tayyip Erdoğan değişti mi .. 


Aliye ile Ramazan 


Eğer eski bilgisayarınız varsa... 


Sadece Fazilet olayı değil... 


Yanıt bekleyen sorular 


Naylon faturam var almaya gelin 


Kutan'ın çağrısı 


Türkbanklılar kime oy vermez 


Resmi Gazete’de ilan şart mı 


Et, süt, ekmek, şeker ve banka dışarıdan gelecek 


Özel oldu ama güzel olmadı 


</TEXT>
</DOC>
