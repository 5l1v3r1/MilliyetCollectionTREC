<DOC>
<DOCNO> 4855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/son/sontur13.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bostancıoğlu Sakinleştirmek için "devam et" dedim 
</HEADLINE>
<TEXT>

     Meclis'te ölümle sonuçlanan oturumun sürmesi için TBMM Başkanvekili Ali Ilıksoy'a bir not gönderen Milli Eğitim Bakanı Metin Bostancıoğlu, "Benim talebimin amacı tamamen sakinleştirmeye yönelikti. Not yazmamla Sayın Başbakan'ın ilgisi yok" dedi. 
     Bostancıoğlu, muhalefet partilerinin milletvekillerinin kürsünün önüne toplandığı sırada, Ilıksoy'a "Devam et, okut, oyla" yazılı bir not gönderdiğini ifade etti. Başbakan Bülent Ecevit'in bu notu yazmasıyla bir ilgisi olmadığını söyleyen Bostancıoğlu şöyle devam etti 
     "Ben de eski bir grup başkanvekili olduğum için, Ali Bey'in duraksaması karşısında, devam etmesi gerektiğini belirten not yazdım. Diğer iktidar partilerinin milletvekilleri de bunu istiyordu. Benim notum, milletvekilleri kürsüye ilk geldikleri anda gitmişti." 




</TEXT>
</DOC>
