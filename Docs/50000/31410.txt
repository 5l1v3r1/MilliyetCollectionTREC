<DOC>
<DOCNO> 31410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/guncel/agun.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Aynadaki küçük kız bir gün büyür ve... 
</HEADLINE>
<TEXT>

Güzellikleriyle baş döndüren mankenlerin hik yeleri aslında hemen hemen aynıdır. Küçük kız büyümeye başladıkça aynalardan ayrılamaz olur... Vücudunun her kıvrımını inceler ve karar verir "Ben manken olmalıyım " Sonra aileyi ikna için dil dökmeler başlar ve ardından pırıltılı bir hayat... 
     Bir yıldız doğuyor AHMET TULGAR'IN YAZI DİZİSİ - 1 

     İzmirli kız, bedeninde kadınlığın silüeti belirmeye başladığı ilk günlerden itibaren aynanın önünden ayrılmadı. Dedesi ve annesiyle oturduğu ve kendi ifadesiyle "boyu çok uzun olduğu ve hızla olgunlaştığı" için dışarıya çıkmasına pek izin verilmeyen bu evdeki en sevdiği oyuncağı günbegün ona yeni sürprizler hazırlayan bedeniydi. Bir gün yine aynanın karşısında yuvarlak hatlarını başka birisine aitmiş gibi gıptayla seyrederken kararını verdi "Ben mutlaka manken olacağım". 
     
     ÖRNEK MODEL ARZUM 
     Petek'in ikna turları o gün başladı. Annesi ve dedesi tek şartla manken olmasını kabul edecekti Özel hayatıyla gündeme gelmemesi ve Arzum Onan'ı kendisine örnek alması şartıyla. Arzum Onan, podyumlarda cinsellik yerine masumiyetle oynadı, oyuncu Mehmet Aslantuğ ile evlendi, bir çocuk sahibi oldu. Televizyon programlarına hep kocasıyla davet edildi. Eğer dizimizin girişi için seçtiğimiz "rol modeli" Petek Dinçöz değil de başka bir manken olsaydı, en fazla şu değişecekti 
     
     YAŞASIN ESTETİK CERRAHİ 
     Olay İzmir yerine mesela Gölcük ya da Almanya'nın bir sanayi kenti olacak, anne - dede ikilisinin yerini baba - üvey anne ya da sadece bir anne veya umutlarını çocukları üzerine bina eden mütevazı bir çekirdek aile alacaktı. İki şey kesinlikle değişmeyecekti Genç kız güzelliğini kendisi saptayacaktı. Komşuları onun "sırık" boyu, "çırpı" bacakları ve "karga" burnuyla sessizce alay ediyor olsalar da, o televizyondaki, gazetedeki, haberlerden estetik cerrahi denilen mucizeyi öğrenmiş, hatta bir fizibilite raporu bile çıkarmış olacaktı. 
     
     HER GÜN 100 TELEFON 
     İkincisi Ailesi ilk başta karşı çıkmış, sonra özel hayatına özen göstermesi yolunda tembihlerden sonra kabul etmiş olacaktı. Bu ikincisi pek inandırıcı gelmiyor. Okulda başarısız olur diye oğullarını top sahalarından kavga dövüş eve götüren aileler kalmadı artık. Kız anneleri artık vakitlerini podyum diplerinde geçiriyor. "Elite Model Look" adlı pedofil yarışmaya 5000 kişi başvurmuş. Bu az bir rakam değil. Petek Dinçöz bugün Türkiye'nin en popüler mankenlerinden biri. Menajeri Tunç Kökkaya bugün kendisine günde 100 telefon geldiğini, birçok iş teklifini reddetmek zorunda kaldığını söylüyor. 
     
     REKLAM KOKULU AŞKLAR 
     Petek, İzmir'de çocuklukla kadınlık arasında bir yerde duruyordu. Bugün de iki arada bir derede. Ama bu kez ne yapacağı konusunda kararsızlık çekiyor. Mankenlik sürüyor. Oyuncu olmuş durumda. Ve şarkıcı olmak için harekete geçti. O da ilk oyunculuk dersini bir arabeskçi dizisinde, İbrahim Erkal ile oynadığı "Sırılsıklam" gibi manidar bir ismi olan dizide aldı. Adı İbrahim Erkal ile reklam kokan bir dedikoduya karıştı. Sonraları şarkıcılık konusunda ise bir söyleşimizde, "Madonna değil ama Jennifer Lopez" olacağını söylüyordu... 
     
     Oyunculuk artık demode şimdi şarkıcılık gözde 
     Mankenler, en fazla 25-26 yaşlarına kadar verimli olabiliyorlar. Eğer o yaşa kadar kendilerine alıştırıldıkları ya da bekledikleri yaşam standardını sağlayacak bir koca ya da "boy friend" bulamamışlarsa, hiç olmazsa medya iptilalarını tatmin edebilecekleri ve mutlaka büyük iddialarla giriştikleri ama çoğu zaman hüsranla sonuçlanan bir başka meslek arayışına yöneliyorlar. Şu sıralar da birçok manken ya yeni bir mesleğe ayak alıştırıyor ya da kapılarını zorluyor... 
     Ebru Şallı Reyting Hamdi'de görev aldı, sunuculuk yaptı. Şan dersleri alıyor. 
     Ayşe Hatun Önal Gazeteciliği denedi. Şimdi müzik dersleri alıyor. 
     Petek Dinçöz Müzik dersleri alıyor. Sahne şovları planlıyor. 
     Özlem Yıldız Sabah Şekeri, Çarkıfelek kızı oldu. Ne olacağını h l düşünüyor. 
     Deniz Akkaya Gazetecilik yapıyor. Şu sıralar DJ'lik de yapıyor. 
     İlknur Soydaş "Dansöz"de oynadı. Şimdi ille de oyunculuk diyor. 
     
'Ruhuma estetik yaptırmadım ki '      Mankenlerin çoğu meslekleri uğruna neşter altına yatıp fiziksel görünümlerini daha çarpıcı hale getiriyor. Ancak bu konudaki eleştirilere tahammül edemiyorlar... Deniz Akkaya, bu konuyla ilgili şunları söylüyor "Ruhuma estetik yaptırmadım ki, sahip olduğum dış kabuğumda değişiklik yaptım. Kendimi savunmak için, 'Evet, burnum kemikliydi ama yine de okulun en güzel kızıydım' mı deseydim eski görüntülerim yayınlanınca Ayrıca topu topu iki ameliyat oldum. Biri burnumdan, biri göğsümden. Eskiden gulyabani gibi bir şey de olabilirdim, muhteşem bir şey, eğer bu kadar değiştiysem..." 
     
Podyumda yürümek yetmiyor      Podyuma çıkmak için uzun boy, güzellik yetmiyor. Düzgün yürümek ve adım karıştırmamak için müzik kulağı ve matematik zekası şart 
     Türkiye standartlarında boyu 1.75 metre olan ve belli bir fizik güzelliğe sahip olan her genç kız manken olma umudunun peşinden gidebilir. Manken olmak isteyen erkeklerde ise ideal boy 1.80 metre ve üzeri olarak gösteriliyor. 
     Ünlü koreograf ve ajans sahibi Uğurkan Erez, bir mankende karizmanın da çok önemli olduğunu, mankede giyim zevkinin olması, bunun için de iyi bir eğitimden ve aile terbiyesinden geçmesi gerektiğini ileri sürüyor. Bir mankenin sahip olması gereken diğer bir özellik ise matematik zek . Ekspozisyonlar ve haute couture defileleri dışındaki defilelerde sahneye karmaşık kareografilerle çıkıldığı için matematik zekası olmayan mankenler başarısız oluyor. Kıyafeti sahnede iyi taşımak için gereken bir başka özellik ise, müzik kulağının olması. 
     
     Yarışmalar doğru adres 
     Bu arada birçok manken ajansı sahibi Türkiye'de profesyonel manken olma yaşının 18 olduğunu söylüyorlar. 
     Manken olabilmek için bir genç kızın önünde iki yol bulunuyor Ya bir mankenlik ajansına kendisi başvuracak ya da bir yarışmaya katılacak. Elite Model Look 18 yaşın birkaç yaş altındaki kızların katıldığı bir yarışma olarak mankenliği seçen genç kızlara bir adres. Best Model ve Top Model yarışmaları ise 18 yaş ve üzeri gençlerin katılabilecekleri bir yarışma. Yurtdışında her güzellik yarışması kazanan manken olacak diye bir kural olmasa da, Türkiye'deki güzellik yarışmaları için bu durum geçerli. 
     
     Asuman Krause'den genç kızlara 5 öğüt 
     İş ahlak ve disiplininizden ödün vermeyin. 
     Gece çok gezmeyin. Alkol ve sigara kullanmayın. 
     Her gün spor yapın. 
     Kişiliğinizi zedelemeyecek bir özel hayat sürdürün. 
     Yabancı dil öğrenin. 
     
     Gucci’siz olmaz 
     Gündüzleri genellikle spor ama iddialı kıyafetlerle dolaşıyorlar. Geceleri ise genellikle sponsorlarının kıyafetlerini giyiyorlar. Çantada Gucci'ye takıklar. Geceleri Swatch'ları çıkarıp Chopard takmak onlara erotik bir zevk veriyor. 
     
Nereyi aramak lazım      Erberk Ajans 0212 288 50 77 
     Uğurkan Erez 0212 356 68 00 
     Vizyon Ajans 0212 232 42 42 
     Başak Gürsoy 0212 252 77 42 
     Gaye Sökmen 0212 282 81 30 
     Showroom 0212 212 86 08 
     
500 milyondan azı onları kurtarmıyor Mankenler Ajansları Defile fiyatları milyon TL Aysun Kayacı Başak Gürsoy 600-700 Ebru Şallı Vizyon Ajans 600-700 Gizem Özdilli Vizyon Ajans 600-700 Nefise Karatay Erberk Ajans 500-1.300 Emine Ün Erberk Ajans 500-1.300 Selin Toktay Gaye Sökmen 800-1.500 Demet Şener Gaye Sökmen 800-1.500 Duygu Dikmenoğlu Gaye Sökmen 600-1.000 Çağla Şıkel Uğurkan Erez 600-1.000      
     YARIN VJ-DJ olmak için müzik bilgisi yeterli mi Ünlü isimlerden ipuçları... 



 GÜNCEL 





















</TEXT>
</DOC>
