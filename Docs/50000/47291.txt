<DOC>
<DOCNO> 47291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/spor/spo05.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
TAFO, TERİM’İ ÖVDÜ 
</HEADLINE>
<TEXT>

Brezilyalı kaleci, Milan’daki eski hocası için "Terim için kazanmak hayat, enerji demek" benzetmesini yaptı 
     GALATASARAY’IN eski kalecisi Claudio Taffarel, Fatih Terim’in Milan’da başarılı olacağını ileri sürdü. Sarı - Kırmızılı takımda iki yıl Terim’in teknik direktörlüğünde çalışan Parmalı Taffarel, Guerin Sportivo dergisine verdiği demeçte, "O bir imparator. Bu adı taşımak zorunda olduğu için kazanacak" dedi ve ekledi "Terim için kazanmak hayat, enerji demek." 
     FATİH Terim’in bir karizmaya sahip olduğunu belirten Brezilyalı kaleci, "Galatasaray’da bize söylediklerine hepimiz inanıyorduk. Çünkü söylediklerinin doğru çıkacağını biliyorduk. Her şey, onun önceden öngördüğü gibi olmuştu" diye konuştu. Taffarel, "Terim, Türk olmasaydı, İtalya’da bu kadar eleştirilmezdi. Yine de Milan’da büyük destek alıyor" ifadesini kullandı. 
     PARMA’NIN kalecisi, "Terim kaybettiği zaman ne yapar" sorusuna "Ona bakamazsın, gözleri ile seni yer" yanıtını verdi ve şunları söyledi "İşleri istediği gibi gitmediği zaman, her şeyi yapar. Seni doldurur, öfkelenir, seni kamçılar, seni azarlar. Her şey iyi olana kadar. Kafası hep yüksektedir, büyük rahatlıkla purosunu içer. Maksimum havalı tiyatrodaki baş aktöre benzer." 
     
Milan’da gerginlik      MİLAN yöneticisi Ariedo Bradia, önceki gün Fatih Terim ile görüşürken İtalyan basınına bu zirve, "Milan zirvesinde Terim’e emir Değiştir" diye yansıdı. La Gazzetta dello Sport, "İmparator çıplak kalmamak için örtünüyor" başlığını attığı haberinde, yardımcı antrenör Gennaro, "Zor bir durum, saklamak faydasız" ifadesini kullandı. Gazete, Terim’in Serginho ve Contra’yı yedek bekletilebileceğini de iddia etti. Corriere dello Sport da "Milan, Galliani ve Terim arasında soğukluk" başlığını attı. La Repubblica "Terim ve Milan kırılma riskinde, Ancelotti onun yerini doldurmaya hazır" başlığını attı. 
     



 SPOR 






















</TEXT>
</DOC>
