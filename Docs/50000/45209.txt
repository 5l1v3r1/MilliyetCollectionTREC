<DOC>
<DOCNO> 45209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/yazar/myilmaz.html </URL>
<DATE> 2001/10/05/ </DATE>
<TIME>  </TIME>
<AUTHOR> Mehmet Y. YILMAZ  </AUTHOR>
<HEADLINE>
Müslüman ülkeler neden gelişemedi 
</HEADLINE>
<TEXT>

     İngiliz The Guardian gazetesinde yayımlanan Martin Woolacott imzalı bir makale şöyle sona eriyor "İçinde bulunduğumuz yeni ve gergin ortamda esas vurgulanması gereken şu Müslümanların başarısızlığı başka, Batı’nın müslümanlarla makul ve düzgün ilişki kuramama başarısızlığı başka." 
     Woolacott, islam dünyasında genellikle hakim olan bir düşüncenin geçersizliğini kanıtlamaya çalışıyor Müslüman ülkelerin bugünkü güçsüz ve ezik durumlarının tek sorumlusu gelişmiş batı değildir, bu başarısızlıkta bugüne kadar entelektüel, toplumsal, kültürel ve siyasal alanlarda gerçek bir başarı yaratamamış olmalarının da rolü vardır. 
     Kişi başı geliri yirmi bin dolarları bulan Körfez emirliklerinden tutun da derin bir sefaleti yaşayan Güney Asya müslümanlarına kadar bütün müslüman coğrafyasının ortak sorunu galiba biraz da bu. 
     Bir çoğu gücünü islamdan aldığını iddia eden monarşik bir oligarşinin hakimiyeti altında. Çok önemli bölümü ekonomik açıdan son derece güçsüz. Orta Asya’da yer alanlar bağımsızlığına yeni kavuşmuş, tecrübesiz devletler. Çok büyük bölümünde islam, toplumsal hayatın merkezinde bulunuyor. Tutuculuk, o toplumların kültürel ve bilimsel gelişmelerinin önünde bir Çin Seddi gibi. 
     
     Model ülke Türkiye 
     Bütün bu coğrafyada diğerlerinden belirgin çizgilerle ayrılmayı başarabilen bir ülke var Türkiye. 
     Tıpkı İran gibi çok eski bir geçmişi olan devlet geleneği ve toplumsal kültürü var. Ama İran’dan farklı olarak onu öteki müslüman ülkelerle kıyaslandığında nispeten güçlü kılan çok temel bir özelliği var İslamı toplumsal yaşamın dışında, tanrı ile kul arasındaki özel alanda tutmasına imkan sağlayan laik bir Anayasal düzenin varlığı... Düzeyinden bir çoğumuz memnun olmasak bile işleyen, kendini geliştirmeye açık bir demokrasi... 
     Bu, yeniden kurulacak dünya dengeleri içinde Türkiye’nin önemli bir model olarak ortaya çıkmasını sağlayacak. Türkiye’nin önümüzdeki dönemde stratejik’ önemi de büyük ölçüde bu özelliğinden kaynaklanacak. 
     Bu noktada sorun adeta bir mercan adasını’ andıran siyasi yapımız. 
     Önemli bölümü taşlaşmış, canlı unsurları da o taşlara yapışıp kalmış bir mercan adası.. 
     Bu yapının toplumsal ve ekonomik gelişmenin önünde yarattığı sorunları sadece kendimiz için değil, bütün dünya müslümanları için çözmek zorundayız. 
     
Cansızlar’ın açıklaması      Dün SPK Başkanı Doğan Cansızlar’a, Uzanlar ile ilgili SPK denetçilerinin raporları için neden işlem yapılmadığını sormuştum. Cansızlar, Uzanlar’ın SPK Yasası’na aykırı faaliyetleri nedeniyle 23 dava açıldığını ve 58 suç duyurusu yapıldığını açıkladı. 
     O zaman savcılara sormak gerekiyor Bütün bu dosyaların tek tek işlem görmesi normal mi Bu, kamu kaynaklarını hortumlamak için kurulmuş bir organize suç örgütünün kanıtı değil mi 
     
     







Kıyak fedailer 


İşte bu olmadı 


Meclis'te ilke ve ahlak üzerine... 


Eski dostlar 


İki farklı Türkiye 


Ekonomistler ne diyor 


İran da yeni çizgide 


Müslüman ülkeler neden gelişemedi 


Model tartışmaları ’ 


Ya devlet başa, ya kuzgun leşe 


Bedava adam çalıştırılır mı .. 


Halktan kopuk Meclis 


Gazeteciye dokun, milletvekiline do - kun - ma 


Artık onların da travması var 


Bilişimde her 10 çalışanın 4’ü işsiz 


</TEXT>
</DOC>
