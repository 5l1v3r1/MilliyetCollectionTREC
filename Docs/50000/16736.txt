<DOC>
<DOCNO> 16736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/dunya/dun01.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Soykırımcı rahibeler 
</HEADLINE>
<TEXT>

Belçika’da başlayan davada iki katolik rahibe Ruanda’daki soykırım sırasında 5 bin 500 kişinin ölümüne neden olmakla suçlanıyor 
     GÜVEN ÖZALP Brüksel 

     Belçika bir ilke imza atarak 1994’te Ruanda’da yaşanan soykırımla bağlantısı olduğu öne sürülen dört kişiyi yargı önüne çıkardı. Yaklaşık bir milyon insanın ölümüyle sonuçlanan şiddet olaylarında rolleri olduğu iddia edilen dört kişiden ikisinin rahibe olması dosyaya farklı bir boyut katıyor. 
     Profesyonel isimleri Rahibe Gertrud ve Rahibe Julienne Kisito, gerçek isimleri ise Consolata Mukangango ve Julienne Mukabutera olan Katolik kilisesi üyesi iki rahibe soykırımdan kaçmak için çalıştıkları manastıra sığınanları, katledileceklerini bile bile, manastırı terk etmeye zorlamakla suçlanıyorlar. Ancak bu "zorlamanın" boyutları beş bin kişinin ölümüne yol açacak boyutlara ulaşıyor. 42 ve 36 yaşlarındaki iki rahibe hakkında Tutsileri, Hutular’a teslim etmenin dışında 500 Tutsi’nin diri diri yakılmasına da aracılık yapma yönünde suçlamalar bulunuyor. 
     
Dava için 2 milyon dolar harcandı      Görevlerini kötüye kullandıkları ve soykırımda rol aldıkları iddia edilen rahibelerle yargılanan diğer iki kişi ise Butare Üniversitesi’nde öğretim görevlisi olaran ve ölüm listeleri hazırlamakla suçlanan Vincent Ntezimanan ve toplu cinayetleri organize ettiği öne sürülen, eski bakanlardan Alphonse Higaniro. 
     Dört sanık her ne kadar tutuksuz yargılansa da ömür boyu hapis cezasıyla burun burunalar. Belçika’nın gerçekleşebilmesi için yaklaşık iki milyon dolar harcadığı ve altı hafta sürmesi beklenen davada toplam 180 tanık dinlenmesi öngörülüyor. 
     


 DÜNYA 












</TEXT>
</DOC>
