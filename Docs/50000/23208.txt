<DOC>
<DOCNO> 23208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/son/sonspo24.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor 2 Beşiktaş 2 
</HEADLINE>
<TEXT>

     Birinci Futbol Ligi'nde Denizlispor ile Beşiktaş 2-2 berabere kaldı. İkinci yarıya Ahmet Dursun'un yerine Murat Alaçayır'ı Ayhan'ın yerine de Salih'i oyuna alarak başlayan Beşiktaş, ilk yarıya oranla çok daha başarılı bir oyun sergiledi ve 2 gol bularak beraberliği sağladı. 
     10. dakikada Ahmet Hassan ile başlayan Denizlispor atağında Timuçin topu kale önüne yolladı. Uygun durumdaki Coulibaly meşin yuvarlağı ağlara gönderdi 1-0. 
     15. dakikadaki Beşiktaş atağında ceza alanı içinde Ahmet Dursun'un şutunda defanstan seken topa bu kez Ayhan vurdu, ancak savunma oyuncuları yetişerek tehlikeyi uzaklaştırdı. 
     16. dakikada Coşkun, Shorunmu ile karşı karşıya kaldığı pozisyonda topu üstten auta atttı. 
     25. dakikada Nihat'ın pasıyla ceza alanına giren Ahmet Dursun çaprazdan sert vurdu. İyi yer tutan Süleyman, köşede topu kontrol etti. 
     27. dakikada Denizlizspor farkı 2'ye çıkardı. Beşiktaş defansının gerisinde topla buluşan Coulibaly, ceza alanına girdi ve ileri çıkan kaleci Shorunmu'nun yanından topu ağlara yolladı 2-0. 
     30. dakikada Karhan'ın kullandığı serbest atışta Ayhan, topu önce kontrol etti, sonra dönerek vurdu. Meşin yuvarlak üstten auta gitti. 
     42. dakikada Nihat'ın uzaktan şutunda top kaleci Süleyman'da kaldı. 
     Karşılaşmanın ilk yarısı, Denizlispor'un 2-0 üstünlüğüyle kapandı. 
     
     51. dakikada Ali Tandoğan'ın ortasında kaleci Shorunmu topa müdahale edemeyince, mutlak bir gol pozisyonu yakalayan Coulibaly, meşin yuvarlağı kale yerine auta attı. 
     52. dakikada Beşiktaş'ın golü geldi. Karhan'ın ortasında Süleyman'ın müdahale edemediği topu önünde bulan Murat Alaçayır, kafa vuruşuyla farkı bire indirdi 2-1. 
     55. dakikada Münch'ün korner atışında, kaleci Süleyman'ın yumrukla uzaklaştırmak istediği topu takip eden Yasin'in kafa şutunda meşin yuvarlak üst direkten döndü. 
     56. dakikada maçın hakemi Zafer Önder İpek bir sakatlık geçirince, maç 4 dakika durakladı. Karşılaşmanın kalan bölümünü 4. Hakem Ferhat Gündoğdu yönetti. 
     60. dakikada Denizlispor'da Cengiz çıktı, yerine Muzaffer x girdi. 
     67. dakikada Ali Tandoğan ortaladı, Muzaffer'in vuruşunda ağlara gitmekte olan top Coulibaly'e çarparak geri döndü. 
     81. dakikada Denizlispor'da Ahmet Hassan yerini Serdal'A, Coşkun da Veysel'e bıraktı. 
     86. dakikada Veysel'in başlattığı Denizlispor atağında Coulibaly penaltı noktası üzerinde kaleciYle karşı karşıya kaldığı anda vurdu. Shorunmu'dan dönen topu ikinci kez önünde bulan Coulibaly yine etkili bir vuruş yapamayınca, top kalecide kaldı.. 
     88. dakikada Beşiktaş'ın beraberlik golü geldi. Denizlispor ceza alanı içindeki karambolde topla en son buluşan Sellami düzgün bir vuruşla skora eşitlik getirdi 2-2. 
     Maç, 2-2 berabere sonuçlandı. 







</TEXT>
</DOC>
