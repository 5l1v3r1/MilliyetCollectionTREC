<DOC>
<DOCNO> 32572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/18/dunya/adun.html </URL>
<DATE> 2001/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlatlık protestocular 
</HEADLINE>
<TEXT>

G - 8’i protesto etmek için Cenova’ya akın eden onbinlerce kişiye kalacak yer bulunamayınca, organizatörler halka Birer eylemciyi evlatlık edinin’ çağrısı yaptı. Kampanya büyük ilgi gördü 
     DIŞ HABERLER SERVİSİ 

     İtalya’nın Cenova kenti, sekiz zengin ülkenin liderini 20 - 22 Temmuz arasında bir araya getirecek olan G - 8 Zirvesi sırasında tarihin en organize protesto eylemine tanık olmaya hazırlanıyor. Dünyanın en gelişmiş sekiz ülkesi Kanada, Fransa, Almanya, İtalya, Japonya, Rusya, İngiltere ve ABD liderleri sorunlarına çare bulmaya çalışırken, akın akın kente gelen anarşistinden, yeşilcisine, 100 binin üzerinde eylemci küreselleşmeyi protesto edecek. 
     Kent yetkilileri, gösterileri minimum hasarla atlatmanın çarelerini ararken, eylemcilerin en büyük derdi kalacak yer. Kentteki, tüm oteller, spor salonları, kiliseler, basketbol sahaları ve hatta izci kampları protestocuların konaklaması için tahsis edildi. Gösterileri organize eden "Cenova Sosyal Forumu", protestocuların büyük bir kısmının açıkta kalacağını hesaplayarak Cenovalı ailelere yönelik, "İki günlüğüne bir protestocuyu evlatlık edinin" kampanyası başlattı. Forum organizatörü Carlo Bachschmidt, barınma açığını kapatmak için ellerinden gelen herşeyi yaptıklarını, mümkün olduğunca çok sayıda protestocuyu iki günlüğüne ailelerin yanına yerleştireceklerini açıkladı. 
     Bachschmidt, çağrılarına günde 100 aileden yanıt geldiğini, zirveye kadar bütün başvuruları değerlendireceklerini söyledi. 
     
     Cenova kışlaya döndü 
     Bu arada küreselleşme karşıtlarının yapabileceği olası eylemler, İtalyan güvenlik birimlerinin, ülke genelinde daha önce görülmemiş önlemler almasına sebep oluyor. Cenova kentinde, zirvenin süreceği 3 gün boyunca 18 bin civarında güvenlik mensubunun görevlendirilmesi bekleniyor. Önlemler şöyle sıralanıyor 
     15 bin silahlı polisin yanı sıra 2 bin 700 asker de denizde ve havada devriye görevi yapacak. 
     Deniz piyadelerinden oluşan bir tim, denizde mayın taraması yapacak. 
     Hava Kuvvetleri’ne ait uçaklar havadan devriye görevi gerçekleştirecek. 
     Konferansın yapılacağı yer ile şehir merkezini birleştiren bazı karayolları trafiğe kapatılacak, bazı metro istasyonları çalışmayacak. 
     
     Uçaksavar füzeleri yerleştirildi 
     Havaalanı, ticari uçuşlara kapalı tutulacak, denize yakın olması nedeniyle kıyı şeridine herhangi bir deniz taşıtı yaklaştırılmayacak. 
     Kristof Kolomb Havaalanı’na, havadan gelebilecek saldırıları önlemek amacıyla 15 km menzilli karadan havaya füzeler yerleştirildi. 
     Güvenlik alanı olarak belirlenen "Kırmızı Alan"a, katılımcılar, görevli basın mensupları, güvenlik birimleri ve bölge sakinleri hariç kimse sokulmayacak, bölgedeki mağazalar kapatılacak. 
     G - 8 liderlerinin hemen hemen hepsi, 58 bin 600 ton ağırlığında olan 783 kamaralık "European Vision" adlı gemide kalacak. 
     Polis, denetimlerde at ve köpeklerden da yararlanacak. 
     Stratejik bölgelere keskin nişancılar yerleştirilecek. 
     
     Kostümlü prova 
     Küreselleşme karşıtları cuma günü Cenova’da başlayacak olan G - 8 zirvesi öncesinde polise karşı koyma taktiklerini İtalya’da "uygulamalı eğitim" alarak öğrendiler büyük fotoğraf . Cenova’da ilginç güvenlik önlemleri alındı Eylemcilerin baş hedefi olan McDonald’s lokantalarından üçü kapatılırkan hemen hepsinin önüne bariyerler yerleştirildi aşağıda solda . Cenova Havaalanı’na da havadan gelecek tehlikelere karşı uçaksavar füzeleri konuşlandırıldı. 
     
Küreselleşme karşıtlığı Yeni çağın muhalefeti      Küreselleşme karşıtlığı" çeşitli düşünce platformlarının biraraya geldiği bir "şemsiye terim" olarak kullanılıyor. Bu platformlar, Sovyetler Birliği’nin dağılmasıyla ekonomilerin iç içe girmesinin sakıncalarına, yani çevre kirliğine, emek sömürüsüne ve yoksullaşmaya tepki olarak bir araya geldiler. Başlıca hedefleri ise küreselleşmenin temel araçları olan Dünya Ticaret Örgütü WTO , Uluslararası Para Fonu IMF ve Dünya Bankası. 
     Küreselleşmeye karşı çıkan akımlardan başlıcaları şunlar 

</TEXT>
</DOC>
