<DOC>
<DOCNO> 38385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/yasam/yas10a.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bar kapısında ecstasy servisi 
</HEADLINE>
<TEXT>

Denio Bar'ın kapısında hap satan bodyguardın evi ecstasy deposu çıktı 
     ERDEM ÖZTÜRK İstanbul 

     Eğlence merkezlerine düzenlenen baskınlarda, uyuşturucu madde kullandıkları ya da sattıkları öne sürülen 71 kişi gözaltına alınırken, Nişantaşı'ndaki Denio Bar'ın güvenlik görevlisi Mustafa Gürkaya da 2 bin 50 adet ecstasy hapla ele geçirildi. 
     Narkotik Şube Müdürlüğüne bağlı ekipler, 19 Ağustos gecesi Beyoğlu, Şişli ve Beşiktaş'ta, Laila ve Chinewhite'ın da aralarında bulunduğu 12 eğlence yerine baskın düzenledi. Arama ve kontrollerde gözaltına alınanlar emniyet müdürlüğüne götürüldü. 
     
Tanesi 15 milyon      Bu arada bir operasyon da Nişantaşı'nda bulunan Denio Bar'da gerçekleştirildi. Müşteri gibi davranan polisler, güvenlik görevlisi Gürkaya'nın, bara gelen gençlere tanesi 15 milyon liradan ecstasy sattıklarını belirledi. Gözaltına alınan Gürkaya'nın üzerinde 20, evinde yapılan aramada da 2 bin 30 adet uyuşturucu hap daha bulundu. Gürkaya tutuklandı. 
     



 YAŞAM 


























</TEXT>
</DOC>
