<DOC>
<DOCNO> 30793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/siyaset/siy04.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Başsavcı’ya 2.5 milyar newline tazminat cezası 
</HEADLINE>
<TEXT>

     ERSAN ATAR Ankara 

     Emekli olmasının ardından katıldığı televizyon programında Anayasa Mahkemesi Başkanvekili Haşim Kılıç’ın eşi Gönül Kılıç’ı eleştiren açıklamalar yapan eski Yargıtay Başsavcısı Vural Savaş, Kılıç’ın kişilik haklarına hakaret ettiği gerekçesiyle 2.5 milyar lira tazminat ödemeye mahk m edildi. Kılıç kararı, "Türk adaleti gerekli cevabı verdi" diye yorumladı. 
     Ankara 3. Asliye Hukuk Mahkemesi’nde görülen davanın karar duruşmasına, Savaş ve Kılıç’ın avukatları katıldı. Savaş’ın avukatı Veli Devecioğlu, bireysel değil tarihsel, kamusal bir niteliğe sahip olduğunu savunduğu davanın reddini istedi. 
     Yargıç Nail Özkılıç, Savaş’ın yasal faizi ile 2.5 milyar lira manevi tazminatı, davacı Kılıç’a ödemesini kararlaştırdı. Mahkeme, Ceviz Kabuğu programının, ilgili kısımlarının da bir daha yayınlanmamasına karar verdi. Vural Savaş, kararı temyiz edeceğini açıklarken, Kılıç şöyle dedi "İnsanların haysiyet ve onuruyla oynamaya karşı Türk adaleti gerekli cevabı vermiştir. Bu karar, Türkiye gibi büyük bir ülkede, Yargıtay Cumhuriyet Başsavcılığı görevine gelmiş bir kişinin hangi duruma düştüğünü göstermektedir." 
     



 SİYASET 















</TEXT>
</DOC>
