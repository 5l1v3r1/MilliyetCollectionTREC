<DOC>
<DOCNO> 46552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/son/sontur01.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle takip görülmedi... Otomobil hırsızı denizde yakalandı.. 
</HEADLINE>
<TEXT>

     Zeytinburnu'da polisten kaçmak için denize atlayan oto hırsızı, yüzerek sığındığı gemi enkazında deniz polisi tarafından yakalanarak gözlem altına alındı. 
     Alınan bilgiye göre Ağustos 2000 tarihinde Gelibolu'daki birliğinden firar eden ve asker kaçağı olarak aranan Orhan Danacı 21 , akşam saatlerinde Eminönü bölgesinden çaldığı 34 YDV 83 plakalı otomobille Yedikule sahil yolunda seyir halindeyken, polis kontrol noktasında durdurulmak istendi. 
     Yakalanma korkusuyla çaldığı otomobili terk ederek kaçmaya başlayan Danacı, polisler tarafından yakalanacağını anlayınca kendini denize attı. Yüzerek polisten kaçmaya çalışan Danacı, kıyıya yakın batık bir gemi enkazına sığındı. 
     Deniz polisi tarafından yakalanan Orhan Danacı, sorgulanmak üzere Zeytinburnu İlçe Emniyet Müdürlüğü'ne götürüldü. 
     






</TEXT>
</DOC>
