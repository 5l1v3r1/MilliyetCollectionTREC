<DOC>
<DOCNO> 43241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/son/sonspo04.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 8 günde 3 zorlu maç oynayacak 
</HEADLINE>
<TEXT>

     Galatasaray, Eylül ayının son haftasında Birinci Süper Lig ve Avrupa Şampiyonlar Ligi'nde zorlu bir viraja girecek. 
     Sarı-kırmızılılar, ezeli rakibi Fenerbahçe ile 22 Eylül Cumartesi günü kendi sahasında lig için çok önemli bir maça çıkarken, bu karşılaşmada alınacak sonuç, hem zirve mücadelesi hem de moral açısından büyük önem taşıyor. 
     PSV Eindhoven karşısında iyi futbol oynamasına karşın 3-1'lik yenilgiden kurtulamayan ''Cim Bom'', 26 Eylül Çarşamba günü 2 maçta 6 puanı olan Fransa'nın FC Nantes takımıyla deplasmanda liderlik mücadelesine çıkacak. 
     Galatasaray, hemen ardından 4 gün sonra da Ankara'da Gençlerbirliği deplasmanında ter dökecek. 
     
     Ekim ayında zorlu maçlar 
     ''Aslan''ın, Ekim ayında ise yapacağı hayati karşılaşmalar, özellikle Avrupa Şampiyonlar Ligi'ndeki yolunu çizecek. 
     Galatasaray Ekim ayında, ligde Beşiktaş ve Trabzonspor, Avrupa Şampiyonlar Ligi'nde de SS Lazio, FC Nantes ve PSV Eindhoven ile zorlu maçlar yapacak. 
     
     Sarı-kırmızılıların, Ekim ayı muhtemel programı ise şöyle 
149   Galatasaray - Göztepe....... 12 Ekim Cuma 
149   Galatasaray - Nantes........ 6 Ekim Salı 
149   Beşiktaş - Galatasaray...... 20 Ekim Cumartesi 
149   Lazio - Galatasaray......... 24 Ekim Çarşamba 
149   Galatasaray - Trabzon....... 27 Ekim Cumartesi 
149   Galatasaray - PSV Eindhoven. 30 Ekim Salı 
     







</TEXT>
</DOC>
