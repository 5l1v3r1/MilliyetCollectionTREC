<DOC>
<DOCNO> 14075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/01/yazar/tamer.html </URL>
<DATE> 2001/04/01/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Dolar kurunda hayali bırakıp gerçeğe dönün 
</HEADLINE>
<TEXT>

     Doların artık 850 bin lira seviyelerine inmeyeceğini milletçe kabul etmek zorundayız. Üç aşağı beş yukarı 1 milyon lira civarındaki dolara istesek de istemesek de alışacağız. Beynimiz refleks olarak bu mertebeleri reddetse de, elimiz geri geri gitse de işlemlerimizde maalesef bu kuru kullanmak durumunda kalacağız. Hatta daha yukarı fırlamaması için duacı bile olabiliriz. 
     Oğlu Yeditepe Üniversitesi'nde eğitim gören ismi bizde saklı bir okurumuz, bu ay ödeyeceği 1375 dolarlık taksidi, Kentbank'ın ödeme günündeki yüksek kurla almasından şikayetçi. Ancak yaptığımız küçük bir araştırma sonunda gördük ki Bilgi Üniversitesi hariç kuru sabitleyen özel üniversite yok. 
     Telefonla bizi arayan okurlarımızdan bir diğeri de Arma Şirketler Grubu Yönetim Kurulu üyesi Ergun Tamur, "Arçelik'in Nurol Plaza'daki showroom'unu yapan müteahhit firmayız. İşi 26 Ocak'ta geçici kabulle teslim ettik. 459 bin dolarlık alacağımızdan kalan 87 bin doların bize 26 Mart'taki kesin kabulde ödenmesi gerekiyordu. Ancak bize faturayı devalüasyon öncesindeki 1 dolar eşittir 691.5 bin liradan kestirttiler. Aksi halde paramızı hiç alamayacağımızı düşünerek mecburen faturayı kestik" diye yakınıyor. "Köşenizde yazdınız. Hani Koç Grubu şirketleri halkla ilişkiler hizmetlerinde 700 bin liralık dolar kurunu "avans" olarak verdiklerini ve ay sonunda günlük kur neyse aradaki farkı ödeyeceklerini bildirmişlerdi İnşaatta uygulama neden farklı Bu çifte standart niye " diye soruyor. 
     Arçelik'ten henüz yanıt gelmedi. Hafta başında nedenini öğreniriz herhalde. Ayrıca şu dolarla anlaşmaları artık bir kenara bıraksak diyorum. Koç gibi köklü bir grup bu konuda başı çekebilir ve böylelikle de önümüzdeki dönemde bu tür ihtilaflarla karşılaşılmaz. 
     
İşten çıkarılanların tazminatıyla yeni iş      Ali Zafer Taciroğlu, İstanbul Ticaret Odası Yönetim Kurulu'nda olduğu yıllardan beri sadece Peysan peynirlerini üretmez, Türkiye üzerine de kafa yorar. Son krizin ardından da istihdam yaratan çıkış yolu önerileri geliştirmiş 
     "Tarıma yüksek sübvansiyonu kaldırmak isteyen Alman hükümeti, çiftçilere 'Arazilerinizde çiftlik turizmine yönelirseniz size kredi veririm' diyor. Onlara Polenezköy tarzı küçük lokantalı pansiyonlar için teşvik vermeyi öneriyor. Böylelikle parayı bir defa verecek, üstelik ürün fazlasından da kurtulacak. 
     Ekonominin daraldığı şu günlerde İstanbul için Tarihi Osmanlı Evleri diye bir proje geliştirilemez mi Sadece bankacılık sektöründe istihdam edilen 450 bin kişiden onbinlercesi işsiz kalacak. Bunlar ellerinde tazminatı olan, iyi eğitimli, birikimli insanlar. Güzelim İstanbul'un ise Topkapı Suriçi'nden başlayarak Fener, Balat, Vefa, Süleymaniye, Nuriosmaniye ve Tahtakale'ye kadar her tarafı gecekondularla dolu. 
     Sultanahmet ve çevresi ne kadar güzel oldu. Benzeri şekilde, belki esnafı zengin olan Tahtakale'den başlanarak -zaten onların İstoç'a taşınmaları gerek- o yöreye tarihi Osmanlı evleri tarzında 5 yıldızlı olmayan 2 katlı küçük oteller inşa edilmesi teşvik edilebilir. Böylelikle hem cebinde parası olan eğitimli işsizlere, hem de onların yanında çalışacak parasız kalifiye olmayan işsizlere iş olanağı yaratılmış olur. Devlet bu evleri yapanlara 2 yıl sonra metrekaresi 200 dolar teşvik vereceğini ilan edebilir. Böylelikle güzelim İstanbul, teneke mahallelerinden de kurtulmuş olur." 
     Bir taşla 3 kuş. Hayali bile güzel. Taciroğlu'nu dinlerken, ekonomimizin daha da darboğaza gireceği önümüzdeki dönemde, sosyal patlamalara karşı bu tür projeler yaratılmalı diye düşündüm ve bambaşka alanlarda ufuk turu yapabilmeniz umuduyla sizlerle paylaşmak istedim. 
     
     





Ata'dan mektup 


Askerin tutumu 


Turan Güneş 


İdeoloji, siyaset ve ölümün dili... 


Serpinti 


"Kafadan koptum be sibob" 


Düdük gibi... 


Hoş haberler 


Delikanlılara son çağrı 


Kıssadan hisse... 


Bakış açısı 


Dolar kurunda hayali bırakıp gerçeğe dönün 


Erciyes Palas’tan Hiltonsa’ya 


</TEXT>
</DOC>
