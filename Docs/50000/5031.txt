<DOC>
<DOCNO> 5031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/son/sontur20.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Koray Aydın "DYP'liler başından beri işi provoke etmeye çalışıyorlar" 
</HEADLINE>
<TEXT>

     Bayındırlık ve İskan Bakanı Koray Aydın, DYP Şanlıurfa Milletvekili Mehmet Fevzi Şıhanlıoğlu’nun ölümüyle ilgili olarak iki MHP milletvekili hakkında yakalama emri çıkarılmasının rutin bir işlem olduğunu, arkadaşlarının giderek ifadelerini vereceğini söyledi. 
     Aydın, Başbakanlık Merkez Binası’ndan ayrılırken, gazetecilerin soruları üzerine, Şıhanlıoğlu’nun kalp krizi sonucu hayatını kaybettiğini söyledi. Koray Aydın, şöyle devam etti 
     "Ama özellikle DYP yöneticilerinin işin başından beri olayı provoke etme çabaları ve gayretleri var. O çaba ve gayretlerini sürekli olarak tazeliyorlar. İşte hükümet yargıyı, Meclis’i baskı altına almaya çalışıyor türünden olan bu sözler aslında ciddiye alınacak sözler değil. Suçluluk telaşı içinde sözler olarak düşünüyoruz. Arkadaşlarımız giderler, ifadelerini verirler." 
     Bayındırlık Bakanı Aydın, Körfez Geçişi ve Otoyol Yapımı İhalesi’nde sona kalan her iki firmanın ortaklarının Fransız firması olduğu dikkate alınarak, hükümetin izlemiş olduğu politika çerçevesinde iptal edilmesine karar verdiklerini bildirdi. Koray Aydın, "Yeni şartlarla ihaleyi önümüzdeki günlerde yenilemeyi düşünüyoruz" diye konuştu. 
     




</TEXT>
</DOC>
