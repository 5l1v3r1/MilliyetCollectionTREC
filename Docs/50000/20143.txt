<DOC>
<DOCNO> 20143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/son/sondun04.html </URL>
<DATE> 2001/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya Patriği, Papa'yı Rusya'ya davet etmiyor 
</HEADLINE>
<TEXT>

     Rusya Patriği İkinci Aleksey, Papa'nın Yunanistan ziyareti sırasındaki özrünü dikkate almadı ve ''Rus Ortodoks Kilisesi'nin kendisini Rusya'ya davet etmesini beklememeli'' dedi. 
     Patrik, İnterfaks'a yaptığı açıklamada, Papa'nın Yunanistan ziyareti sırasında tarihi gerçeklerden ötürü özürler dilediğini, Hıristiyanlık mezhepleri arasında uzlaşma çağrıları yaptığını anımsatarak, ''Katoliklik, tüm bu sözlere karşın Rusya, Belarus, Ukrayna, Kazakistan ve diğer bölgelerde yayılma içerisinde. Bu durum, Papa'yı davet etmemize en büyük engel'' dedi. 
     Yunanistan Başpiskoposu Hristodoulos'un Rusya ziyareti dolayısıyla dün akşam Yunanistan'ın Moskova Büyükelçiliği'nde verilen resepsiyon sırasında bu açıklamayı yapan Patrik, ''sözcükler değil, görünen gerçekler önemlidir'' dedi. 
     







</TEXT>
</DOC>
