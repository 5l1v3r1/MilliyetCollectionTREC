<DOC>
<DOCNO> 42755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/yasam/yas03.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Faili meçhullerin belgeselini çekti 
</HEADLINE>
<TEXT>

15 yıllık Avukat Remzi Kazmaz, mahkemelerde anlatamadığı faili meçhul cinayet ve olayları, Gayri Muayyen’ adlı belgesele taşıdı 
     SEMRA KARDEŞOĞLU 

     Avukat Remzi Kazmaz, Türkiye’deki faili meçhul cinayet ve olayların mahkemelerde aydınlanamadığı iddiasıyla bir belgesel hazırladı. 
     Gayri Muayyen’ Faili Meçhul adını taşıyan belgesel, Antalya Altın Portakal Ödülleri Kısa Film Ön Elemesi’nde 186 film arasında ilk yediye girdi. 15 yıllık Avukat Kazmaz, Gazi Mahallesi başta olmak üzere birçok faili meçhul olayda mağdurların savunmasını üstlendi. 
     
Bu bir belgesel      Kazmaz, belgesel film çektiren süreci de şöyle anlattı 
     Türkiye hukuk tarihinin karanlıkta kalan faili meçhul tüm olaylarını anlatmaya çalıştım. 16 Mart, Kahramanmaraş, Çorum, Sivas, Malatya katliamları, yakın tarihten Gazi Mahallesi, Ulucanlar ve Burdur olaylarına yer verdim. Bunların bir bölümü, yargıda olup sonuçlanmayan, bir bölümü de henüz yargıya bile intikal etmeyen olaylar. Hukukçuyum ama bunları mahkemelerde anlatma olanağı bulamadım. Tarihe karşı sorumluluğumu yerine getirmek için bu olayları sinema yoluyla kamuoyuna aktarmayı uygun buldum." 
     
Ödül alabilir      Kazmaz, yapımcı, yönetmen ve senaristi olduğu filme neden Gayri Muayyen’ adını verdiğini de, Hukukta bu dil kullanılır. Gayri yasal olayların anlatımıdır. Faili meçhul olaylar, çeteler, gecekondu yıkımları, köy boşaltmalar, Fırtına Vadisi, Bergama, Akkuyu olayları bunun içine girer. Filmde bunu anlatmaya çalıştım’ sözleriyle açıkladı. 
     35 dakikalık belgesel nitelikli kısa filmin çekimini 2 yılda tamamlayan Kazmaz, bugüne kadar yayınlanmamış görüntülere de yer verdi. 
     



 YAŞAM 



















</TEXT>
</DOC>
