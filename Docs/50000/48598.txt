<DOC>
<DOCNO> 48598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/son/soneko18.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 1. seans böyle geçti 
</HEADLINE>
<TEXT>

     İMKB Ulusal-100 Endeksi, dünkü kapanışa göre 21.40 puan artışla, 1. seansı 9,688.77 puandan tamamladı. 
     Hisse senetleri ortalama yüzde 0.22 oranında değer kazandı. 
     Borsa'da, günün ilk seansı 25.91 puanlık düşüşle 9,641.46 puandan açıldı. Gelen kar realizasyonlarıyla düşüş sürdü ve seansın ilk yarısı 9,446.83 puan seviyesinde ve 220.54 puan düşüşle geçilirken, daha 
     sonraki dakikalarda bu seviyelerde sakin bir seyir izlendi. Son dakika alımlarıyla hızla toparlanan Endeks 9,688.77 puandan kapanırken, seans içinde an düşük 9,444.99, en yüksek de 9,696.97 puan görüldü. Kapanışta mali endeks 34.87 puanlık artışla 12,324.52 puana, sınai endeks 74.28 puan artışla 8,892.03 puana çıkarken, hizmetler endeksi 71.24 puanlık düşüşle 6,164.03 puana geriledi. Önceki kapanışa göre mali grup hisseler ortalama yüzde 0.28 oranında, sınai grubu hisseler yüzde 0.84 oranında değer kazanırken, hizmet grubu hisseler yüzde 1.14 oranında değer yitirdi. 1. seansta işlem gören toplam 281 hisse senedinden 155'i değer kazanırken, 47 hisse senedi değer kaybetti, 79 hissenin fiyatında ise değişiklik olmadı. İşlem hacmi 192 trilyon 202 milyar 463 milyon lira olarak gerçekleşti. 1. seansta, Yapı ve Kredi Bankası, Ak Enerji, Doğan Holding, Turkcell ve Koç Holding en yoğun işlem gören hisseler oldular. 
     






</TEXT>
</DOC>
