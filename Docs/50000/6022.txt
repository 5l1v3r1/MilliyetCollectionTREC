<DOC>
<DOCNO> 6022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/siyaset/siy05.html </URL>
<DATE> 2001/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz’dan tarikatlara zaman ayarlı’ eleştiri 
</HEADLINE>
<TEXT>

     Diyanet İşleri Başkanı Mehmet Nuri Yılmaz, geçmişte ilim yuvası olan tarikatların artık cehalet yuvasına dönüştüğünü belirterek, "Tarikatlar ticaret ve siyaset için kullanılıyor. İnsanları soymak için bir hile düzeni haline getirildiler" dedi. 
     Atatürk’ün Balıkesir’e gelişinin 78. yıldönümü nedeniyle düzenlenen konferansa katılan Yılmaz, eleştirilerini şöyle sürdürdü "Atatürk, Nutuk’ta En büyük eksikliğimiz dine uzak kalmamızdır’ diyor. Kuran’ı dinliyorsunuz, peşinden gidiyorsunuz. Ama anlamıyorsunuz. Bir insan peşinden koştuğu şeyi bilmez mi ’ diyerek, Kuran’ın Türkçe’ye çevrilmesi yönünde talimat verdi. Laikliğin, kesinlikle dinsizlik olarak anlaşılmaması gerektiğini ifade eden Yılmaz şunları söyledi 
     "Ecdadımızla hep övünürüz. Mezarlarını ziyaret ederiz. Ama bugün bazı mezarlar tapınak haline geldi. Bir tek Allah’a ibadet edilir. Bu ziyaretler bilerek yapılıyorsa, bu Allah’a eş koşmaktır. Atatürk, bunları o günlerde görmüş ve kapatılması için kanun çıkarmış." 
     


 SİYASET 




















</TEXT>
</DOC>
