<DOC>
<DOCNO> 8462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/23/guncel/gun06.html </URL>
<DATE> 2001/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis’e cep’ kesen cihaz 
</HEADLINE>
<TEXT>
Vekile mahk m’ modeli engel 
     SALİHA ÇOLAK Ankara 

     TBMM Başkanlık Divanı, Genel Kurul salonunda cep telefonlarının kullanımını önlemek için cezaevlerinde uygulanan sistemi benimsedi. Konuşmayı engelleyecek cihazın 2 bin dolar civarında olduğu belirtildi. Bu cihazlar, bütün önlemlere karşın cep telefonu sokulan cezaevlerinde mahk mların cep telefonlarını kullanmasını "perdelemek" için kullanılıyor. 
     TBMM Başkanı Ömer İzgi başkanlığında toplanan Divan’da, kapılardan silahla girişlerin engellenmesi amacıyla özel kapı önerilirken, İzgi "kalp pili olanların zarar görmemesi için önlem alınmasını" istedi. İzgi’nin uyarısıyla kalp pili olanlar için alternatif kapı konulabileceği bildirildi. 
     
     Vekile ölüm ilanı 
     Toplantıda, TBMM Başkanvekili Nejat Arseven’in, eski milletvekillerinin Türkiye’nin değişik yerlerinde öldüğü ve bundan kimsenin haberdar olmadığı yönündeki sözleri üzerine, ölen vekillerle ilgili vekillerin maaşından kesinti yapılarak ölüm ilanı verilmesi kararlaştırıldı. 
     Milletvekillerinin şehir içi konuşmalarının, bir yıl içindeki, "bir maaş tutarındaki bölümünü" ödeyen Meclis’in bunu iki maaşa çıkarması istendi. 
     Divan’da personelin sadece Başkent Hastanesi’nde tedavi görmesi uygulamasına son verilerek, bütün özel hastaneler serbest bırakıldı. Ancak tedavi masraflarının üçte birinin personel tarafından ödenmesi benimsendi. 
     
     


 GÜNCEL 

















</TEXT>
</DOC>
