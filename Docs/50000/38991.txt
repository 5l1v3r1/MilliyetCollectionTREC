<DOC>
<DOCNO> 38991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/son/sontur20.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğuş serbest bırakıldı 
</HEADLINE>
<TEXT>

     Bursa Emniyet Müdürlüğü'nce, imza günü sonrası gözaltına alınan Pop Müzik şarkıcısı ''Doğuş'' takma adlı Orhan Baltacı, ifadesi alındıktan sonra serbest bırakıldı. 
     Gökçen Plaza Alışveriş Merkezi'ndeki imza gününün ardından gözaltına alınarak Bursa Emniyet Müdürlüğü Asayiş Şube Müdürlüğü'ne getirilen Doğuş, serbest bırakıldıktan sonra yaptığı açıklamada, daha önce İstanbul'da görülen bir dava, kayıtlardan düşülmediği için ifade verdiğini bildirdi. 
     Doğuş, gazetecilerin dava konusuyla ilgili sorusu üzerine de, ''Bu davanın konusunu şimdi söyleyemeceğim. Hepiniz tarafından bilinen ve yakından takip edilen bir dava. İfademi verdim. Kayıtlardan düşüldü. Şimdi de gidiyorum'' dedi. 
     Bursa Emniyet Müdürlüğü yetkilileri, Doğuş'un gözaltına alınması olayıyla ilgili açıklama yapmadılar. 
     
     
     







</TEXT>
</DOC>
