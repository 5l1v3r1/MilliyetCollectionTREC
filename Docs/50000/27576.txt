<DOC>
<DOCNO> 27576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/ekonomi/eko08b.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasa 10 günde dengeye oturur’ 
</HEADLINE>
<TEXT>

Takasın her derde deva olmadığını belirten Devlet Bakanı Kemal Derviş, "Çok büyük bir operasyon, piyasalara yansıması 5-10 günü bulur" dedi 
     ANKARA Milliyet 

     Devlet Bakanı Kemal Derviş, kamu bankalarının görev zararlarını ortadan kaldırmak ve bazı fonları tasfiyeye yönelik yasa tasarısının görüşmelerine katılmak için geldiği TBMM’de gazetecilerin sorularını yanıtladı. 
     
     Bankalar kendilerini ayarlıyor 
     Derviş, iç borç takas ihalesinin piyasaya yansımaları konusundaki bir soruyu yanıtlarken, bunun çok önemli bir operasyon olduğunu belirterek, şunları söyledi "Her şeyin yerli yerine oturması lazım. Her banka ona göre kendini yeniden ayarlıyor. Döviz durumunu, her durumu gözden geçiriyor. Bunun neticeleri 5-10 gün içinde belli olur tam olarak. Oldukça yüksek miktarda bir operasyon, dolayısıyla piyasaya yansıması da birkaç gün alacak. Biliyorsunuz, her derde deva değil bu takas. Yapılması gereken yararlı bir şey. Ama netice alınması için birçok diğer şeylerin de bir arada yapılması gerekir." 
     
Ek borç takası da tamamlandı      Hazine tap yöntemiyle dün yaptığı ek takasta net 850 trilyon liralık daha satış yaparken, bugün ve gelecek hafta yapacağı iç borçlanma ihalelerinin minumum tutarlarını toplam 900 trilyon lira azalttı. Bankalar, net olarak 1.640 katrilyonluk teklifte bulundu. Hazine ise net olarak 1 katrilyon 640 trilyon lira olan bu teklifin nominal olarak 986.6 trilyon liralık bölümünü karşıladı. Net borç takası ise 850 trilyon lira olarak gerçekleşti. Böylece ek takasla birlikte toplam takas net olarak 9.3 katrilyon liraya yükseldi. 
     



 EKONOMİ 
































</TEXT>
</DOC>
