<DOC>
<DOCNO> 5807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/son/sontur18.html </URL>
<DATE> 2001/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Et ve Balık Kurumu eski Genel Müdürü, etleri kasaplara satıp parasını cebe atmış 
</HEADLINE>
<TEXT>

     Et ve Balık Kurumu Marmara Bölge Müdürlüğü'nden son 4 yıl içerisinde irsaliye ile çıkışı yapılmış gibi gösterilen etleri, İstanbul ve Edirne'deki kasaplara satarak, devleti 100 milyarlarca lira zarara uğrattığı ileri sürülen eski Bölge Müdürü Mustafa Alayoğlu'nun da aralarında olduğu 12 kişi yakalandı. 
     İstanbul Asayiş Şube Müdürlüğü'nden yapılan açıklamaya göre, Et ve Balık Kurumu Marmara Bölge Müdürlüğü'nde yolsuzluk yapıldığına ilişkin iddialar hakkında çalışma başlatan Hırsızlık Büro Amirliği ekipleri, sipariş üzerine kamu kurum ve kuruluşlarına teslim edilmek üzere irsaliye ile çıkışı yapılan malların bir kısmının, adreslerine gönderilmediğini belirledi. 
     Teslim edilmeyen etlerin, kurum fiyatının yüzde 30 eksiğine Fatih, Sarıyer, Güngören ve Edirne'deki kasaplara satıldığının tespit edilmesi üzerine operasyonlara başlayan polis, kurumun eski Bölge Müdürü Mustafa Alayoğlu, Dağıtım Şefi Yasin Erdeve, aynı kurumda şoför olarak çalışan Ahmet Ali Keskin, Ergün Nebioğlu, Doğan Güler, Şazettin Başbuğ, Haydar Yücel ve Tekin Gülden ile kasaplar Haluk Başer, Nihat Eroğlu, Mehmet Günden ve Mehmet Gülbağ'ı gözlem altına aldı. 
     
     



</TEXT>
</DOC>
