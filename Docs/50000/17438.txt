<DOC>
<DOCNO> 17438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/ekonomi/eko06.html </URL>
<DATE> 2001/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Reklamcılık mezunları, IAA diplomalarını aldı 
</HEADLINE>
<TEXT>

     İSTANBUL Milliyet 

     Anadolu Üniversitesi İletişim Bilimleri Fakültesi Reklamcılık ve Halkla İlişkiler Bölümü mezunları, dün Doğan Medya Center’da düzenlenen törenle, Uluslararası Reklamcılık Derneği IAA diplomalarını aldılar. 
     Milliyet’in katkılarıyla düzenlenen törende, 1992 - 1999 yılları arasında mezun olan 118 reklamcı ve halkla ilişkiler uzmanı adayları biraraya geldi. 58 ülkede faaliyet gösteren IAA’nın uluslararası standartlarına göre ders programı uygulayan Anadolu Üniversitesi İletişim Bilimleri Fakültesi Reklamcılık ve Halkla İlişkiler Bölümü’nden mezun olanlar, uluslararası geçerliliğe sahip olan ikinci diplomalarına kavuşma sevinci yaşadılar. 
     
Uluslarası pasaport      Geceye, Anadolu Üniversitesi Rektörü Prof. Dr. Engin Ataç, IAA Avrupa Direktörü Pınar Kılıç, IAA Yönetim Kurulu Üyesi Faruk Atasoy, Reklam ve Halkla İlişkiler Bölümü Başkanı Prof. Dr. Haluk Gürgen, Milliyet Gazetesi İcra Kurulu Başkan Yardımcısı Dinç Üner, Reklam Grubu Başkanı Viki Habif ve mezunlar katıldı. Atasoy, IAA’nın dünyada 63, Türkiye’de 13 yıldır faaliyette bulunan tek global reklam kuruluşu olduğunu belirterek, "IAA, standart ve kalitenin yükselmesinin yanısıra, eğitime de büyük önem veriyor. ABD’den Japonya’ya kadar 40 kadar üniversite akretide oldu. Bu diplomalar, bugün uluslararası bir pasaport durumunda" diye konuştu. Rektör Ataç ise, Milliyet’e teşekkür ederek öğrencilerin Anadolu Üniversitesi’nin diplomasının yanısıra, ikinci büyük diploma sahibi olduklarını söyledi. 
     


 EKONOMİ 



















</TEXT>
</DOC>
