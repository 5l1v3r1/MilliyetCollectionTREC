<DOC>
<DOCNO> 4700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/dunya/tur.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Bir tasarı da Maryland'deYasemin ÇONGAR Washington 
     Ermeni soykırımı tezi, Amerikan siyasi gündeminden de düşmüyor. 
     ABD Temsilciler Meclisi'nde Demokrat Adam Schiff ve Cumhuriyetçi George Radanovich'in ortak bir soykırım tasarısını önümüzdeki haftalarda gündeme sokmaları beklenirken, eyalet meclislerinde de bir dizi benzer tasarı sırada. 
     Başkent Washington'a bitişik bir eyalet olan ve yönetimi ağırlıklı olarak Demokratlar'dan oluşan Maryland eyaletinin iki ayrı meclisindeki iki ayrı soykırım karar tasarısının kaderi, bugün belli olacak. 
     Maryland'in 47 üyeli Senatosu ile 141 üyeli Temsilciler Meclisi'nin alt kurullarına getirilen tasarılar, bu eyaletin Ermeni soykırımı tezini resmen tanımasını ve anma etkinlikleri düzenlemesini öngörüyor. İlgili alt kurullarda bugün yapılacak oturumlar, tasarıların genel kurullara sevkedilip sevkedilmeyeceğini belirleyecek. 
     Maryland'de yaşayan Türk kökenli Amerikalılar, eyalet parlamentosu nezdinde bu tasarılara karşı kampanya yürütürken, bölgedeki Azeri kökenliler ile Musevi Amerikalıları da Maryland'teki temsilci ve senatörleri uyarmaya teşvik ediyorlar. Ermeni lobisi ise Washington merkezli dernekleri aracılığıyla Maryland Parlamentosu nezdinde yoğun bir mektup ve telefon kampanyasıyla tasarıya desrek veriyor. 
     


 DÜNYA 













</TEXT>
</DOC>
