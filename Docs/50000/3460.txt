<DOC>
<DOCNO> 3460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/siyaset/siy04.html </URL>
<DATE> 2001/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ersümer aydınlatacak 
</HEADLINE>
<TEXT>

Enerji ve Tabii Kaynaklar Bakanı Ersümer, "Yarın bugün her şeyi anlatacağım. Çarpıklık ve haksızlıkları gözler önüne sereceğim" dedi 
     HAKAN ŞANLITÜRK Ankara 

     Beyaz Enerji Operasyonu’nun ardından DYP’nin hakkında gensoru önergesi verdiği Enerji Bakanı Cumhur Ersümer, Meclis’te bugün yapılacak öngörüşmeler sırasında milletvekillerini ve halkı aydınlatacak açıklamalar yapacağını söyledi. 
     Bugünkü konuşmasına son şeklini dün veren Ersümer’in hazırlığı geç saatlere kadar sürdü. Bu sürede medya mensuplarıyla görüşmeyen Ersümer, "Yarın bugün her şeyi anlatacağım. Çarpıklık ve haksızlıkları gözler önüne sereceğim" dedi. 
     TBMM’de ANAP adına konuşacak olan İstanbul Milletvekili Emre Kocaoğlu da, 1996’daki ANAYOL hükümeti sırasında RP’nin Şevket Kazan aracılığı ile TEDAŞ’la ilgili benzer bir önerge verdiğini hatırlattı. 
     Kocaoğlu, DYP adına konuşan Ali Rıza Gönül’ün, "Bakanın ilgili kuruluş üzerinde yetkisi yok" dediğini belirterek, "Bu ifadeyi şimdiye uyarlarsak Ersümer’in de bir kusuru yok anlamı çıkar" açıklamasını yaptı. 
     
Cevapsız sorular      ANAP kurmaylarının, gensoru öncesi, karanlıkta kaldığını savundukları operasyonla ilgili bazı noktalar da şöyle sıralandı 
     Tahkikatı jandarmanın yapması. Düğme tartışması 
     Fezlekenin basına sızması. 
     Jandarmanın CNN’de telefonların dinlendiğini açıklaması. 
     AA’nın fezlekeyi yayınlaması. 
     


 SİYASET 


















</TEXT>
</DOC>
