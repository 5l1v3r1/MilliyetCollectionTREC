<DOC>
<DOCNO> 11358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/son/sonspo06.html </URL>
<DATE> 2001/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray-PSG maçı Fransız basınında 
</HEADLINE>
<TEXT>

     Galatasaray Futbol Takımı'nın, Avrupa Şampiyonlar Ligi ikinci turu son maçında, Paris Saint Germain PSG takımı ile yaptığı maçı 2-0 kaybetmesi, Fransız spor basınında geniş yer aldı. 
     L'Equipe gazetesi, ''PSG formuna geri dönüyor'' başlığıyla verdiği haberde, PSG'nin iki golünü atan Christian'ın maçın en başarılı ismi olarak gösterirken, Galatasaray'da en fazla yıldızı orta saha oyuncuları Ümit ve Emre'ye verdi. 
     Gazetenin haberinde, 1982 yılında PSG'nin Saint Etienne ile yaptığı kupa maçından bu yana ilk kez trübünlerde çıkan olaylar yüzünden maça 20 dakika ara verilmek zorunda kaldığı bildirildi. Le Figaro gazetesi ise ''PSG'nin onur zaferi'' başlığı ile verdiği haberde, daha önce elendiği kesinleşen PSG ve çeyrek finale kaldığı kesinleşen Galatasaray arasındaki maçın kalitesinin düşük olduğu yorumunu yaptı. Liberation gazetesi de ''Üzerine gölge düşen zafer'' başlığıyla verdiği haberde, PSG-Galatasaray maçında çıkan olaylara en geniş yer ayıran Fransız gazetesi oldu. 




</TEXT>
</DOC>
