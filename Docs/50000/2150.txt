<DOC>
<DOCNO> 2150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/yazar/bila.html </URL>
<DATE> 2001/01/14/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Hızlı Meclis 
</HEADLINE>
<TEXT>

     Beyaz Enerji Operasyonu etrafında gelişen tartışmaların yükselttiği tansiyon düşmüş durumda. Tansiyonun düşmesinde, Başbakan Ecevit'in karşılıklı demeç ve açıklamalarla tırmanışı sürdürmek yerine, hükümetin ve Meclis'in normal gündemine dönmesi yolundaki tavsiye ve tavrının etkisi büyük. 
     Beyaz Enerji Operasyonu'nun seyrini sürdürmesi ve sonucun beklenmesi kararı hükümete hakim olmuş durumda. Enerji Bakanı Cumhur Ersümer'in istifayı düşünecek bir rahatsızlık içinde olmadığı, ancak gelişme ve tartışmalardan "üzüntü" duyduğu, hükümetteki yakın çevresinin saptaması. Ersümer de tartışmak yerine soruşturmanın sonucunun beklenmesi kararını almış görünüyor. 
     Yeni haftayla birlikte hükümet ve Meclis çalışma takvimini hızlandıracak önlemler almaya yönelecek. Gündemde iki önemli değişiklik çalışması var 
     1- Anayasa'nın 69. maddesinin değiştirilerek parti kapatılmasının zorlaştırılması, 
     2- Meclis İçtüzüğü'nün değiştirilmlesi. 
     Anayasa'nın değiştirilmesi konusunda üç iktidar partisi uzlaşmış durumda. Fazilet Partisi'nin tereddütü ise sürüyor. Fazilet Partisi, iktidar ortaklarının vardığı uzlaşmaya katılsın veya katılmasın, değişiklik konusunda hükümet kararlı görünüyor. 
     İçtüzük'ün değiştirilmesi girişimi ise, Meclis'in çalışma anlayışı ve alışkanlığını kökünden değiştirecek nitelikte görünüyor. İktidar ortaklarınca hazırlanan değişiklik taslağı, Meclis'in hızlı çalışmasını öngörüyor. 6 madde olarak hazırlanan İçtüzük değişiklik paketinin özü şöyle özetlenebilir 
     "Değişiklik geçerse, yasa teklif ve tasarılarının Genel Kurul'da görüşülmesi sırasında her madde üzerinde görüşme açılması yöntemi terkedilecek. Teklif tasarıların maddeleri üzerindeki görüşmeler detaylı olarak komisyonlarda yapılacak. Genel Kurul'da ise teklif veya tasarının tümü üzerinde görüşme açılabilecek. Böylece salt engelleme amacıyla yapılan görüşmelere olanak tanınmayacak. Komisyonlarda daha uzun ve ayrıntılı görüşmeler yapılması esas olacak." 
     İçtüzük bu yönde değiştirilirse, hükümet, Meclis'te bekleyen yasaları hızlı bir biçimde geçirerek, eritecek ve bundan sonrası için de Genel Kurul'da teklif ve tasarı birikimi önlenmiş olacak. 
     İçtüzük değişikliği girişimi, bu haftanın temel gündem konularından biri olmaya aday... 
     
     





Hıncal mucizesi 


Hızlı Meclis 


Ecevitler’in gizli şıklığı 


Türkiye AB'nin içinde mi bölünür, dışında mı 2 


28 Şubat Şeyhi 


Geçmişin külleri alev alev 


Ecevit söz verdi 


CHP köklerini arıyor... 


Gani Müjde yalan dünya’dan bildiriyor 


"Aşk Geçer" 


Filmin kod adı Silgi... 


Cem Putin barışçı 


Şimdi, fakat, aslında, o, bilmem ki 


Kuzen Mehmet Kutman sahneye çıkarken... 


Zoru başarmanın doyulmaz lezzeti 


İsteyince "belediye"den hizmet alınabiliyor 


</TEXT>
</DOC>
