<DOC>
<DOCNO> 15079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/spor/spo04.html </URL>
<DATE> 2001/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilyalılar salı günü Trabzon’da 
</HEADLINE>
<TEXT>

     TRABZONSPOR Başkanı Özkan Sümer’in, Brezilya’da izleyip, söz kestiği iki Brezilyalı futbolcuyu salı günü şehre getireceği bildirildi. Bu futbolcular, tesisleri gezip, Trabzon hakkında fikir sahibi olacaklar. Çarşamba günü de Sümer’le birlikte geri dönecekler. Brezilyalılar’ın Sao Paolo’da forma giyen Fabiano ve Bapista olduğu iddia edildi. Sümer’in, iki futbolcuyla 2 milyon dolara anlaşmaya vardığı, diğer iki oyuncuyla ise 4 milyon dolara el sıkıştığı öğrenildi. 
     
     Bali rahatsız 
     TRABZONSPOR’DA Futbol Şube Sorumlusu Serdar Bali’nin takımla Antalya’ya gitmemesi çeşitli tartışmalara yol açtı. Bali’nin görevinden ayrılacağı söylentileri ortaya atıldı. Sadi Tekelioğlu’nun da teknik direktör arayışlarından rahatsız olduğu ifade edildi. 
     
     


 SPOR 




















</TEXT>
</DOC>
