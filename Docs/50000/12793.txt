<DOC>
<DOCNO> 12793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/24/guncel/gun05.html </URL>
<DATE> 2001/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK’lı Sakık’a pişmanlık’ yok 
</HEADLINE>
<TEXT>

     Diyarbakır DGM’ce hakkında verilen idam cezası Yargıtay’da onanan terör örgütü PKK’nın üst düzey sorumlusu "Parmaksız Zeki" kod adlı Şemdin Sakık’ın Pişmanlık Yasası’ndan yararlanma talebi, "Örgütte ikinci kişi konumunda olması" nedeniyle reddedildi. 
     Diyarbakır 1 No’lu DGM’deki duruşmada, Sakık ve avukatı Vedat Erten hazır bulundu. Bir saatten fazla süren oturumun ardından Erten, duruşma tutanaklarını gazetecilere dağıttı. 
     Tutanaklara göre Erten, Pişmanlık Yasası’nın, kapsamı açısından Anayasa’nın eşitlik ilkesine aykırılık oluşturduğunu iddia etti. Müvekkilinin yasadan yararlanması gerektiğini savunan Erten, "Pişmanlık yasaları herkes için uygulanmıştır. Bu yasanın kendisinde de çelişki mevcuttur" dedi. 
     Sakık da, güvenlik güçlerine sürekli yardımcı olduğunu ve olmaya devam edeceğini belirtti. Mahkeme daha sonra, Sakık’ın Pişmanlık Yasası’ndan yararlanmasına yer olmadığına oybirliğiyle karar verdi. 
     


 GÜNCEL 
















</TEXT>
</DOC>
