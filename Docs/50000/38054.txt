<DOC>
<DOCNO> 38054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/son/sondun01.html </URL>
<DATE> 2001/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan'da 40 cm'lik havuzda bir çocuk boğuldu... 
</HEADLINE>
<TEXT>

     Yunanistan'ın başkenti Atina yakınındaki tatil beldesinde annesi ve dedesiyle tatil geçiren 7 yaşındaki çocuk, otelin minik yüzme havuzunda oynarken, havuzun içinde tahliye deliğindeki hızlı akıma kapılarak boğuldu. 
     Polisin açıklamasına göre, Atina'nın 40 kilometre kuzeydoğusundaki Nea Makri'deki kazada çocuk, şu devridaimini sağlayan sistemde boşaltım kanalının kapağı yerine oturmadığı için ayağı su akımına kapıldı ve birkaç dakika su yüzüne çıkamadığından boğularak yaşamını yitirdi. İlkyardım hekimi, çocuk havuzdan çıkarıldıktan sonra tüm yaşam belirtilerini yitirmiş olduğunu söyledi. 
     Golden Coast Hotel'deki kazada ihmal soruşturması yapılıyor. 
     Otelle çalışan Fransız Club Med kuruluşu da Yunanistan Turizm Bakanlığı ile birlikte otelin bakımını gözden geçiriyor. 
     Kazanın en ilginç yönü ise havuzun yalnızca 5 metre genişliğinde ve 40 santimetre derinliğinde olması. 
     Fransız haber kanalları, kazaya büyük yer ayırıyor. 






</TEXT>
</DOC>
