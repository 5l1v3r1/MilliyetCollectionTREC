<DOC>
<DOCNO> 12281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/ekonomi/eko06.html </URL>
<DATE> 2001/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasadan Derviş’e güvenoyu 
</HEADLINE>
<TEXT>

Hazine’nin dün açtığı 98 günlük ihaleye bankalar ve yatırımcılar akın etti. Bonoya 7.4 katrilyon liralık rekor talep geldi 
     EKONOMİ SERVİSİ 

     Ekonomiden sorumlu Devlet Bakanı Kemal Derviş, görevine gelmesinden sonra açılan ilk ihalede piyasalardan güvenoyu aldı. İhaleye borçlanma yöntemini değiştirerek giren Hazine’nin 98 gün vadeli bonosuna gelen yoğun talep, teklif rekorunun kırılmasını sağladı 7 katrilyon 391.4 trilyon lira. 
     Dün ilk defa denenen "tek fiyat" yöntemiyle yapılan ihaleye ilişkin işlemler sabahtan itibaren canlı bir piyasa olacağının sinyallerini verdi. Hazine, ihale öncesi rekabetçi olmayan fiyattan ROT satışı 1 katrilyon 96.5 trilyon lira satış yaptı. Satışın 925.5 trilyonu kamu kuruluşlarına yapılırken bankalardan gelen 171 trilyonluk talebin tamamı karşılandı. 
     Bu satış rakamı bankaların ihaleye olan ilgisini daha da artırdı. Hazine’nin açıkladığı 2.5 - 3.5 katrilyon lira arasında hedeflenen net satışın 1 katrilyonunun ROT satışıyla yapılması, bankaların yüzde 200 - 250 aralığında belirlediği faiz tahminlerini aşağıya çektirdi. 
     
     Geri ödeme 27 Haziran 
     Hazine, gelen teklifin 2 katrilyon 189.3 lirasını karşılarken bononun basit faizi yüzde 124.99, yıllık bileşik faizi ise yüzde 193.71 oldu. İhalede satılacağı duyurulan birim tek fiyat ise 74 bin 821 lira oldu. Buna göre Hazine, ihalede gelen 2.2 katrilyon liralık satışın tümünü 74 bin 821 liralık birim fiyattan yapmış oldu. Hazine 74 bin 821 liradan aldığı bonoları, vade sonu olan 27 Haziran 2001’de 100 bin lira olarak ödeyecek. 
     
     Getiri yüzde 33.65 
     Yapılan hesaplamaya göre, bonoyu vade sonuna kadar tutan yatırımcılar 74 bin 821 lira birim fiyattan almaları durumunda elde edecekleri getiri, yüzde 33.65’e geliyor. Ancak bu rakam enflasyondan arındırıldığında daha da düşecek. Devlet Bakanı Derviş’in "Mart ve nisan enflasyonu yüzde 10 düzeyinde çıkar" açıklaması dikkate alınırsa ve üç aylık yüzde 23 - 30 arasında bir enflasyon çıkarsa bono reel olarak yüzde 5 kadar bir getiri sağlayacak. 
     
     Piyasalar olumlu 
     Bankacılar, ihaleye olan ilginin piyasaların canlanması açısından olumlu değerlendirilmesi gerektiğini belirtirlerken gelen yüksek talebin, ihale sonrası ikinci el bono piyasasında faizi aşağıya çektiğini kaydettiler. 
     Döviz fiyatının halen oturmadığı bir piyasada yine de dikkatli olunması gerektiğini söyleyen bankacılar, bononun bugün de talep göreceğini bunun da faizi daha da aşağı çekeceğini belirttiler. 
     Bankaların müşterilere yüzde 193.7 bileşik faizden satış yapmayacağını hatırlatmak gerektiğini kaydeden bankacılar, bugün ikinci el bono piyasasında satışların yüzde 150 - 160 bandından yapılacağını ifade ettiler. 
     
     Mesaj açık oldu 
     Bankaların ve tasarruf sahibinin dün satılan 98 günlük bonoya 7.4 katrilyon liralık teklif vermesi Devlet Bakanı Kemal Derviş’e piyasalardan açık bir mesaj olarak yorumlandı. Gelen talep ve oluşan faiz bankacılar tarafından şöyle değerlendirildi 
     
     1- 7.4 katrilyon liralık talep piyasada h l potansiyel var anlamını taşıyor. Çünkü bu kadar parayı 3 aylık vadeye bağlamaya hazır bir topluluk var. 
     2- Çıkan faiz Dervişe olan güvenin bir başka işareti. Bu da piyasadan çıkan paranın ne kadar çabuk girebileceğini gösteriyor. 
     3- Üç aylık getirinin yüzde 33.65 gibi bir düzey çıkması iki açıdan önem taşıyor birincisi hiperenflasyon beklenmemesi, ikincisi üç aylık enflasyonun yüzde 33.65’in altında beklendiği. 
     


 EKONOMİ 















</TEXT>
</DOC>
