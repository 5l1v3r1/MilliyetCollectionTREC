<DOC>
<DOCNO> 49005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/dunya/tur.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Pentagon parlak fikirler’ arıyor 
     DIŞ HABERLER SERVİSİ 

     ABD Savunma Bakanlığı Pentagon, alışılmış tutumunun dışına çıkarak, terörizme karşı savaşa ilişkin "parlak fikirleri" olanların görüşlerinden yararlanmak için yarışma düzenledi. Pentagon, "zor hedefleri vurmaya, üslerden uzak alanlarda operasyon düzenlemeye ve kitle imha silahlarına karşı önlemler geliştirmeye yönelik parlak fikirleri" olan Amerikalıların, bir dosya k ğıdına bu fikirleri yazarak kendilerine göndermelerini istedi. Amacın, bu fikirlerden uygulanabilir olanların, 1.5 yıl içinde işler hale getirilmesi olduğu belirtildi. 
     
     Geleceğin savaş uçağı, Lockheed’den 
     ABD'nin en büyük savaş uçağı ihalesini Lockheed Martin kazandı. Pentagon’dan yapılan açıklamada, gelecek nesil savaş uçağı olarak bilinen müşterek av - bombardıman uçağı projesinin Joint Strike Fighter bedelinin 200 milyar doların üzerinde olacağı kaydedildi. Lockheed Martin, ihalede Boeing’le çekişiyordu. Uçağın en büyük özelliği Harrier’ler gibi dikey olarak havalanabilmesi. Dev projeye Türkiye de katılacak. 
     



 DÜNYA 













</TEXT>
</DOC>
