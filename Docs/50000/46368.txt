<DOC>
<DOCNO> 46368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/son/sonspo09.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yimpaş Yozgatspor Beşiktaş için bileniyor 
</HEADLINE>
<TEXT>

     Yakın takibe aldığı Beşiktaş'ın, dün erteleme maçında Samsunspor'a yenilmesini değerlendiren Yimpaş Yozgatspor Teknik Direktörü Bahri Kaya, ''Siz yenildiğine bakmayın, yaralı kartal daha tehlikeli olur. Maçta hata yapmamalıyız'' dedi. 
     Ankara'daki Samsunspor-Beşiktaş maçını izleyen kırmızı-siyahlı ekibin teknik direktörü Bahri Kaya, 14 Eylül Pazar günü sahadan galibiyetle ayrılan taraf olacaklarını savundu. 
     Takımın motivasyonun sağlanıp, taraftarların da vereceği desteğin önemine değinen Kaya, daha sonra şöyle konuştu 
     ''Kazanmak için inanmak yetmiyor. Sahada mücadele etmek, hata yapmadan rakibin hatalarını değerlendirmek gerekiyor. Şu an koşullar bizim lehimize. Kadromuzda eksiğimiz yok sayılır. Taraftarlarımız, her zaman olduğu gibi takımımıza maç boyunca moral motivasyonunu sürdürmesi durumunda, oldukça zevkli, çekişmeli ve gollü bir maç olacağına inanıyorum. 
     Bu tip maçlarda, özellikle beklemediği bir yenilgi alan Beşiktaş gibi bir takım karşısında, maçın uzatmalarında dahi oyun disiplininden kopmamamız gerekiyor. Gol yollarında sıkıntımız var ama bu maçta sorunun çözümlenmiş olduğunu görebileceğiz. Gol attığımız sürece yenilmeyiz.'' 
     






</TEXT>
</DOC>
