<DOC>
<DOCNO> 19917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/spor/aspo.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarihi hamleyi Fener yaptı, Cim Bom'dan liderliği kaptı 
</HEADLINE>
<TEXT>
Şah ve mat 2 - 1 
Ali Güneş parladı, ağları havalandırdı. Yusuf farkı açtı. Galatasaray’a Suat’ın golü yetmedi. Sarı-Lacivertli takım tarihi derbiden üç puanla çıktı, bayram yaptı 
... Ve Kadıköy Aslan'ı da yuttuF.Bahçe, Şükrü Saracoğlu’nda 16. zafer haftasını yaşadı. Cim-Bom’u Ali Güneş ve Yusuf’un golleriyle yendi, liderliğe yükseldi 
G.Saray, iki golle dondu, kaldı. Suat’la umutlandı, devamını getiremedi. Avantajını yitirdi, son üç maça averajla geride girdi 
     HALİL ÖZER 

     EY federasyon, lütfen uyan .. Haksız rekabete son ver. Burada maç oynatmayı yasakla. Ayıptır, günahtır. 45 bin kişinin önüne atılan kurbanlıklar Muhteşem bir seyirci, muhteşem bir atmosfer... Bizden uyarması. Böyle bir stat yok... Girişi var, çıkışı hiç yok... Dün de, Avrupa şampiyonu, yılların şampiyonu Galatasaray, oradan çıkamadı... Bu işin şakasıydı... 
     Kadıköy’de Fenerbahçe gerçekten büyük bir güç alıyor. Arkasında öyle bir seyirci var ki, inanılmazın ötesindeki bu seyirciye her şey helal. Bir takımı böyle ateşleyen var mı Bir takımı böyle koşturan var mı Bir takımı böyle inandıran hiç var mı Bizce yok... Ne Leeds’ler, ne San Siro’lar, ne Barnebeu’lar... Burası bir garip, sanki gayya kuyusu... Sanki bataklık... Adımını attın mı yandın Hem de ne yandın... Baştan bayrak çekiliyor, giren korkuyor. En az hasarı düşünüyor, sıcak yatağını hayal ediyor... 
     Galatasaray’a kimse bir şey söyleyemez. "Taş gibi" bir takım... Dün elinden geleni yaptı. Biraz beceriksizdi, o beceriksizlik pahalıya patladı. Gol adamları sanki sakinleştiriciyle maça çıkmıştı... Yüzde yüzleri atamadılar. Koca çerçeveyi göremediler. Bu yüzden kaybettiler. 
     Fenerbahçe, IQ’su çok yüksek oynadı. Müthiş bir zeka kıvraklığı vardı. Öylesine iyi analiz etmişler ki, oyunu istedikleri gibi götürdüler. Planladıkları her şey oldu. Galibiyet onlar için kaçınılmazdı, onlar da kaçamadılar. Başka çareleri yoktu. Yoksa koca sezon gidecekti. 
     12. dakikada Revivo, nefis bir ara pası verdi. Bülent ile Popescu sanki yıldızlara bakıyordu. Ali Güneş, Taffarel’i çalımladı, 1 - 0 yaptı. 
     Bu golden sonra Galatasaray tüm ağırlığını hissettirdi. 24. dakikada Emre, altı pastan koca kaleyi göremedi. 37. dakikada Okan sağdan ortaladı, Serkan bomboş durumda topu kafayla Rüştü’ye teslim etti. 
     İkinci yarıya Fenerbahçe, beklenenden daha fazla atak başladı. Orta alanda Lazetiç, müthiş bir enerjiyle çalışırken, savunma kontrolüyle oyunu rakip alana yığdılar. Ve 52. dakikada kara tahtada hazırlanan bir gol geldi. Lazetiç, Rapajiç’i kaçırdı, Hırvat futbolcu soldan yerden ortaladı, Yusuf plaseyi vurdu 2 - 0. 
     73’te Andersson’un aşırtması üst direkten geri geldi. 74’te de Suat’ın golü vardı. Suat, forvetin yapamadığını yaptı ve fileleri havalandırdı. 
     Bundan sonrasında sinirler savaştı. Tribünlerde kalbi sıkışanlar oldu. Tansiyonlar yükseldi. İlaçlar birbiri ardına yutuldu. Fenerbahçe ceza alanı Rüştü’nün de sakatlanmasıyla tam bir "köy düğünü" gibi oldu. Ama Trabzon’daki şanssızlığını dün kırmıştı Fenerbahçe... Ve Fenerbahçe, bu Kadıköy’den bir kez daha dimdik çıktı. Hem de ne çıktı... Artık sahne bundan sonra... Üç maç kaldı, sıfırdan başlandı. Eczaneler daha çok iş yapacak 
     
İSTATİSTİK Fenerbahçe Galatasaray 18 Kaleye atılan şut 16 11 Kaleyi bulan şut 11 40 Faul 19 10 Ofsayt 9 8 Korner 3      
Maçın Hakemi      Hatalı kararlar 
     HAKEM Orhan Erdemir için çok zor maçtı. Pozisyonlara yakın olmaya çalıştı ama yine de zaman zaman hatalı düdükler çaldı. Bunların haricinde genelde kontrolü kaybetmedi ve kartlarını mümkün olduğunca az kullanma gayreti de tansiyonu düşürdü. 
     
Notlar      Muhteşem karşılama 
     SARI - Lacivertli taraftarlar, maç sonrası galibiyeti çılgınça kutladılar. Bu arada yüzlerce taraftar da Samandıra Tesisleri’ne giderek, Fenerbahçe otobüsünü karşıladı. Taraftarlar, futbolculara sevgi gösterilerinde bulundu. 
     
Hasan hastanelik      GALATASARAY’da Hasan Şaş, ikinci yarıda girdiği ikili mücadelede başına aldığı darbeyle sakatlandı ve hastaneye kaldırıldı. Beyin sarsıntısı geçiren, bir ara da şuuru kapanan bu futbolcunun tomografisi temiz çıktı. Kadıköy Acıbadem Hastanesi’nde bir süre kontrol altında tutulan Hasan Şaş daha sonra Bakırköy Acıbadem’e gönderildi. 
     
     Elmas tartaklandı 
     GALATASARAY, stat kapısından girerken, soyunma odasının önünde bir grup Fenerbahçeli taraftarın futbolculara laf atması üzerine ortalık karıştı. Oyuncular ve yöneticiler görevlilerle itiştiler. Zaman zaman yumrukların uçuştuğu bu kavgada yöneticilerden Burak Elmas tartaklandı. Polisin koridorlara gelip, önlem almasıyla oyuncular soyunma odasına girebildiler. Sarı - Kırmızılı yöneticiler bu durumu Şeref Tribünü’nde Aziz Yıldırım’a ilettiler. 
     
     Tribünde kavga 
     GALATASARAY taraftarları, kendilerine ayrılan tribündeki yerlerini alırken, Sarı - Kırmızılılar’la polisler arasında gerginlik yaşandı. Tribündeki kavgada polisin copladığı Galatasaraylı taraftarlar da koltukları kırarak polisler fırlattılar. Yaralanan taraftarlar da ambulanslarla hastaneye kaldırıldılar. 
     
     Hagi tükürdü 
     KARŞILAŞMA boyunca Galatasaraylı Hagi ile Fenerbahçeli Lazetiç sık sık karşı karşıya geldi. İkili arasında zaman zaman tartışma çıktı ve gerginlik yaşandı. Bu arada bir pozisyon sonrasında Hagi, rakibine tükürdü. Lazetiç bunun üzerine daha da çok sinirlenirken, araya giren futbolcular olayın büyümesini önledi. 
     
     Bir bilet 500 dolar 
     ŞÜKRÜ Saracoğlu Stadı’na Fenerbahçe - Galatasaray karşılaşmasını izlemek için gelen çok sayıda taraftar, karaborsacıların kurbanı oldu. 15 milyon liralık biletler, karaborsada 300 - 500 dolar civarında satıldı. Bu arada özel barkodla yapılan biletlerin bir kısmının bozuk çıkması nedeniyle son anda değiştirildiği öğrenildi. 
     
     Emre çıldırdı 
     GALATASARAY otobüsü, güvenlik için maçtan sonra uzun süre staddan ayrılamadı. Bu sırada birçok taraftar, ellerindeki darbukalarla oyuncuları kızdırmaya çalıştı. Emre’ye çok sayıda laf atıldı. Adeta çılgına dönen Emre, otobüsten inmeye çalıştı. Takım otobüsündeki yöneticiler bu oyuncuyu güçlükle sakinleştirdi. 
     
     6 bin polis 
     KARŞILAŞMA için İstanbul polisi adeta alarma geçti. 2 bin 500’ü çevik kuvvet olmak üzere toplam 6 bin 86 polis görev yaptı. Güvenlik güçleri, sabahın erken saatlerinde Fenerbahçe Şükrü Saracoğlu Stadı’na geldi. 7 ambülans ve 2 de itfaiye aracı stat yakınında hazır bulundu. Stat çevresinde alkollü içki satışı yasaklandı. 
     
     Yeni tribüne dev bayrak 
     FENERBAHÇE Şükrü Saracoğlu Stadı’ndaki yeni kale arkası tribünde, maç öncesi sarı - lacivert dev bir bayrak açıldı. Bu arada Fenerbahçe tribünleri "Samanyolu" şarkısı eşliğinde ellerindeki Sarı - Lacivert kartonlarla gösteri yaptı. 
     
     Bıçaklı kavga 
     GAZİOSMANPAŞA, Zeytinburnu ve Kadıköy’de taraftarlar arasında çıkan bıçaklı kavga sonucu polis memuru Mustafa Esenler, Yusuf Can, Kemal Bil ve Murat Hoş yaralandı. Taksim Meydanı’nda toplanan taraftarlar arasında da tartışma çıktı. Kavgada iki kişi yaralı olarak kaldırıldıkları Taksim İlkyardım Hastanesi’nde tedavi altına alındı. 
     
     Abdullah cezalı 
     TRABZONSPOR maçından sonra dün gece de sarı kart gören Abdullah, cezalı duruma düştü. Tecrübeli futbolcu, deplasmandaki Erzurumspor karşılaşmasında takımdaki yerini alamayacak. 
     
     Gol rekoru 
     TÜRKİYE Birinci Ligi’nin 31. haftasında bu sezonun gol rekoru kırıldı. Bu hafta oynanan dokuz maç sonunda fileler 39 kez havalandı. Ligde en son 19. haftada 38 gol atılmıştı. 
     



 SPOR 


























</TEXT>
</DOC>
