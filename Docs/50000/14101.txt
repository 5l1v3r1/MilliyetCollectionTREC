<DOC>
<DOCNO> 14101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/01/son/soneko07.html </URL>
<DATE> 2001/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigarada zam karmaşası 
</HEADLINE>
<TEXT>

     İstanbul'da bazı yerlerde Marlboro, Parliament, Chesterfield, L M ve Camel sigaraları zamlı olarak satılırken, bazılarında eski fiyat uygulanıyor. Bu konuda resmi bir açıklama yapılmazken, bazı satış noktalarında Marlboro 100's 1 milyon 250 bin liradan satılmaya başlandı. 
     Çeşitli satış noktalarından edinilen bilgiye göre, Philip Morris Sabancı Pazarlama ve Satış A.Ş sigaralarından daha önce 1 milyon 100 bin liraya satılan Marlboro 100's ve Marlboro 100's Lights 1 milyon 250 bin liraya, daha önce 1 milyon liraya satılan Marlboro Box ve Marlboro Lights Box 1 milyon 150 bin liraya satılıyor. 
     Daha önce 1 milyon 100 bin liradan satılan Parliament 100's, Parliament Special Box ve Parliament Lights Special Box 1 milyon 250 bin liradan satılırken, 700 bin lira olan Chesterfield Box ile Chesterfield Lights Box'un fiyatı 800 bin lira. Eski fiyatı 750 bin lira olan L M 100's ile L M Lights 100's 850 bin liradan, 700 bin liradan satılan L M Box ve L M Light Box da 800 bin liradan satılıyor. Öte yandan, daha önce 1 milyon liraya satılan Camel ise bazı satış noktalarında 1 milyon 150 bin liradan satışa sunuluyor. 




</TEXT>
</DOC>
