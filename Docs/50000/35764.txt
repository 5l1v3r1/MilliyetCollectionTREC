<DOC>
<DOCNO> 35764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/dunya/tur.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Murdoch’ın TV’sine 32 milyar dolarlık teklif 
     ABD’nin ikinci büyük uydu TV yayıncısı EchoStar en büyük rakibi DirecTV’yi satın almak için 32 milyar dolarlık teklif götürdü. Teklifin DirecTV’nin 1.9 milyar dolarlık borcunu da kapsadığı bildiriliyor. EchoStar’ın teklifinin GM’nin Rupert Murdoch ile yaptığı satın alma görüşmelerini sonuçlandırmasından birkaç gün önce geldiği ifade ediliyor. GM, Murdoch ile birlikte DirecTV’yi elinde bulunduran Hughes ile Sky Global şirketlerinin birleştirilmesi üzerine görüşmelerini sürdürüyordu. GM yetkilileri yaptıkları açıklamada EchoStar’ın teklifinin henüz kendilerine ulaşmadığını ancak böyle bir teklifin gelmesi halinde ciddi biçimde değerlendireceklerini belirttiler. 
     



 DÜNYA 










</TEXT>
</DOC>
