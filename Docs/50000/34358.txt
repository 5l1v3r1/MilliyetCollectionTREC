<DOC>
<DOCNO> 34358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/guncel/gun07.html </URL>
<DATE> 2001/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Şemdin Sakık miras peşinde 
</HEADLINE>
<TEXT>

Üvey kardeşleri malları satışa çıkarınca ihtiyati tedbir istedi 
     Özgür CEBE Diyarbakır DHA 

     Yargılandığı Diyarbakır DGM'de idam cezasına çarptırılan ve cezası Yargıtay’ca onaylanan PKK'nın eski elebaşlarından Şemdin Sakık, cezaevi savcılığına dilekçeyle başvurarak Muş'taki malvarlığı için ihtiyati tedbir istedi. Sakık dilekçesinde, babasının 3 eşli olduğunu, üvey kardeşlerinin ise babasından kalan gayrimenkulü satışa çıkardığını belirterek şunları söyledi 
     "Muş'ta babamdan bize kalan ev, dükk n, arazi, bağ ve bahçeyi satışa çıkaran kardeşlerim, beni mirasa ortak etmemek için resmi evrakta kayıp göstermişler. İleride tahliye olabilme ihtimalim dikkate alınarak payıma düşen malvarlığına ihtiyati tedbir konulmasını istiyorum." 
     Cezaevi Savcılığı ise Sakık'ın dilekçesini işleme konulmak üzere Cumhuriyet Savcılığı’na gönderdi. 
     Halen Diyarbakır E Tipi Cezaevi'nde devletin verdiği günlük 850 bin liralık iaşe ile geçinen Sakık’ın kıyafetlerini ise Olağanüstü Hal Bölge Valiliği karşılıyor. 
     



 GÜNCEL 
















</TEXT>
</DOC>
