<DOC>
<DOCNO> 16045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/yazar/asik.html </URL>
<DATE> 2001/04/13/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Erçel'in bağışı 
</HEADLINE>
<TEXT>

     Merkez Bankası eski Başkanı Gazi Erçel, bu sütunda yer alan okur çağrısına uyarak, Halk Bankasındaki 52 milyar liralık hesabının dövize çevrilmesinden doğan "31 milyar lira"lık kazancı dün Çağdaş Yaşamı Destekleme Derneği'ne bağışladı. İyi yaptı. Öneriyi yapan okurumuz ve ÇYDD adına kendisine teşekkür ederiz. Ankara'dan bir dostumuz, Halk Bankası Genel Müdürlüğünün bu işi gerçekten de Erçel'den habersiz yapmış olabileceğini anımsattı. Olabilir. Umarız doğrular DGM'nin konuyla ilgili soruşturması sonucu ortaya çıkar. Haksız suçlamalar da böylece ortadan kalkar. 
     
     MARŞSonuncu yıl marşı "Baaattık açık alınlaaaaa" 
     
     
Buradan yakın      Adam fevkalade beceriksiz... Hiçbir işte dikiş tutturamıyor. Kazandığı üç beş kuruşu da meyhaneye yatırıyor. Karısı ekonomik kriz yüzünden hizmetçilik yaptığı evden kovulmuş. Çocuklar aç. Aile sefilleri oynuyor. Bu arada adam yaptığı saçma sapan işlerle aileye hergün yeni bir darbe vuruyor. Kadın sonunda dayanamıyor. Boşanmak için mahkemeye başvuruyor. Duruşmada adam kadına ne dese beğenirsiniz 
     - Kiminle evleneceksin Benden daha iyisini buldun mu Bul boşanmayı kabul edeyim... 
     Bu ailenin geleceğini düşünün hele... 
     
Vergi kıyağı      İstanbul'un gelir vergisi rekortmenleri açıklandı. İlk 10'a girenlerin ödediği tüm vergi 10 milyon dolar civarında... Boğaz'da bir yalı satın alamazsınız. İlk 100'e girenlerin toplam vergisi 50 milyon doları bulmuyor. 12 bankadan hortumlanan 12 milyar doların yanına koyun. Devenin kılı olmaz. 
     Vergiler neden bu kadar düşük. 
     Elbette özellikle geçen yılın sonunda başgösteren ekonomik durgunluğun rolü var. 
     Ama daha önemlisi... 
     Devlet çok kazanandan, özellikle çalışmadan kazanandan vergi almıyor.. 
     Kimlerden ve nelerden mi almıyor 
     Bu konuların uzmanı Şükrü Kızılot'un Sabah'taki 3 Ocak 2001 tarihli yazısından aktaralım 
     ... Mevduat faizi, döviz tevdiat hesabı ve repodan sağlanmış gelirlerden yüzde 16 stopaj kesiyor ama hiç vergi almıyor. 
     Off Shore hesaplardan hiç vergi almıyor. 
     Hazine bonosu ve devlet tahvili faizlerinden hiç vergi almıyor... 
     Tefecilerin faiz kazançlarından 1 katrilyon da olsa hiç vergi almıyor. 
     A ve B tipi fon kazançlarından hiç vergi almıyor 
     Borsa kazançlarından hiç vergi almıyor. 
     Nereden mi vergi alıyor devlet 
     Ivır zıvırdan... 
     O yüzden de vergi hasılatı ıvır zıvır... 
     Dün Şükrü Kızılot'la kısa bir telefon sohbeti yaptık. Sorduk kendisine 
     - Bunca yıldır gelip giden iktidarlar arasında paralı kesime bu kadar büyük vergi kıyağı yapan bir iktidar anımsıyor musunuz 
     - Hayır, dedi Kızılot... 
     "Halkçı" diye diye nicesine sarılmış halk.. Görüyorsunuz... 
     
Titreyen kedi      Oyuncakçı dükkanlarında yeni bir oyuncak boy göstermeye başladı. Adı, Çuvalda Titreyen Kedi... Üzerinde İngilizce 'Patatesler' yazan bir çuvalın içine tersten tıkılmış ve kuyruğu dışarda kalmış bol tüylü bir kedi, çuvala dokundukça zangır zangır titriyor ve çığlıklar atıyor. Bu oyuncağı görmüş ve dehşetle incelemiş bulunan okurumuz Pınar Göksan Aker diyor ki 
     - Böyle bir oyuncağın satışına nasıl izin verilir. Kediye acı verdikçe zevk alan bir kuşak yetiştirmenin zararı nasıl olup da görülemez Zaten hayvan sevgisinden yoksun bir toplumda yaşıyorken, çocuk bugün yarın oyunu gerçeğe dönüştürmek istemeyecek midir 
     
     GELECEK PARLAKTürkiye’nin de günün birinde gelişmiş, zengin ve uygar bir ülke olacağına inanıyorum. Buradaki tek kuşkum o güne ulaşmaya dünyanın ömrünün yetip yetmeyeceğidir.Turgut Beşiktaşlı 
     
     
Vasıta yok      Okurumuz soruyor 
     - Yahu şu APO eşkıyasını uçağa atıp yaka paça yurda getiren devlet, bir Cavit Çağlar'ı getiremiyor mu 
     Getiremiyor. 
     Neden getiremiyor 
     Demek ki Çağlar, Apo'dan daha güçlü 
     Ya da Devlet, Çağlar'a karşı Apo'ya karşı olduğundan daha güçsüz. 
     Bir üçüncü olasılık 
     Devlet Apo'yu Afrika'dan Çağlar'ın uçağıyla getirmişti. Adam kendisini getirsinler diye kendi uçağını vermeyeceğine göre... 
     Vasıta yokluğundan getirilemiyor üstad... 
     
     





Ameliyat... 


Erçel'in bağışı 


'Birlikte gideriz' 


Kaza geliyorum demez ki... 


Hükümetin son şansı, askerin Derviş'e bakışı... 


Nefesler tutuldu. Bekleniyor... 


Artık sınıfta kalma yok 


Özür krizi... 


Doğruları bekliyoruz 


THY halka satılacak 


Bunlar da memleket gerçeği... 


Önce fezleke 


Miras kime kalacak 2 


İşini kaybedenlerin sayısı artıyor 


Bal, Emlakbank’ta 18 milyar liralık yolsuzluk buldu .. 


</TEXT>
</DOC>
