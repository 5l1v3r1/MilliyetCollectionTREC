<DOC>
<DOCNO> 17436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/ekonomi/eko04.html </URL>
<DATE> 2001/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce çocukları kurtardı 
</HEADLINE>
<TEXT>

Ekonomiden sorumlu Devlet Bakanı Kemal Derviş, 1 milyon Çocuğa Eğitim Desteği’ kampanyasına katılarak 10 çocuğun 250 milyon lira tutan eğitim masrafını üstlendi 
     ANKARA Mİlliyet 

     Devlet Bakanı Kemal Derviş, Türk Eğitim Gönüllüleri Vakfı’nın TEV ’1 Milyon Çocuğa Eğitim Desteği’’ kampanyası kapsamında, 10 çocuğun eğitim masrafını üstlendi. 
     7 - 16 yaş grubundaki çocuklara eğitim desteği kampanyasında, her bir çocuk için bir defaya mahsus 25 milyon liralık bağış alınıyor. Bu durumda Derviş 10 çocuk için 250 milyon lira ödeyecek. TEV’in halen altı eğitim parkı, 55 öğrenim biriminden 100 bin civarında çocuğun yararlandığı, kampanya ile bu sayının 240 noktada 1 milyon çocuğa çıkarmanın hedeflendiği belirtildi. İsteyenlerin 444 0 333 numaralı Alo Garanti hattından telefon ile katılabileceği bağış kampanyasında, öğle saatleri itibariyle eğitim desteği verilecek 5 bin 100 çocuğa ulaşıldı. 
     
Çocuklar yarının güvencesi’      Söz konusu kampanyaya destek amacıyla NTV tarafından dün yapılan canlı yayına katılan Derviş, 10 çocuğun eğitim masraflarını üstleneceğini bildirirken, çocukların geleceğin güvencesi olduğunu söyledi. Derviş, TEV Başkanı İbrahim Betil’e de faaliyetlerini takdirle izlediğini söyledi. Derviş gibi Betil’de Yeni Demokrasi Hareketi’nin kurucuları arasında bulunuyordu. Derviş’in göreve gelmesiyle birlikte BDDK’nın başına da Betil’in getirilmesi gündeme gelmişti. 
     
Dikta olsa uzlaşma olmaz’      Bu arada Derviş, ekonomiyle ilgili yazılı soru önergelerini Başbakan Bülent Ecevit adına yanıtlamayı sürdürüyor. FP’li Nurettin Aktaş’ın soru önergesini yanıtlayan Derviş, ekonominin istikrara kavuşabilmesi için gerekli tedbirleri alma insiyatifi gösterdiği için alternatifsiz olduğunu bildirdi. Bunun dikta rejimi ile ülkeyi yönettikleri anlamına gelmediğini belirten Derviş, "Uygulamaya koyduğumuz politikalara ilişkin toplumun tüm kesimlerinin desteğini almak için gösterdiğimiz çabalar bir dikta rejiminde görülecek şeyler değildir" dedi. 
     Merkez Bankası tarafından piyasaya sunulan dövizin de hiçbir şahıs, şirket ve bankayı kollamak amacıyla verilmediğini anlatan Derviş, şöyle dedi "Bankalardan gelebilecek bir talebin karşılanmaması halinde, bankacılık kesiminin yükümlülüklerini yerine getirmeyeceği, bu durumun da sisteme olan güvenin kaybına ve tüm bankacılık kesimine hücuma neden olacağı gözardı edilmemelidir." 
     
Derviş’e komşuluğun bedeli bin 500 dolar      Bakan Derviş’le komşu olmak isteyenlerin aylık bin 500 dolarlık 1 milyar 845 milyon lira kirayı gözden çıkarması gerekiyor. Derviş, geçen hafta yerleştiği Çankaya semtindeki Pembe Köşk Konut Sitesi’nde yer alan Hazine Müsteşarlığı’na ait dubleks lojmana taşındı. Bu sitede möbleli, üç oda bir salon 140 metrekare bir daire için aylık bin 500 dolar kira isteniyor. Bu tutar 18 aylık asgari ücrete karşılık geliyor. Sitedeki dairelerin satış fiyatı ise 250 - 300 bin dolar 307.5 milyar lira369 milyar lira . 
     


 EKONOMİ 



















</TEXT>
</DOC>
