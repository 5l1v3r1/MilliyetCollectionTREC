<DOC>
<DOCNO> 37428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/son/soneko13.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB Başkanı "Dolar falan almamız sözkonusu değil" 
</HEADLINE>
<TEXT>

     TOBB Başkanı Rıfat Hisarcıklıoğlu, ''bizim dolar falan almamız söz konusu değil'' dedi. 
     Hisarcıklıoğlu, Başbakanlık'tan ayrılırken, gazetecilerin sorusu üzerine, TOBB tarafından Eximbank'a aktarılacak 100 milyon dolarlık kaynak konusunu değerlendirirken, ''belki de Türk Lirası olarak alabilirler, kesinlikle bizimle bir alakası yok'' şeklinde konuştu. 
     Piyasadan dolar aldıklarına ilişkin çıkan haberlerin kendileriyle ilgisi olmadığını ifade eden Hisarcıklıoğlu, şunları kaydetti 
     ''Biz, Merkez Bankası, Eximbank ve Hazine yetkilileriyle biraraya gelmiştik. İşin nasıl olacağının formülasyonunu kendilerinin bulmalarını söylemiştik. Bizimle ilgili hiçbir şey yok. Kendileri nasıl bir formül bulacaklarsa biz ona uyarız, belki de Türk Lirası olarak alabilirler.'' 
     
     Derviş ile görüşme... 
     Hisarcıklıoğlu, Devlet Bakanı Derviş ile görüşmesine ilişkin soruya karşılık da, ''sadece nezaket içindi. Devlet bakanı Derviş ile ileride yapacağımız toplantıların stratejilerini belirlemek için görüştük'' yanıtını verdi. 






</TEXT>
</DOC>
