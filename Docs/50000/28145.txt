<DOC>
<DOCNO> 28145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/ekonomi/eko12.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırımcı resmen koruma altında 
</HEADLINE>
<TEXT>

Kapatılan aracı kurumlarda zarar gören yatırımcıların 11.6 milyar liraya kadar olan zararları YKF tarafından ödenecek 
     ANKARA Milliyet 

     Haklarında tasfiye veya iflas kararı verilen aracı kurumların ve faaliyetleri durdurulan bankaların, müşterilerine karşı hisse senedi işlemlerinden doğan nakit ödeme ve hisse senedi teslim yükümlülükleriyle tasfiye giderlerini karşılamak üzere kurulan tüzel kişiliği haiz Yatırımcıları Koruma Fonu YKF yönetmeliği dünkü Resmi Gazete’de yayımlandı. 
     Yönetmeliğe göre, aracı kurum faaliyetlerinden dolayı mağdur olan yatırımcıların 11.6 milyar liraya kadar olan zararları YKF tarafından ödenecek. 
     Yönetmelik uyarınca YKF, haklarında tedrici tasfiye kararı verilen aracı kurumların, mal varlığını işin niteliğine göre aynen veya nakde çevirmek suretiyle elde edilen bedeli tahsis ederek, kanun çerçevesinde yaptıkları sermaye piyasası faaliyetleri nedeniyle müşterilerine karşı olan nakit ödeme ve sermaye piyasası araçları teslim yükümlülüklerini yerine getirecek. 
     Yönetmelige göre bütün aracı kurumların fona katılmaları zorunlu tutuldu. Aracı kuruluşların fon hesabına yatıracakları yıllık ödentiler aracı kurum ve bankalar itibariyle ayrı ayrı hesaplanacak. 
     



 EKONOMİ 
























</TEXT>
</DOC>
