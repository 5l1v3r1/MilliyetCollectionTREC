<DOC>
<DOCNO> 31285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/yazar/sazak.html </URL>
<DATE> 2001/07/10/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Acı tütün 
</HEADLINE>
<TEXT>

     Cumhurbaşkanı Ahmet Necdet Sezer'in Tütün Yasası'nı veto etmesi Egeli üreticinin yüzünü güldürdü. 
     Bakmayın Türkiye'yi "muz cumhuriyeti" gibi görmek isteyenlerin "Tam da IMF yardımı yoluna girerken pişmiş aşa su katıyor" diye Sezer'e yüklenmesine Sezer attığı her imzadan önce kılı kırk yarıyor ve ülkenin geçtiği darboğazda ekonomi kadar sosyal boyutu da göz önünde bulundurarak karar veriyor. 
     Çankaya'nın hassas terazisinde salt hukuk değil, kamu vicdanı ve adalet duygusu da ağır basıyor, yasalar Meclis'te görüşülürken siyasi iktidara sesini duyurmakta güçlük çeken toplum kesimlerine Sezer kulak veriyor. 1980 öncesinde "çift Meclis" döneminde Senato vardı. Meclis'ten geçen yasalar Senato'da da görüşülürdü. Ancak İngiltere örneğindeki gibi Meclis "avam"ı halkı temsil eder, Senato "akil adamlar"dan oluşurdu. Sınıfsal olarak halkın çıkarlarını gözetmek Meclis'e düşerdi çünkü "seçmen" oradaydı. 
     IMF'ye verilen sözler nedeniyle parlamento bu özelliğini kaybetmiş gibi... Tütün Yasası da 600 bin üretici aile açısından böyle bir mazlumiyet doğurdu. 
     Sezer yeniden görüşülmek üzere yasayı Meclis'e geri göndermekle hem Anayasa'daki sosyal devlet ilkesini gözetmiş oldu, hem de IMF'ye verilen sözlerin gereği yapılırken tarım sektöründe doğabilecek sıkıntılara dikkat çekmiş oldu. Örneğin 2002'den itibaren tütünde destekleme alımları kaldırılıyor. Ancak bu yapılırken tütün üreticinin gelecekte hangi ürüne yönlendirileceği konusunda yasada eksiklik var. 
     Cumhurbaşkanı Sezer, bu boşluğa teknik anlamda dikkat çekmekle kalmıyor, veto gerekçesinde Türkiye'nin yaşadığı krizde hükümeti daha büyük sosyal huzursuzluklara yol açmamak konusunda uyarıyor. 
     Tütünde acı olan, bir zamanlar haşhaş ekimini yasaklıyor diye ABD'ye kafa tutan Ecevit'in 1960 - 70'li yıllarda ulusal bağımsızlığın sembol ürünlerinden biri olan yerli sigara karşısında Kendisi de Bitlis içerdi yabancı tekellerden yana tavır alıp, Sezer'i siyasi davranmakla suçlamasıdır. Ege'deki tütün mitingleri unutuldu mu 
     Oysa Cumhurbaşkanı'nın Tütün Yasası'nın Meclis'ten geçen haliyle sigarada iç pazarın tümüyle yabancılara açılacağı görüşü kişisel bir yargı olmanın ötesinde üretici temsilcilerinin ortak kaygısıdır. Nitekim, buğday destekleme fiyatlarının tartışıldığı mayıs sonunda bu sütunda görüşlerini aktardığımız Ziraatçılar Derneği Başkanı İbrahim Yetkin, Türkiye'yi tarımdan caydırmak için kurulan tezgahı, oynanan oyunları dile getirmişti. Yetkin, "Tekel 1.5 milyar dolar kar etmiş, onu da yabancı tröstler yararına elden çıkarıyoruz" görüşünü savunuyordu. 
     Sezer'in kararına özde değil zamanlamada karşı çıkanlar ise IMF'ye yasalar henüz çıkmadan "yürürlük sözü" verilmesini yadırgıyor. Oldu olacak yürütmenin de IMF'ye bırakılması tartışılıyor. 
     Çankaya noter değil. 
     Türkiye "muz cumhuriyeti" hiç değil 
     
     







MHP'nin kaygıları 


İstifa vakti 


60’ında altıncı çocuk 


Madem yapacaktın, ne diye baştan yapmadın .. 


Kerhen olmasın 


Vicdan ile cüzdan 


Ne halleri varsa görsünler diyemezsiniz 


Hep düşman kalınmaz 


Oyun planı 


Değişim şimdi ama kimin için 


Acı tütün 


Müzelik Demirel'in müzesine katkılar 


Eviniz de satılmış 


Borçta sorun hem stok, hem faizin artması 


MHP’li Doğan ihaleyi alamadı 


</TEXT>
</DOC>
