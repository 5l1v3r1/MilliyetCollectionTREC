<DOC>
<DOCNO> 49841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/son/sontur01.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖSS'nin yasaklı listesi... Kimler ÖSS'ye başvuramıyor 
</HEADLINE>
<TEXT>

     Öğrenci Seçme ve Yerleştirme Merkezi ÖSYM , ''yükümlülüklerini'' yerine getirmeyen ve ''suç'' işleyen bazı kimselerin Öğrenci Seçme Sınavı'na ÖSS başvurularını kabul etmiyor. 
     ÖSS'ye başvuramayacaklar arasında, harp okullarında öğrenciyken evlenenler veya disiplin suçu nedeniyle atılanlar, mülteciler, hiçbir devletin uyruğunda olmayanlar ve askerliğini yapmamış üniversite mezunları bulunuyor. 
     Gülhane Askeri Tıp Akademisi'nden GATA evlenme veya disiplin suçu nedeniyle çıkarılanlar, üniversitelerin tıp veya diş hekimliği fakültesine giremiyor. Bu durumdakilerin, ancak tıp veya diş hekimliği fakülteleri dışındaki bölümlere girebilmek için ÖSS'ye katılmaları gerekiyor. 
     Üniversitelerden, YÖK Kanunu'nun 54. maddesinde öngörülen disiplin suçları nedeniyle atılanlar da ÖSS'ye yeniden başvuramıyor. YÖK Kanunu'nun söz konusu maddesi, ''boykot, işgal, engelleme gibi eylemler ile anarşik ve ideolojik olaylara katılan, bunları tahrik ve teşvik eden öğrencilerin üniversiteden atılabileceğini'' hükme bağlıyor. 
     
     Yasaklılar 
     ÖSS'ye başvuramayacak, başvursa bile kayıt yaptıramayacak kişiler şunlar 
     - YÖK Kanunu'nun 54. maddesine göre bir üniversiteden disiplin suçu nedeniyle çıkarma cezası verilenler, - 2955 sayılı GATA Kanunu'nun 45. maddesinin son fıkrasına göre GATA'dan evlenme ve yönetmelikte belirtilen disiplin suçları nedeniyle çıkarılanlardan, başka bir tıp veya diş hekimliği fakültesine girmek isteyenler. Bu durumda olanlar tıp veya diş hekimliği dışındaki yükseköğretim programlarına girmek için ÖSS'ye başvurabiliyorlar , -2956 sayılı kanun gereğince, harp okullarında okuyan öğrencilerden evlenenler ile yönetmelikte belirtilen disiplin suçları nedeniyle Harp okullarından 19 Kasım 1983 tarihinden sonra çıkarılanlar Bunların dışında kalan nedenlerle ayrılan öğrenciler, Silahlı Kuvvetler bünyesindeki yükseköğretim kurumları hariç diğer üniversitelere girmek için ÖSS'ye başvurabiliyorlar , 
     
     Askerlik durumu 
     - 1111 sayılı Askerlik Kanunu hükümlerine ve bu konuda Milli Savunma Bakanlığı'nca yayınlanan prensip emirlerine göre askerlik hizmetlerini erteletme hakkını kaybedenler, - 2 veya 3 yıllık bir yükseköğretim programını bitirmiş olup 4 yıldan daha az süreli bir başka yükseköğretim programına girmek isteyenlerden askerliğini yapmamış olanlar 2 veya 3 yıl süreli bir yükseköğretim programından mezun olup askerliğini yapmamış olan adaylar, 4 yıl veya daha fazla süreli bir yükseköğretim programına girmek içi ÖSS'ye başvurabiliyorlar 
     - 4 yıl veya daha fazla süreli bir yükseköğretim programını bitirenlerden askerliğini yapmamış olanlar, - Askerlik çağına gelmiş olan adaylardan ''kayıt sırasında bir fakülte veya yüksekokula kaydolmasında sakınca olmadığını'' belgelendiremeyenler, - Yabancı uyruklular, hiçbir devletin uyruğunda olmayanlar ve mülteciler Bu durumdakiler Yabancı Uyruklu Öğrenci Sınavı'na katılabiliyorlar . 
     
     Kayıt sırasında belge isteniyor 
     Sınava girmesi ''yasaklı'' kişilere, ÖSS'ye başvurarak kazansalar da üniversitelere kayıt yaptırma hakkı verilmiyor. Üniversitelere kayıt sırasında, adaylardan askerlik ve eğitim ile diğer durumlarına ilişkin belgeler isteniyor. 
     






</TEXT>
</DOC>
