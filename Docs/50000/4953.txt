<DOC>
<DOCNO> 4953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/yazar/asik.html </URL>
<DATE> 2001/02/01/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Karneler rehin... 
</HEADLINE>
<TEXT>

     Okurumuz C.A'nın ilkokuldaki oğlu karnelerin alındığı gün eve iki göz iki çeşme gelmiş. Evdekiler heyecanlı 
     - Ne oldu oğlum karnende kırık mı var 
     - Hayır 
     - O zaman niye ağlıyorsun 
     - Karnemi vermediler... 
     Okul idaresi "öğrenci aidatı" nı yatırmayan çocukların karnelerini vermemiş. Getirin parayı alın karneyi demiş. Dört bir yandan soyulan ve hazinesi boşaltılan ülkemizde çocukların karneleri sanki Amerika'ya kaçacaklarmış gibi rehin tutuluyor. Çocuğun en heyecanlı gününde kendisine bu ülkede herşeyin paraya endeksli olduğu, diğer bütün değerlerin fasa fiso olduğu anımsatılıyor... Ne zor çocukların işi... Ne zor bu beyinsiz yöneticilerin baskı tezgahından "tahribata uğramadan" geçip hayat yoluna çıkmak... 
     
Viagra'ya hücum      Kapıkule gümrüğüne giren bir trende yapılan aramada iki Bulgar kadının etekleri altına ve karın bölgesine gizlenmiş 9.205 kutu Viagra ele geçirilmiş... Nedir kaçağa bu rağbet Eczacı dostumuz anlatıyor 
     - Pfizer'in ürettiği 50 miligramlık Viagra'nın 4 tabletlik paketi eczanelerde 31 milyon liraya satılıyor. Kaçak Viagra ise Tahtakale piyasasında 30 adetlik paketler halinde yaklaşık 200 milyon liraya satılıyor. Yerli Viagra'nın tanesi 7.7 milyon lira, diğerininki 6.6 milyon lira.. Üstelik kaçak Viagra'lar 50 değil, 100 miligramlık tabletlerden oluşuyor. Yani iki kat etkili. Bu arada piyasaya "sahte kaçak viagra" sürüldüğü de söyleniyor. Aman dikkat. 
     
Çek bir demokrasi      Değerli sanatçı Mümtaz Sevinç'in "Düşün Tiyatrosu", polis tarafından "ruhsat"taki eksiklikler gerekçe gösterilerek mühürlendi. 
     Ruhsat eksikliği, Gazeteciler Meclisi Girişimi'nin 21 Ocak 2001 tarihinde Düşün Tiyatrosu'nda düzenlediği toplantının ardından farkedildi. Gazeteciler Meclisi Girişimi'nin daha önce toplantı yaptığı Nazım Kültürevi de polisce mühürlenmişti. Demokrasi berkemal... 
     
Açlar yürürken      Falih Rıfkı Atay Londra notlarında anlatır... 
     İngiltere'de ekonomik krizin derinleştiği bir dönemde "aç"ların Londra'ya doğru yürüyüşe geçtiği haber alınmış... Hükümet tedbir olarak ne yapmış biliyor musunuz 
     Hyde Park'taki serbest kürsülerin sayısını çoğaltmış... 
     Demokrasiye gerçekten inananlar sorunları özgürlükleri arttırarak, halkın deşarj yollarını çoğaltarak çözerler. 
     İnanmayanlar ise ülkeyi hapishaneye çevirip halkın sesini keserek... 
     Ne var ki halkın susturulması sorunların çözümünü kolaylaştırmayıp zorlaştırdığı için, bu yolu deneyenler zaman içinde devrilir giderler... 
     
Ermeni bildirisi...      Ermeni Patrikliği'nin girişimiyle toplanan "Türkiye Ermenileri seçilmiş temsilcileri"nin yayımladığı bildiriden birkaç satır 
     - Fransız Ulusal Meclisi üyeleri 1915'teki trajik olayları görüşürken, Türkiye'de yaşayan Ermenilerin durumu hakkında ciddi kuşkular uyandıracak söylemlerde bulunmuşlardır. 
     - Türkiye'de yaşamlarını sürdüren Ermenilerin birey olarak ekonomik, hukuksal, sosyal ve dini alanlarda herhangi bir sorunu söz konusu değildir. 
     - Kurumsal alanda var olan bazı sorunlarımız ise toplumumuz yetkilileri tarafından devletin en yetkili mercilerinin dikkatine sunulmuş olup çözüm beklenmektedir. 
     - Yabancı ülke parlamentolarının Türkiye Ermenileri'nin hamisiymişcesine davranmaları tarafımızca gereksiz bir tutum olarak algılanmaktadır. 
     - Lozan Antlaşması şartları doğrultusunda Türkiye Ermenileri bugün 540 yıllık Patrikhanesi'yle, 2 hastanesiyle, 57 kilisesiyle, 58 vakfıyla, 18 okuluyla, 20 korosuyla, 3 gazetesiyle, 5 dergisiyle onurlu bir şekilde yaşamını sürdürmektedir. 
     
     Bu bildiri Türkiye'nin dünya platformunda anlatmak istediği pek çok şeyi en inandırıcı biçimde anlatıyor. Bize yapacak ne mi kalıyor 
     Bu bildiriyi Avrupa ve Amerikan basınında tam sayfa ilan şeklinde yayınlatmak... 
     Ayrıca.. Çoğu tarihçi 70 bilim adamının imzasıyla 15 yıl önce Amerikan basınında yayımlanmış ilanı tekrarlamak da önemli yankılar yapacaktır... 
     Ucuz tepkilerle kendi kendimize gösteri yapmak yerine.. Paraya kıyıp Dünya kamuoyuna doğruları anlatmak zorundayız. 
     
Doğum      Ebe doğumhaneden çıkarak bekleme salonundaki genç adama seslenir 
     "Beyfendi gözünüz aydın, bir oğlunuz oldu. 
     Arkada oturmakta olan Temel itiraz eder 
     - Nasıl olur, biz daha önce gelmiştik. 
     





Yılanın başı 


Dört oyuncu 


Karneler rehin... 


'Kürsüyü işgal edeceğiz' dediler 


Tamam abi devam et 


Bindik bir alamete gidiyoruz kıyamete mi .. 


TV haberciliği Yalnız erkekler için 


Ben Davos'ta yaşarken 


Türkiye'm eyvah 


"Parliamentum" yaralı 


Ermeni meselesi 


Ankara'nın çöküşü Yılmaz'ın "SOS"i 


İt ürür, kervan yürür... 


Sümerbank'ın "aksiyon" planı 


Bugün 1 Şubat 


Sen saygın değilsen... 


İçtüzük cinayeti 


Sigorta yapılacak 


8.206 evde "aş tenceresinde" "dert kaynıyor 


</TEXT>
</DOC>
