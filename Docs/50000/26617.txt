<DOC>
<DOCNO> 26617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/son/sondun11.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da, kürtajı önlemek için hamile kadınlara para ödenecek 
</HEADLINE>
<TEXT>

     İtalya'da Silvio Berlusconi başkanlığında kurulan yeni hükümette AB ve siyasi toplulularla ilişkilerden sorumlu olan Devlet Bakanı Rocco Buttiglione, kürtajı önlemek için hamile kalan kadınlara para ödenmesini içeren bir yasa teklifi sundu. 
     İtalya'da yürürlükteki yasaya göre, hamile kalan kadınların 3 ay içinde kürtaj yaptırmak zorunluluğu bulunurken, Buttiglione'nin teklifi, bu süre için kürtajdan vazgeçen kadınlara 1 yıl boyunca her ay 1 milyon İtalyan Lireti'nin yaklaşık 600 milyon lira ödenmesini öngörüyor. 
     Merkez sağ ittikaf içinde yer alan Hıristiyan Demokratlar Birliği CCD partisinin lideri Buttiglione, ''Bu bizim seçim kampanyamızda da olan bir konuydu. Daha önce de Meclis'e sunuldu, ama tartışılmadı. Genelde kürtaj nedenlerine bakarsanız bunun ekonomik olduğu gözüküyor.Biz aile yapısını korumak istiyoruz'' dedi. 
     Buttiglione'nin sunduğu yasa teklifi kürtaja karşı olan Katolik Kilisesi tarafından desteklenirken, sol partilerin yanı sıra hükümette birinci parti konumunda olan Forza İtalya'nın Meclis Grup Başkanı Elio Vito tarafından eleştirildi. Sol partiler, teklifi ''faşist dönemin mantığı'' olarak yorumladı. 






</TEXT>
</DOC>
