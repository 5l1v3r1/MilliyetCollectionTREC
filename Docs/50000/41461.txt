<DOC>
<DOCNO> 41461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/10/son/sontur15.html </URL>
<DATE> 2001/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursa EDAŞ'ta 4 bürokrat Enerji Bakanı'nın emriyle merkeze çekildi 
</HEADLINE>
<TEXT>

     Tedaş Bursa Elektrik Dağıtım Müessesesi'nde Bursa EDAŞ görevli dört bürokrat, Enerji ve Tabii Kaynaklar Bakanı Zeki Çakan'ın emriyle görevlerinde alınıp merkeze çekildi. 
     Bakan Çakan, Bartın İl Milli Eğitim Müdürlüğü'nde yaptığı açıklamada, Bursa Elektrik Dağıtım Müessesi Müdürü Mithat Raşitoğlu, Teknik işlerden sormulu Müdür Yardımcısı Necati Okumuş, Müşteri Hizmetleri Müdürü Nursel Okyay ile işletme ve bakım bölümü role ölçü aletleri test baş mühendisi Gürman Gönülal'ın, Cumartesi günü saat 18.00'de faks emriyle merkeze alındığını bildirdi. Bakan Çakan, söz konusu operasyonun, Tedaş Teftiş Kurulu başkanlığınca yürütülen soruşturmanın selameti açısından yapıldığını vurguladı. 
     Bu arada Bakan Çakan'ın verdiği bilgiye göre, geçen hafta gözaltıların yaşandığı Başkent Elektrik Dağıtım A.Ş'de BEDAŞ ise bakanlık teftiş kurulu başkanlığınca, bir müfettiş heyeti kuruldu. Heyet, incelemelerine başladı. 
     Bakan Çakan ayrıca, enerji sektöründeki altyapı sorunlarının giderilmesine dönük 8 kanun tasarısı ve değişikliği ile 4 yönetmelik değişikliği ve iki de bakanlar kurulu kararı olmak üzere, toplam 14 değişiklik önerisinin, yarın Başbakanlığa gönderileceğini vurguladı. Söz konusu önerilerin, Çarşamba günkü Bakanlar Kurulu'nda ele alınması bekleniyor. 







</TEXT>
</DOC>
