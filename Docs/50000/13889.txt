<DOC>
<DOCNO> 13889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/31/spor/aspo.html </URL>
<DATE> 2001/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Atrık maç zamanı 
</HEADLINE>
<TEXT>
DÜELLO 
"Atlar, köpekler istedi diye ölmez" deyimiyle ortalığı karıştıran Lucescu sözlerinin arkasında olduğunu söyledi. Daum ise meslekdaşına ilginç mesajlar gönderdi 
LUCESCU Elenirsek, herkes sorumludur      HALİL ÖZER 

     DERBİNİN ertelenmemesi üzerine, "Atlar, köpekler istedi diye ölmez" benzetmesini yapan Lucescu, sözlerinin arkasında olduğunu söyledi. Rumen hoca, "Kimseye köpek demedim. Türk halkına asla böyle bir benzetme yapmadım. Sadece durumumuza çok uyan, uluslararası bir deyimi dile getirdim. Real Madrid’e elenirsek, bundan F.Bahçe, Beşiktaş ve G.Antep sorumludur" dedi. 
     LUCESCU, Milli Takımlar’da 10 futbolcuları olduğunu, bu yüzden 10 gündür tam takım çalışamadıklarını da hatırlattı. Rumen hoca, "Oysa Daum 10 gündür idman yapıyor. Bize haksızlık yapılıyor. Sakatlarımız da çok fazla. İki günde nasıl hazırlanıp, iyileşip Beşiktaş’ın önünde çıkalım. Üstelik ardından da Real Madrid maçı var" ifadesini kullandı. 
     
DAUM Galatasaray, Terim’in eseridir      BİLAL MEŞE 

     DAUM da, meslekdaşı Lucescu’ya göndermeler yaptı. Alman hoca, "Bugünkü Galatasaray’ı, Fatih Terim inşaa etmiştir. Lucescu, sadece bunu devam ettirmeye çalışıyor" diye konuştu. Daum, "Terim’in payı her şeyden önemlidir. Açıkcası, bu Galatasaray’ın yaratıcısı Terim’dir. Lucescu, Terim’in mirası üzerine gelmiştir. Ben yanıtımı sahada veririm. Başka polemiğe girmem" dedi. 
     DAUM, Galatasaray’ın Real Madrid önünde en büyük destekçisi olacağını da söyledi ve devam etti "Beşiktaş’ın hocası olarak, Galatasaray’ın Avrupa’daki müthiş başarılarına saygı duyuyorum." Alman hoca sözlerini de "Ligde iki ekibin maçları hep kaliteli ve zevkli geçmiştir. Biz yarın bugün kazanmak için her şeyi yapacağız" diye noktaladı. 
     
303. randevu  O G B M A Y İst.Amatör 45 14 7 24 72 100 İst.Profes 16 7 4 5 30 21 İst.Şildi 2 - 1 1 1 3 İst.Kupa 4 2 1 1 7 5 Milli Küme 20 8 7 5 43 32 Donanma 4 1 2 1 5 5 TSYD 35 12 12 11 54 48 Atatürk 2 1 - 1 4 2 C.Başkanlığı 6 4 - 2 9 5 Federasyon 19 7 8 4 20 15 1.Lig 83 27 35 22 97 88 Özel 66 22 26 18 96 83 Toplam 302 105 102 95 438 407      
     
Mini Yorum      Yorgunluğa farklı taktik 
Doğan Koloğlu 
     Türkiye’yi temsil etme yorgunluğunun onurlu hamalı Galatasaray ile bu yıl Sarı - Kırmızılı takımı iki maçta da yenmiş Beşiktaş’ın karşılaşması ölçü dışı stres ve dengesizlik sınavı olacak. Galatasaray, kaybettiği iki karşılaşmada da rakibin üstüne hücum etmiş, kontrataklarda Nouma, Yasin ve Ahmet gibi çabuk adamların hareketliliğiyle dize gelmişti. Beşiktaş ise ligde hep puanları kapanan defanslara kaptırdı. Şimdi Galatasaray ilk kez önce rakibi yormak ve kontratak futbolu oynamak zorunluluğunda. Alışmadığı bir taktik maç olacak. Burada hareketsiz Jardel ya pozisyon zekasıyla yıldızlaşır, ya da ağırlığıyla çöker. Seri olmaması aleyhte faktör. 
     
     Gölgede kalan derbi 
Attila Gökçe 
     Futbolumuzun mücevher klasiklerinden biri olan Beşiktaş - Galatasaray derbisi gereksiz tartışmalar ve sorumsuz demeçlerle kötü bir rekabet örneği olarak gündeme getirildi. Bizce maç ertelenmeliydi. Beşiktaş, Şampiyonlar Ligi’nde Galatasaray’dan göremediği anlayışı rakibinden bu defa esirgedi. Kimse onları suçlamasın. Lucescu da sussun, işine baksın. Hagi, Bülent ve Emre’nin oynayamadığı maçta güçler dengesi Beşiktaş’a yakın görünüyor. Lucescu ve Daum’un taktik becerilerini, futbolcuların bireysel performanslarını en üst düzeye çıkaracağı bir maç izlemeyi diliyoruz. Orhan Erdemir, Avrupa talihsizliğinden sonra dilerim bu maçı büyük bir hakem şansıyla bitirir. 
     
     Beşiktaş avantajlı 
Ömer Üründül 
     Bu akşam Ali Sami Yen Stadı’nda ligin zirvesini yakından ilgilendiren bir derbi mücadelesi var. Erteleme spekülasyonlarıyla tansiyon biraz da yükseldi. Galatasaray, bu maçı kazanmak mecburiyetinde olduğu gibi, bir de zihinlerde salı gecesi oynanacak Real Madrid sınavı var. İki takımın saha içi kurgusuna baktığımızda Galatasaray sistemini oturtmuş bir takım. Beşiktaş’ta ise sistem ve kadro istikrarı henüz oluşmadı. Ancak bu maçta her türlü sonuç olabilir. Çünkü Beşiktaş, rakibine oranla zihinsel açıdan çok daha rahat. Ayrıca rakibinin eksikleri de var. Bu faktörler kendilerine avantajlar getirecektir. 
     
TEPKİLER      Akıllıca bir mesaj’ 
     GALATASARAY yönetimi, Lucescu’nun önceki gün söylediklerine Beşiktaş ve Fenerbahçe’nin gereksiz yere tepki gösterdiğini açıkladı. Futbol Şubesi Sorumlusu Ali Dürüst "Dostlarımızın ince mizahi duygusu olduğunu düşünüyorum. Onlar bu sözleri anlayacaktır. Köpek ve at bir benzetmedir. Bir mesajdır. Hem de akıllıca bir mesaj. Bu sözlerin üstünde durulmaz. Kimse bu sözleri insanlara söylemedi" dedi. 
     BEŞİKTAŞ’IN, Galatasaray’ın hakemi etki altına almak istediği yolundaki görüşlerine de değinen Dürüst "Asla böyle bir niyetimiz olmaz" yanıtını verdi. Ali Dürüst, "İlk yarıda tam takımla olmamıza rağmen Beşiktaş bizi yendi. Oraya herkes maçı kazanmak için çıkacaktır. İki takım da bunu kendi gücüyle yapacaktır" diye konuştu. Bu arada yöneticiler dün Florya Tesisleri’nde oyunculara moral verdiler. 
     
     G.Saray’a sert yanıt 
     BEŞİKTAŞ yönetimi, Galatasaray’ın maçın ertelenmemesiyle ilgili tepkilerine dün bir bildiri yayınlayarak karşılık verdi. Bildiride özetle şöyle denildi "Galatasaray’ın, ertelemeye yönelik talebini bir milli mesele haline getirme çabalarını üzüntüyle izlemekteyiz. Oysa maçın ertelenmeyeceğini kendileri de bilmektedir. Ancak tepkilerinden, hakemleri etki altına almak istediklerini sonucunu çıkartmaktayız." 
     SİYAH - Beyazlı kulüp, bildiride futbolu yöneten kurumların Galatasaray tarafından sahnelenen bu oyuna gelmeyeceğine inandığını da ifade etti. Yönetim şu görüşlere de yer verdi "Federasyon adaletli bir karar vermiştir. Bugüne kadar yönettiği maçlarda görevini layığıyla yapan Sayın Orhan Erdemir’in maçı bu açıklamaların etkisi altında kalmayarak yöneteceğine ilişkin en ufak şüphemiz yoktur." 
     
Ertelemek, o da ne demek Türkiye çalkalanıyor, Avrupalı "Maç, antrenmandan daha iyidir" mantığıyla ertelemeyi ağzına bile almıyor 
     ZEKİ DOMAÇ 

     TÜRKİYE günlerdir derbinin ertelenme tartışmaları ile çalkalana dursun, İngiltere, Almanya, Hollanda, Fransa gibi futbol devi ülkeler, erteleme yöntemini tanımıyor. Örneğin, Almanya’da çarşamba oynanacak milli maçlar yüzünden lig aksatılmıyor. Kulüp yöneticileri, hiçbir koşulda federasyona başvurup, erteleme teklifinde bulunmuyor. Futbolcular böyle bir şeyi akıllarından geçirmiyor. 
     AVRUPALI futbolcuların görüşleri Yunanistan - Almanya maçından sonra kaleci Kahn’ın sözleri ile kanıtlandı. Medyanın "Bugün oynadınız, cumartesi lig maçınız var, salı da M.United’le karşılaşacaksınız. İşiniz zor değil mi " sorusuna Kahn "Futbol mesleğimiz. Gereklerini yerine getirmeyiz. Üstelik futbolcular için maç, antrenmandan her zaman daha iyidir" yanıtı verdi. 
     


 SPOR 



























</TEXT>
</DOC>
