<DOC>
<DOCNO> 15995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/guncel/gun08.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Cenazede alkış olur mu 
</HEADLINE>
<TEXT>

ÇAPRAZ ATEŞ 
     ÜMRAN AVCI İstanbul 

     Diyanet İşleri Başkanlığı'nın yayınladığı hutbede, "Cenazenin başında nutuk çekilmesi, alkış tutulması, şarkı ve türkülerin cenazenin, tabutun ve kabrin başında çalınması İslam'a uygun olmayan şeylerdir" denildi. Bu görüş din adamları ile sanatçıların farklı yorumlarına neden oldu 
     
     Tayyar Altıkulaç Eski Başkan 
Cenazeyle bağdaşmaz      Cenazede alkış geleneklerde yok. Dini ve milli geleneğimizde cenazeye alkış yok. Son yıllarda ortaya çıktı. Yadırgıyorum. Alkış sevinç tezahürüdür. Cenazeyle bağdaşmıyor. Cenazeyle çelişiyor. 
     
     Prof. Dr. Saim Yeprem 
İyi olmaz      Geleneklerle ilgili olan tarafı var. Günün geçerli gelenekleri belirliyor. Alkış tutma konusunda, olumsuz uyarı var. Tezat oluşturuyor. Başka bir anlam taşıyor. 
     
     Prof. Dr. Hayrettin Karaman 
Sessizlik şart      Ne tekbir getirilmeli, ne alkış tutulmalı. Sükunetle, vefat etmiş insan için, kalbimizden dua ederek, Allah'ın ona ikramda bulunması için içimizden dua edeceğiz. Adeta çok değerli birşeyi taşıyormuş gibi incitmeden, acele etmeden, sarsmadan taşıyacağız. Ama bağırmak, çağırmak, tekbir getirmek, alkış tutmak yok. Alkış çok anlamzsız. Tezat oluşturuyor. 
     
     Haldun Dormen 
Sanatçı için anlamlı      Sanatçıların dışında alkışlananlara karşıyım. Tiyatroda bir saygı duruşu yapılıyor. Bu ilk Maria Callas'la başladı. Maria Callas, evinden götürülürken, insanlar sokaklarda alkışladı. Sonra kilisede alkışlamadılar. Ben dindar bir insan değilim ama, insanlar herşeyi alkışlamaya başladılar. Herhangi bir tiyatroda tören yapılır ve çıkarken alkışlanır. Camide, alkışın yeri yok. Tiyatrodan çıkarken, son görevini yapmış, perde kapanıyor, selamını verir gibi onun bir anlamı vardı. 
     
     
     Gencay Gürün 
Fikir benden      Alkış fikri benden çıktı. Bizim tiyatromuzda, Kuşlar piyesinde Erhan Dilligil hayatını kaybetmişti. Ertesi akşam, yine o piyes oynanıyordu. Piyesin sonunda, onun duracağı yere ışık verdik ve ben, "Bir sanatçı için, en büyük ödül alkıştır" dedim. Bütün salon, o ışığa alkış tuttu. Sonra Muhsin Ertuğrul Sahnesi'ndeki cenazesinde de alkışladık. Alkış böylece başladı. O, sizi görüyor, duyuyor gibi geliyor size. Sanatçı alkışla mutlu olur. Alkış için çalışır, çünkü. 
     


 GÜNCEL 

















</TEXT>
</DOC>
