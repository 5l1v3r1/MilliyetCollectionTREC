<DOC>
<DOCNO> 4676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/son/sontur13.html </URL>
<DATE> 2001/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızılay, olağanüstü kongreye gidiyor 
</HEADLINE>
<TEXT>

     Ankara 12. Sulh Hukuk Mahkemesi, Türkiye Kızılay Derneği'nin 66 delegesi adına dernek üyesi Günay Aksoy'un Olağanüstü Kongre istemiyle açtığı davayı kabul etti. 
     Mahkeme, Genel Kurulu Olağanüstü toplantıya çağırmak üzere 3 kişiyi görevlendirdi. Davanın bugünkü karar duruşmasına, davacı Aksoy ve avukatı Erden Arısoy ile davalı Türkiye Kızılay Derneği'nin avukatları Fikret Üyegil ve İnci Öğüşlü katıldı. 
     Tarafların savunmaları yapmalarının ardından Yargıç Beyhan Azman, davanın kabul edildiğini ve Dernekler Kanunu'nun 20. maddesi uyarınca dernek üyeleri olduğu bildirilen Mustafa Alemdar Güngör, A. Rasim Akdoğan ve Nazmi Yüksel'in Genel Kurulu Olağanüstü toplantıya çağırmak üzere görevlendirilmelerine karar verildiğini bildirdi. 




</TEXT>
</DOC>
