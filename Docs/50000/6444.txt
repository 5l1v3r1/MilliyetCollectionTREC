<DOC>
<DOCNO> 6444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/son/sondun04.html </URL>
<DATE> 2001/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanada ile Brezilya arasında et savaşı 
</HEADLINE>
<TEXT>

     Kanada'nın, Brezilya'dan et ithalatına ilişkin anlaşmaların ''deli dana'' hastalığıyla ilgili yükümlülük içermediği gerekçesiyle bu ülkeden et alımlarını durdurması iki ülke arasında krize neden oldu. 
     Kanada'nın et ambargosuna tepki gösteren Brezilya Devlet Başkanı Fernando Henrique Cardoso, ülkesinde ''deli dana'' hastalığına rastlanmadığına dikkati çekerek, söz konusu uygulamanın 2 ya da 3 hafta içinde kaldırılmasını istedi, aski taktirde ''savaşa hazır olun'' dedi. 
     Cardoso, Kanada'nın bu tavrının, Amerika Serbest Ticaret Antlaşması'na ayrı olduğunu, konuyu, Quebec'te Nisan ayında düzenlenecek Amerika Devletler Topluluğu zirvesinde de gündeme getireceklerini söyledi. 
     Kanada Tarım Bakanı Lyle Vanclief, Brezilya'ya et ambargosu uygulanmasına ilişkin kararın gözden geçirildiğini, Gıda Denetleme Ajansı'ndan bir heyetin gelecek hafta bu ülkeye gideren incelemelerde bulunacağını, sonucun olumlu olması halinde ambargonun kaldırılabileceğini açıkladı. 




</TEXT>
</DOC>
