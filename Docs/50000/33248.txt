<DOC>
<DOCNO> 33248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/21/son/sontur09.html </URL>
<DATE> 2001/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Giresun'da köprü kamyonun ağırlığına dayanamadı ve çöktü... 
</HEADLINE>
<TEXT>

     Giresun'un Görele ilçesinde kum yüklü bir kamyon, hafif araçlar için yapılan köprüden geçmeyi deneyince köprü çöktü. 
     Alınan bilgiye göre, ilçeye bağlı Daylı köyündeki Çanakçı Deresi kenarındaki bir inşaat şirketine ait kum deposundan ilçeye kum taşıyan Bircan Varol'un kullandığı 06 BM 133 plakalı kamyon, hafif araçlar için dere üzerine yaptırılan köprüden geçmek istedi. 
     Kamyonun, yaklaşık 20 ton olan ağırlığını kaldıramayan köprü hızla çöktü. Can kaybı olmayan kazada, kamyonun ön tekerliği, köprü bağlantısına takılarak asılı kaldı. 
     Daylı köyünün iki mahallesini birbirine bağlayan köprünün yıkılması üzerine, köy halkı, evlerine gitmek için dereden karşıya yürüyerek geçmek zorunda kaldılar. 






</TEXT>
</DOC>
