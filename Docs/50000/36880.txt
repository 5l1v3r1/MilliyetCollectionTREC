<DOC>
<DOCNO> 36880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/son/soneko20.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'ye aday ülkeler arasında en yüksek GSYH artışı Türkiye'de 
</HEADLINE>
<TEXT>

     Avrupa Birliği AB istatistik kurumu Eurostat, 2000 yılı verilerine göre, AB'ye aday ülkeler arasında Gayri Safi Yurtiçi hasıla GSYH rakamlarında en yüksek artış oranın Türkiye'de kaydedildiğini bildirdi. 
     Eurostat, AB'ye aday 13 ülkede, 2000'de, GSYH artış ortalamasının yüzde 5, aynı dönemde, AB üyesi 15 ülkede ise bu ortalamanın yüzde 3.3 olduğunu bildirdi. Eurostat'ın verilerine göre, Türkiye'deki GSYH, 1999'da yüzde 4.7 azalırken, 2000'de, yüzde 7.2 arttı. Bu rakam, aday ülkeler arasında en yüksek artışı simgeledi. Eurostat raporuna göre, 2000 yılında, diğer aday ülkelerdeki GSYH artış oranları şöyle ''Bulgaristan yüzde 5.8, Kıbrıs Rum Kesimi yüzde 4.8, Çek Cumhuriyeti yüzde 3.1, Estonya yüzde 6.4, Macaristan yüzde 5.2, Letonya yüzde 6.6, Litvanya yüzde 3.3, Malta yüzde 4.7, Polonya yüzde 4, Romanya yüzde 1.6, Slovakya yüzde 2.2, Slovenya yüzde 4.6'' Verilere göre, 2000 yılında, 13 aday ülkenin GSYH toplamı 624 milyar euro oldu. Bu rakam, aynı yıl AB üyesi 15 ülkenin toplam GSYH'nın yüzde 7.3'üne denk geliyor. 







</TEXT>
</DOC>
