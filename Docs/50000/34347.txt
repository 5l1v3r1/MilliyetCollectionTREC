<DOC>
<DOCNO> 34347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/ekonomi/eko06.html </URL>
<DATE> 2001/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankacılara oyuna katılın çağrısı 
</HEADLINE>
<TEXT>

Fischer, bankacılara "Kurun dengeye oturması için Merkez Bankası’nın kontrolünü beklemeyin, piyasaya girin" dedi 
     KADİFE ŞAHİN 

     Çırağan’da bankacılar ile bir araya gelen Fischer’in döviz kurundaki aşırı oynaklıktan duyulan rahatsızlığın iletilmesi üzerine "Kurda MB’nin belirleyici olmasını beklemeyin. İşlem hacimi çok düşük. Piyasaya girin ve kur dengesini hep birlikte oluşturun" dediği öğrenildi. 
     Toplantıyla ilgili bilgi veren Garanti Bankası Genel Müdürü Ergun Özen, sektörün de Fischer’e oynaklığın nasıl azaltılacağını sorduğunu bildirdi. Özen, Fischer’in bunun sadece MB’nin ile olamayacağını, bütün oyuncuların piyasaya girmesi ile sağlanacağını söylediğini ifade etti. Kurun öngörebilir olmasının bankacılara bağlı olduğunu belirten Fischer, kurun dengeye oturmasından sonra enflasyon hedeflemesine geçilmesi gerektiğini bildirdi. 
     
     Kendinize uydurmayın 
     Toplantıda bankacıların değindiği konuları not alan Fischer’in "Programı kendinize uydurmaya çalışmayın, programa siz uyun’ yönünde mesaj verdiği öğrenildi. 
     
     İç borçta sorun yok 
     Fischer, bankacılara ekonomideki olumlu gelişmeleri de görmeleri gerektiğini söyledi ve Hazine’nin iç borcu sürdürebilmesinde bir sorun yaşanmayacağını bildirdi. Kamu maliyesindeki olumlu gelişmelere de dikkat çeken Fischer, cari işlemlerdeki fazlaya da dikkat çekti. 
     
     Kimler katıldı 
     Garanti Genel Müdürü Ergün Özen, Akbank Genel Müdürü Zafer Kurtul, Yapı Kredi Genel Müdürü Naci Sığın, Dışbank Genel Müdürü Faik Açıkalın, HSCB Türkiye Gn. Md. Piraye Antika, BDDK Başkanı Engin Akçakoca, Bankalar Birligi TBB Yönetim Kurulu Başkan Vekili Akın Akbaygil ve danışmanlar Hasan Ersel, Genel Sekreter Ekrem Keskin, Ercan Kumcu, MB Başkanı Serdengeçti, Yardımcısı Binay, Hazine Müstesarı Öztrak. 
     



 EKONOMİ 















</TEXT>
</DOC>
