<DOC>
<DOCNO> 27283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/17/spor/spo01.html </URL>
<DATE> 2001/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
1 trilyon 750 milyarlık Ali Eren sert konuştu 
</HEADLINE>
<TEXT>
"Umurumda bile değil" 
Beşiktaş’ın satışa çıkardığı tecrübeli oyuncu, yöneticilerin ayıp ettiğini söyledi 
     BİLAL MEŞE 

     SİYAH - Beyazlı takımın 1 trilyon 750 milyara satış listesini koyduğu Ali Eren, görüşmeye çağrılmadan karar verildiğini söyledi. Tecrübeli oyuncu bu kadar yüksek rakam beklemediğini belirtti, "En fazla bir yıl oynarım, genç takımla antrenmana çıkarım, sonra da sezon sonu bedelsiz istediğim yere giderim. Sonuçta yönetim benden para kazanamaz" dedi. 
     ALİ Eren, yöneticilerin kendisine ayıp ettiklerini de ileri sürdü. Siyah - Beyazlı futbolcu, "Kamuoyunda kendi isteğimle görüşmeye gelmediğim gibi bir izlenim ortaya çıktı. Ancak beni kimse görüşmeye çağırmadı. Bu nasıl iş anlamadım. Görüşme olmadan bir oyuncu satış listesine konuldu. Yönetimden daha farklı bir davranış beklerdim" ifadesini kullandı. 
     MİLLİ formayı da giyen Ali Eren, içinden geldiği gibi konuştuğunu söyledi ve şöyle devam etti "Medyada bazı haberlerim çıktı. Bu benimle masaya oturulmaması için bir neden olmamalı. Geçen sezon 10 ay sakatlığım nedeniyle oynamadım, bu yıl da 10 ay oynamam. Umurumda değil ancak yine de bu rakamdan ineceklerini umuyorum." 
     
Yönetimin hedefi takas      BEŞİKTAŞ Teknik Direktörü Christoph Daum tarafından dışlanan ve 1 trilyon 750 milyar liraya satış listesine konulan Ali Eren takasta kullanılacak. Siyah - Beyazlı yöneticiler, satış listesine konulan futbolcudan verim almanın zorluğuna işaret ettiler ve zorunlu olarak bu yönteme başvuracaklarını söylediler. Bu arada yönetim, Ayhan ve Ali Eren’i özellikle listelerinde bulunan İlhan, Tümer, Tamer ve Fatih’in takasında kullanacaklarını açıkladılar. 
     
ATİLLA gündemde      BEŞİKTAŞ Teknik Direktörü Daum, şimdi de gözünü kaleci ve forvet transferine çevirdi. Alman çalıştırıcının, menajerlerin önerdiği Macaristan 1. Ligi’nden Dunafel’in santrforu Atilla Tököli ile önümüzdeki hafta görüşeceği öğrenildi. Bu sezon ligde 21 gol atan 1976 doğumlu Tököli’nin bedelsiz oluşu yönetimin bu transfere sıcak bakmasına neden oldu. 
     DAUM’UN, Tököli’nin yanı sıra Dinamo Zagreb’in kalecisi Tomislav Butina’yı da listesine aldığı belirtildi. Alman hocanın ayrıca, prensipte anlaştığı Marsilyalı N’Gotty için yöneticilere "N’Gotty Avrupa’da piyasası olan bir oyuncu. Ondan söz aldım. Elimizi çabuk tutup bir an önce anlaşmalıyız" mesajını yolladığı bildirildi. 
     
Sevinç ve hüzün      BEŞİKTAŞ’IN, 1860 Münih’ten transferi Necat Aygün sevinci ve hüznü bir arada yaşıyor. Alman Ümit Milli takımı forması giyeceğini belirten Necat "Çok istememe rağmen, kendi ülkemden teklif almadım. Alman Ümit Milli Takımı’nın hocası, Alman vatandaşı olarak milli takıma gitmemi istedi. Uzun süre Türkiye’den haber gelir diye bekledim, ama gelmeyince teklifi kabul ettim" dedi. 
     
Pascal da kalmalı’      BEŞİKTAŞ’LA sözleşmesini yenileyen Ahmet Dursun, forvette iyi bir uyum yakaladıkları Nouma’nın da kalmasını istediğini söyledi. Genç futbolcu, hem saha içinde hem de saha dışında Fransız oyuncu ile çok iyi anlaştıklarını belirtti, O’nun yerini kimse dolduramaz. Nouma’sız ne yaparım diye kara kara düşünüyorum" dedi. 
     
Anket yapıldı Taraftar orta saha istiyor      BEŞİKTAŞLI taraftarlar dış transferde orta sahaya oyuncu alınmasını istiyor. Kulübün www.besiktasjk.com adresli resmi internet sitesinde halen devam etmekte olan ankete, katılan 821 kişinin yüzde 60’ı orta sahaya transfer yapılmasını önerirken, savunma yüzde 18.3, forvet yüzde 16.9, kale de yüzde 4.8 oranında oy aldı. 
     
Oy dağılımı Orta saha 493 oy 60 Savunma 150 oy 18.3 Forvet 139 oy 6.9 Kaleci 39 oy 4.8      
Kombine satışa çıkıyor      BEŞİKTAŞ’TA, Süper Lig’in yeni sezon kombine biletleri yarından itibaren satışa çıkarılacak. Kulüpten yapılan açıklamaya göre, sezonluk numaralı tribün 1 milyar 290 milyon, kapalı tribün 170 - 245, 270 - 345 milyon, açık tribün 45 milyon, loca 45 milyar, VIP ise 2 milyar 990 bin liradan taraftarlara satılacak. Bu arada numaralı ve kapalı tribün kartı alanlara sürpriz hediye paketleri verilecek. 
     
Beşiktaş, Cihan’a talip      KOCAELİSPOR, alt yapıdan yetişen ve Ümit Milli Takım’ın da değişmez oyuncusu olan Cihan’a, Beşiktaş’ın talip olduğunu açıkladı. Ancak Teknik Direktör Hikmet Karaman’ın, bu futbolcunun satılmasına karşı çıktığı belirtildi. Bu arada Hollanda, Fransa ile Almanya’da yerli ve yabancı futbolcuları izleyip, bonservis bedellerini araştıran Karaman, beğendiği oyuncuların fiyatlarını yüksek buldu, ancak iki yabancıyla temasların sürdüğünü bildirdi. 
     



 SPOR 


























</TEXT>
</DOC>
