<DOC>
<DOCNO> 14861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/guncel/gun15.html </URL>
<DATE> 2001/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
SATIRBAŞI 
</HEADLINE>
<TEXT>

Şalk’ın Ersümer çıkmazı      Beyaz Enerji soruşturmasını yürüten Savcı Talat Şalk, iddianameyi hazırlamaya başlarken Enerji Bakanı Cumhur Ersümer hakkında nasıl bir işlem yapacağına karar veremedi. Ancak bazı sanıkların suçladığı Ersümer’in adının, büyük ihtimalle iddianameye gireceği kaydedildi. 
     
Koli cinayeti çözüldü      Beşiktaş’ta önceki gece park halindeki iki aracın arasına bırakılan koli cinayetini polis aydınlattı. Cesedin Çapa İlköğretim Okulu öğretmenlerinden Zehra Çuhadar’a ait olduğunu belirleyen polis, arkadaşlarına ulaştı. İfadeler doğrultusunda Çuhadar’ın Arif Baş isimli evli bir sevgilisi olduğu belirlendi. Cinayeti itiraf eden Baş, "Tehdit etti. Ben de öldürdüm" dedi. 
     
Bebeğini satarken yakalandı      İzmir’de Songül Küçük 27 isimli bir kadın 2.5 aylık bebeğini 10 bin dolar karşılığı Efes Oteli’nde randevulaştığı Asayiş Şube Müdürlüğü ekiplerine satmak isterken suçüstü yakalandı. Maddi sıkıntı içinde olduğunu belirten Küçük, "Çocuklarıma bakabilmek için başka çarem yoktu" dedi. 
     
Doktorun cesedi bulundu      Hatay’ın İskenderun ilçesi Denizciler beldesinde 31 Mart’ta yeğeniyle balık avına çıkan, ancak lodosa yakalanarak denizde kaybolan İskenderun Demir Çelik Fabrikaları Sağlık Hizmetleri İSDEMİR Genel Müdürü Dr. Mustafa Belen’in cesedi, Dörtyol açıklarında bulundu. Doktor Belen’in yeğeni ise, olaydan 10 saat sonra balıkçılar tarafından kurtarılmıştı. 
     
Eroine hamile kurban      Fatih, Çukurbostan’da dün sabah vücuduna aşırı dozda eroin enjekte eden üç aylık hamile Seda Erkılıç 25 ölü bulundu. Polis, 3 yaşında bir kızı olan Erkılıç’ın öldükten sonra sokağa bırakılmış olabileceği ihtimali üzerinde duruyor. 
     
Arkadaş katilinden itiraf      Arkadaşı Saim Özmek’i çalıntı silahla öldürdüğü iddiasıyla idam istemiyle yargılanan Cüneyt Mert 23 , Beyoğlu 1. Ağır Ceza Mahkemesi’ndeki dünkü duruşmada suçlamaları kabul etti. Arkadaşının katili olduğunu belirten Mert, "Birlikte esrar içtik. Borcunu vermediği için öldürdüm" dedi. Mahkeme, delillerin toplanması için duruşmayı erteledi. 
     
Müteahhidin kriz intiharı      Bayrampaşa’da Bahri Genç 52 isimli müteahhit, yaşanan ekonomik kriz nedeniyle girdiği bunalımdan kurtulamayınca Altıntepsi Mahallesi Okul Sokak’taki bürosunda, kimsenin olmadığı bir saatte kendini iple tavana asarak yaşamına son verdi. Genç’in cesedi Adli Tıp Kurumu’na kaldırıldı. 
     
6. kattan ölüme atladı      Zeytinburnu’nda, Dilek Özcan adlı genç kız, oturduğu apartmanın altıncı katından atlayarak intihar etti. Önceki gün sahilde gezintiye çıktığı annesine "İçimde sıkıntı var" diyen Dilek Özcan, saat 23.00 sıralarında "Çatı katındaki komşumuzu ziyarete gidiyorum" diyerek evden ayrıldı ve çatıdan kendini boşluğa bıraktı. Genç kız olay yerinde öldü. 
     
Müdüre suçüstü...      Silivri’deki oteline "turizm belgesi" çıkarmak isteyen Osman G., DPT Genel Sekreteri’nin Özel Kalem Müdürü Behzat Bayrak’ın kendisinden para istemesi üzerine savcılığa başvurdu. Operasyon düzenleyen polis, 2 bin 300 doları Turizm Bakanlığı’nda Osman G.’den alan Bayrak’ı suçüstü yakaladı. 
     
Beyaz benzinde tutuklama      İthal kimyevi maddelerin amaç dışı kullanılması ve haksız kazanç elde edilmesiyle ilgili "Beyaz Benzin Operasyonu" kapsamında yakalanan Burhan Alemdar, sevk edildiği İstanbul DGM’ce tutuklandı. Cezaevine gönderilen Alemdar’ın banka hesabındaki 44 bin doları, merkeze alınan Kocaeli Emniyet Müdürü Erdinç Sarıalp’e vermek istediği iddia edildi. 
     


 GÜNCEL 






















</TEXT>
</DOC>
