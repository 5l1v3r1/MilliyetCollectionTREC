<DOC>
<DOCNO> 45527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/07/yasam/ayas.html </URL>
<DATE> 2001/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Pornografik değil erotik şeyler yazdım’ 
</HEADLINE>
<TEXT>

İki İtalyan’ın internette yaşadıkları dev aşkı anlatan Pembe Cadılar Mavi Masallar’ çıktı. Yazar Donatella Piatti, gerçekle sanal arasında gelip giden kitabını anlattı... 
     ELİF KORAP İstanbul 

     Bilgisayar, Milliyet yazarı Donatella Piatti için salonun ortasında duran ve sürekli toz üreten bir cihaz’mış bir zamanlar... Taa ki bu cihaz’ aracılığıyla dünyanın dört bir yanından insanlarla iletişim kurulabildiğini, hatta şık olunabildiğini keşfedinceye kadar... Piatti’nin, biri Türkiye’de biri İtalya’da yaşayan iki İtalyan’ın internette sürdürdükleri, kimi zaman erotizme dökülen aşklarını anlattığı kitabı Pembe Cadılar Mavi Yarasalar’ yayımlandı. 
     
     Dokunmadan da aşk olur’ 
     Donatella adlı kadın ile evli bir erkek olan Marco’nun önce erotizm üzerine kurdukları ilişki, zamanla arkadaşlığa, ardından da dostluğa dönüşüyor. Elbette yaşanan aşkı yok etmeden... Okuyucu iki şığı birbirlerine yazdıkları mail’lerden takip ediyor. Bu nedenle buluştuklarında neler olduğu tam olarak bilinmese de kestirilebiliyor. Piatti’ye kitabı, kahramanlarını, aşkı ve sanal dünyayı sorduk... 
     
Kitapta anlattıklarınız tamamıyla kendi yaşadıklarınız mı, kurgu mu 
     Kim bilir. Belki hepsini ben yaşadım, belki de kahramanlarıma yaşattım, kurguladım. 
     
İnternette tanışan iki kişinin bu büyüklükte bir aşk yaşaması çok doğal mı sizce 
     Evet. Herkesin başına gelebilir. Bence pek çok kişi bu tür ilişkileri yaşıyor. Hatta evli insanlar da... 
     
Chat yaparken pek çok insan kendini olduğundan farklı gösteriyor. Bu sahte ilişkiler ortaya çıkarmaz mı 
     Ama bunlar fazla devam etmiyor. Uzun sürüp arkadaşlığa dönüşenler yalandan kaçındıkları gibi tam tersine birbirlerine her şeyi söyleyebiliyorlar. 
     
Dokunmadan, sırf düşüncelerle aşk yaşanabilir mi 
     Neden olmasın. İnsanlar birbirlerinin beyinlerine şık olabilirler. Sonra görüşebilirler. 
     
     Aaaa... Erkekler konuşuyor 
Ama kitapta görüşülünce o büyük aşkta bile bir hayal kırıklığı yaşanıyor... 
     Evet. Bu ihtimal de var tabii. 
     
"Beni en çok şaşırtan şey, bu dünyada erkeklerin konuşmasıydı" demişsiniz. İnternet dışındaki dünyada erkekler kendilerini ifade etmekten çekiniyorlar mı 
     Evet. Özellikle Türk erkekleri. İnternette tüm duygularını ifade edebiliyor, komplekslerinden sıyrılabiliyorlar. 
     
Yazarken kendinize bir sansür uyguladınız mı 
     Hayır. Ben okurun okuması gereken her şeyi yazdım. Ama anlamsız olacağını düşündüğüm yerlerde elbette bıraktım. 
     
Kitaptaki iki kahramanın buluşmaları ve 11 Temmuz’dan sonrası yok. Yazmadığınız bölümlerde ne oluyor 
     Ha ha ha. Kim bilir. Okur isterse, belki ikinci bir kitap olarak da yazabilirim o bölümleri. Çok merak edenler olursa yazacağım ya da belki de onları memnun etmek için devamını yaşayacağım. 
     
Kitabınızı erotik buluyor musunuz 
     Bazı bölümleri tabii ki erotik buluyorum. Ama kesinlikle pornografik değil. 
     



 YAŞAM 
















</TEXT>
</DOC>
