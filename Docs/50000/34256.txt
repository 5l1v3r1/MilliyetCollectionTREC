<DOC>
<DOCNO> 34256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/28/yasam/yas06.html </URL>
<DATE> 2001/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Navajolara şifre madalyası 
</HEADLINE>
<TEXT>

II. Dünya Savaşı sırasında Japonlar’ın bir türlü çözemediği ABD Ordusu şifrelerini yazan Navajo kızılderilileri, Başkan Bush tarafından onurlandırıldı 
     DIŞ HABERLER SERVİSİ 

     Navajo kızılderilileri, II. Dünya Savaşı’nda, Pasifik’teki Japon adalarında meydana gelen kıran kırana çarpışmalar sırasında son derece hayati bir rol oynamışlardı. Bölgedeki Amerikan kuvvetlerinin en büyük sorunu, haberleşmede kullandıkları şifrelerinin Japonlar tarafından sık sık çözülmesiydi. Ve çare, bir zamanlar Amerika kıtasındaki köklerinin kurutulması için katledilen kızılderililerde ve özellikle de Navajolar da bulundu. 
     
     Ivo Cima’yı kırdılar’ 
     Navajo dilinin yazısı olmadığı gibi, grameri de son derece karmaşıktı. 
     Bu gerçekten yola çıkan Amerikan Savunma Bakanlığı, 29 Navajo yerlisini şifreci’ olarak askere aldı ve gizlilik yemini ettirdi. Bu 29 kişi zaten anlaşılması mümkün olmayan sözcüklerden şifreli, yeni sözcükler icat ederek Amerikan kuvvetleri arasındaki haberleşmede kullandı. Navajo şifrecilerinin hayati rol oynadıkları çatışmalarından biri de, Japonların elinde bulunan Pasifik’teki Ivo Cima ve Okinava Adası’nın alınması sırasında yaşandı. Japonların kıramadığı Navajo şifreleriyle haberleşme sayesinde Amerikalılar adayı ele geçirme planlarını son saniyeye kadar gizlemeyi başarmıştı. 
     
     Geç gelen onur 
     İşte bu savaş sonrası sessiz sedasız bir teşekkür bile alamadan ülkelerine gönderilen Navajo şifrecileri, biraz geç de olsa, 55 yıl sonra hatırlandı. 
     ABD Başkanı George W. Bush, savaşta bizzat görev alan 4 Navajo yerlisiyle, artık hayatta olmayan 25’inin akrabalarını önceki gün ABD’nin en büyük madalyası olan Kongre Madalyası’yla ödüllendirdi. Geç gelen madalyaya yine de sevinen 80’lerindeki Navajo şifrecilerinden Sam Billison, duygularını şöyle dile getiriyordu Çocukken okulda Navajo dilinde konuştuğum için ceza almıştım şimdi ise madalya.. Bu da bir şey sayılır..’ 
     
     İşte Japonları bunaltan şifre 
     Navajoların müthiş şifrelerinden’ birkaç sözcük şöyle 

</TEXT>
</DOC>
