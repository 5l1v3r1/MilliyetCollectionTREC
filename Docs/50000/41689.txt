<DOC>
<DOCNO> 41689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/spor/spo01.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Cim Bom’a af’ yok 
</HEADLINE>
<TEXT>

Beşiktaş Yönetim Kurulu Galatasaray’ın Ayhan’a karşılık verdiği 100 bin dolarlık çek karşılıksız çıkınca protesto etti ve haciz işlemlerini başlattı 
     11 gün beklediler 
     SİYAH-Beyazlılar, Galatasaray’ın Ayhan için verdiği çek karşılıksız çıkınca, icraya başvurma kararı aldı. Sezon başında nakit para ve iki futbolcu karşılığında Sarı-Kırmızılı takıma verilen Ayhan için alınan 31 Ağustos tarihli 100 bin dolarlık çek karşılıksız çıktı ve protesto edildi. Yönetim bugün ezeli rakibi için haciz işlemlerini başlatacak. 
     
     Ahmet bunalımda 
     SEZON başında sürpriz bir şekilde sakatlanan Ahmet Dursun’un kabusu sürüyor. İyileşmediği halde ilk maçta oynatıldığı için sakatlığı tekrarlayan golcü futbolcu, sıkıntılı günlerde girdiği bunalımdan kurtulamadı. Sağlık heyeti 7.haftadaki Kocaelispor maçını hedef çizerken, Teknik Direktör Christoph Daum’un, Ahmet Dursun’un 9. haftadaki Galatasaray derbisinde oynatmayı planladığı öğrenildi. 
     
Murat gündemde      SİYAH - Beyazlı kulüpte bir türlü çaresi bulunamayan kaleci hastalığı sürerken, Trabzonspor’un yedek file bekçisi Murat, menajerler aracılığı ile önerildi. Danimarkalı file bekçisi Kjaer’in parmağının kırılması nedeniyle tedbirli davranan yöneticiler bu teklifi Daum’a ileterek, Alman hocanın kararını beklemeye başladılar. 
     
Samsun kavgası      BEŞİKTAŞ Yönetimi, Teknik heyetin talebi üzerine Samsunspor maçının önümüzdeki hafta tarafsız sahada oynanması için resmi başvuruda bulundu. Federasyon yetkilileri ise maç tarihinin ve yerinin bu hafta sonuna doğru açıklanacağını duyurdu. Bu arada Duisburg’da orta sahada görev yapan Ercan Arap’ın transferi için görüşmeler başladı. 
     
Daum şoke etti      BEŞİKTAŞ Yönetimi, "Nihat’ı satan,şampiyonluğu da satar" diye demeç veren Daum’dan hesap sormaya hazırlanıyor. Alman hocanın sözleri karşısında şok geçiren yönetim, tercüme hatası olabileceği yönünde yorumlar geliştirirken, Basın Sözcüsü Mete Düren, "Yönetim kararı yok. Daum bu sözleri başka bir anlamda söylemiş, yanlış anlaşılmış olabilir" dedi. 
     
Nouma ilaç’ gibi      MARSİLYA’YA transfer olan Pascal Nouma’dan gelen 2 milyon 750 bin doların, 2 milyon 500 bin dolarlık kısmı, Siyah-Beyazlı futbolcuların birikmiş alacaklarına karşılık dağıtılacak. Beşiktaş’a toplam 8.5 milyon dolara malolan Fransız yıldız satılmasaydı FİFA kurallarına göre sezon sonunda serbest kalacaktı. 
     



 SPOR 



























</TEXT>
</DOC>
