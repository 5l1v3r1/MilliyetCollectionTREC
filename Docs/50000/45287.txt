<DOC>
<DOCNO> 45287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/son/sonspo10.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da durmak yok 
</HEADLINE>
<TEXT>

     Galatasaray, ligin 8. haftasında Göztepe ile yapacağı maçın hazırlıklarını bu sabah gerçekleştirdiği antrenmanla sürdürdü. 
     Florya Metin Oktay Tesisleri'nde, teknik direktör Mircea Lucescu yönetiminde çalışan sarı-kırmızılı takımın futbolcuları, kondisyon, pas ve gol çalışması yaptı. 
     Antrenmanda sakatlıkları süren Suat, Perez, Horvath takımdan ayrı koşu yaparken, diğer sakat futbolculardan Capone, Bülent Akın, Mpenza, Bülent Korkmaz, Kerem, Mehmet ise çalışmaya katılmadı. 
     Galatasaray, Göztepe maçı hazırlıklarını bu akşam basına kapalı yapacağı antrenmanla sürdürecek. 
     Bu arada, Galatasaray'ın 7 Ekim Pazar günü Almanya'nın 2. Ligi'nde yer alan Mainz 05 takımıyla yapacağı maç iptal edildi. 
     Sarı-kırmızılı takımda sakat ve milli oyuncuların çokluğu nedeniyle Almanya'da Mainz 05 ile yapılması planlanan maçın iptal edildiği bildirildi. 
     






</TEXT>
</DOC>
