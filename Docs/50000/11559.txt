<DOC>
<DOCNO> 11559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/son/sontur20.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçakta boğuşma çıktı, 400 metre irtifa kaybetti... 
</HEADLINE>
<TEXT>

     Ulaştırma Bakanı Enis Öksüz, Rus yolcu uçağının kaçırılması sırasında kokpitte bir boğuşma yaşandığını bildirdi. 
     Öksüz, gazetecilere yaptığı açıklamada, Rus yolcu uçağının Çeçen olduklarını bildirilen 2 kişi tarafından kaçırıldığının bildirildiğini ve kaçırılma sırasında kokpitte yaşanan boğuşma sırasında uçağın 400 metre irtifa kaybettiğini söyledi. 
     Uçağın şu anda Akdeniz üzerindeki uçuşunu tamamlamak üzere olduğunu ifade eden Enis Öksüz, korsanların 3 bin kilometre uzaklıktaki bir Arap ülkesine gitmek istediklerini kaydetti. 
     Uçağın Medine Havalimanı'na doğru yol aldığı biliniyor. Ancak Suudi Arabistan'ın uçağa iniş izni verip vermeyeceği konusunda henüz bir açıklama yapılmadı. 




</TEXT>
</DOC>
