<DOC>
<DOCNO> 28875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/yazar/cemal.html </URL>
<DATE> 2001/06/26/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Recep Tayyip Erdoğan değişti mi .. 
</HEADLINE>
<TEXT>

     Önümde yeni bir kitap. İlginç ve konusu güncel Tayyip Kasımpaşa'dan Siyasetin Ön Saflarına... Yazarı, Cumhuriyet'te uzun yıllar birlikte çalıştığımız değerli bir genç meslektaşım 
     Turan Yılmaz. 
     Hürriyet gazetesinde yıllardır yakından izlediği bir konuyu sıcağı sıcağına kitaplaştırmış. 
     Tayyip Erdoğan değişti mi 
     Kitabın bu soruyla ilgili bölümünde şu satırlar yer alıyor 
     "Kendisi değiştiğini söylüyor 'Ben değiştim. Dünyadaki gelişmelere, çağa ayak uydurmak lazım. Çocuklarımı da onun için Amerika'da, İngiltere'de okutuyorum. Bunlar değiştiğimin işareti...' 
     Gerçekten yıllar önce söylediği birçok sivri sözü bugün Tayyip'ten duyamazsınız. Örneğin 'Elhamdülillah ben şeriatçıyım' demez. 'Demokrasi bizim için araç' sözünü kullanmaz. Hatta o sözünün yanlış anlaşıldığını söyler. 
     Yine, 'Referansımız İslam'dır' sözünü de pek kullandığına tanık olmazsınız. Ya da 1995 yılında partisinin Ümraniye teşkilat binasının açılışındaki şu sözlerini 
     'Ben Müslümanım diyenin aynı zamanda laikim demesi mümkün değil. Niye Çünkü, Müslümanlığın yaratıcısı Allah kesin hakimiyetin sahibidir.' 
     'Tutturmuşlar laiklik elden gidiyor diye. Bu millet istedikten sonra tabii elden gidecek. Sen bunun önüne geçemezsin ki...' 
     Şimdi farklı şeyler söylüyor Tayyip. Örneğin 'Dinci siyaseti bıraktık' sözü ona ait. 'Şeriat devletini ciddiye almıyorum' sözü de. 
     Hatta, 'Türkiye'deki din - devlet ilişkilerinin sağlıklı bir yapıya kavuşturulabilmesinde tek çözüm laikliktir' sözü de yine Tayyip'e ait. 
     Bütün bunlar Tayyip'in gerçekten değiştiğini gösterir mi 
     Siyasetteki ilk yıllarında günah diye kadın eli sıkmadığı da biliniyordu. 
     Şimdi ise sıkıyor. 
     Birilerinin bütün bunlara bakarak, 'Gerçekten zaman içinde değişti' demesi mümkün. Ama birilerinin de kalkıp 'Değişmedi, takiyye yapıyor demesi de..." Tayyip, Turan Yılmaz, Sayfa 268 - 269, Ümit Yayıncılık, Ankara . 
     Evet, hangisi 
     Tayyip değişti mi 
     Değişmedi mi 
     Bu konu güncelliğini korumaya devam edecek. Çünkü istikbal vaat eden bir siyaset adamı olarak siyaset sahnesine çıkmış bulunuyor Tayyip Erdoğan. 
     Onun için sorulacak kendisine 
     "Geçmişteki radikal İslamcı kimliğinizden, militanlığınızdan vazgeçtiniz mi " diye... "Vazgeçtinizse neden, nasıl vazgeçtiniz " diye sorulacak Tayyip'e... 
     Bir başka deyişle 
     Geçmişe dönük ciddi bir muhasebe yapmadan yola koyulması güçtür Tayyip'in. 
     Türban konusunda ne diyor Laikliği nasıl anlıyor Laik Cumhuriyet'in hukuk devrimi ve kadın - erkek eşitliği ile ilgili görüşleri nedir 
     28 Şubat'tan ne anlıyor 
     Veya bu çerçevede, 'İmam Hatip mezunu ve eşi başörtülü bir başbakan' konusundaki duygu ve düşünceleri... 
     Ya da Erbakan Hoca'yla yolları niye ayrılmıştı Erbakan zihniyeti ile yenilikçilik arasında ne gibi farklar vardı 
     Bunlar ahret sualleri değil. 
     Tayyip Erdoğan'ın geçmişi bu sorular ve tabii yanıtlarını gerekli kılıyor. Tayyip eğer hakikaten inandırıcı olmak istiyorsa, televizyon ekranları önünde buna benzer bütün sorulara gönül rahatlığıyla cevap vermesi şart. 
     Başka çaresi yok. 
     Bu işler artık ben değiştim demekle olmuyor. 
     İnsanoğlu elbette değişir. 
     Ama geçmiş siyasal sicilinde laik demokratik Cumhuriyet'e aykırı notlar olan bir siyaset adamının, hele politika sahnesinde başrole soyunuyorsa, önce değiştiğini ikna edici, inandırıcı bir dille anlatması oyunun temel kuralları arasında yer alır. 
     Hatırlatmak herhalde yersiz 
     Demokrasi en başta açıklık, şeffaflık rejimidir. 
     
     







Takiyye, irtica, sosyoloji 


Tam tiyatro 


Kapatma ve devam 


Vallahi çekilmez 


Recep Tayyip Erdoğan değişti mi .. 


Aliye ile Ramazan 


Eğer eski bilgisayarınız varsa... 


Sadece Fazilet olayı değil... 


Yanıt bekleyen sorular 


Naylon faturam var almaya gelin 


Kutan'ın çağrısı 


Türkbanklılar kime oy vermez 


Resmi Gazete’de ilan şart mı 


Et, süt, ekmek, şeker ve banka dışarıdan gelecek 


Özel oldu ama güzel olmadı 


</TEXT>
</DOC>
