<DOC>
<DOCNO> 29849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/02/ekonomi/eko11.html </URL>
<DATE> 2001/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Temmuz küçük ihaleyle başlıyor 
</HEADLINE>
<TEXT>

Hazine, yarınki beş ay vadeli bono ihalesiyle net 50 trilyon liralık borçlanma öngörüyor 
     EKONOMİ SERVİSİ 

     Hazine, temmuz ayının ilk ihalesini bu hafta düzenliyor. Hazine Müsteşarlığı, yarın beş ay 154 gün vadeli bono ihalesi gerçekleştirecek. İhraç tarihi 4 Temmuz Çarşamba olarak belirlenen ve minumum net 50 trilyon liralık borçlanmanın öngörüldüğü ihalenin geri ödemesi 5 Aralık yerine getirilecek. 
     Yarın ihalesi yapılacak olan beş ay 154 gün vadeli Hazine bonosu, 18 Nisan’da satışı gerçekleştirilen Hazine bonosunun yeniden ihracı şeklinde olacak. 
     Hazine’nin 4 Temmuz Çarşamba günü toplam 638.5 trilyon lira tutarında iç borç geri ödemesi bulunuyor. Hazine, temmuz ayında toplam 5 katrilyon 150 trilyon lira tutarında iç borç geri ödemisinde bulunacak. 
     
     Faiz yüzde 92’ye çıkmıştı 
     Hazine’nin en son 26 Haziran’da düzenlediği 133 gün vadeli bono ihalesinde 3 katrilyon 206.8 trilyon lira tutarında teklif kabul edilirken brüt yıllık faiz yüzde 73.85, brüt bileşik faiz de yüzde 92.29 olmuştu. 
     
     



 EKONOMİ 



















</TEXT>
</DOC>
