<DOC>
<DOCNO> 37458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/son/sonspo21.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaraylı Suat ikinci baharını yaşıyor 
</HEADLINE>
<TEXT>

     Galatasaray'ın deneyimli oyuncusu Suat Kaya, yıllar geçtikçe performansından birşey yitirmişor. 
     Altyapıdan 1986 yılında A takıma çıkan, daha sonra da transfer olduğu Konyaspor'dan yeniden sarı-kırmızılı kulübe dönen 34 yaşındaki Suat, Galatasaray'da adeta ikinci baharını yaşıyor. 
     Galatasaray'ın UEFA Kupası'nı kazanmasında en büyük etken olarak gösterilen orta alanında Okan ve Emre Belözoğlu ile birlikte yer alan deneyimli oyuncu, 2 oyuncunun İtalya'nın FC Inter takımına transfer olmasına karşın, klasını bu sezon da göstermeyi sürdürüyor. 
     
     Rahatlatan gol 
     Galatasaray'ın bu sezon Avrupa Şampiyonlar Ligi 2. ön eleme turunda KS Vllaznia İşkodra ile yaptığı ilk maçın son dakikalarında, takımının sıkıntı yaşadığı dakikalarda, farkı 2'ye çıkaran golü atan Suat, takımını büyük ölçüde rahatlatmıştı. 
     ''Cim Bom'', bu skorun verdiği rahatlıkla Arnavutluk'a gidip turu geçerken, Suat'ın attığı gol de etken olmuştu. 
     
     Roma'ya da attı 
     Gaziantepspor karşısında gördüğü kırmızı kart nedeniyle ligde Denizlispor ile 18 Ağustos Cumartesi günü yapılacak karşılaşmada forma giyemeyecek olan Suat, dün İtalya şampiyonu AS Roma ile yapılan özel maçta da takımının tek golünü attı. 
     Karşılaşmada oldukça istekli olduğu gözlenen Suat, Jardel'in pasıyla girdiği ceza alanında güzel bir vuruşla deneyimini konuşturup,takımını öne geçirdi. 






</TEXT>
</DOC>
