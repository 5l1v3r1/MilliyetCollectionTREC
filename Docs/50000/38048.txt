<DOC>
<DOCNO> 38048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/yazar/pulur.html </URL>
<DATE> 2001/08/20/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
SANKİ HİÇ DEPREM OLMAMIŞ... 
</HEADLINE>
<TEXT>
Düzce’yi Düzceli kurtardı 
İki deprem atlatan Düzce, belediyesiyle, vilayetiyle, sivil toplum kuruluşu olan DEP-DER'iyle depremin yarattığı maddi ve manevi yıkımı hafifletmiş 
     Düzce deprem görmemiş mi Hem de iki kere... "17 Ağustos" şöyle sallayıp geçmiş, "12 Kasım" yapacağını yapmış... Hani Adapazarı'na girerken, deprem, sanki iki yıl önce değil de, iki gün önce oldu sanıyorsunuz ya, Düzce'de ise "Allah Allah, burada deprem mi olmuş..." diyebilirsiniz. Bunun nedeni, bir Düzcelinin, Gencay Baran'ın sözünde saklı "Düzce'yi, Düzceliler kurtardı " Elbette Düzcelinin de şik yeti var, evini, işini, eşini, aşını kaybeden şik yetçi olmaz mı Oluyor, ama Düzceli, belediyesiyle, vilayetiyle, sivil toplum kuruluşu DEP - DER'iyle, Düzce'yi kurtarmaya çalışırken "kara mizah"tan da geri kalmıyor. "Bizi deprem vilayet yaptı " diyorlar. 
     Düzce'nin Belediye Başkanı Ruhi Kurnaz, Fazilet Partisi kapatılınca bağımsız kalmış, şimdilik "Ampul"un ışığına da "Saadet yolu"na da sapmaya niyeti yok... "Benim soyadıma bakıp aldanmayın, sadece soyadım kurnaz" diyor. Biliyorsunuz deprem bölgesinin en büyük sorunu "orta hasarlı" binaların onarılmasına izin verilmesi... Yeni yönetmeliğe göre binalar üç kat olacak... Ama "orta hasarlı" beş kat binaya onarım izni veriliyor. Bu, çok tehlikeli bir uygulama... Belediye Başkanı Ruhi Kurnaz depremden önce başlanmış beş katlı Ticaret ve Kültür Merkezi'ni, depremden sonra, üç kata indirmiş, iki katı kestirmiş... Bununla kalmamış kendi apartmanının da iki katını uçurmuş, sırf halka örnek olsun, diye... 
     
İlginç hik yeler...      Başkan öyle ilginç şeyler anlatıyor ki 
     "Deprem öncesi benim kontrol mühendisimi işi sıkı tutuyor diye dövmeye kalkan müteahhit, deprem sonrasında "Belediye beni iyi denetlemedi" diye dava açtı, yaptığı marifetin suçunu bize yüklemeye çalışıyor." Düzce'de yalnız Belediye Başkanı ilginç şeyler anlatmıyor, halk da ondan geri kalmıyor "Depremde Aziziye Mahallesi 9. Çıkmaz Sokak'ta İsmail Sarıoğlu'nun iki katlı evine bir şey olmadı, yanındaki 4 katlı bina ağır hasar gördü. Lakin bu binayı yıkarken, iki katlı evin üzerine indirdiler. Yıkım işini yapan firma 2 milyar lira tazminat verelim dedi, hasar 6 milyar lira hesaplandı, dava açıldı. Bu arada depremden kurtulan İsmail Sarıoğlu ve ailesi açıkta kaldı, kendilerine kalıcı konut verilmesi için gerekli başvuruyu yaptılar, ama onlara konut verilmedi... Çünkü onların evi depremden yıkılmamış, kaldılar ortada " 
     
700 konut boş bekliyor      Bilirsiniz inşaat sektörü ekonomiyi canlandırır, esnafın, firmaların yüzü güler... Ama Düzce'de böyle olmamış... Dışarıdan gelen müteahhit firmalar, Düzceli esnafa, inşaat malzemesi satanlara, beton fabrikalarına milyarlarca borç takıp "iflas edip " gitmişler Düzce'de 5 bin 942 prefabrike evde 21 bin 320 kişi barınıyor. Düzce'nin kuzeydoğusunda yeni şehir kuruluyor. Vali Vekili Necmeddin Kılıç, "Bir yıla yakın bir sürede 7 bin 627 konut yapıp, 700 aileye teslim etmek, devletin büyük başarısıdır " diyor. Yalnızca teslim edilen 700 konut boş, şimdilik bir aile taşınmış, işlemler sürüyor. Hem Adapazarı'ndaki, hem de Düzce'deki bu konutları gördükten sonra, kimse kusura bakmasın ama beğenmemek, en hafif deyimiyle "müşkelpesentlik"tir. 
     
     







Barutçu'nun Anıları 


Asker yanıt verecek 


Deprem bölgesine özel bakan lazım 


"Yardımcı ol, ısrarcı olma" diye diye... 


Enflasyon hedeflemesi nedir 2 


Toz topraktan nefes alınmıyor 


Depremin toplama kamplarında yaşam Orda kimse var mı ’ 


Düzce’yi Düzceli kurtardı 


Halka asıl darbeyi müteahhitler vurmuş 


Siz de Onur Eylemi’ istemiyor musunuz 


Mevzuat var zihniyet yok 


Dalgalı denizde kur çapası tutmuyor 


Sakarya’yı üretim’ kurtaracak 


</TEXT>
</DOC>
