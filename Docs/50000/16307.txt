<DOC>
<DOCNO> 16307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/son/sontur07.html </URL>
<DATE> 2001/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da Emek Platformu eyleminde büyük güvenlik önlemleri 
</HEADLINE>
<TEXT>

     Emek Platformu İstanbul Bileşenleri tarafından düzenlenen ''Yolsuzluğa ve Yoksulluğa Hayır'' mitingine katılacaklar, 5 ayrı yerde kurulan arama noktalarından geçerek alana giriyorlar. 
     Emek Platformu İstanbul Bileşenleri içerisindeki Türk-İş, Hak-İş, DİSK, KESK, Türkiye Kamu-sen, Memur-Sen ile TMMOB Türkiye Mimar ve Mühendisler Odaları Birliği ve TTB'nin de Türk Tabipler Birliği aralarında bulunduğu 15 örgütün yanısıra bazı siyasi partilerin de katılacağı miting için Şişli Abide-i Hürriyet Meydanı'nda toplanmalar başladı. 
     Otobüslerle ya da yaya olarak sabah saatlerinden itibaren mitingin yapılacağı alana gelmeye başlayan katılımcılar, Şişli, Mecidiyeköy, Çağlayan, Okmeydanı ve Perpa'da oluşturulan güvenlik noktalarında üst aramasından geçiriliyorlar. Üst aramasının yanısıra, katılımcıların taşıdıkları pankartlar da kontrol ediliyor. Uygunsuz olan pankartlar ile sopalara, bu noktalardaki emniyet görevlileri tarafından el konuluyor. 
     Arama noktalarından geçen ve ellerinde pankart bulunan katılımcılar, ''Vur vur inlesin, kurtlar kuşlar dinlesin'', ''Çeteler değil emekçiler yönetsin'', ''Yetti gari, kanmayız'' ''Hükümet istifa'', ''IMF uşağı hükümet istifa'' şeklinde slogan atarak, miting alanına girmeye başladı. 




</TEXT>
</DOC>
