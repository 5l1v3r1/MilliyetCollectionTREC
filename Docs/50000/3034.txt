<DOC>
<DOCNO> 3034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/guncel/gun02.html </URL>
<DATE> 2001/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Cop’tan çakıyorlar 
</HEADLINE>
<TEXT>

Polis adayları, 9 ay boyunca copla nerelere vurmamaları gerektiğini öğreniyor ama işbaşı yapınca her şeyi unutuyor 
     ÖMER ERBİL İstanbul 

     Çevik Kuvvet polislerinin yaptığı protesto yürüyüşün ardından gözler emniyet teşkilatına çevrilirken, Milliyet ekibi en gözde polis okullarından biri olan Sadullah Mermerci Polis Okulu’nda polis adaylarının nasıl eğitildiğini izledi. 700 polis adayının bulunduğu okulda, 21 ders görülüyor. Polis adaylarına ilk önce "sabır" öğretiliyor. Laboratuvarlarda toplumsal olayların görüntülerini izleyen polis adaylarına, hatalar defalarca gösteriliyor. 
     
Çok yemek yasak      Her öğrenci mezun olana kadar 100 mermi kullanırken, silah söküp takma, nişan alma ve hangi hallerde silah kullanılacağının eğitimini de alıyor. Öğrenciler kilo almasın diye günde 3500 - 4500 kalori değerinde yemek veriliyor. Bu rakamların dışına asla ve asla çıkılmıyor. Çevik Kuvvet Polisi olarak görev yapacak polis adaylarına ilk aşamada, insan hakları, halkla ilişkiler ve toplumsal olaylar ve müdahele esasları dersleri ağırlıklı olarak veriliyor. 
     
Müdürleri üzülüyor      Cop kullanma da dersler arasında yer alıyor. Polis adaylarına kesinlikle baş, bel kemiği, boğaz, kaburga boşluğu, boyun, apış arasına vurulmaması anlatılıyor. 
     Ancak okul müdürü Yüksel Çarhacıoğlu, televizyonda yayınlanan toplumsal olay görüntüleri hatırlatarak polislerin bu kuralları hep unuttuklarını üzülerek vurguluyor. Okulda psikoloji dersi verilmiyor. Her hafta getirilen psikolog uzmanlar konferans vererek bu büyük açığı kapatmaya çalışıyor. 
     
     İyi polis dediğin... 
     Sağduyu sahibi, 
     çevik, 
     uyanık, 
     bilgi sahibi, 
     iyi eğitimli, 
     dürüst, 
     zeki, 
     sorumluluk sahibi, 
     kararlı, 
     güvenilir, 
     iyi görünümlü, 
     öz güveni tam 
     ve nazik 
     OLUR 


 GÜNCEL 















</TEXT>
</DOC>
