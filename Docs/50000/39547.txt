<DOC>
<DOCNO> 39547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/29/son/soneko12.html </URL>
<DATE> 2001/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti... 
</HEADLINE>
<TEXT>

     İMKB Ulusal-100 Endeksi dünkü kapanışa göre 148.92 puan kayıpla, 1. seansı 10,089.77 puandan tamamladı. 
     Hisse senetleri ortalama yüzde 1.45 oranında değer yitirdi. 
     Borsa'da, dün başlayan kar realizasyonları günün ilk seansında da sürdü. Alternatif piyasalardaki olumlu gelişmelere rağmen piyasaya yeterli para girmediği gözlenirken, seans 10,218 seviyesinde durgun açıldı. 10,291 puan seviyesine kadar hacimsiz bir çıkışın ardından, satışlar geldi. Satışlar 10,149 puana kadar etkili oldu. Seansın ilk yarısı ise 10,194 puanla geçildi. 
     Seansın ikinci yarısında da hisselerde satış baskısı hissedilirken, bu kez Endeks, 10,077 puana kadar gevşedi. Hacimsiz seyreden piyasa, 1. seansı 10,089.77 puandan tamamladı. 
     Kapanışta mali endeks 210.51 puan kayıpla 13,778.46 puana, hizmet endeksi 93.38 puan kayıpla 5,564.32 puana, sınai endeksi de 110.11 puan kayıpla 8,736.77 puana geriledi. 
     Önceki kapanışa göre mali grup hisseler ortalama yüzde 1.50, hizmet grubu hisseler yüzde 1.65, sınai grubu hisseler de yüzde 1.24 oranında değer yitirdi. 
     1. seansta işlem gören toplam 277 hisse senedinden 125'i değer yitirdi. 58 hisse senedi değer kazanırken, 94 hissenin fiyatında ise değişiklik olmadı. 
     Seansta, 129 trilyon 20 milyar 736 milyon liralık işlem hacmi oluştu. 
     1. seansta Yapı Kredi Bankası, Akbank, Sabancı Holding, Garanti Bankası ve İş Bankası C, en yoğun işlem gören hisseler oldular. 






</TEXT>
</DOC>
