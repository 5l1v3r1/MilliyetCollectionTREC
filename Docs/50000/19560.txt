<DOC>
<DOCNO> 19560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/04/son/soneko24.html </URL>
<DATE> 2001/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 2. seans böyle geçti... 
</HEADLINE>
<TEXT>

     İMKB Ulusal-100 Endeksi, günün 2. seansını 609.87 puan kayıpla 12,529.69 puandan tamamladı. 
     Hisse senetleri, ortalama yüzde 4.64 oranında değer kaybetti. Borsa'da günün ikinci yarısında kar realizasyonları etkili oldu. Seans, 13,141 puandan açıldı. Seansın başlarında alıcılı görülen piyasa 13,294 puan seviyesinden satışlarla geri döndü. Bir süre 13 bin seviyesinde tutunmaya çalışan Endeks, yoğun satışlar karşısında dayanamadı. İlk etapta 12,770 puana gerileyen Endeks, ilk bir saati 12,803 puanla geçti. 
     İkinci yarının başlarında bu kez 12,653 seviyesi görüldü. Kısa süreli tepki alımlarıyla 12,800 seviyesi denendiyse de yeniden yoğun satış dalgasıyla hızla gevşeyen Endeks, kapanışa doğru en düşük 12,401 puanı gördü. Ulusal-100 Endeks, günü son dakika alımlarıyla 12,529.69 puandan tamamladı. 
     Öte yandan, hisse senetlerinin günlük değer kaybı yüzde 2.34 oldu.Kapanışta mali endeks 1,046.27 puan kayıpla 17,659.53 puana, sınai endeksi 332.02 puan kayıpla 9,505.29 puana, hizmet endeksi de 236.22 puan kayıpla 7,475.94 puana geriledi. Böylece mali grup hisseler, ilk seansa göre ortalama yüzde 5.59,sınai grubu hisseler yüzde 3.38, hizmet grubuna bağlı hisseler de yüzde 3.06 oranında değer yitirdi. 2. seansta işlem gören toplam 300 hisse senedinden 249'u değer kaybetti. 29 hisse senedi değer kazanırken, 22 hissenin fiyatında ise bir değişiklik olmadı. Seansta, 493 trilyon 101 milyar 69 milyon liralık işlem hacmi oluştu. İki seansın işlem hacmi toplamı da, 1 katrilyon 54 trilyon 928.6 milyar lira olarak gerçekleşti. 2. seansta, Yapı Kredi Bankası, Sabancı Holding, Garanti Bankası, Akbank ve Koç Holding en yoğun işlem gören hisseler oldular. 






</TEXT>
</DOC>
