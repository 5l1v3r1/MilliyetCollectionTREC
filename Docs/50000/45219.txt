<DOC>
<DOCNO> 45219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/son/sondun02.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
El Cezire televizyonu Bin Ladin'in görüntülerini yayınladı 
</HEADLINE>
<TEXT>

     Katar'ın El Cezire televizyonu, yakın zamanda çekildiğini ileri sürdüğü, uluslararası terörist Usame Bin Ladin'in görüntülerini yayınladı. 
     El Cezire, Usame Bin Ladin'in örgütü El Kaide ile bir başka İslami militan örgütünün birleşmesinin yıldönümü kutlamalarının görüntülerini yayınladı. 
     Televizyon, maskeli koruma görevlerinin eşliğinde Bin Ladin ve Mısır'da faaliyet gösteren İslami Cihad örgütünün lideri doktor Eyman Zevahiri'yi bir çadırda düzenlenen kutlamalar sırasında gösterdi. 
     Televizyon çekiminde, havaya ateş açan ve Arapça şarkılar söyleyen militanların yüzleri görülmeyecek şekilde görüntülendiler. 
     Törenin, El Kaide'nin yeni mezunları için de yapıldığı belirtildi. 
     Bu arada, El Cezire için çalışan bir gazeteci, görüntülerin ABD'de 11 Eylül'de düzenlenen saldırılardan sonra çekildiğini ve birkaç haftalık olduğunu belirtti. 
     






</TEXT>
</DOC>
