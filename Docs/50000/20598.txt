<DOC>
<DOCNO> 20598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/ekonomi/eko09.html </URL>
<DATE> 2001/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD bile 150 vekille yönetiliyor 
</HEADLINE>
<TEXT>

     ŞANLIURFA DHA 

     Koç Holding Yönetim Kurulu Başkanı Rahmi Koç, hükümetin IMF kararlarını ve yeni kanunları Meclis’ten zor da olsa geçirdiğini belirterek, krizin aşılmasının Türkiye’nin son şansı olduğunu söyledi. 
     Şanlıurfa’daki Koç- Ata Besi Çiftliği ve Trakmak tesislerinde incelemelerde bulunan Koç, devletin yapılanmasını eleştirerek, "Amerika, İngiltere 150 milletvekili ile işi pekala götürüyor. Bizde ise 550 milletvekili var. Bakan sayısı 32. Ben çocukken 14 bakan vardı, hepsinin ismini ezbere biliyordum. Şimdi bakanlar geliyor, bakanlar gidiyor, tanımadan değişiyor ve çok bakan var. Yalnız meteoroloji ile uğraşan bakan var. Olur mu böyle şey, olmaz" diye konuştu. 
     Koç, "Türk Telekom 10 yıl önce özelleşseydi 20 milyar dolar değeri vardı, bugün göreceksiniz kimse Telekom’u almayacak. THY de öyle. Yazık oldu. Kaynak israf ettik, memleketi gelirden mahrum ettik" dedi. 
     



 EKONOMİ 




















</TEXT>
</DOC>
