<DOC>
<DOCNO> 4282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/28/magazin/amag.html </URL>
<DATE> 2001/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Depremde uzman çapkınlıkta acemi 
</HEADLINE>
<TEXT>

Marmara Depremi sonrası adı sıkça duyulan yakışıklı ve bekar Prof. Üşümezsoy, Burcu hanımla yakalanınca epey stres’ yarattı 
     DENİZ ALTUNTAŞ 

     Hemen savunma’ yaptı 
     ŞENER Üşümezsoy, kız arkadaşı Burcu Yavuz ile Spica Bar’da gazetecilere yakalandı. Peş peşe patlayan flaşlardan rahatsız olup hemen Sadece arkadaşım’ savunmasına geçen Üşümezsoy, "Aşkı karıştırmayın. Moda’dan bodyguard arkadaşlar davet etti. Haluk Levent’i izlemek istedik. Benim sevgilim yok" dedi. 
     
     Yavuz İş görüşmesi 
     BURCU Yavuz da, Marmara, büyük hasarlı bir deprem üretemez’ tezini savunan Üşümezsoy’a anında destek verdi. Vücut geliştirme sporuna düşkünlüğü ile tanınan Üşükezsoy ile ilişkisi olmadığını iddia eden Yavuz, "Şener beyi Süper Kanal’da sunduğum yeni talk - showuma konuk etmeyi düşünüyorum. Bunun dışında arkadaşız" demekle yetindi. 
     
     Ve uzmanlık’ konusu 
     FOTOĞRAFLARI çekilince güzel sunucudan uzaklaşan Üşümezsoy’u, Haluk Levent’in şarkıları bile neşelendirmedi. Ünlü profesör, Levent’in, "İstanbul’da büyük deprem olur mu " sorusuna verdiği, "Marmara Denizi’nden geçen kırık fay hattı, İstanbul için tehlike yaratmıyor" cevabına aldığı alkışlarla biraz olsun keyiflenebildi. 
     
     


 MAGAZİN 












</TEXT>
</DOC>
