<DOC>
<DOCNO> 47867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/son/sondun03.html </URL>
<DATE> 2001/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
New York Times'ın Rio de Janerio muhabirine şarbonlu mektup 
</HEADLINE>
<TEXT>

     Rio de Janerio muhabirine şarbonlu mektup gönderildiğini açıklayan New York Times gazetesi, tüm çalışanlarını, elektronik posta ile gönderdiği yazıyla uyardı. 
     Times çalışaları, gazete editörü Gerald Boyd'un, Rio temsilciliğine gönderilen mektup içinde şarbon virüsü belirlenmesi üzerine tüm çalışanların uyarıldığını söylediğini belirttiler. 
     New York Times'in üst düzey 6 yöneticisinin imzasıyla gönderilen uyarı yazısında, şarbonlu mektubun, 5 Ekim'de New York'tan, Rio muhabiri Larry Rohter'e postalandığı ve mektupta iade adresi bulunmadığı bildirildi. 
     Mektubun açılmadığı ve koruyucu bir çanta içinde yetkililere teslim edildiği kaydedildi. 
     
     New Jersey'de bir postacı daha şarbona yakalandı 

     ABD senatosuna ve NBC televizyonuna gönderilen şarbonlu mektupların dağıtımını düzenleyen bir posta görevlisinin daha şarbona yakalandığı ortaya çıktı. 
     Sağlık Bakanlığı yetkilisi, virüs taşıdığı belirlenen postacının, Pensilvanya'da bir hastanede tedavi altına alındığını söyledi. 
     New Jersey'de, Trenton'daki postanede çalışan bir kadının, Trenton'un banliyösüne götürdüğü mektupdan şarbon virüsü kaptığı açıklanmıştı. 
     Posta görevlileri ile birlikte, ABD'de, 11 Eylül'deki terör eylemlerinden bu yana toplam 8 kişinin şarbona yakalandığı açıklanmış oldu. 
     






</TEXT>
</DOC>
