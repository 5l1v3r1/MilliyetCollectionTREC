<DOC>
<DOCNO> 23859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/son/sondun10.html </URL>
<DATE> 2001/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban'dan Afgan kadınına bol "burka" zorunluluğu.. 
</HEADLINE>
<TEXT>

     Afganistan'da iktidarda bulunan aşırı dinci Taliban yönetimi, yeni bir karar alarak, kadınların örtünmek için kullandıkları ''burkaların'' vücuda çok yakın olmasını yasakladı. 
     İslami Haber Ajansı'nın AIP bildirdiğine göre, Taliban'ın kalesi durumundaki güneyde yer alan Kandahar kentinde kadınlardan bundan böyle daha bol burkalar giymeleri istendi. Dini polisin de bu yeni kararın uygulamasında etkin rol oynayacağı belirtildi. Taliban dini polisinin ayrıca, İslam'a uygun olmadığı gerekçesiyle 43 bin 200 kadın fotoğrafını yaktığı kaydedildi. Taliban, aşırı katı uygulamaları çerçevesinde, evlenmeden aşk yapmaktan ''suçlu'' bulunan genç bir çifti, geçen hafta başkent Kabil'in en büyük stadyumunda binlerce kişinin önünde nikahları kıyılmadan önce 100 kırbaçla cezalandırmıştı. 







</TEXT>
</DOC>
