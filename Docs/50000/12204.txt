<DOC>
<DOCNO> 12204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/20/yazar/cemal.html </URL>
<DATE> 2001/03/20/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Hükümetin önündeki kritik 40 gün 
</HEADLINE>
<TEXT>

     Artık bilmeyen yok Krizden çıkış için dış kaynak gerekiyor. Ama bunun için de bazı koşulları önümüzdeki 40 günde öncelikle yerine getirmek lazım. 
     Bunlardan biri, son iki krizin temelinde yatan bankacılık sistemini adam etmek... Diğeri, devletin iki yakasını bir araya getirmek... Yani bütçe gelirlerini artırırken harcamaları kısmak... 
     Başka türlü krizden çıkış yok. 
     Nitekim, gerek Kemal Derviş'in gerekse IMF yetkililerinin dünkü açıklamaları bu yoldaydı. 
     Bir başka deyişle 
     Top yine Ankara'da 
     IMF ile sil baştan yapılıyor. 
     Hükümet siyasal kararlılığını göstermek durumunda. Güven verici adımlar atması şart. Çünkü piyasada Kemal Derviş'in güven grafiği yükseliyor, koalisyon ortaklarınınki değil. 
     Bu nedenle, hükümetin bir yandan bankacılık sektörünü artık partizanlığın çiftliği olmaktan çıkartması, öbür yandan devletin ayağını yorganına denk düşürecek süreci hızlandırması gerekiyor. 
     Yapabilecek mi 
     Soru burada düğümleniyor. 
     Örneğin, ekonomi bürokrasisinden üst düzeyde bir kaynakla dün öğle vakti devlet harcamalarının nerelerden kısılacağını konuşuyorduk. 
     Şöyle dedi 
     "Öyle çok fazla kalem kaldığı da söylenemez. Askeri harcamaların dışında kısıntı çok zor. Silahlı Kuvvetlerimizin her şeyi dikkatle gözden geçirmesi lazım. Bundan önceki programlarda pek yardımcı oldukları söylenemezdi. Ama bu defa durum değişik. Kredibilitesi elden giden, ekonomisi gitgide küçülen bir ülkenin askeri malzeme alımı da kolay olmaz. Ordudan işaretler bu kez iyi. Askeri harcamalar konusunda anlayışlı davranılacağını gösteriyor." 
     Öyle anlaşılıyor ki, Ecevit hükümetinin önünde çok kritik bir 40 gün var. Bu sürede kendisinin bazı kritik kararları alması ve aynı zamanda Meclis'e fazla mesai yaptırması gerekiyor. Bu olmadan dışarıda kesenin ağzı açılmayacak. 
     Bir başka deyişle 
     Para peşin değil bu kez 
     Yapılması gereken yasal düzenlemelerin sayısı 20'nin üzerinde. Kemal Derviş bu konunun önemini dün sabahki açıklamalarında tam iki kez vurguladı. IMF yetkilisi de aynı konuya özellikle değindi. 
     Özelleştirme sürecinin hızlandırılması, Merkez Bankası ve bankacılık sisteminde reformcu değişiklik yapılması için yoğun bir yasama faaliyetine ihtiyaç var. 
     O yüzden, eğer hükümet kararlı davranırsa, sayın milletvekillerine gerçekten çok iş düşecek. Çünkü parlamentonun çarkları hızla çalışmadan Türkiye'nin yol alması, yani krizden çıkış olanaksız. 
     Nitekim Derviş dün de söyledi 
     "Yasal düzenlemeler konusunda çok hızlı davranmak zorundayız." 
     Çok zor günler yaşanmakta. 
     Piyasalar kıpırdamıyor. 
     Enflasyon birkaç ay fırlayacak. 
     Büyüme negatifte. 
     Yoksulluk ve işsizlik büyüyecek. 
     Böyle bir dönemde yeniden sıkıya giriyoruz. Yani acı ilaç ve kemer sıkma Başka yolu yok. Bu sürecin ne kadar sancılı olduğu malum. 
     O yüzden Kemal Derviş, ateşten gömleği giydiğinden beri aynı noktayı haklı olarak vurguluyor 
     Toplumsal destek ve dayanışma... 
     Bunun için bir yandan özellikle işçi liderleriyle diyalog kuruyor. Öbür yandan işveren kesimiyle dirsek teması içinde kalıyor. 
     
Ben ne yapabilirim      Bir diğer deyişle 
     Toplumsal uzlaşma arayışı... 
     Çekilen sıkıntıların en az sancıyla aşılabilmesinin yolu toplumun kendi içindeki gönüllü rızasından geçer. Değişik toplum kesimlerinin rızasını sağlayan bir programla daha kolay düze çıkılabilir. 
     Bu noktayı düşünmekte yarar var. 
     Hükümetten haklı taleplerimiz var. Çünkü arabayı deviren onlar. Ama aynı zamanda dönüp kendimize de sormalıyız 
     Ben ne yapabilirim .. 
     Çünkü krizden çıkışta hepimizin tek tek oynayabileceği roller var. 
     Eğer hükümet yapabilecekleri konusunda inandırıcı olabilirse, bunu Kemal Derviş'in yapmaya başladığı gibi topluma anlatmaya devam ederse, toplumsal uzlaşma sağlanabilirse, tünelin ucundaki ışık daha çabuk gözükür. 
     
     





Dönemeç... 


AB'ye doğru... 


Dananın kuyruğu 


Ne siz sorun, ne de ben... 


Hükümetin önündeki kritik 40 gün 


"U" ve "V" 


Avrupa Partisi 


Başbakan'ın sözü ve son iki gün 


Programlı günler... 


Erol Aksoy’dan açıklama 


Uyuşturucu pazarı Türkiye 


AB çıpası 


Bu durumda "bundan iyisi olamaz" 


</TEXT>
</DOC>
