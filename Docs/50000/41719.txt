<DOC>
<DOCNO> 41719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/yazar/yilmaz.html </URL>
<DATE> 2001/09/12/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Aman Tanrım, cennetteyim 
</HEADLINE>
<TEXT>

     Yol boyu Şevket Demirel kavakları ve Süleyman Demirel tabelalarından başka bir yatırım görmediğimiz Isparta’dan ayrılıp, Denizli’ye geldiğimizde bizi fabrikalar karşıladı. Bunların içinde en çok Değirmenci Grup’tan etkilendiğimi söylemeliyim. Değirmenci’nin, Denizli’nin yanı sıra Kahramanmaraş ve Gaziantep’teki yatırımlarıyla tesislerinin sayısı 8’e ulaşmış. Demek TGRT’de Evita - Gülbence’ye ödenen sponsorluk paraları boşa gitmemiş. Denizli sanayiinde örnek tükenmez, satırlarımız tükenir... 
     Denizli’de krizin faturası 10 bin işsize çıkıyor. Yıllık ihracatı geçen yıla göre yüzde 12 civarında artarak 1 milyar dolara ulaşan Denizli, yatırımını Türkiye dışına kaydırmama mücadelesi veriyor. 
     Ne pahasına 
     Haşin rekabet, özürlü insanını sokağa terk etme, 38 yaşın üstündekilere iş vermeme, yükselen kiralar, yetersiz sağlık ve eğitim olanakları, artan iç göç ve hırsızlık... Denizli’nin, Aydın, Isparta ve Muğla illerinden çıkan bakanları gördükçe içi eriyor. Boşuna... Devlet yatırımı ile beslenen illerin kalkınmada tembellik ettiğini gezip gördük, yazıyoruz. Allah bin bereket versin, bugüne kadar okul yaptıran 80 hayırseverden biri olan Denizli Basma’nın sahibi Esat Sivri, krizde bile okul açabiliyor. 
     Vali Ziya Göksu şöyle diyor "Denizlili işadamı dürüsttür, ben kefilim. 20 kadar yolsuzluk operasyonu oldu, Denizlili işadamının adı geçmedi." 
     Duyduğumuz en güzel açıklama İşadamlarımız temiz Denizli’nin bir de temizlenen bölgesi var Pamukkale. Bu işler için gereken harcama da, yılda 2 milyon turistin bıraktığı 1 trilyon 800 milyar liradan karşılanıyor. 
     Denizlililer, Devlet Bakanı Kemal Derviş’in Amerika’nın pantolon kotasıyla yüzleştiği Denizli gezisi sırasında çıktığı Pamukkale’de bembeyaz travertenleri görünce, "Aman Tanrım Veya Allahım S.Y. , şu anda cennetteyim" demiş. Bu cümle sanki biraz uzun olmuş, "Aman Tanrım" yeterdi aslında... 
     
     







Denizli reel kent 


Dünya düzeni sarsılırken 


Teröre karşı, insanlık adına, çifte standartsız savaş 


CIA çarmıha 


Hep aynı kafa 


Manyaktan kaynaklanan afet 


Sadece eğitim sistemi mi 


Yeni tür savaş 


Yazmayı hiç istemediğim bir yazı 


Orhan Aslıtürk’ün sahte pasaportu varmış 


2 telekom şirketinin borcu, Türkiye’nin dış borcundan fazla 


İnsana kıymet verelim 


Çözüm ihracat 


Aman Tanrım, cennetteyim 


</TEXT>
</DOC>
