<DOC>
<DOCNO> 40804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/son/soneko15.html </URL>
<DATE> 2001/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz, nitelikli işgücünü vurdu 
</HEADLINE>
<TEXT>

     İnsan Kaynakları Yönetimi Derneği İNKADE tarafından yapılan bir araştırma, beyaz yakalılar olarak tanımlanan yüksek öğrenim mezunu nitelikli iş gücünün kriz sonrasında kazançlarının ve harcamalarının azaldığını ortaya koydu. 
     İNKADE Başkanı Yücel Atış, çoğunluğu üniversite mezunu ve özel sektörde çalışan 600 kişiyi kapsayan araştırma sonuçlarını, bir basın toplantısıyla açıkladı. 
     Atış, araştırmayı İstanbul, Ankara, İzmir, Kocaeli ve Bursa'nın yanı sıra sanayinin gelişmekte olduğu Denizli, Manisa, Tekirdağ, Balıkesir, Eskişehir ve Kayseri illerinde yaptıklarını kaydetti. 
     Araştırmayla ekonomik krizin insanların değerlerini nasıl etkilediğini ortaya çıkarmayı amaçladıklarını belirten Atış, katılanların yüzde 92'sinin özel sektörde çalıştığını, yüzde 86'sının yüksek öğrenim gördüğünü ve yüzde 12'sinin kriz sonrasında işini kaybettiğini söyledi. 
     Yücel Atış, geçtiğimiz yıl aynı nitelikteki insanlar üzerinde yaptıkları araştırmada değerler ve yaşamdaki önemli olan unsurlar arasında aile, sağlık ve ülkenin yer almadığını, ancak son araştırmada bu unsurlara verilen değerin oldukça fazla olduğunu ifade etti. 
     
     Araştırma sonuçları 
     Temmuz, Ağustos ile 5 Eylül'e kadar olan zaman diliminde posta ve e-mail yöntemiyle yapılan ve ekonomik krizin değerler üzerine etkisine yönelik soruların sorulduğu, birden fazla cevabın da değerlendirildiği araştırma sonuçları şöyle 
149   Katılanların yüzde 54'ü krizden sonra daha az kazanıyor ve daha az harcıyor. Yüzde 19'u aynı durumda, yüzde 17'si yaşamında herşeyi yeniden programlıyor, yüzde 1'i daha çok kazanıyor. Yüzde 9'u ise krizden çok olumsuz etkilendiğini belirtiyor. 
149   Araştırmaya katılan 600 kişiden yüzde 52'si kriz sonrasında ahlaki değerlerin, yüzde 54'ü saygının, yüzde 32'si güvenin, yüzde 31'i işbirliğinin ve yüzde 27'si geleceğe yönelik hayallerin yitirildiğini ifade ediyor. 
149   Bu kesimin yüzde 54'ü ekonomik krizden siyasilerin tümünü sorumlututarken, yüzde 52'si herkesi, yüzde 30'u hükümeti ve yüzde 4'ü Cumhurbaşkanı'nı sorumlu tutuyor. 
149   Krizin ardından değerler ve yaşamda önemli olan unsurlarla ilgili soruyu ise katılanların yüzde 56'sı aile, yüzde 39'u iş ve kariyer, yüzde 27'si sağlık, yüzde 27'si arkadaş, yüzde 24'ü gelecek garantisi, yüzde 24'ü ülke ve yüzde 14'ü para şeklinde yanıtlıyor. 
149   Yapılacak bir seçimde hangi partiye oy verileceği sorusuna katılanların yüzde 67'si ''hiçbiri'' şeklinde yanıtladı. Yüzde 5'i Devlet Bakanı Kemal Derviş'in kuracağı yeni bir partiye, yüzde 4'ü ÖDP'ye, yüzde 3'ü yeni kurulacak sol partiye, yüzde 3'ü de CHP'ye oy verecekleri yönünde cevap veriyor. 

     'Başbakan olsaydınız..." 
     Araştırmaya katılanlara ''Siz Başbakan olsaydınız çözüm için ne yapardınız '' şeklindeki açık soru üzerine alınan ekonomik görüşler arasında lüks tüketim vergisinin yükseltilmesi, Türk Lirası kullanımının yaygınlaştırılması, askeri ve kamu harcamaların kısılması, teknolojik yatırımlara önem verilmesi, gelir-gider oranlarının kontrol edilmesi ve ''Yerli malı yurdun malı herkes onu kullanmalı'' sözünün ilke edinilmesi gerekliliği yönündeki cevaplar dikkat çekiyor. 
     Araştırmada, siyasi yönde dokunulmazlığın kaldırılması, seçim sisteminin değiştirilmesi, Anayasa değişikliği, askeri politikadan uzak durulması ve sosyal güvenlik uygulamalarının yaygınlaşması görüşleri belirtiliyor. 
     Sosyal alanda yapılacaklar arasında ise toplumdaki kültürel erozyon ve değer yargılarının aşınmasını ortadan kaldıracak bir eylem planının oluşturulması gerekliliği, sosyal yardımlaşma kuruluşlarının aktif hale getirilmesi ve toplumun eğitim seviyesini yükselterek refah düzeyinin eşit hale getirilmesi gerektiği dile getiriliyor. 






</TEXT>
</DOC>
