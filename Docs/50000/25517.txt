<DOC>
<DOCNO> 25517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/yasam/yas02.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
UMUT KAMPI 
</HEADLINE>
<TEXT>

Özürlüler Kampı’ndan iki hayat Biri evlenecek kız görmeye, diğeri kendi gibi olanları sosyalleşmeye teşvike gelmiş... İki söz, iki dünyaya bedelmiş 
     ELİF KORAP İstanbul 

     Florya Özürlüler Kampı, bek r erkekler’ grubuyla 7’nci sezonunu açtı. Kamp sakinleri bu yıl da ücret ödemiyor, 15 gün, yeşillikler içindeki 45 bungalovluk kampta, 2’şer kişi kalıyorlar. Özürlüler kampına yatla boğaz turu ile tarihi bir gezi de dahil. Konferans, konser, spor çalışmaları, oyunlar ve resim etkinlikleri de cabası... Ancak şartlar ne kadar muhteşem olursa olsun bir burukluğu içlerinde barındırıyorlar. 
     
Evinizden çıkın’      Kamp sakinlerinden 28 yaşındaki Fatih Eyinlioğlu buğulu gözlerinde umut barındıranlardan biri... Çalışmak için Değirmendere’ye gittiği günün akşamı 17 Ağustos depremi olmuş. 4 gün enkaz altında kalan genç adamın göğsünün altı felç olmuş. 
     Şimdi tekerlekli sandalyeyi ayakları kabul etmiş şöyle konuşuyor "Basketbol ve pinpon oynuyorum. Yüzmeye de başlayacağım. Özürlü insanların neler yapabileceklerini görmelerini istiyorum. Evlerinden çıksınlar. Dışarıda hayat var. İstediklerini yapabilirler." 
     
Görücüye geldi ama...      Kimi kız arkadaş bulmak, kimi özürlülerin sorunlarını tartışmak ve çözüm önerileri getirmek, kimi içine kapanıklığını aşarak sosyalleşebilmek için katılıyor Özürlüler Kampı’na. 
     Kampçıların çoğu hayatından memnun... Ancak aradığını bulamayanlar da var. Ortopedik özürlü Metin Özcan şöyle anlatıyor derdini "Bizim arkadaş edinmemiz zor oluyor. Burada evlenebileceğim bir kızla tanışırım diye ummuştum. Oysa kızlar gelmiyormuş." 
     Kamp doktoru Fizyoterapist Nalan Engin’in sözleriyle yanlış gruba katıldığını anlayan Özcan daha da üzülüyor. Çünkü kampta bek r erkekler dışında, karma, kızlar, aile grupları da var. 
     



 YAŞAM 





















</TEXT>
</DOC>
