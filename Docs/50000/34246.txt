<DOC>
<DOCNO> 34246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/28/spor/spo05.html </URL>
<DATE> 2001/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Torpido’nun iki yüzü 
</HEADLINE>
<TEXT>

     JAPONYA’NIN Fukuoka kentinde devam eden Dünya Yüzme Şampiyonası’nda Avustralyalı Ian Thorpe’un büyüsü bozuldu. 18 yaşındaki yıldız kulaç, en zayıf olduğu 100 metre serbestin finalinde ancak dördüncü sırada yer alarak kürsüye çıkamayınca, yedi yarışta yedi altın hayali de havuzun sularına gömüldü. Bu yarışta, ABD’li Anthony Ervin, 48.33 ile Hollandalı Hoogenband’in önünde şampiyonluğa uzandı. 
     ANCAK Thorpe, son adam olarak yüzdüğü 4x200 metre serbest bayrakta Avustralya takımını 7.04.66’lık dereceyle muhteşem bir Dünya rekoruna taşırken, şampiyonadaki altın madalya sayısını da beşe yükseltti. Avustralyalı Geoff Huegill de erkekler 50 metre kelebek yarı finalinde 23.44’lük derecesiyle Dünya rekoru kırdı. Bayanlar sutopunda Macaristan’ı 7 - 3 yenen İtalya şampiyon oldu. 
     
Tribüne çıktık      DÜNYA Yüzme Şampiyonası’nda mücadele eden sporcularımız, yarışmalarını tamamlayarak tribüne çıktı. Fukuoka’da dün 100 metre kelebek seçmelerinde yarışan Ayşe Diker, ikinci seride 1.05.58’lik derecesiyle altıncı olurken, genel klasmanda da 37 sporcu arasında 27.’liği alarak elendi. Daha önce erkekler 50 metre kelebek elemelerinde yarışacağı açıklanan Derya Büyükuncu ise seçmelere yine katılmadı. 
     
Madalya durumu ÜLKE ALTIN GÜMÜŞ BRONZ TOPLAM ABD 8 7 6 21 Çin 8 6 3 17 Avustralya 8 3 5 16 Rusya 6 7 3 16 İtalya 5 2 3 10 Almanya 3 6 5 14 Hollanda 2 5 1 8      
     



 SPOR 




















</TEXT>
</DOC>
