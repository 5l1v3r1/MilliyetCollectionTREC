<DOC>
<DOCNO> 10593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/09/yazar/cemal.html </URL>
<DATE> 2001/03/09/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Aslan Cimbom, iyi ki varsın 
</HEADLINE>
<TEXT>

     Cimbom'un tarihi maçlarında hiç değişmez. Heyecan saatler öncesi başlar. Yaklaşan sanki bir fırtınadır. İlk esintileri daha stada gelmeden çok önce hissetmeye başlarım. 
     Tansiyon gitgide yükselir. 
     Bir kıpırdanma, bir tedirginlik kaplar içimi. 
     Yenecek miyiz 
     Takımın eksiği var mı 
     Ali Sami Yen'in Galatasaray tribünündeki numaralı yerim hazır. Kartım var. 
     Ama stada yine de bir, bir buçuk saat önce giderim. 
     Biraz futbol geyiği için. Biraz da içimdeki heyecanı bastırmak ve maçın havasına girmek umuduyla... 
     Hatırlıyorum 
     Cimbom'un geçen yılki iki tarihi maçında, Leeds ve Kopenhag'da bütün gece uyku tutmamıştı. Sabahın köründe kalkmış, futbol basınının duayeni Doğan Koloğlu'nu uyandırıp sormuştum 
     "Abi, Leeds United'i eleyecek miyiz " 
     "Doğan Abi, Arsenal'i yenip Avrupa şampiyonu olabilecek miyiz " 
     Özgüven eksiği vardı o zamanlar. İçimizdeki o yılların birikimi olan psikolojik duvar daha yıkılmamıştı. 
     Ancak ikisini de başarmasını bildi Galatasaray. Hele futbol tarihimizin en şanlı sayfasının Kopenhag'daki Parken Stadı'nda yazılışına tanık olmak, hem gazeteci hem de taraftar olarak gerçekten bir ayrıcalık olmuştu. 
     Parken'da Arsenal'ı yıkan o muhteşem 120 dakikalık heyecan ve duygu yüklü zaman dilimi, hiç abartmıyorum, hayatımın unutulmazları arasında müstesna bir yer aldı. 
     Geçen çarşamba akşamı. 
     Ali Sami Yen'e gidiyorum. Daha maçın başlamasına bir buçuk saat var. 
     Rüzgarlı, buz gibi bir hava. Arada yağmur çiseliyor. 
     Köpüklü minderlere zam gelmiş. Çiftini beş yüz binden bir milyona çıkarmışlar. 
     Güvenlik önlemleri olağanüstü. Biraz bekleyince, "Ne oluyoruz " sorusuna polis memurunun yanıtı gücenik geliyor 
     "Bayım, biz saat ikiden beri burada nöbetteyiz. İki dakika bekleseniz ne olur " 
     Ali Kırca ailesi ve Füruğ her zamanki gibi tribündeki yerlerini çoktan almışlar bile. 
     Klasik muhabbetimiz başlıyor. 
     "Yenecek miyiz " 
     "Kadroda eksik var mı " 
     İlk haber kötü 
     "Ergün de oynamıyor. Az önce arka tarafta gördüm." 
     "Suat da yok " 
     "Ahmet kapatabilecek mi defanstaki boşluğu. Orta saha ne olacak " 
     Konu her zamanki gibi dönüp dolaşıp o malum noktada düğümleniyor 
     "Hagi ile Jardel ne yapacak " 
     Bu sorunun anlamını hepimiz biliyoruz Takımı yine 9 kişi bırakacaklar mı 
     Ya da 
     "Emek hırsızı artık gol atacak mı " 
     Ali iddialı 
     "İstatistik konuşuyor. Bu kadar maçtır gol atamayan Jardel bu sefer gole mahkum " 
     Haklı çıkıyor. 
     Jardel yine donuk ama maçın sonunda attığı golle zaferi perçinliyor. 
     Hagi'ye gelince... 
     Maçın daha başında anlamsız bir sarı kartla yine yüreğimizi ağzımıza getiriyor. Takımı yine on kişi mi bırakacak sorusu boğazımızda düğümleniyor. 
     Ama hayır Yine bir Hagi klasiği sergileniyor Ali Sami Yen'de. Hem gol atıyor, hem oynuyor, hem oynatıyor. 
     Hagi muhteşem. 
     Tribünler de muhteşem. 
     Böylesi az görülür. 
     Galatasaray'ın orta sahası acayip. Emre, Ümit, Okan Milan'ı kilitliyorlar. 
     Hasan Şaş'ın cevvaliyeti mükemmel... 
     Ahmet de fevkalade. 
     Popescu, Bülent ve Capone'ye diyecek bir şey yok. Top göstermiyorlar. Hatasız oynuyorlar. 
     Kale bekçisi Taffarel yine güven veriyor. 
     Lucescu takımı gayet iyi dizmiş bu kez... 
     Milan'ın yapabileceği bir şey yok. 
     Tam bir heyecan kasırgası yaşanıyor Ali Sami Yen'de... 
     Aslan Cimbom yine tarih yazıyor. Yine bir ilke imza atıyor. Avrupa Şampiyonlar Ligi'nde çeyrek finale kalan ilk Türk takımı oluyor. 
     Bitiş düdüğü. 
     Zafer sarhoşluğu. 
     Ve boşalma... 
     Sabahtan başlayarak perde perde yükselen, 90 dakika müthiş bir stresle doruklarda gezinen tansiyon bir anda dizginlerinden boşanıyor. 
     İçimde dalga dalga kabaran bir rahatlama ve mutluluk duygusu. 
     Aslan Cimbom 
     Çarşamba gecesi kalbim yine sıkı bir testten geçti. 
     Sapasağlammış. 
     Ya Galatasaray bundan sonra Şampiyonlar Ligi'nde de finali oynarsa .. 24 Mayıs'ta, Milano'daki o maça, o finale tırmanırsa 
     Gene dayanabilecek mi kalbim .. 
     Milan zaferi, Galatasaray için yeni bir dönüm noktası. Akıllı kullanabilirse, içte ve dışta yeni bir çıkışın, şanlı bir tırmanışın kapısı açılabilir. Bu kritik kavşağın çok iyi değerlendirilmesini temenni ediyorum. 
     Bu bir şanstır. 
     Yeni bir fırsattır. 
     İniş eğimlerinin belirgin olduğu Cimbom bu sayede kabaracak büyük bir dalganın üstüne çıkarak futbol tarihimize daha güzel sayfalar ekleyebilir. Kendini yenileyerek güçlenmenin yolunu açabilir. 
     Galatasaray camiasının dikkatine 
     Bundan sonraki rakiplerimiz mi 
     Real Madrid, Manchester United, Bayern Münih, Leeds United, Arsenal, Valencia... 
     Hepsini biliyoruz. 
     Onlar korksun 
     Galatasaray hepsini yenebilir, finale de çıkıp Avrupa Şampiyonlar Ligi Kupası'nı İstanbul'a getirebilir. 
     Yeter ki, kalbimiz sağlam olsun 
     Aslan Cimbom 
     İyi ki varsın 
     
     





Şehir ve din 


Ecevit - Derviş yakınlığı 


Kanun’u tartışan seçkin kadınlar 


Aslan Cimbom, iyi ki varsın 


"Niyet" taslağı hazır 


Sezer'in düşünceleri 


Yuh olsun... 


Vahşet Türkiye'de de vahşettir, İspanya'da da.. 


Zeytin dalı 


Kriz, tavukları bile yumurtlattı 


İşiniz çok zor 


İyimserlik gerçeği görmeye engel 


Betil Ciddi olarak düşünürüm 


</TEXT>
</DOC>
