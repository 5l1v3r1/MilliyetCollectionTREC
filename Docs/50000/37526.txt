<DOC>
<DOCNO> 37526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/siyaset/siy03.html </URL>
<DATE> 2001/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ampulde yumuşama 
</HEADLINE>
<TEXT>

AK Parti’nin ampulündeki rahleye benzeyen çizgilerle sarığa benzeyen bölüm rötuşlarla ortadan kaldırıldı 
     ANKARA Milliyet 

     Recep Tayyip Erdoğan, kendi içlerinde de tepkilere neden olan amblemde geri adım atarak "çizimi" yumuşattı. Ampulün içindeki rahleye benzeyen çizgilerle sarığa benzeyen bölüm, küçük rötuşlarla ortadan kaldırıldı. 
     Ampulün içinde yer alan sarı yerine "turuncu ve sarı" kullanılırken" 7 okun rengi ve şekli de değişti. Amblemde yer alan "Ak Parti", yazım kurallarına uygun olarak "AK Parti" olarak yenilendi. Tüm bu değişikliklere karşın, bu kez de amblemin üzerinde bulunan "Aydınlığa açık karanlığa kapalı " sloganının yazım şekli sorun oldu. Bazı kurucular, "Aydınlık siyah, karanlık açık renkle yazılmış. Burada tezat olmuş" diye tepki gösterdi. 
     
SP Amblemi Edison buldu      SP Milletvekili Bahri Zengin, amblemin, kapatılan Refah Partisi tarafından 1989 yerel seçimlerinde kullanıldığını, amblemin kendisi tarafından bulunduğunu söylerken Milletvekili Mukadder Başeğmez ise, "Ampulü Bahri Bey değil, Edison buldu" dedi. 
     Grup Başkanvekili Yasin Hatipoğlu ise AK Parti’nin amblemi için "Vatandaş olarak tatmin edici değil" diye konuştu. Hatipoğlu, "Kaç vat olur " sorusuna, "Gelecek enerjinin gücüne bağlı" yanıtını verdi. 
     
ANAP Dayanıklı ampule benzemiyor      HAKAN ŞANLITÜRK Ankara 

     ANAP’lı Devlet Bakanı Edip Safter Gaydalı, AK Parti’lileri "takiyeciler" olarak nitelendirerek, "Dayanıklı ampul modası çıktı ama bunlar şekil itibariyle bile dayanıklı ampule benzemiyorlar. Erbakan da, Erdoğan da siyasi mevta olacak. Tarihteki yerini alacak" dedi. AK’de söylem ve fikir olarak yenilik olmadığını savunan Gaydalı, partinin amblemini mizah konusu yaparak," "Ampulün en hassas yeri içindeki birkaç teldir. Tellerden biri koptuğunda ampul işlevini yitirir. Ampulün kendini değil, toplumu aydınlatması lazım. Henüz toplumu aydınlatacak bir şeylerini göremedik. Şu anda tam bir muamma bunlar" yorumunu yaptı. 
     



 SİYASET 















</TEXT>
</DOC>
