<DOC>
<DOCNO> 6348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/ekonomi/eko00.html </URL>
<DATE> 2001/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Hem bankalar hem de sanayici rahatlatılacak 
</HEADLINE>
<TEXT>

     Başbakan Yardımcısı Hüsamettin Özkan, toplantıdan sonra Milliyet’e yaptığı açıklamada, mali ve reel sektörün birbirinden ayrılamayacağını dile getirerek şunları söyledi 
     "Bir taraf kaynak olmadığı için ayakta duramıyor, üretemiyor. Öbür taraf, karşıdaki üretip satamadığı, para kazanamadığı için verdiği krediyi tahsil edemiyor. O nedenle reel ve mali sektörle yaptığımız toplantıda aldığımız önerilerin listesini bürokrat arkadaşlarımıza verdik ve bunlar üzerinde çalışmalarını istedik. Bu hafta yoğun bir çalışma yapılacak ve sonrasında neyin nasıl yapılacağını, nelerin yapılabileceğini tekrar oturup konuşacağız." 
     
"Krizi göremediniz"      Özkan şöyle devam etti 
     "Daha iki ay önce bir mali kriz yaşamadık mı Bu krizi öngörebildik mi Öngöremedik. Ekonomi yönetimimiz, bürokrat arkadaşlarımız böyle bir krizi görebildiler mi Hayır. O zaman dediğimiz şudur. Önlemleri düşünün, konuşun, alalım. Bu ekonomi bir daha böyle bir krizi yaşayamaz. Yaşarsa altından kalkamaz. Bunun gereği neyse, ne önlem gerekiyorsa onu şimdiden konuşalım, alalım, yapalım. Kriz yaşamayalım. Söylenen bu." 
     
Taviz yok      Özkan, IMF ile mutabakata varılan üç yıllık istikrar programının kararlılıkla uygulanması yönünde dünkü toplantıda da görüş birliğine varıldığını, yapılan tüm konuşmaların bu yönde olduğunğu söylerken, programda revizyona gidileceği yönündeki iddiaların ve beklentilerin ise gerçek dışı olduğunu belirtti. Özkan, IMF’ye söz verilen bütün yasaların Kurban bayramına kadar çıkartılacağını açıkladı. 
     


 EKONOMİ 




















</TEXT>
</DOC>
