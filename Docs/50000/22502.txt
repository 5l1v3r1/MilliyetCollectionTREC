<DOC>
<DOCNO> 22502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/siyaset/siy04.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Namus cinayetine şaşırdılar 
</HEADLINE>
<TEXT>

Avrupa Konseyi Parlamenterler Meclisi Kadın - Erkek Eşitliği Komisyonu üyeleri, Türk kadınının yaşadığı sorunlara çok şaşırdı. Başkan Err, "Bizde namus suçu diye bir şey yok" dedi 
     SERHAT OĞUZ İstanbul 

     İstanbul'da toplanan Avrupa Konseyi Parlamenterler Meclisi Kadın Erkek Eşitliği Komisyonu üyeleri, Türk kadınlarının yaşadığı sorunları öğrenince şaşkınlığa uğradılar. Komisyon Başkanı Lydie Err, "Burada namus suçu diye bir şey varmış şaşırdık. Bizim ülkemizde böyle bir şey yok" dedi. 
     Hilton Oteli'nde üç gün sürecek olan Avrupa Komisyonu Parlamenterler Meclisi Bahar Toplantısı'nın ilk oturumunda Avrupalı kadınlar, Türk hemcinslerini dinlediler. Basına kapalı yapılan oturuma KADER Başkanı Zülal Kılıç, Başbakanlık Kadının Statüsü ve Sorunları Genel Müdür Vekili Nevin Şenol, Kadına İnsan Hakları Projesi Yeni Çözümler Vakfı Başkanı Pınar İlkkaracan, Cumhuriyet Kadınları Derneği Başkanı Şenal Sarıhan, DSP Milletvekili ve Avrupa Konseyi Hukuk ve İnsan Hakları Komisyon Yardımcısı Tayyibe Gülek, FP Milletvekili Oya Akgönenç ve DSP Milletvekili Gönül Saray Alphan katıldı. Türk kadınlarının içinde bulunduğu durumu yadırgayan Komisyon Başkanı Err, şunları söyledi 
     
Okuma yazma oranı düşük      "Beni en çok çarpan şey kadınların okumaz yazmazlık oranının yüksekliği oldu. Kırsal kesimlerde bu oran yüzde 47'ye ulaşıyor. Bir de burada 'namus suçu' diye bir şey var. Bu bizi çok şaşırttı. Ev içi şiddeti, namus suçları pekiştiriyor. Bu, genç kızları öldürmek için bahane olarak görülüyor. Devleti sığınma evleri açmaya yöneltmek gerekir. Her yıl 20 - 30 bin kişinin Türkiye'ye girdikten sonra sınır dışı edildiği, bunların 5 - 6 bininin kadın olduğu ve çocuk ticaretinin yapıldığı da anlaşılıyor. Türkiye'de eşcinsellik h l tabu." 
     
Rapor hazırlayacaklar      Err, Avrupa'da kadın ticareti ve aile içi şiddetle ilgili hazırlayacakları raporu eylül ayında Avrupa Konseyi'ne sunacaklarını sözlerine ekledi. 
     Türkiye'nin en az kadın siyasetçi bulunan ülke olduğunu vurgulayan DSP'li Gülek de kendi partisinin bile aynı durumda olduğunu belirtti. 
     



 SİYASET 


















</TEXT>
</DOC>
