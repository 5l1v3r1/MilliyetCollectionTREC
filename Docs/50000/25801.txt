<DOC>
<DOCNO> 25801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/son/sontur01.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kavgayı ayırmak isteyen polis memuru canından oldu 
</HEADLINE>
<TEXT>

     Üsküdar'da, 2 kişi arasındaki bıçaklı kavgayı ayırmaya çalışan polis memuru, aldığı bıçak darbesi sonucu öldü. 
     Ünalan Mahallesi Ayazma Caddesi'nde devriye görevi yapan polis ekibi, market sahibi Coşkun Durdağı ile alkollü olduğu belirtilen bir müşteri arasındaki kavgaya müdahale etti. 
     Kavgayı ayırmaya çalışan polislerden Hayrettin Yıldırım, Durdağı'nın elinde bulunan bıçağın göğsüne saplanması sonucu ağır yaralandı. Ekip aracıyla Haydarpaşa Numune Hastanesi'ne kaldırılan Yıldırım, burada yapılan müdahaleye karşın kurtarılamadı. 
     Coşkun Durdağı ve kavga ettiği kişi polis tarafından gözlem altına alındı. 







</TEXT>
</DOC>
