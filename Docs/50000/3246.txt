<DOC>
<DOCNO> 3246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/21/son/sontur01.html </URL>
<DATE> 2001/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasat Operasyonu’nda 9 tutuklama 
</HEADLINE>
<TEXT>

     "Hasat Operasyonu" çerçevesinde Mersin’de gözaltına alınan 24 kişiden 9’u, Adana DGM’de tutuklandı. 
     İçişleri Bakanlığı’nın, bazı tarım ürünlerini sahte belge düzenleyerek yurtdışına ihraç edilmiş göstererek kaçakçılık yapıldığı ve haksız KDV alınarak devletin dolandırıldığı iddiasıyla başlattığı "Hasat Operasyonu" çerçevesinde, Mersin’de gözaltına alınan 24 kişi, Adana DGM’de hakim önüne çıktı. 
     Mahkeme, Hasan Şeker, Hakan Fikret Özbaş, Orhan Demirdelen, Ali Kırtıl, M. Ali Bilgili, Ferit Kılıç, Bekir Serttaş, A. Turan Serttaş ve Faruk Yüksel’in tutuklanmasına karar verdi. 15 kişi ise tutuksuz yargılanmak üzere serbest bırakıldı. 
     İçel Emniyet Müdürlüğü ekipleri, 13 Ocak’ta başlayan "Hasat Operasyonu" kapsamında, Serttaşlar firması ile şeker Gıda Sanayi işyerlerine düzenledikleri operasyonda, buralarda bulunan 11 bilgisayar ile 50 çuval evraka el koymuş, Şeker Gıda Sanayi ortakları Hasan Şeker, Hakan Özbaş ve Orhan Demirdelen ile Serttaşlar Firması sahibi Ahmet Serttaş’ın da aralarında bulunduğu 24 kişiyi gözaltına almıştı. 




</TEXT>
</DOC>
