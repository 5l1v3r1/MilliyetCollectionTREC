<DOC>
<DOCNO> 47850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/yazar/bila.html </URL>
<DATE> 2001/10/20/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
İzgi'nin önerisi 
</HEADLINE>
<TEXT>

     Meclis Başkanı Ömer İzgi, Cumhurbaşkanı'nın referandum kararı aldığı milletvekillerinin özlük haklarıyla ilgili Anayasa değişikliği konusunu çözüme kavuşturmak için girişimlerini sürdürüyor. 
     İzgi, Meclis'in bu maddeyi değiştirip düzeltmek konusunda Meclis'e olanak tanınması gerektiğini savunuyor. Beklentisi bugün akşama kadar Cumhurbaşkanı Sezer'in, söz konusu maddeyi, yürürlüğe giren Anayasa değişikliklerinin tanıdığı yetkiye dayanarak Meclis'e geri göndermesi. 
     "Bugün akşama kadar" sınırlamasının nedeni ise Anayasa değişikliklerinin Çankaya'ya sunulmasından sonra Cumhurbaşkanı'nın inceleme yapmak üzere kullanabileceği sürenin 15 gün olması. 15 gün bugün akşam doluyor. Eğer Cumhurbaşkanı bugün bir işlem yapmazsa, yarından itibaren referandum kararı aldığı maddeyle ilgili başka bir tasarrufta bulunma olanağı ortadan kalkıyor. 
     Cumhurbaşkanı bu sürenin son gününde maddeyi Meclis'e iade eder mi 
     Çankaya'dan yansıyan hava Cumhurbaşkanı Sezer'in böyle bir eğilim taşımadığı yönünde. 
     Meclis Başkanı İzgi de aynı izlenime sahip olacak ki, dünkü görüşmemizde, yeni bir öneri getirdi. 
     İzgi'nin önerisi şöyle 
     "Herhangi bir hukukçuyla veya parlamenterle görüşmüş değilim. Tamamen kişisel olarak bir öneri getirmek istiyorum. Tartışmaları bir yana bırakarak, 3376 sayılı halkoylaması yapılmasını düzenleyen yasaya bir geçici madde ekleyelim. Referandumun, normal süresinde yapılacak genel seçimlerle birlikte yapılacağı hükmünü ekleyelim. Referandum, seçimlerle birlikte yapılırsa, bunun maddi kazancı da olur. Referandum ve seçim için ayrı ayrı masraf yapılmaz. Halkoylaması yasasına daha önce de 6 kez geçici madde eklenmiş. Bu kez ekleyebiliriz. Tabii bu nihai çözüm değil. Bu maddeyi ekledikten sonra da Anayasa'nın 86. maddesini yeniden değiştirme çalışmasını da sürdürürüz. Bu maddeyi zaten Meclis'in gündemine almış bulunuyoruz. Bu süre içinde 86. madde de yeniden düzenlenir ve Cumhurbaşkanı'nın gördüğü sakınca ortadan kaldırılmış olur." 
     İzgi'nin önerisi, halkoylaması yasasına geçici madde ekleyerek referandum baskısı ve sıkışıklığını ortadan kaldırmak, kazanılacak süre içinde de Anayasa'nın 86. maddesini yeniden Sezer'in istediği hale getirmek... 
     İzgi, bugün akşama kadar bekleyip bu konuda inisiyatifi ele alacak... 
     
     







Taliban ve İslamcılar 


Şarbona dur 


İzgi'nin önerisi 


AB yolunda 'sahici' sorun Kıbrıs patlarsa 


Ara istasyon 


Araftakiler 


YÖK'ün inadını kim kıracak 


Görevimiz tehlike 


Türkiye’yi Dobu istilasından kurtaralım 


Bir teminat öyküsü 


Oradan, buradan, şuradan... 


Resmi Gazete krizi 


Vekil maaşı anayasaya girmiş ülke var mı 


Hata uygulayıcılarda 2 


Usame bin Ladin ve bizim meslek 


Şarbon 


</TEXT>
</DOC>
