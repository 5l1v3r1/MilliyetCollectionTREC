<DOC>
<DOCNO> 35413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/yazar/theper.html </URL>
<DATE> 2001/08/04/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Sayı ve arsa payı çoğunluğu gerekir 
</HEADLINE>
<TEXT>

     Yazlık sitede kat malikiyim. Kat malikleri kurulu toplanacak ve güneş enerjisi ile sıcak su sağlamak için tesis kararı görüşülecek. Bunun için nasıl bir nisap ve karar gereklidir 
     S. B. - İstanbul 
     
     Bu konuda iki ihtimale göre yanıt vermem lazım. 
     Birinci ihtimal, sitenizde bazı kat maliklerinin kendi bağımsız bölümleri için güneş enerji sistemi kurma istekleri vardır, bunlara izin verilip verilmemesi görüşülebilir. Bu durumda sistem bir veya birkaç bağımsız bölüme hitap edecek ama binaların ortak yeri olan çatıya kurulacaktır. Dolayısı ile ortak bir mahalle bir sistem kurulacağı için tüm bağımsız bölüm maliklerinin izni gerekecektir. 
     İkinci ihtimal, sitenin tümüne hitap eden, herkesin kullanacağı ortak sıcak su sistemine bağlı bir ısınma sistemi söz konusu olacaktır. Bu halde konu Kat Mülkiyeti Kanunu'nun 42. maddesine girmektedir ki bu halde sayı ve arsa payı çoğunluğu ile alınacak karar yeterlidir. 
     Durumunuzu tam bilmediğim için iki ihtimale göre yanıt verdim ancak özellikle yazlık sitelerde gördüğüm bir şey var ki birinci toplantıda sayı ve arsa payı çoğunluğu sağlanamadığı için toplantı ertelenmekte, ikinci toplantı katılanlarla yapılmaktadır, yani ikinci toplantıda sayı ve arsa payı çoğunluğu bulunmamaktadır. Hal böyle olunca da sizin güneş paneli yapımı için sayı ve arsa payı çoğunluğunu sağlamanız biraz müşkül görünüyor. Demek istediğim şu ki, davette bu durumu açıklayın ki katılım çok olsun. 
     
     







ANAP nereye 


Bank - acılar... 


Ortada başka adam yok 


Pearl Harbor neden tutmadı 


Vakıf üniversiteleri 


Erbakan hoca bu oyuna nasıl geldi 


Arjantin ve yardım utancı 


Koç’ta Özaydınlı Mustafa Koç ikilisine doğru... 


"Neden güzel olur İzmirli kadınlar " 


Sayı ve arsa payı çoğunluğu gerekir 


Türkiye'nin eksiği siyasi parti mi 


Hazine TL harcamak için dolar ile borçlanıyor 


</TEXT>
</DOC>
