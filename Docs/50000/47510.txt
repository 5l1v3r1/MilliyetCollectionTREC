<DOC>
<DOCNO> 47510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/son/sondun16.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçak gemisinden havalanan uçaklar 136 ton bomba attı 
</HEADLINE>
<TEXT>

     ABD donanmasına ait Carl Vinson uçak gemisinden kalkan savaş uçakları, 7 Ekim'den bu yana sürdürülen Afganistan harekatında, bu ülkeye 136 tonun üzerinde bomba attı. 
     Tuğamiral Tom Zelibo, gemi mürettebatına yaptığı açıklamada, ''Afganistan'a yönelik harekatta, sadece bu gemiden kalkan uçaklardan 136 tondan fazla bomba atıldı. Bu inanılmaz bir rakam'' dedi. 
     ''Hava mürettebatının mükemmel bir iş çıkardığını'' belirten Zelibor, ''Bu mürettebat, Afganistan'da uygun savaş ortamını hazırlamak için elinden gelenin en iyisini yapıyor'' diye konuştu. 
     Zelibor, ''En büyük korkusunun, harekatın rutin bir hale geldiğinin düşünülmesi olduğunu'' belirterek, ''Gerçek ortada. Bu iş rutin değil'' dedi. 
     Amiral Tom Zelibor, her gün 90'ı aşkın sorti yapan ekibe rahat olmaları çağrısında da bulundu. 
     Lazer ya da uydu yoluyla yönlendirilen bombalar, 23-92 kilogram arasında değişiyor. 
     






</TEXT>
</DOC>
