<DOC>
<DOCNO> 28403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/23/yasam/yas03a.html </URL>
<DATE> 2001/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Boşanamadığı karısını boğdu 
</HEADLINE>
<TEXT>

Karısının, Boşanırsan kızımızı öldürürüm’ tehdidi üzerine çılgına dönen işsiz koca, eşini boğazını sıkarak öldürdü... 
     TAYLAN YILDIRIM İzmir DHA 

     İzmir’in Bornova ilçesinde oturan Murat Çukurkent, boşanmak istemeyen eşi Serpil Çukurkent’i boğarak öldürdü. 
     Boğazında ur olduğu belirlenen Murat Çukurkent 30 , 6 ay önce tedavi olmak için çalıştığı trafo şirketinden ayrılarak evde oturmaya başladı. 
     Merkez Bankası İzmir Şubesi’nde çalışan eşi Serpil Çukurkent’in 41 , "Evde oturuyorsun. Bari ev işlerini yap" sözlerine içerleyen Murat Çukurkent, eşinin, kızları Firuze Çukurkent’e 6 de bakmayarak annesinin yanına göndermesi üzerine, bir süre önce boşanma davası açtı. 
     Mahkemeden çağrı pusulasını alan Serpil Çukurkent, boşanmayı kabul etmeyeceğini söyleyince çift yeniden tartışmaya başladı. Serpil Çukurkent’in "Eğer benden boşanırsan kızımızı öldürürüm" sözü, Murat Çukurkent’i çılgına çevirdi. 
     Çukurkent, yatak odasında yere yatırdığı karısını boğazını sıkarak boğdu ve Bornova Merkez Karakolu’na giderek teslim oldu. 
     
Fenalık geçirdi      Karakolda cinayeti soğukkanlılıkla anlatan Murat Çukurkent, hava almak için dışarıya çıkartıldığı sırada fenalaştı. Karakol bahçesinde bayılan Çukurkent, polisler tarafından Ege Üniversitesi Tıp Fakültesi Hastanesi’ne kaldırıldı. 
     Tedavisi tamamlanınca gözaltına alınan öfkeli koca, görüntü almaya çalışan basın mensuplarına da saldırdı. 
     



 YAŞAM 




















</TEXT>
</DOC>
