<DOC>
<DOCNO> 19620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/ekonomi/eko09.html </URL>
<DATE> 2001/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirbank dengeleri sarstı 
</HEADLINE>
<TEXT>

Kasım krizinde zor duruma düşen Demirbank’ın Fon’a devri, TMSF bankalarının menkul değerler cüzdanını dörde katlarken özel sektör mevduatını azalttı 
     EKONOMİ SERVİSİ 

     Bankacılık sisteminde kasım ayında yaşanan kriz sistemdeki mevduatın kamu bankalarına kaymasına neden olurken Demirbank’ın Tasarruf Mevduatı Sigorta Fonu’na TMSF devredilmesi bankacılık sistemindeki dengelerin tamamen değişmesi sonucunu doğurdu. 
     Bankalar Birliği ay sonunda yapacağı genel kurul öncesi ekonomik verileri açıklamaya başladı. Dün açıklanan veriler sistemin kasım krizinden olumsuz etkilendiğini rakamlarla ortaya koydu. 
     
Mevduat kamuya kaydı      Birlik verilerine göre, Eylül 2000’de kamu bankalarının mevduatı özel bankaların mevduatının altında seyrederken aralık ayında kamu bankalarındaki mevduatın özel bankalardaki mevduatı aştığı gözlendi. Eylül - aralık arasında 3.5 katrilyon lira artan toplam mevduatın 2.8 katrilyonu kamu bankalarına kayarken Demirbank’a el konulması nedeniyle TMSF bankalarının mevduatı 2.6 katrilyon lira arttı. Toplamdaki artışa karşın özel bankaların mevduatı ise 2.2 katrilyon lira azaldı. 
     Dikkat çeken bir diğer kalem ise menkul değerler cüzdanı oldu. 2000 yılı başında yüzde 37’lerde seyreden bono faizlerinin kasımda yüzde 100’ü aşması bankaların portföyündeki kamu k ğıtlarının değerini düşürünce menkul değerler cüzdanı 12.4 katrilyondan 12 katrilyon liraya geriledi. 
     
Demirbank’ın portföyü      Bu rakamlar içinde en fazla yükselen banka grubu ise TMSF bankaları oldu. Demirbank’ın Fon’a devredilmesi, portföyünde 3 milyar doları aşkın bonosu olması nedeniyle TMSF bankalarındaki menkul değerler cüzdanının dört kat artarak 3 katrilyon 751 trilyon liraya yükselmesine neden oldu. 
     
Batık krediler patladıEKONOMİ SERVİSİ 
     Türkiye’de son yaşanan iki finansal krizin sonucu kredi dönüşlerindeki sorunlar nedeniyle büyümeye başlayan batık krediler 5 katrilyon liraya yaklaştı. 
     Batık kredilerde, fon bankalarının da içinde yer aldığı özel bankaların batık kredilerinin etkisiyle 500 trilyonun üzerinde artış yaşandı. 
     
4.8 katrilyon oldu      Bankaların tasfiye olunacak kredilerinin tutarı 13 - 20 Nisan arasındaki bir haftalık dönemde 530 trilyon liralık büyüme gösterdi. Bu artışla, bankaların batık kredilerinin tutarı 4 katrilyon 810.6 trilyon liraya kadar ulaştı. Batık kredilerin, kriz öncesinde yüzde 10.8 düzeyinde bulunan toplam krediler içindeki payı da yüzde 14.4’e kadar ulaştı. 
     



 EKONOMİ 




















</TEXT>
</DOC>
