<DOC>
<DOCNO> 33258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/22/dunya/dun01.html </URL>
<DATE> 2001/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürtleri hortumlayan Lord 
</HEADLINE>
<TEXT>

     NEVSAL ELEVLİ Londra 

     İngiltere’de mahkemeyi yanıltmak ve yalan yere yemin etmek suçlarından 4 yıl hapse mahkum edilen yazar - politikacı Lord Archer, şimdi de Kuzey Iraklılar için toplanan yardıma el koymakla suçlanıyor. 
     Körfez savaşı sonrasında göçe zorlanan Kuzey Iraklılar için, kendisinin başında olduğu bir komite tarafından düzenlenen kampanyayla ilgili olarak suçlanan Lord Archer’ın, bu kampanyada toplanan milyonlarca sterline el koyduğu öne sürülüyor. 
     Muhafazakar Parti milletvekili Emma Nicholson’ın, konuyla ilgili olarak Scotland Yard’a suç duyurusu yapmaya hazırlandığı belirtiliyor. Nicholson, bu kampanya sonrasında Kuzey Irak’a bir ziyarette bulunan ve topladığı paraları bu gezi sırasında bölgedeki liderlere teslim ettiğini öne süren Lord Archer’ın, yalan söylediğini iddia ediyor. 
     Lord Archer, 1987’de kendisi hakkında "bir fahişeyle seks yaptığı" iddiasını ortaya atan Daily Star gazetesi aleyhinde açtığı davada yalan ifade vermekten geçen cuma 4 yıl hapse mahkum oldu ve cezaevine konuldu. 
     



 DÜNYA 











</TEXT>
</DOC>
