<DOC>
<DOCNO> 41329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/10/ekonomi/eko02.html </URL>
<DATE> 2001/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Aycell’in hedefi 1.5 milyon 
</HEADLINE>
<TEXT>

İlk etapta yedi ilde hizmet verecek Aycell, nisana kadar 1.5 milyon abone hedefliyor 
     ANKARA Milliyet 

     Türkiye’nin dördüncü GSM cep telefonu şebekesini işletecek T. Telekom’un, Aycell’e dönük hazırlıkları sürüyor. İlk etapta yedi büyük ilde hizmet verecek Aycell’de, nisan ayına kadar 1.5 milyon adet abone hedefleniyor. Türk Telekom Genel Müdürü İsmail Hakkı Alptürk, cepte ucuzluğu getirerek kaliteyi iyileştirecek yeni sistemin, önümüzdeki yıl nisan ayında tüm Türkiye genelinde hizmet vereceğini söyledi. Alptürk, altyapı ve baz istasyonları için yaklaşık 300 milyon dolarlık bir yatırımın öngörüldüğünü belirtti. 
     
     Baz ihalesi haftaya 
     Ankara, İstanbul, İzmir, Adana, Bursa, Antalya ve Muğla’da kurulan baz istasyonları ve santrallarının diğer yerlere de yaygınlaştırılması amacıyla açılan ihale 19 Eylül’de Ankara’da yapılacak. İhaleye Alcatel, Ericsson, Siemens, Nokia ve Netaş’ın katılması bekleniyor. 
     



 EKONOMİ 
















</TEXT>
</DOC>
