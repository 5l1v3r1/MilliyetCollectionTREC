<DOC>
<DOCNO> 8500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/23/spor/spo03.html </URL>
<DATE> 2001/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
"Oynat Cüneytciğim" 
</HEADLINE>
<TEXT>

Lucescu, hakemlere yapılan itirazların görüntülerini, Menajer Cüneyt Tanman’a bir kasette toplattı, futbolcularına "Halinizi görün" diye bağırdı 
     HALİL ÖZER 

     GALATASARAY Teknik Direktörü Lucescu, Deportivo maçında görülen kartlardan sonra ilginç bir yöntem uyguladı. Sarı - Kırmızılı oyuncuların, Türkiye ve Şampiyonlar Ligi’nde hakemlere yaptıkları itirazların görüntülerini bir kasette Menajer Cüneyt Tanman’a toplatan Rumen hoca, herkesi televizyon odasında bir araya getirdi. 
     
     Hoşlanmayacaksınız 
     CORUNA’DAKİ maçtan sonra kartlara çok sinirlendiği gözlenen Lucescu, oyuncuların itiraz pozisyonlarını tekrar tekrar göstertti. Rumen Teknik Direktör, bu video seansından sonra futbolcuları karşısına alarak, "Bu kasetleri birer kez de kendiniz izleyin, halinizi görün. Görüntülerden siz de hoşlanmayacaksınız" dedi. 
     
     Cezalara zam 
     LUCESCU, bu önlem dışında ceza konusunda da somut adımlar atmaya başladı. Rumen hoca, öncelikle sözleşmedeki fiyata göre karta ceza veren yönetimden, zam istedi. Menajer Cüneyt Tanman ile durum değerlendirmesinde bulunan Lucescu, para cezasının ağırlaştırılması, hatta kadro dışı uygulanması için rapor hazırladı. 
     
Yine Top 10’da      GALATASARAY, CNN’in düzenlediği Dünya futbolunun En İyi 10 Takımı klasmanına yeniden dahil oldu. Sarı - Kırmızılı takım, birkaç ay önce zirveye kadar yükseldiği klasmana bu kez dokuzuncu sıradan girdi. CNN’in internet sitesinde bu klasmanla ilgili yapılan "Yeni takımlar arasında ilk 10’a girmeyi hangisi hak ediyor " anketinde ise Galatasaray yüzde 37 ile ilk sırayı aldı. 
     
G.Saray eksik      GALATASARAY, Kocaelispor ile oynayacakları maçın hazırlıklarına dün sabah başladı. Kırmızı kart cezalısı Jardel’in forma giyemeyeceği Kocaelispor maçında, önceki gün ABD’de ameliyat olan Hakan Ünsal ile sakatlıkları süren B.Bülent, Suat ve Ümit de oynayamayacak. Deportivo maçında sakatlanan K.Bülent ve karın kasında zedelenme olan Okan’ın durumu ise bugün belli olacak. 
     
Randevu ertelendi      FIFA tarafından Hakan Şükür’ün bonservis bedeli üzerinde anlaşma sağlamaları için bir araya gelmeleri istenen Galatasaray ile İnter, bugün için verilen randevuya katılamayacaklarını bildirdiler. Edinilen bilgiye göre, iki kulüp 28 Şubat’ta Zürih’te bir masa etrafında toplanacak. 
     
     Şampiyonlar Ligi'nde Galatasaray istatistiği 
KART KLASMANI TAKIM SARI KART KIRMIZI KART PUAN 1. Leeds 203 15 0 248 2. Lyon 181 14 1 229 3. Valencia 184 15 0 229 4. GALATASARAY 151 18 3 223 5. Arsenal 164 17 0 215      
     
PAS KLASMANI TAKIM TOPLAM PAS PAS YÜZDESİ 1. Real Madrid 3903 80.71 2. Manchester Utd. 4772 80.32 10. GALATASARAY 3356 73.78      
     
GOL KLASMANI TAKIM GOL GOL YÜZDESİ 1. Real Madrid 24 18 2. Paris SG 16 16 5. GALATASARAY 14 15      
     
ŞUT KLASMANI TAKIM ŞUT İSABET YÜZDESİ 1. Arsenal 112 51.79 2. B.Münih 130 51.54 7. GALATASARAY 93 48.39      
     
TOP KAPMA - ÇALIM TAKIM TOP KAPMA BAŞARI YÜZDESİ 1.Paris SG 248 79 2. Deportivo 238 78 6.GALATASARAY 274 77      
     
     FUTBOLCU İSTATİSTİĞİ 
GOL KLASMANI OYUNCU TAKIM GOL ORT. 1. Rivaldo Barcelona 6 1.03 2. Simone Monaco 6 1.07 3. Anelka Paris SG 5 0.61 12. JARDEL Galatasaray 4 0.41      
     
TOP KAPMA - ÇALIM OYUNCU TAKIM TK - ÇALIM BAŞ.YÜZDESİ 1. Nesta Lazio 33 80.5 2. Bulatov S.Moskova 32 78.9 3. Dacourt Leeds 32 74.4 10. FATİH Galatasaray 27 93.1      
     
OFSAYT KLASMANI OYUNCU TAKIM OFSAYT ORT. 1. Henry Arsenal 25 2.74 2. Smith Leeds 22 2.48 5. JARDEL Galatasaray 19 1.94      
     
ASİST OYUNCU TAKIM ASİST ORT. 1.Albertini Milan 4 0.5 2. Beckham Manchester Utd. 4 0.44 13. ERGÜN Galatasaray 3 0.36      
     
Jardel’e iki maç      CEMAL ERSEN 

     SAMSUNSPOR maçında rakip takım oyuncusu Hakkı’ya tekme attığı gerekçesiyle Disiplin Kurulu’na sevkedilen Brezilyalı futbolcuya iki maç hak mahrumiyeti cezası verildi. PFDK’nın dünkü toplantısında rakibe kasten tekme atmak suçundan ceza alan Jardel’in yanı sıra, olaya karışan Hakkı’ya da "tahrik sonucu tekme vurmaktan" bir maç ceza kesildi. Jardel, Kocaelispor ve İstanbulspor karşılaşmalarında forma giyemeyecek. 
     
Köfteci Suat      GALATASARAYLI Suat, Ataköy 8. kısımda "Sultanahmet Köftecisi" açtı. Sarı - Kırmızılı tüm futbolcular, antrenman sonrasında restoranta akın ederken, özenle hazırlanmış köfteler kısa sürede tükendi. Suat’ı açılış gününde takım arkadaşlarının yanısıra yakın dostu Prof.Dr. Ahmet Mete Işıkara ve sanatçı Arto’da yalnız bırakmadı. 
     


 SPOR 
























</TEXT>
</DOC>
