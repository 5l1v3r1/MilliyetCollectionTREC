<DOC>
<DOCNO> 10102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/05/son/sonspo03.html </URL>
<DATE> 2001/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fiorentina küme düşme tehlikesine doğru gidiyor 
</HEADLINE>
<TEXT>

     Teknik Direktör Fatih Terim'in istifa etmesinden sonra ilk maçında Bari'ye 2-1 yenilen Fiorentina'da zor günler devam ediyor. 
     İtalyan basınında yer alan yorumlarda, Fiorentina'da fırtınanın devam ettiği ve şok yaşandığı ifade edildi. La Gazetta dello Sport, haftanın en kötü futbol hadiseleri arasında 3. sırada Fiorentina'yı gösterirken, ''Terim'in gidişi yöneticilerin istediği sonucu getirmedi. Fiorentina, lig sonuncusu Bari'ye yenilerek, 7 haftadır galibiyet yüzü görmeye hasret'' denilirken, teknik direktör olarak Chiarugi'nin çıktığı maçta, tribünde yer alan Roberto Mancini de ''hayalet teknik direktör'' olarak yorumlandı. 
     Gazete, çarşamba günü federasyondan çıkacak karara göre hareket edecek olan Mancini için ''evet'' kararının çıkması zor olduğu ve kulübün teknik sorumlu olarak Ottaviano Bianchi'yi göreve getireceği belirtildi. 
     Bu arada, 27 puanla ligde 11. sırada bulunan Fiorentina'da panik yaşanırken, kaptan Rui Costa gazetecilere verdiği demeçte, ''Küme düşme riskimiz var'' dedi. 
     



</TEXT>
</DOC>
