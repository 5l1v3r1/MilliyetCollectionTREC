<DOC>
<DOCNO> 20126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/yazar/asik.html </URL>
<DATE> 2001/05/08/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Doğru yanıtlar 
</HEADLINE>
<TEXT>

     Geçen pazar günü yayınladığımız bilmecenin doğru yanıtları şöyle 
     1 Yarışı Andersson kazanır... 2 X ve Y yapışık ikizlerdir...3 Ortaya yakın bir yerde, boru kibrit vb. ile ısıtılır. Isınan suyun aktığı yönde boru da ısınacağı için boruya dokunularak yön bulunur... 4 A yalancı, B doğrucu, C ise yalancıdır.5 Kız siyah saçlı, erkek ise sarı saçlıdır. ikisi birden yalan söylüyor .6 90 dakika. 12 15'ten 1 45'e kadar geçen süre. Eğer arka arkaya 7 defa bir kez çalan gong sesi duyarsanız saati anlamanız için yeni bir gong beklemenize gerek yok, çünkü ilk çalacak olan gong, saat 2'nin ilk gongu olacaktır. 
     Doğru yanıtları dolaysıyla Volkan Doda, Aydın Göçer, İsmail Bilgin, Sinan Özdil, Orhan Buluç, Gülşah Kotil, Engin Oruç, Sezgin Sucu, Hasan Otu ve Cengiz Eremektar'a teşekkürle... 
     
Yağmur duası      Haber gazetelerde "Yozgat'ın Boğazlıyan ilçesinde çocukları yağmur duasına götüren minibüs devrildi, 2 çocuk öldü" başlığıyla yayınlanmıştı. Yozgat Valisi Hüseyin Önal , bir açıklama göndererek Boğazlıyan İlçesi Gazipaşa İlkokulundaki öğrencilerin yağmur duasına değil ağaç dikme törenine gitmekte olduklarını bildirdi. Sayın Vali, kazanın oluştuğu mekanda köylülerin yağmur duası yapmakta oluşlarının kaza ile ilgisi olmadğını ekledi. 
     
Şu korkularımız...      İnsanların çoğu kaybetmekten korktuğu için, sevmekten korkuyor. 
     Sevilmekten korkuyor, kendisini sevilmeye layık görmediği için. 
     Düşünmekten korkuyor, sorumluluk getireceği için. 
     Konuşmaktan korkuyor, eleştirilmekten korktuğu için. 
     Duygularını ifade etmekten korkuyor, reddedilmekten korktuğu için. Yaşlanmaktan korkuyor, gençliğinin kıymetini bilmediği için. 
     Unutulmaktan korkuyor, dünyaya iyi birşey vermediği için. 
     Ve ölmekten korkuyor aslında yaşamayı bilmediği için. 
W.Shakespeare 
     
     
Hortum yasası      Bankacılık Yasa tasarısı Bakanlar Kurulu’nda görüşülmeden önce Bankalar Birliği duruma el koydu. Tasarıyı alıp inceleyerek itirazlarını Bakanlar Kuruluna bildirdi. Örneğin banka boşaltan patronların mallarına haciz konmasını öngören maddeye karşı çıktı. Yasayı bankalar lehine etkilemeye çalıştı. 
     Hortumlanan bankaların zararını ödeyecek olan vatandaş ise tasarıyı ne biliyor, ne etkileyebiliyor. Bankalar Birliği’nin görüşüne sunulan tasarı halkın bilgisine sunulmuyor. Ne demokrasi, ne demokrasi... 
     
Baykal'a gol... 
     CHP Ankara İl Kongresini Deniz Baykal yanlıları, son aylardaki hızlı kadrolaşmaya rağmen kaybettiler. Genel Başkanı Deniz Baykal ve Genel Sekreter Önder Sav'ın Kongre'ye uğramamaları ilginçti. Sonucu CHP Parti Meclisi üyesi, eski Edirne milletvekili Erdal Kalkan' la konuşuyoruz. Diyor ki 
     -Deniz Bey'in bizzat itiraf ettiği gibi, son birkaç ayda tam 18 bin 242 kişiyi Tüzüğün 13. maddesine göre üye yaptılar. Yani bu kişilere, haksız yere, partiye üye olur olmaz seçme ve seçilme hakkı tanıdılar. Feshettikleri il ve ilçelere kendi adamlarını atadılar. Bütün bu oyunlara karşın Iğdır, Aksaray, Gümüşhane, Çankırı, İzmir, Çanakkale, Bilecik ve son olarak da Ankara'da seçimleri kaybettiler. İzmir'de, atamayla il başkanı yaptıkları Kemal Karataş, seçime giren üç aday arasında sonuncu oldu. Ankara'da, cuma günü adaylığını açıklayan arkadaşımız cumartesi günü seçimi kazandı. CHP ucuz oyunları kabul etmiyor. Anti demokrasiye direniyor. Daha da direnecek... 
     
Haydi hayırlısı      Fenerbahçe - Galatasaray maçını izleyen bir hanım gazeteci arkadaşımız dün telefonda 
     - Yakın gelecekte futbol maçları tatil edilebilir, diyordu. 
     - Neden 
     - Çünkü futbol cinnete dönüşüyor. Stadda dün tam 4 saat küfür dinledim. Maç başlarken sahaya doğru akıl almaz bir çakmak, su şişesi yağmuru izledim. Beni en çok irkilten staddan çıkarken duyduğum tezahürattı. Aynen şöyle bağırıyordu topluluk "Futbol şiddettiiir, futbol holiganlıktııır, futbol adam bıçaklamaktııır". Bana kalırsa bu iş bitti... 
     
     BABA "Çağlar’a savunma hakkı verilmeli" demiş... Aslında biraz daha cesaretle "Çağlar’ı savunma hakkı bana verilmeliydi" demeli... Cihan Demirci 
     







Sol nereye 


Doğru yanıtlar 


MHP'nin hortum sorusu 


Ya uyum olmasaydı 


Düzenle düzensizliğin dayanılmaz ağırlığı... 


Derviş yasaları 


Başka kimse yok mu .. 


Gençlik kampları 


Yaraya merhem... 


Bırakın tartışsınlar 


Kazım Abanoz'a soruşturma 


CHP kongreleri 


15 milyar doların 10'u kullanılabilir 


Bugün fal baktım 


Rantiyelere muhtacız 


</TEXT>
</DOC>
