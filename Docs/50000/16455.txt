<DOC>
<DOCNO> 16455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/16/guncel/gun01.html </URL>
<DATE> 2001/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK’dan kriz’ faaliyeti 
</HEADLINE>
<TEXT>

Ankara DGM Başsavcılığı, uzun süredir yürütülen istihbarat çalışmalarının ardından büyük çaplı bir "PKK soruşturması" başlattı 
     ANKARA Milliyet 

     Ankara DGM Başsavcılığı, uzun süredir yürütülen istihbarat çalışmalarının ardından, büyük çaplı bir "PKK soruşturması" başlattı. İbni Sina Hastanesi’nde intörn doktor olarak çalışan Ali Özer ile HADEP İlçe Sekreteri Erhan Kanlak’ın da aralarında bulunduğu 5 kişi tutuklandı. 
     DGM Savcısı Cengiz Köksal’ın yürüttüğü soruşturmada, gözaltındaki zanlılardan bazılarının PKK’ya ilişkin detaylı bilgiler verdiği, bu sayede örgütün uzun süredir belirlenemeyen değişik faaliyetlerinin gün ışığına çıktığı bildirildi. Buna göre soruşturma çerçevesinde saptanan faaliyetler ve bilgiler şöyle 
     
Yunanistan’da teori      PKK, Kuzey Irak, Suriye ve Yunanistan’daki kamplarda faaliyetlerini sürdürüyor. 
     Özellikle "varoşlarda" yaşayan, dar gelirli, sabıkası olmayan Kürtlere yönelik faaliyetlere ağırlık veriliyor. İkna ve hitap gücü yüksek, eğitimli gençleri Yunanistan’daki Lavriyon adlı kampa yollayan örgüt, diğerlerini askeri eğitim için Irak ve Suriye’ye gönderiyor. 
     Yunanistan’daki kampta eğitilen gençlere sahte pasaport veriliyor. Bu kişiler, sabıkaları olmaması nedeniyle, sınırdan rahatça geçiyor. Yunanistan’da eğitilip, Türkiye’ye giriş yapan her militana 1200 mark veriliyor. Bu kişiler ilk aşamada ailelerinin yanına yerleşerek dikkat çekmemeye çalışıyor. 
     Teorik eğitim alanlar sadece yasal eylemlere katılıyor. 
     Türkiye’ye ilk aşamada 100 kişi giriş yaptı. Bu isimlerin büyük bölümü tesbit edildi. 
     Ankara’daki Akademia Kitabevi, özellikle gençlere yönelik kullanılıyor. 
     PKK, son dönemde ekonomik krizi kullanmaya, Filistin modeli diye adlandırılan taşlı sopalı gösterileri örgütlemeye çalışıyor. 
     
Bingöl’de 5 er şehit oldu      Bingöl’de yapılan operasyon sırasında 9 terörist ölü ele geçti. Mayın patlaması sonucunda 5 er hayatını kaybetti, 2’si yaralandı. 
     Bingöl’de terör örgütü PKK’ya yönelik operasyonda, 9 terörist ölü ele geçirildi. Operasyonlarda, teröristlerce yerleştirilen mayınların patlaması sonucu, 5 güvenlik görevlisi şehit oldu, 2 güvenlik görevlisi yaralandı. 
     Olağanüstü Hal Bölge Valiliği’nden yapılan açıklamaya göre, Bingöl’ün kırsal kesiminde dün gerçekleştirilen operasyonlarda çıkan çatışmada, 9 terörist, silahlarıyla birlikte ölü ele geçirildi. 
     Şehit olan erler Önder Atay Erzurum , Abdulkadir Koçtürk Afyon , Turgay Türkmen Gümüşhane , Kadir Altınörs Balıkesir ve Kamil Öngör Eskişehir için Elazığ Asker Hastanesi’nde tören düzenlendi. Gazetecilerin alınmadığı törenin ardından, şehit cenazeleri, memleketlerine gönderildi. 
     


 GÜNCEL 

















</TEXT>
</DOC>
