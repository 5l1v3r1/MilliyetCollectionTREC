<DOC>
<DOCNO> 35375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/spor/aspo.html </URL>
<DATE> 2001/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Özdilek, bir ilke imza atıyor 
</HEADLINE>
<TEXT>
SANA DA BU YAKIŞIR 
Mehmet Özdilek’in içinde derin bir yaraydı ülkesinin okuyamayan evlatları... Müthiş kararını verdiğinde vakıftakileri şaşırtmıştı "Mehmet’i Allah yollamıştı" 
     Milad oluyor 
     BUNUN adı jübile değil. Buna futbolculuğu aşmak denilebilir. Şifo Mehmet, bugün muradına eriyor. Mesleğinde ve ülkesinin gözünde terfi ediyor. Bugün Türkiye’nin spor ve eğitim tarihinde "milad" oluyor. Her şey 23 Nisan törenlerinde kıvılcımlanmıştı. Jübilesinin gelirini çocukların eğitimine bağışlayacaktı. "Transferlerimde parayı önde tutmadım, para da kazandım. Birikimlerimle oynadığım dönemdeki hayat standardımı sürdürebilirim. Fazlasını ne yapayım" diyordu. 
     
     Derin bir yara 
     FUTBOL yüzünden okuldan kopuşunu unutmamıştı. Çelimsiz çocukluğundan daha derin bir yaraydı, ülkesinin okuyamayan, Dünya’yı tanıyamayan, okul sonrası eğitim olanaklarından yoksun evlatları. Türkiye Eğitim Gönüllüleri Vakfı’nın kapısını çalıp niyetini anlattığında, Spor Tarihi’ndeki bir ilkle şaşkına dönmüştü eğitim gönüllüleri. Söz konusu, trilyonlarla ifade edilen bir değerdi. Futbolcunun muhasebesi "almaya" formatlıydı. "Şifo Mehmet’i Allah yollamıştı." 
     
Hoşgeldin Milan      İtalyan takımı, Atatürk Havalimanı’nda çiçeklerle karşılandı. Fatih Terim ve Şifo Mehmet, basın toplantısı düzenledi 
     MEHMET Özdilek’in jübile maçında Beşiktaş’la karşılaşacak Milan, dün İstanbul’a geldi. İtalyan takımını Mehmet ve Eğitim Gönüllüleri Vakfı’ndan iki çocuk çiçeklerle karşıladı. Mehmet ve Milan Teknik Direktörü Fatih Terim, daha sonra Çırağan Oteli’nde ortak bir basın toplantısı yaptılar. Mehmet, Milan takımına teşekkür ederken, "Fatih hocamızın yaptığı seçimler her zaman doğru olmuştur" ifadesini kullandı. 
     TERİM ise jübileden elde edilecek geliri çocukların eğitimine vermesinin önemli olduğunu vurguladı ve "Böyle bir olayda yardım etmeyi seve seve kabul ettik. Bu örnek davranış diğerlerine de örnek olacak" dedi. Toplantıya katılan Engelliler Spor Federasyonu Başkanı Dilek Sabancı, 4 bilet alıp, 1 milyar lira ödedi. Selahattin Beyazıt’ın da 10 bilete 25 milyar lira verdiği belirtildi. Terim ve Mehmet’e plaket verildi. 
     
Seni çok seviyoruz’      ŞİFO Mehmet, futbolu eğitimin hizmetine soktuğu girişimiyle tüm Türkiye’nin kalbini bir kez daha kazandı ama, onu asıl mutlu eden çocukların yaklaşımıydı. Şu anda Türkiye’nin altı bölgesine yayılmiş eğitim parklarındaki çocuklar, "Şifo Ağabeyleri’ne" duygularını bu yürekten sözlerle anlattılar "Seni çok seviyoruz." 
     
Beşiktaş-Milan      TARİHİ jübile, Kanal D’den naklen yayınlanacak. Halit Kıvanç’ın 18.30’daki konuşmasıyla başlayacak programda önce Beşiktaş veteranları - Sanatçılar maçı oynanacak. 19.20’de Tarık konser verecek, 20.00’de 100 çocuk ve 50 eğitim gönüllüsü pankartlarla tur atacak. 20.30’da Beşiktaş - Milan maçı start alacak. 45 dakika forma giyecek olan Mehmet için devre arasında ışıklı gösteriler yapılacak. 
     
19 kupa kaldırdı      MEHMET, futbola 17 yaşında Samsun Ladikspor’da başladı. Kahramanmaraş’ta profesyonel oldu, 14 yıl önce de Beşiktaş’a geçti. Siyah - Beyazlı forma ile 4 lig, 4 Cumhurbaşkanlığı, 4 Türkiye, 5 TSYD, 1 Başbakanlık, 1 de Atatürk Kupası’yla kucaklaştı. 130 gol atan, 31 kez de A Milli olan Mehmet, Beşiktaş’ta 2 başkan ve 7 teknik adamla çalıştı. 
     



 SPOR 























</TEXT>
</DOC>
