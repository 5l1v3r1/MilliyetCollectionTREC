<DOC>
<DOCNO> 4508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/son/sonspo02.html </URL>
<DATE> 2001/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray kalan alacağını da tahsil etti 
</HEADLINE>
<TEXT>

     Galatasaray Kulübü, geçen sezon kazandığı UEFA ve Süper Kupa şampiyonluğu nedeniyle devletten alacağı ödülün geri kalanını da tahsil etti. 
     Gençlik ve Spor Genel Müdürlüğü'ne gelen Galatasaray Kulübü Genel Sekreteri Sinan Kalpakçıoğlu, 1 trilyon 385 milyar 682 milyon 630 bin liralık çeki, Devlet Bakanı Fikret Ünlü adına Genel Müdür Kemal Mutlu'dan aldı. 
     Gençlik ve Spor Genel Müdürlüğü, ödülden 284 milyar 908 milyon 70 bin liralık stat kirası ve 2 milyar 696 milyon liralık reklam payı olmak üzere 287 milyar 604 milyon 70 bin liralık kesinti yaptı. Devlet Bakanı Fikret Ünlü, Galatasaraylıların 4 trilyon 287 milyar liralık toplam ödülünün 2,5 trilyon liralık bölümünün çekini geçen hafta Kulüp Başkanı Faruk Süren'e vermişti. Galatasaraylı futbolculara verilecek ödül tutarı olan 2 bin 795 Cumhuriyet altını ise 5 Şubat'ta Florya Metin Oktay Tesisleri'nde düzenlenecek törende, Spordan Sorumlu Devlet Bakanı Fikret Ünlü tarafından dağıtılyacak. 




</TEXT>
</DOC>
