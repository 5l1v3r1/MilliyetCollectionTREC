<DOC>
<DOCNO> 48900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/26/yasam/yas00.html </URL>
<DATE> 2001/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'de onlara HUZUR YOK 
</HEADLINE>
<TEXT>

Türk eşcinsellerin çoğu, vatanlarındaki 'baskıdan' şik yetçi.. Olanağı olan bu yüzden huzuru yurtdışında arıyor... 
Sadece Hollanda'da, eşcinsel Türklerin 'baskı' nedeniyle açtığı 104 iltica davası var... Bunların 89'u, kabul edilmiş... 
     Türkiye'de üçüncü cinsin durumu - 5 
ELİF KORAP 

     Türk vatandaşları, sadece Hollanda'da Yüksek Mahkemesi'ne Ocak 1999 - Nisan 20001 tarihleri arasında 'eşcinsellik' başlıklı tam 104 iltica davası açmış. Bunlardan sadece iki tanesi reddedilmiş. Süren 13 dava daha var. 
     Mahkeme kararına göre Türkiye, eşcinsellerin baskı gördüğü ülkeler arasında yer alıyor. Serkan Zihli'nin, 'eşcinseller' konulu, üç yılda tamamlanan ve Türkiye'nin değişik illerinden 372 eşcinseli kapsayan araştırması da, bir bakıma bu baskıyı ortaya koyuyor. 
     
İnternette özgürler      Zihli'nin, eşcinsellerin çeşitli durumlara bakışını da irdelediği bu araştırma sonucunda, ankete yanıt verenlerin yüzde 21'inin, eşcinsel olduğu halde karşı cinsten biriyle evli olduğu bulgusu elde edilmiş. 
     Ankette, "Türkiye'deki eşcinsellerin sosyal etkinlik noktaları nelerdir " sorusuna da yüzde 84'lük ezici bir çoğunluk, toplumsal baskı ve diğer endişeler nedeniyle, Sadece internetteki sohbet odaları’ yanıtını veriyor. 
     
En zor aşk hangisi      Hayli kapsamlı aynı araştırmada yer alan 'Hiç aşık oldunuz mu ' sorusuna ise eşcinsellerin yüzde 81'i 'Evet' yanıtını veriyor. 
     Yüzde 39'luk bir oran da, en zor aşk biçiminin heteroseksüel birine duyulan aşk olduğunu belirtiyor. Yaptığı araştırmayla ilgili son sözü ise, Serkan Zihli şöyle söylüyor 
     "Araştırma Türkiye’nin nüfus bakımından en yoğun illeri olan İstanbul, Ankara, İzmir, Adana, Bursa, Erzurum, Kayseri, Diyarbakır, Sivas, Trabzon, Malatya, Gaziantep ve Muğla’yı kapsıyor. Türkiye'de yaşayan eşcinsellerin profillerini ortaya çıkararak, sonuçlardan yola çıkıp sorunlarına getirilebilecek çözüm önerilerinin üretilmesine yardımcı olmayı hedefliyor." 
     
Beyaz İslamiyet'e göre eşcinsellik günahtır...      Eşcinselliğin İslam dinine göre durumunu, Marmara Üniversitesi İlahiyat Fakültesi Dekanı Zekeriya Beyaz'a sorduk. İşte Prof. Beyaz'ın görüşleri 
     İslam dininin eşcinselliğe bakışı nedir 
     Bir ayet - i kerimede "Hanımlarınız sizin için bir tarla gibidir. Ekininizi dilediğiniz gibi ekiniz" şeklinde bir ifade yer alır. Burada ekin, çocuk yetiştirmektir. Dolayısıyla, Doğum için cinsel ilişkiye girin ama bu şartla nasıl dilerseniz öyle yapın’ denmektedir. Yine 'Lut' suresinde erkekler arası ilişkileri kınayan ve yasaklayan ayet - i kerimeler vardır. Buna bağlı olarak, o türlü ilişkinin adı, din literatüründe 'lutilik' ve 'livata'dır. Sonuçta İslamiyet, karşı cinsler arasında cinsel ilişkiyi esas alır. Eşcinsel ilişkileri yasaklar. Çünkü İslamiyet, tabiat kanunlarını dikkate alan fıtri bir dindir. 
     
     İslam, eşcinselliğin doğuştan olduğunu kabul ediyor mu 
     İslamiyete göre eşcinselliğin genetik olduğu iddiaları geçersiz. Eşcinselliği ortaya çıkaran nedenler eğitim, çevre ve ona göre oluşan yaygın kültürel algılamalar. 
     
     Eşcinsellerin hor görülmesini siz nasıl karşılıyorsunuz 
     Eşcinselliği yasaklamak, günah görmek ayrı, insan hakları ayrı şeydir. İnsanların eşcinsel olmaları, insan haklarına sahip olma imkanını ortadan kaldırmaz. İslamiyet eşcinselliği yasaklar, ama eşcinsel insanlara da insani muamele yapmayı esas alır. Günahları Allah katında muhasebe edilir. Bizi ilgilendirmez. Ancak, bu tutumların topluma aşılanması noktasında yapılacak propagandaları engellemek gerekir. Allah'a inançlarını diri ve canlı tutabilirler. Herkes gibi dua etmeli ve af dilemelidirler. Ayrıca, herkes gibi onlar da namaz, oruç ve dua gibi her türlü ibadeti yapabilir ve yapmalıdırlar. 
     
Ailem bağrına bastı ama bu da yetmedi...      Leyla, henüz 25 yaşında bir travesti. O da çok zor günler yaşıyor. Komşulara görünmemek için, ailesini geceleri görüyor. Ve yaşadıklarını, yani yaşayamadıklarını’ anlatıyor 
     
     Pek çok travestinin aksine ailenizle görüşüyorsunuz... 
     Evet. Annem babam hacı. Durumumu kabullenemeyeceklerini düşünerek, üç yıl önce evden kaçmıştım. Onlara, yurtdışındayım diye mektup gönderdim. Kaçtıktan 1.5 yıl sonra bir gece, gittiğim kulüpte ışıklar yandı. Polisler kulübü basmıştı. Dayımın oğlu, 'Bu' dedi. Beni karakola götürdüler. Babam beni ilk kez dekolte bir kıyafette, kadın olarak gördü. Ağlamaya başladı. Ben de ağladım. O gece, geri dönmem şartıyla eve gittim. Beni öldüreceklerini zannediyordum. Oysa, bağırlarına bastılar. Babam 'Ben sana para veririm, yeter ki fuhuş yapma' dedi. Ama travesti olmanın bedeli ağır. Herkese 1 lira olan bana 2 lira. Kiralar da öyle. Verdiği para yetmedi. 
     
     Ne iş yaptınız 
     İstanbul Üniversitesi Turizm Otelcilik Bölümü'nde okudum. İngilizce biliyorum. Tiyatroculuk yaptım. Ama, bunlara rağmen travesti olduktan sonra iş bulamadım. İnsanlar çok insafsız. Ben de kadın olarak doğmayı çok isterdim. Ne yazık ki yanlış bedende dünyaya geldim. Biri şu an bana iş verirse çok çalışırım. Yeterki el uzatsınlar. 
     
     Ailenizle ne zaman görüşüyorsunuz 
     Annemleri ziyarete geceleri gidiyorum. Ertesi gece evden çıkıyorum ki, kimse beni görmesin, ailem utanmasın. Oraya giderken erkek kıyafetleri giyiyorum. Bir gece yine babam beni evime getirirken. polis durdurdu. Babama, "Sakalından utanmıyor musun amca, bu tür adamlarla oluyorsun" dedi. Babam "O benim oğlum" yanıtını verince çok üzüldüm. 
     
     Çok kötü olaylar yaşadınız mı 
     Fuhuşa ilk başladığımda polis yakaladı. Emniyete götürüp bizi çırılçıplak soydular ve üstümüze su sıktılar. Sırf travestiyiz diye işkence görüyoruz. 
     
     Oturduğunuz bölgede rahat mısınız 
     İyi bir semtte oturuyorum. Travestilerin yaşamadığı bir bölgede yaşıyorum, çünkü kendimi daha huzurlu hissediyorum. Daha çok para ödüyorum, ama en azından kimse beni rahatsız etmiyor. 
     
     Eşinizden söz eder misiniz 
     35 yaşında bir kocam var. Tek isteğim, ölene kadar onunla yaşamak. 6 ay hiç çalışmadım. Fuhuş yapmamı istemedi. Başka iş de bulamadım, evde oturdum. Eşimin krizde işleri bozulunca birkaç ay önce yeniden başladım. Hiç istemiyor. Bırakacağım. 
     
     Eşinizin neden bir travestiyle beraber olduğunu hiç düşündünüz mü 
     'Acaba beni bırakıp başka bir kadınla olur mu ' tedirginliğini hep yaşıyorum. Çünkü ne yazık ki normal bir kadın değilim. Tüm travestiler aşklarını böyle yaşar. Çoğu kişi de paramız için bizimle olur. Ama eşim paramı almıyor. Ona karısı gibi bakıyorum. Yemek pişirip çamaşırını yıkıyorum. Travestilerin E5'tekilerden ibaret olmadığının bilinmesini istiyorum. 
     
'Anladım ki biseksüelim'      Duygu da 38 yaşında. İyi bir eğitim görmüş, kocası tarafından çok sevilmiş ve ondan bir çocuğu olmuş. Ama sonra.. Sonrasını şöyle anlatıyor 
     "Ben üniversite mezunu ve çok eğitimli bir ailenin tek kızı olarak harika bir genç kızlık yaşadıktan sonra evlendim ve bir de çocuğum oldu. Yıllarca eşimle cinsel hayatımızda mutlu olamadım. Cinsel ilişkimiz sırasında hep kadınları düşündüğümü çok sonra fark ettim. Ve daha fazla kimseyi mutsuz etmemek için evliliğimi bitirdim, çünkü eşime çok soğuk davranıyordum. Eşim durumu öğrenince, beni çok sevdiği için bir süre aynı evde iki arkadaş gibi yaşamayı istedi. Ama ben yine de bunun evlilik kurumuyla bağdaşmadığını düşündüğümden bitirmek istedim. Denemelerim sonucunda biseksüel olduğumu anladım. Çünkü kadınlarla beraber olmaya başladıktan sonra erkek partnerimle olan ilişkim de olumlu yönde etkilendi. Bir oğlum var ve asla eşcinsel olmasını dilemem. Ama, eğer bir gün bana böyle bir durumla gelirse, onu bir anne olarak bağrıma basarım. Ergenlik çağının sonlarında, kendi cinsel kimliğini belirledikten sonra bunu ona açıklamak istiyorum. Çünkü oğlumdan saklanmak değil, onunla her anlamda iyi arkadaş olabilmek istiyorum. 
     
     -BİTTİ- 



 YAŞAM 
















</TEXT>
</DOC>
