<DOC>
<DOCNO> 39002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/dunya/dun01.html </URL>
<DATE> 2001/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’ye uzay’cı komutan 
</HEADLINE>
<TEXT>

     YASEMİN ÇONGAR Washington 

     ABD Başkanı George W. Bush, uzaya yerleştirilecek lazer silahları, casus uyduları ve bombardıman yeteneğine sahip uzay araçlarına dayalı yeni bir "uzay savunma sistemi" oluşturma projesinde bir adım daha attı. Bush’un önceki gün ABD Genelkurmay Başkanlığı’na atadığı havacı general Richard Bowman Myers’ın en önemli özelliği, uzay savunması konusundaki birikimi. 
     Generall Hugh Shelton’ın yerine bu göreve getirilen, ancak atamasının Senato tarafından onaylanması şart olan General Myers, ABD Hava Kuvvetleri’nde hızla yükselmiş bir asker. 1998 - 2000 döneminde ABD Uzay Kuvvetleri Komutanlığı yapan , son bir yıldır da Genelkurmay Başkan Yardımcılığı yapan Myers, 59 yaşında. Beyaz Saray’a göre, atanmadaki en önemli etkenler, "uzay savunma teknolojisi konusundaki bilgisi ile mütevazı kişiliği." Bir yetkili, Myers’ı, "Kendi kahvesini kendi pişiren, kendi arabasını kendi tamir eden ender dört yıldızlılardan" diye tanımladı. 
     



 DÜNYA 










</TEXT>
</DOC>
