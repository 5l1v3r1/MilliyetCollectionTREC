<DOC>
<DOCNO> 37367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/spor/ykologlu.html </URL>
<DATE> 2001/08/16/ </DATE>
<TIME>  </TIME>
<AUTHOR> DOĞAN KOLOĞLU  </AUTHOR>
<HEADLINE>
Radikal Brezilyalılar 
</HEADLINE>
<TEXT>

     Türkiye Ligleri’nde dört büyükler dahil isabetli çabuk defans yok. Ama Trabzonspor, ligdeki ilk maçta Brezilyalılar’la fizik güce dayalı kalıplı defansları "hareketlilikle" tehdit etti. Özellikle Brezilyalılar’ın "çabuklukla presten kurtulma" ve arkadaşının "kullanacağı yere ezbere top atarak" isabeti yakalaması, Türk futbol dünyasının durağanlığını alt üst eden örnekler verdi. Hakemlere de beceriksiz hareketleri cezalandırma emri verildiği için seyri hoş futbol daha da gelişecek. Brezilyalılar, bir de buna çalımlarda hareketin arasına diğer ayakla da sık sık düzeltme yapmaları özelliğini getirdiler. Örneğin Beşiktaş’ın yediği ikinci golde kaleciyi böyle bir top kapan hamle şaşırttı. Kaleci ile bek adeta birbirlerine girdiler. Orta alanda da otomasyon ile çabukluğu kucaklaştırırken, rakip beyinlerin adaleye uygulama emri vermesini bile geciktirdiler. Örneğin Brezilyalılar, yan ortalarda rakipten önce havalanıyorlar. Beşiktaşlılar ise top ayaktan çıktıktan sonra belirli istikamete doğru yöneliyorlardı. 18. dakikada Beşiktaşlı boylu İlhan da rakip gibi önden havalandı. Ama topla buluştuğunda hamlesinde bilinçli bir yükseliş biçimiyle ikinci bir havada ayar ölçüsü olmadığı için bu sürpriz kafa vuruşu adeta kendi kalesine şahane bir gol oluyordu. Topun hızıyla beynin yönlendirme emri erozyonla buluştular. Aynı benzer sıkıntıyı Avrupa Şampiyonası’nda İtalya - Türkiye maçında yaşadık. Avrupa’nın en golcü takımları arasında sayılan İtalyanlar, turnuvanın en küçük oyuncularından Okan’ın kafa golünü engelleyemediler. İtalyan basını da hayretle bu örnekle alay etti. Nitekim Fatih de AC Milan’da önce Bierhoff’a yol verdi. 2 metre 70 santime yükselen adamdı. Aynı Fatih, Jardel’e bu nedenle karşıydı. Fenerbahçeli Andersson da geçen yıl Fenerbahçe, yüksek teknikle, ama düşük tempoyla oynadığı için bugünkü oranında tartışılmıyordu. Aynı şekilde Hakan Şükür de İtalya’da daha hareketli top oynandığı için gol yollarında eskiye göre daha yetersiz kalmıyor mu Jardel’e gelince. Hareketlendiği zaman gol atsa bile bunlar istisna. Çünkü Hagi bile onu topla buluşturmakta zorlandığını açıklamıştı. Akıllı adam eksiğini sırıttırmıyor, bekliyor. Mondragon’un Antep maçında yediği golde Volkan topu soldan ortaladı. Gelen ortaya takım arkadaşı ıska geçti. Seken topu Fatih gol yaptığında Mondragon hala öteki hamlenin kontrpiyesindeydi. Galiba Brezilyalılar bizi, ülkemizde şampiyonluk ölçüsü olan "Galatasaray gibi pres yapmak" veya geçen yıl Fenerbahçe gibi "kontrollü futbolla" şampiyon olmaya yeni etiket ekleyecekler. 
     



 SPOR 




























</TEXT>
</DOC>
