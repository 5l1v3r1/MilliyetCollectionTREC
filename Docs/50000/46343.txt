<DOC>
<DOCNO> 46343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/son/soneko10.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Mark Eylül ayında en yüksek getiriyi sağladı 
</HEADLINE>
<TEXT>

     Eylül ayı itibarıyla son bir yılda, finansal yatırım araçları arasında en fazla reel getiriyi mark sağladı. 
     Devlet İstatistik Enstitüsü'nün DİE açıkladığı, toptan eşya fiyatları TEFE ile indirgenerek yapılan hesaplamaya göre mark, Eylül ayı itibariyle son bir yılda, yüzde 33'lük reel getiri sağlayarak yatırımcıların gözdesi oldu. 
     Söz konusu dönemde, mevduat faizi ve İMKB yatırımcısına zarar ettirirken, dolar ve altına yönelenler kar etti. 
     Eylül itibarıyla son bir yılda İMKB'deki reel düşüş yüzde 59.1, mevduat faizinde yüzde 25.1 olurken, dolarda getiri yüzde 27.2 ve altında da yüzde 32.3 oldu. 
     Bu yılın Eylül ayına bakıldığında ise altın ile birlikte mark ve dolara yatırım yapanlar kazandı, İMKB ve mevduat faizine yatırım yapanlar ise reel olarak zarar etti. 
     Eylül ayında altının reel getirisi yüzde 3.6, Markın yüzde 1.5, doların yüzde 0.1 olurken, mevduat faizinde yüzde 0.3, İMKB'de ise yüzde 17.8'lik reel kayıp oluştu. 
     






</TEXT>
</DOC>
