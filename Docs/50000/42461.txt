<DOC>
<DOCNO> 42461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/son/sondun26.html </URL>
<DATE> 2001/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Başkan Yardımcısı Cheney "Bin Ladin saldırılarla ilgili" 
</HEADLINE>
<TEXT>

     ABD Başkan Yardımcısı Dick Cheney,Suudi asıllı terörist Usame Bin Ladin'in New York ve Washington'daki saldırılarla ilişkisi olduğu konusunda şüphesinin olmadığını söyledi. 
     NBC'de yayınlanan bir programa katılan Cheney, kendisinden önce Bin Ladin'i saldırıların bir numaralı zanlısı olarak gösteren Başkan George Bush ve diğer Amerikalı yetkililerin açıklamalarını doğrulayarak, ''O Bin Ladin ve örgütünün bunda önemli bir rol aldığından şüphem yok'' dedi. ''Onun aslında bir numaralı zanlı olduğundan tamamen eminiz'' diyen Cheney, Bin Ladin'in grubunun başta Mısır'daki İslami Cihad olmak üzere diğer İslami gruplarla yakın ilişkisi olduğunu söyledi. Bush'un ''Terörizmi yenilgiye uğratma kampanyamız uzun sürebilir'' yönündeki açıklamasına hak veren Cheney, ''Bu, yıllar alabilecek türde bir çalışma'' diye konuştu. 







</TEXT>
</DOC>
