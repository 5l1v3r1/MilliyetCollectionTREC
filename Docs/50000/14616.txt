<DOC>
<DOCNO> 14616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/04/son/sonspo09.html </URL>
<DATE> 2001/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın galibiyeti Fransız basınında 
</HEADLINE>
<TEXT>

     Fransa'da yayınlanan spor gazetesi L'Equipe, Galatasaray'ın Avrupa Şampiyorlar Ligi çeyrek finalinde İspanyol Real Madrid karşısında aldığı 3-2'lik galibiyete bugün geniş yer verdi. 
     Fransız gazetesi, Galatasaray oyuncularının bir aile havasında,büyük bir dayanışma içinde top oynadığını belirtti ve bu unsurun sarı-kırmızılıları diğer takımlardan oldukça farklı kıldığını bildirdi. 
     Galatasaray'ın kendi sahasında yenilmediğini anımsatan gazete, dün akşam olduğu gibi zaman zaman zor anlar yaşasa bile, takımın oyunu son ana kadar kesinlikle bırakmadığını kaydederek, oyuncuların hırsını övdü. L'Equipe, dün akşam oynanan maçta da 2-0 yenik duruma düşmesine rağmen Cim Bom'un üstün gayret ve cesaretle kazanmasını bildiğini kaydetti. 




</TEXT>
</DOC>
