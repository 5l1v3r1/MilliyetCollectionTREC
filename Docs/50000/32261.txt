<DOC>
<DOCNO> 32261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/spor/spo07.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakkinen'in dönüşü 
</HEADLINE>
<TEXT>

Finlandiyalı pilot, İngiltere Grand Prix’inde zirveye çıkarak, bir yıl aradan sonra Formula’da şeytanın bacağını kırdı 
     FORMULA 1’de 17 yarışlık sezonun 11. randevusu olan İngiltere Grand Prix’inde mutlu sona Finlandiyalı Mika Hakkinen ulaştı. McLaren pilotu, böylece şeytanın bacağını kırarak, yaklaşık bir yıl aradan sonra ilk kez zirveye çıktı. Silverstone Pisti’nde son iki sezonun birincisi olan İngiliz David Coulthard, henüz ilk turda Jarno Trulli ile çarpışarak yarış dışı kaldı. 
     BU yıl ancak beş kez finiş yapabilen Hakkinen’in 1 saat 25 dakika 33.770 saniyelik derecesiyle damalı bayrağı gördüğü yarışa pole pozisyonda başlayan Ferrari’nin şampiyon pilotu Michael Schumacher ise 33.646 saniye geride ikinciliği elde etti. Ferrari’nin diğer ismi Rubens Barrichelo 59.280 saniye farkla üçüncü oldu. Formula’da 12. etap, 29 Temmuz’da Almanya’da koşulacak. 
     
PİLOTLAR KLASMANI 1. Michael Schumacher Almanya 84 puan 2. David Coulthard İngiltere 47 puan 3. Rubens Barrichello Brezilya 34 puan 4. Ralf Schumacher Almanya 31 puan 5. Mika Hakkinen Finlandiya 19 puan      
MARKALAR KLASMANI 1. Ferrari 118 puan 2. McLaren - Mercedes 66 puan 3. Williams - BMW 49 puan      


 SPOR 
























</TEXT>
</DOC>
