<DOC>
<DOCNO> 22732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/yasam/yas04.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da nükleer parti gemisi’ 
</HEADLINE>
<TEXT>

Pearl Harbor’ filminin açılış partisi, ABD’nin en güçlü nükleer uçak gemisinde verildi.. F15 savaş uçakları, davetliler için gösteri uçuşu yaptı.. 
     DIŞ HABERLER SERVİSİ 

     ABD’de bu hafta sonu gösterime girecek Pearl Harbor’ filminin açılış partisi, Pasifik’teki nükleer kapasitesi en büyük uçak gemisinde dün yapıldı. 
     Amerikan Deniz Kuvvetleri’nin ultra modern uçak gemisi USS John C. Stennis, sırf bu film için binlerce mil yol katederek Pasifik Okyanusu kıyısındaki San Diego deniz üssünden Pearl Harbor limanına getirildi. Ardından, dev güvertesine, bir tribün ve sinema perdesi kuruldu. 
     
     Senatörler köpürdü 
     Aynı zamanda filmin yıldızları da olan Ben Affleck, Alec Baldwin ve Josh Hartnett gibi ünlüler de dahil partiye katılan 2 bin 500 seçkin davetli de, Pearl Harbor’un ilk gösterimini buradan seyretti. 
     Ayrıca müthiş bir havai fişek gösterisi yapıldı, dünyanın en pahalı savaş uçaklarından F15’ler gösteri uçuşuna çıktı. 
     Ancak Hollywood’la Pentagon’un şimdiye kadar eşine rastlanmamış bu işbirliği, büyük gürültü koparttı. Kongre’nin savunma harcamalarını dikkatle incelendiği bir sırada, Pasifik kanadının bu en büyük uçak gemisiyle bir Hollywood filmi için böyle bir özveride’ bulunulması tepki topladı. Bazı kongre üyeleri, girişimin millete nasıl hizmet ettiğinin anlaşılamadığını belirterek Pentagon’u eleştirdi. 
     
     Sırada denizaltı mı var ’ 
     Bu konuda en ilginç çıkışı, bir kongre üyesi şöyle yapıyordu 
     "Hepimiz özelleştirmeden yanayız ama bu kadır biraz fazla değil mi Bir sonraki adımda Steven Spielberg filmi için nükleer denizaltımızı mı kiralayacağız " 
     Walt Disney firmasının, filme sağlanan askeri asistanlık için orduya 1 milyon dolar yardım yaptığı belirtiliyor. Ancak geminin gezi masrafını Disney’in karşılayıp karşılamadığı bilinmiyor. 
     



 YAŞAM 


























</TEXT>
</DOC>
