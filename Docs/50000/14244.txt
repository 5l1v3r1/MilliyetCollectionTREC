<DOC>
<DOCNO> 14244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/02/son/soneko12.html </URL>
<DATE> 2001/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Boeing'in, 2000 yılı net karı açıklandı "2.1 milyar dolar" 
</HEADLINE>
<TEXT>

     Amerikan uzay ve havacılık şirketi Boeing, 2000 yılında 51.3 milyar dolarlık satış, 2.1 milyar dolar net kar gerçekleştirdiğini bildirdi. 
     Boeing'den yapılan açıklamada, ticari uçaklardan helikopter ve savunma sistemlerine, füzelerden roket motorlarına kadar uzanan geniş bir ürün yelpazesiyle hizmet veren şirketin geçen yıl 51.3 milyar dolarlık satış yaptığı belirtildi. Satışlarda en büyük paya sahip olan Ticari Uçaklar Grubu'nun BCAG 2000 yılında 489 ticari uçak teslimatı gerçekleştirdiği ve 611 yeni uçak siparişi aldığı duyurulan açıklamada, BCAG'nin bu yıl 530 uçak teslimatı ve 35 milyar dolarlık satış hedeflediği kaydedildi. 
     Açıklamaya göre, 1996-2000 yılları arasında yüzde 5.6 büyüyen dünya sivil hava taşımacılığında önümüzdeki 20 yıl içerisinde yıllık ortalama yüzde 4.8'lik artış bekleniyor. Buna bağlı olarak 1.5 trilyon dolarlık ticari uçak pazarının oluşacağı tahmin ediliyor. 




</TEXT>
</DOC>
