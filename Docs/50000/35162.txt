<DOC>
<DOCNO> 35162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/ekonomi/eko03.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Tofaş motor ve vites üretimini devretti 
</HEADLINE>
<TEXT>

Tofaş, motor ve vites kutusu üretim birimini, GM - Fiat işbirliği ile kurulan Powertrain’e 73 milyon Euro’ya sattı 
     EKONOMİ SERVİSİ 

     Tofaş Türk Otomobil Fabrikası Murahhas Azası Jan Nahum, Tofaş’ın motor ve vites kutusu üretim merkezinin 73 milyon Euro’ya Fiat ve General Motors’un kurduğu Powertrain şirketine satıldığını açıkladı. 
     GM ile Fiat’ın daha rekabetçi üretim için motor ve vites kutuları tasarımı, üretimi konusunda Powertrain şirketini kurduklarını kaydeden Nahum, iki şirketin dünyadaki birçok fabrikasında motor - vites üretimlerini devrettiğini söyledi. 
     Nahum, Tofaş’ın global otomotiv sanayiinin bir parçası haline geldiğini vurgulayarak "Fiat’ın global stratejisi içine hergün biraz daha entegre olmaktayız. Fiat ve GM’in Powertrain konusundaki girişiminin paralelinde Tofaş da yeraldı" dedi. 
     Halen Bursa Tofaş fabrikasında bulunan motor - vites üretim binasının 15 yıllık süre ile Powertrain’e kiralandığını kaydeden Nahum, çalışan 500 kişilik personelin de yeni şirkete devredileceğini bildirdi. Nahum, Powertrain’e geçişle birlikte işçi çıkarmanın söz konusu olmadığını, yeni personel alımının da gündeme gelebileceğini dile getirdi. 
     
     Krizde ucuza gitti 
     Nahum, GM ve Fiat’ın yaşanan zor dönemde Türkiye’ye gelerek Türk otomotiv sanayiine ve Türkiye’ye inançlarını belirttiklerini de vurguladı. Tofaş’ın gittikçe daha çok teknoloji üretmeye yönelmesi gerektiğini de kaydeden Nahum, "Önümüzdeki 5 yıl içinde muhakkak Türkiye’de yüzde 100 bir mükemmeliyet merkezi kurmuş olacağız" diye konuştu. Anlaşmanın krizden önce yapıldığını belirten Nahum, "Kriz olmasaydı bu 73 milyon Euro’luk rakam daha mı yüksek olurdu" sorusuna ise "Kesinlikle daha yüksek olurdu" yanıtını verdi. 
     
Derviş güven versin’      Jan Nahum, hükümetin önceki programına yüzde 100 inandıklarını ve bu yüzden zarar ettiklerini söyledi. 
     Devlet Bakanı Kemal Derviş’in ihracatçıların dövizlerini bozdurmadığına ilişkin eleştirilerine yanıt veren Nahum "Sayın Derviş bizden şikayet ediyorsa, güvenli ortamı yaratmaları lazım ki yatırımcı buna göre karar alabilsinödedi. 
     Fiat’ın artık kendilerine inanmadığını kaydeden Nahum, "Artık yatırımlarımızı değerlendirmede özerkliğimiz yok. Ortağımız iki kere bize inandı ve karar verdi. Ama şimdi böyle değil." 
     Tofaş’ın Dış İlişkiler Koordinatörü Nezih Olcay da programa inanmalarından dolayı şirketin 150 trilyon lira zarara uğradığını kaydetti. 
     



 EKONOMİ 


























</TEXT>
</DOC>
