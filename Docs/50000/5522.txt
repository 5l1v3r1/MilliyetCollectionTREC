<DOC>
<DOCNO> 5522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/guncel/gun05a.html </URL>
<DATE> 2001/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
YÖK’te muhaliflerle ilk raunt’ 
</HEADLINE>
<TEXT>

     ANKARA Milliyet 

     Cumhurbaşkanı Ahmet Necdet Sezer’in atadığı üyeleriyle yeni bir görünüme bürünen Yüksek Öğretim Kurulu YÖK "taze" üyeleriyle ilk toplantısını cuma günü yapacak. 
     YÖK ile Köşk arasında krize yol açan üye atamaları son bulurken, YÖK çalışmalarına tekrar başlıyor. YÖK Genel Kurul’u Cuma günü tam kadro toplanıyor. Sezer’in Cumhurbaşkanlığı kontenjanından atadığı Prof. Dr. Ramazan Arslan, Prof. Dr. Aysel Çelikel’in yanı sıra yine Sezer’in Üniversitelerarası Kurul kontenjanından atadığı Prof. Dr. Türkan Saylan ile Prof. Dr. Alparslan Işıklı da toplantıya katılacak. 
     
     Niğde rektörü belirlenecek 
     Toplantıda, Niğde Üniversitesi’nin rektör adayları belirlenecek. Genel Kurul’da Niğde Üniversitesi Rektörlüğü’nü, vekatelen yürüten Prof. Dr. Ferhat Ecer’in vekalet süresinin son ermesi nedeniyle 10 Şubat’ta Üniversitede yapılacak seçimdeki adaylar değerlendirilecek. Yapılacak seçimle en yüksek oy alan 6 üye YÖK’e bildirilecek. YÖK Genel Kurulu’nda da rektör adaylarının sayısı 3’e indirilecek ve aralarından birinin rektör olarak atanması için Sezer’e sunulucak. 
     


 GÜNCEL 





















</TEXT>
</DOC>
