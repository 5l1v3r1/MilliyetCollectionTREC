<DOC>
<DOCNO> 46428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/guncel/gun09.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahk miyet için kanıt bulunamadı 
</HEADLINE>
<TEXT>
İdamdan beraate 
Kumarhaneler Kralı Topal’ı öldürmekten idam istemi ile yargılanan eski özel timciler için savcı, beraat istedi 
     DİNÇER ŞEREF İstanbul 

     Kumarhaneler Kralı Ömer Lütfü Topal’ın öldürülmesi ile ilgili yargılanan Haluk Kırcı ile eski özel timci polislerin de aralarında bulunduğu sekiz sanığın beraati istendi. Duruşma, karar için ertelendi. 
     Beyoğlu 1. Ağır Ceza Mahkemesi’ndeki duruşmaya, tutuksuz yargılanan eski özel timci polisler Ayhan Çarkın, Ercan Ersoy ve Mustafa Altunok ile Topal’ın eski iş ortakları Sami Hoştan ve Ali Fevzi Bir katıldı. Davanın diğer tutuksuz sanıkları eski özel timci polis Oğuz Yorulmaz ile sigortacı Serdar Özdağ ve başka suçtan hükümlü Haluk Kırcı ise duruşmaya gelmedi. 
     İstanbul 6 No’lu DGM’ce karara bağlanan Susurluk Davası’na ilişkin dosyanın mahkemeye geldiğini belirten Heyet Başkanı İskender Tepebaşılı, esas hakkındaki görüşünü bildirmesi için Cumhuriyet Savcısı Özkan Süzmez’e söz verdi. 
     Savcı Süzmez, "Tüm dosya içeriği değerlendirildiğinde, sanıkların üzerlerine atılı suçu işlediklerine dair mahk miyetlerine yeterli, kesin ve inandırıcı kanıt elde edilemediğinden, atılı suçtan sanıkların ayrı ayrı beraatlerine karar verilmesi talep edilir" dedi. Savcının görüşüne katılan sanık avukatları da müvekkillerinin beraatine karar verilmesini istediklerini bildirdi. 
     Hazırlanan iddianamede, sanıklardan Çarkın, Yorulmaz, Ersoy ve Altunok, "taammüden adam öldürmeköten, Bir ve Hoştan, "taammüden adam öldürmeye azmettirmeköten, Kırcı da "taammüden adam öldürmeye iştirak" suçundan idam cezasına çarptırılırken, Özdağ’ın da "taammüden adam öldürmek suçuna fer’i iştiraköten 20 yıl hapsi isteniyor. 
     



 GÜNCEL 





















</TEXT>
</DOC>
