<DOC>
<DOCNO> 33501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/son/sontur16.html </URL>
<DATE> 2001/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Eriyen asfalt minibüs devirdi 1 ölü, 15 yaralı 
</HEADLINE>
<TEXT>

     Yurtta meydana gelen trafik kazalarında 1 kişi öldü, 15 kişi yaralandı. 
     Alınan bilgiye göre, Nevşehir'de Süleyman Duran yönetimindeki 640 VX 69 plakalı minibüs, Acıgöl İlçesi İğdeli mevkiinde, asfaltın eriyerek kayganlaşması nedeniyle yoldan çıkarak şarampole yuvarlandı. Kazada, sürücü Süleyman Duran, aynı araçta bulunan Leyla, Hacer ve Kadriye Duran ile Nazmiye ve Funda Akkaş yaralandı. Yaralılar, Nevşehir Devlet Hastanesi'nde tedavi altına alındılar. 
     Rize-Çayeli karayolunda, Metin Bıçakçı yönetimindeki 53 DD 707 plakalı otomobil, karşı yönden gelmekte olan Halil Gençal yönetimindeki 34 RG 0268 plakalı otomobille hatalı sollama sonucu çarpıştı. Kazada, biri ağır 9 kişi yaralandı. Yaralılardan Uşra Bıçakçı 10 Trabzon Farabi Hastanesi'nde, Güngör Köseoğlu, Yegane Bıçakçı, Yaşar Bıçakçı, Uğur Gençal, Hatice Gençal, Eren Gençal, araç sürücüleri Halil Gençal ve Metin Bıçakçı, Rize SSK Hastanesi'nde tedavi altına alındı. 
     Konya'nın Cihanbeyli İlçesi Zaferiye Köyü yakınında, Deniz Altay 26 yönetimindeki 42 EU 553 plakalı otomobil, aşırı hız nedeniyle kontrolden çıkarak takla attı. Kazada, otomobil sürücüsü Altay, hayatını kaybetti. 






</TEXT>
</DOC>
