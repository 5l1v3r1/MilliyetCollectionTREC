<DOC>
<DOCNO> 12145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/20/ekonomi/eko01.html </URL>
<DATE> 2001/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
6.2 milyar dolar öne çekilecek 
</HEADLINE>
<TEXT>

IMF’yle çerçeve anlaşmasına varıldı. Türkiye’nin henüz kullanmadığı 6.2 milyar dolarlık IMF kredisinin bir bölümü öne çekilerek, bütçeyi desteklemek için kullanılacak... 
     ANKARA Milliyet 

     Hem Ekonomiden sorumlu Devlet Bakanı Kemal Derviş, hem de IMF Avrupa Birinci Bölüm Başkanı Michael Deppler dün Hazine Müsteşarlığı’nda iki buçuk saat arayla iki ayrı basın toplantısı düzenleyerek çerçeve anlaşma üzerinde anlaşmaya varıldığını açıkladı. 
     Derviş’in yanına Hazine Müsteşarı Faik Öztırak, Merkez Bankası Başkanı Süreyya Serdengeçti ve DPT Müsteşarı Akın İzmirlioğlu’nu, Deppler’in ise Türkiye Masası Şefi Carlo Cottarelli ile birlikte IMF’nin Türkiye Temsilcisi ve IMF Bankacılık Bölüm Başkanı Carl Lindgres’i alarak yaptığı açıklamalarda, uzlaşıldığı belirtilen çerçeve şöyle 
     1 - Bankacılık sektörünü güçlendirecek, özellikle devlet bankalarının yeniden yapılanmasını amaçlayan acil önlemler alınacak. 
     2 - Enflasyon geçici olarak yükselecek. Bu yükselişin ardından enflasyon oranı, yıl sonuna kadar aylık yüzde 2’ye düşürülecek. 
     3 - Gayrisafi yurtiçi hasıla temelinde faiz dışı fazla yüzde 4, kamu sektörü için yüzde 3.6 oranında tutulacak. 2001 yılında ekonomi yüzde 2 küçülecek. 
     4 - Özelleştirmeye imk n verici düzenleyici ve yasal adımlar atılacak. Piyasa şartlarının izin vermesi durumunda, Türk Telekom’un çoğunluk hissesi, satışa hazır hale getirilecek. 
     
     Programda revizyon 
     Deppler, Türkiye’nin IMF destekli programının yeniden revize edildiğini ve IMF’nin de bu çerçevede destek olacağını belirtti. Türkiye’nin nisan ayı ortasında niyet mektubu sunacağı IMF’nin desteği nisan sonunda yapılacak IMF bahar dönemi toplantılarından hemen önce veya hemen sonra netleşecek. 
     Deppler, stand - by anlaşması kapsamında henüz çekilmemiş 6.25 milyar dolarlık kaynağın kullandırılmasının öne çekilebileceği ve Merkez Bankası rezervinde tutulan stand - by ve ek rezerv kolaylığı kredilerinin bütçeyi desteklemekte kullanılabileceği mesajı verdi. 
     Deppler, verilecek kaynağın, bütçenin desteklenmesi aşamasında kullanılmasının daha yerinde olacağını belirterek, "Serbest kur rejimine geçilmesi ardından, dış kaynağın kuru desteklemekten öte, bütçeyi desteklemeye yönelmesi daha anlamlıdır" diye konuştu. 
     
Niyet mektubu nisan sonunda      Devlet Bakanı Kemal Derviş, IMF ile uzlaşmaya varıldığını belirterek şöyle konuştu 
     
     Dış destek koşula bağlı 
     Dış finansman için sürdürülen uluslararası ve ikili temasların olumlu sonuçlanması, Türkiye’nin hızına ve kararlılığına bağlı. 
     
     Niyet mektubu veriliyor 
     Nisan ayının ilk yarısında toplumun çeşitli kesimlerinin görüşünü aldıktan sonra programı ayrıntılarıyla belirlenmiş olacak. Niyet mektubu nisanın ikinci yarısında verilecek. 
     
     Sosyal destek programları 
     Krizden en fazla zarar gören kesimlerin durumunu özellikle ele alınacak ve sosyal destek programları oluşturulacak. Bunun için uluslararası kuruluşlardan kaynak sağlanacak. 
     
     Kamu bankalarının yükü Hazine’de 
     Devletin, kaynağı olmadan, kamu bankaları aracılığıyla bazı programlar uygulamasından doğan zararlar sistemi tehdit ediyor. Yüksek maliyetlerle finanse edilen bu yük Hazine tarafından üstlenilecek. 
     
     Ortak yönetimi Ziraat belirleyecek 
     Emlakbank ve Halkbank’ın genel kurulları ay sonunda. Önümüzdeki hafta toplanacak Ziraat Bankası genel kurulunda belirlenecek yönetim üç kamu bankasının ortak yönetim kurulu olacak. 
     
     BDDK çok daha hızlı ve kararlı olacak 
     Bankacılık Düzenleme ve Denetleme Kurumu BDDK çok hızlı ve kararlı olacak. Dışsatıma ve üretime yönelik bankacılık faaliyetleri desteklenecek. 
     
     Mali disiplinden taviz yok 
     Maliye politikasından en ufak bir taviz verilmeyecek. Faiz dışı harcamalardaki artış, gayri safi milli hasıladaki nominal artışın altında tutulacak. 
     
     Tek haneli enflasyon 2003’te 
     2002 hedefinin yüzde 15 dolayında olması hedefleniyor. Tek haneli enflasyon 2003’e kalacak. 
     
Para politikaları kurulu geliyor      Derviş’le birlikte basın toplantısına katılan Merkez Bankası Başkanı Süreyya Serdengeçti şu bilgileri verdi 
     
     Para Politikaları Kurulu kurulacak 
     Bu kurulun benzeri Turgut Özal döneminde Para Kredi Kurulu adıyla vardı. Kurulda Merkez Bankası’nın yanı sıra DPT ve Maliye Bakanlığı’ndan da uzmanlar bulunacak. Kurul faiz ve kur politikalarını belirleyecek. 
     
     Sistem çalışacak 
     Para politikası uygulamasında, ödemeler sisteminin ve döviz piyasalarının etkin bir biçimde çalışması da gözetilecek. 
     
     NİV takip edilecek 
     Para politikasında net iç varlıklar NİV ve net uluslararası rezervler takip edilecek. 
     
     Kurlar serbest 
     Bankacılık sistemine dış yükümlülükleri için döviz verilmesi sürdürülecek. Kurlar piyasada serbestçe oluşacak. Banka döviz piyasalarına sadece, aşırı dalgalanmaları gidermek için müdahele edecek. Kur hedefi açıklanmayacak. 
     
     Kamu bankalarına k ğıt 
     Kamu bankalarının gecelik 17 katrilyon liralık borçlanma ihtiyacı faiz oranlarının dengeye kavuşmasını engelliyor. Hazine, kamu bankalarına görev zararları karşılığı tahvil ve bono verecek. 
     
     Borçlanma ihtiyaçları azalacak 
     Kamu bankaları, bu tahvil ve bonoları Merkez Bankası’na satarak ya da repo yaparak temin edecekleri likiditeyle borçlanmalarını azaltacak. 
     
     Fazla likidite çekilecek 
     Merkez Bankası ve Hazine artan likiditeyi piyasadan ters repo ve bono tahvil satışları ile çekecek. 
     
     Enflasyon hedeflemesi 
     Piyasalarda istikrarın sağlanmasıyla birlikte fiyat istikrarına yönelinecek, orta vadede enflasyon hedeflemesi sistemine geçilecek. 
     
Daha sağlam bankacılık sistemi hedefleniyor      IMF Avrupa Birinci Bölüm Başkanı Michael Deppler basın toplantısında şu mesajları verdi 
     
     1999’a geri dönüldü 
     Programın çerçevesi ekonomik ve mali istikrarı yeniden tesis etmek, özellikle kamu bankalarının yüksek gecelik pozisyonlarını halletmek ve bankacılıkta yeniden yapılandırmanın öngörülen tüm maliyetlerini bütçede yansıtmak yoluyla 1999 sonunda başlatılan süreci yeniden başlatmak. 
     
     Hükümetin hızı önemli’ 
     Başta kamu bankalarının yönetimi olmak üzere hükümetin gündemi son derece yüklü. Bu süreçte gereken adımları, hükümet atacak. 
     
     2002’de büyüme yüzde 5’ 
     Yılın geneli ekonomik küçülmeyle tamamlanacak. 2002’de ekonominin toparlanmaya geçerek yılı yüzde 5 büyümeyle tamamlamasını bekliyoruz. 
     
     2002 sonrası için erken’ 
     Şu anki krizle başa çıkmaya çalışıyoruz. Aklımızda programın 2002’de bitirilmesine yönelik bir düşünce var. 2002’nin ötesini düşürmek için erken. 
     
     Sizin programınız’ 
     Programlar uygulanan ülkeler tarafından da sahiplenmelidir. 
     
     Krizler bankacılıktan çıktı’ 
     Kasımdaki kriz özel bankalar, şubattaki kriz ise daha çok kamu bankaları kökenli yaşandı. 
     
     Krizin şiddetine şaşırdık’ 
     Ekonomik göstergeler krizin geldiğini söylüyordu ve bu kapsamda Türk yetkililerini uyardık. Bizi şaşırtan krizin şiddeti oldu. 
     
     Sorumlu biz değiliz’ 
     Önceden ilan edilen döviz kuru politikası başlangıçta başarılı oldu ama bankacılık sektörü reformlarının da aynı adımlarla gitmesi çok önemliydi. Bu yapılmadı. 
     


 EKONOMİ 


















</TEXT>
</DOC>
