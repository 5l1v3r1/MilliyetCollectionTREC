<DOC>
<DOCNO> 44214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/son/sondun10.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Arnold Schwarzenegger terör kurbanları için 1 milyon dolar bağışladı 
</HEADLINE>
<TEXT>

     Amerikalı aktör Arnold Schwarzenegger ve eşi Maria Shriver'ın, ABD'de 11 Eylül'deki terörist saldırıların kurbanlarına yardım etmek amacıyla kurulan İkiz Kuleler Fonu'na 1 milyon dolar bağışta bulunduğu bildirildi. 
     Schwarzenegger'in, New York Belediye Başkanı Rudolph Giuliani'nin fonun yönetim kuruluna katılması yönündeki davetini de kabul ettiği kaydedildi. Ünlü oyuncunun yönetim kurulundaki görevinin, paranın dağıtımını denetlemek olacağı belirtildi. 
     Aksiyon filmlerinin yıldızı Schwarzenegger, ''Collateral Damage'' adlı son filminde ailesini öldüren teröristlerin peşine düşen bir itfaiyeciyi canlandırıyor. 
     Filmin yapımcı şirketi Warner Bros., 11 Eylül'deki saldırıların ardından filmin 5 Ekim'deki ilk gösterimini iptal etti. 
     






</TEXT>
</DOC>
