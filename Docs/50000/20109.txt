<DOC>
<DOCNO> 20109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/spor/spo05.html </URL>
<DATE> 2001/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
2. Lig’de kritik hafta 
</HEADLINE>
<TEXT>

Play-Off’ta heyecan arttı, son iki haftaya girilirken gözler Diyarbakırspor ile Altay arasındaki randevuya çevrildi 
     YÜKSELME Grubu’nda bitime son iki hafta kala kritik bir viraja girildi. Lider Göztepe, haftayı üç puanla kapatarak, Süper Lig’e bir adım daha yaklaşırken, takipçileri Altay ile Diyarbakır arasında oynanacak karşılaşma büyük önem kazandı. Diyarbakır’da bir anlamda Süper Lig vizesi alacak takımları belirleme açısından "kader" niteliği taşıyan zorlu randevu için şimdiden alarm verildi. 
     GÖZTEPE, bayram sevinci yaşarken, diğer İzmir temsilcisi Altay, Diyarbakır karşılaşması için kolları sıvadı. Yönetim güvenlik önlemlerinin artırılmasını, maçın naklen yayınlanmasını ve tecrübeli bir hakem atanmasını istiyor. Göztepe yenilgisinin şokunu üzerinden atmaya çalışan, maçta iki penaltılarının da verilmediğini savunan Diyarbakır’da ise hesaplar mutlak üç puan üzerine yapılıyor. 
     



 SPOR 
























</TEXT>
</DOC>
