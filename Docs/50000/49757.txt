<DOC>
<DOCNO> 49757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/yazar/okur.html </URL>
<DATE> 2001/10/31/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Gerçeği görmek 
</HEADLINE>
<TEXT>

     Bir hafta "erken bahar", bir hafta "hazan." "Borsa yükseliyor, faiz düşüyor, dolar bekliyor" derken birden ibre tersine dönüyor... Moraller bozuluyor. Öncelikle bir noktanın altını çizelim atalarımız ne demiş "Son gülen iyi güler." Yatırım ciddi iş, sorumluluk ister. Her habere, her duyuma göre yatırım yapan kaybeder. Yanlış anlaşılmasın, sözümüz, ara geçişlerle kafaları karıştırıp günlük kar peşinde koşanlara Bir program nasıl yürütülür, bunu bilmelerine rağmen "güven" sorununu arkasına alıp piyasaya paldır küldür dalanlara... 
     
Üretimin kaptanları      Korkuya ve paniğe gerek yok Bu ülke bir geçiş programını yürütüyor. Neyi ne kadar başaracağımızı göreceğiz. Ama bizi umutlandıran ekonominin gemisini yürüten kaptanlar değil, üretimin kaptanlığına soyunanlar. Geçen hafta tekstil fuarını gezdiğimizde gördüğümüz tablonun özeti 
     "Üretici kalite derdine düşmüş. Üretici birlikte sinerji yaratmalıyız" arayışına girmiş. Borsaya şikayet bilançoları geliyor. Çoğu bilanço iyi değil ama şirket yöneticilerinin gemiyi yüzdürme çabaları önemli. 
     İşte İMKB, dün yine sıkıştı. Neden belli, Türkiye ile aynı kategoride yer alan Arjantin’in durumu. Gelişmekte olan ülkeler sıralamasında birlikte değerlendirildiğimiz Arjantin’in borçlarını yeniden yapılandıracak" haberi ibreyi farklılaştırmaya yetiyor. Bu haberlere bakıp, "Türkiye, 2002 yılında borç sarmalını nasıl çevirecek " diyenler, siz zaten en büyük sorunlardan birisinin iç borç olduğunu bilmiyor musunuz 
     Borsada büyük oyuncular pozisyon almış, beklentilerle endeksi yukarı doğru taşıma çabasını sürdürüyorlar. Ancak biz, yatırımcılara en önemli göstergenin dolar olduğunu söylemeliyiz. Çünkü endeks dolar bazında bir sinyal vermeli. Ayrıca 400 bin yatırımcının heyecanla beklediği işlem sıralarının açılması önemsiz mi Başka türlü bu piyasaya nasıl güven duyulur En önemli gösterge dolar diyoruz, 1 milyon 600 bin liranın üstündeki dolar kuru kafalarımızdaki en büyük soru işareti olarak yerini koruyor. 
     
Çözüm aranıyor      Ancak Tüpraş’a bakmadan geçemeyeceğiz. Türkiye’nin 3.5 milyar dolarla en büyük petrol ithalatçısı. Ayda 100 milyon dolar ile 400 milyon dolar arasında döviz ihtiyacı olan bir kurum. Kış geliyor, akaryakıt ihtiyacı arttıkça Tüpraş’ın da dolar ihtiyacı artacak. Peki bu durumda ne olacak Çünkü petrolde uluslararası stok kapasitesi 90 gün, Tüpraş’ta 45 gün. Stok alanlarına takviye yapılıyor, yeter mi 
     Biliyoruz ki, Hazine, Tüpraş gibi döviz ihtiyacı olan kurumlara bir yazı gönderip "piyasadan döviz alacaksınız" diyeli çok oldu. Üstelik Tüpraş, her ay Merkez Bankası’na düzenli alım programını gönderiyor, fakat Tüpraş’ın petrol alım sistemi ile Hazine’nin piyasadan al stratejisi hangi çerçevede nasıl buluşacak Tüpraş, çözüm konusunda Hazine ve Özelleştirme İdaresi ile görüşüyor, sınır ticareti ve ihracata ağırlık veriyor ama bu hassas piyasalarda terazinin kefeleri dengesini bulamıyor. 
     O yüzden sendrom yaratmak yerine, beklentilere uygun doğru bilgi yeter... 
     
     







Sistemi yenilemek 


Arap dünyası 


Org. Kıvrıkoğlu'dan öneri ve uyarılar 


İş dünyası, askerin dünyası derken... 


"Mi " 


ODTÜ YÖK’te sınıfta kaldı 


2002 bütçesinden önce 


Memleketi kurtarma yarışı 


Bu iş tez bitmez 


Araba devrilene kadar beklemek 


Gerçeği görmek 


Ankara bir silkinse... 


Amerika'da hükümet ve medya kavgası 


SSK'daki kara deliğin Baba'sı da Demirel 


Kekeme yazı "Ece" kimdir 


Vergiyi kaldıramayız, artırmaya mecburuz 


</TEXT>
</DOC>
