<DOC>
<DOCNO> 47495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/son/sondun01.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
12 yaşındaki yeğenine tecavüz eden Fransız vekile 3 yıl hapis.. 
</HEADLINE>
<TEXT>

     Fransa'da cumhuriyet tarihinde ilk kez tecavüz suçlamasıyla yargılanan milletvekiline 3 yıl ağır hapis cezası verildi. 
     Cumhuriyetçi Birlik Partisi'nden RPR ihraç edilen ve şu anda Bağımsız Strasbourg Milletvekili olan Marc Dumoulin isimli milletvekili, parlamenter dokunulmazlığından dolayı serbest bırakılırken, avukatları temyize gideceklerini açıkladılar. 
     Fransa'da 2. Dünya Savaşı'ndan bu yana bir istinaf mahkemesi kararıyla hüküm giyen ilk milletvekili de olan 51 yaşındaki Marc Dumoulin'in, 1985 yılında kendisiyle tatile giden 12 yaşındaki yeğenine tecavüz ettiği ileri sürülüyordu Fransız kamuoyunu geniş biçimde meşgul eden davada, tecavüz suçlamasını reddeden Dumoulin, yeğenine cinsel tacizde bulunduğunu daha sonra itiraf etmişti. 
     Dumoulin'in bir süredir psikolojik tedavi gördüğü bildirilmişti. 
     






</TEXT>
</DOC>
