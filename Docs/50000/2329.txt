<DOC>
<DOCNO> 2329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/son/sontur12.html </URL>
<DATE> 2001/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
DYP'den önce bakana, sonra başbakana gensoru 
</HEADLINE>
<TEXT>

     DYP Grup Başkanvekili Nevzat Ercan, "Beyaz Enerji" operasyonu çerçevesinde Enerji ve Tabii Kaynaklar Bakanı Cumhur Ersümer hakkında gensoru önergesi vereceklerini, sonuç alınamaması halinde Başbakan hakkında da aynı yolun izleneceğini bildirdi. 
     Ercan, dünkü basın toplantısında Ersümer'i istifaya çağırarak şunları söyledi 
     "Bakan istifa etmeli, buna cesaret edemiyorsa Başbakan azil mekanizmasını işletmelidir. Bu mekanizmayı işletmeyen başbakanın da o makamda kalmaya hakkı yoktur. Olup bitenleri örtmekten başka işe yaramayan sahte istikrar, Başbakan'ı orada oturtmaya yetmeyecektir." 
     İktidarın, "yolsuzluk fırtınası içinde büyük bir yok oluşu yaşadığını" savunan Ercan, "İstikrar dediler, milletin hazinesini ve emanetini soydurdular. Alternatifimiz yok dediler, demokrasiyi bir yerlere teslim ettiler. Bir şair gibi estiler, kestiler ama bürokrasinin doruğundan bir bildiriyi duyunca marş, marş, geri dön yaptılar" diye konuştu. 




</TEXT>
</DOC>
