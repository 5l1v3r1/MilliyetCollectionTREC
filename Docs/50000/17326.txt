<DOC>
<DOCNO> 17326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/21/siyaset/siy10.html </URL>
<DATE> 2001/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Cezaevlerini yargı denetleyecek 
</HEADLINE>
<TEXT>

Bakan, bağımsız izleme kurullarının denetlemesine imk n veren çalışmanın imzaya açıldığını söyledi 
     KAYSERİ DHA 

     Adalet Bakanı Hikmet Sami Türk, F tipi cezaevleriyle ilgili çalışmanın, ölüm oruçları nedeniyle başlatılmadığını belirterek, "Bunun, açlık grevleri ve ölüm oruçlarını sürdürenlerce iyi değerlendirileceğini umuyorum" dedi. 
     Açılış ve incelemelerde bulunmak için geldiği Kayseri’de basın mensuplarının sorularını yanıtlayan Türk, cezaevleriyle ilgili yasa tasarıları hazırladıklarını, bunların Bakanlar Kurulu’nda görüşüldüğünü, üç bakandan oluşan komisyonun tamamladığı çalışmanın da kabinede imzaya açıldığını kaydetti. Türk şöyle konuştu "F tipi cezaevlerinde hükümlülerin birlikte çalışma, spor, eğitim, meslek kazanma ve sosyal ve kültürel faaliyetler için bir araya gelmelerine olanak tanınmaktadır. Ayrıca tüm uygulamaların, yargı denetimi altına alınması öngörülmektedir. Cezaevlerindeki yaşam koşullarının bir çeşit sivil toplum denetimi niteliğinde, bağımsız izleme kurullarınca sürekli denetlenmesi planlanmaktadır." 
     


 SİYASET 





















</TEXT>
</DOC>
