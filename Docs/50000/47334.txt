<DOC>
<DOCNO> 47334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/son/sondun16.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail karıştı... Soruşturmaya yayın yasağı... Zeev kimdir 
</HEADLINE>
<TEXT>

     İsrail Turizm Bakanı Re'havam Zeevi'nin suikastına ilişkin soruşturmaya ilişkin tüm ayrıntılara yayın yasağı getirildi. Kudüs Yüksek mahkemesi tarafından alınan kararın gerekçesi açıklanmadı. İsrail kabinesinin olağanüstü toplantısı ise sürüyor. 
     Filistin Halk Kurtuluş Cephesi, iki gün önce istifa eden Zeevi'nin öldürülmesini, lideri Ebu Ali Mustafa'nın İsrail tarafından öldirilmesine misilleme olarak düzenlediğini açıkladı. 
     Radikal Filistin grupları, pek çok kez İsrail'in Filistinli militanlara yönelik suikast politikasını sürdürmesi halinde İsrailli politikacılara saldıracakları tehdidinde bulunmuştu. Yakın çevresi, Zeevi'nin son dönemde pek çok suikast tehdidi aldığını açıkladı. 
     Suikast sırasında Zeevi'nin yanında koruması olmadığı, çünkü bakanlara 24 saat koruma sağlanmadığı belirtildi. 
     Suikast sırasında 3 yara alan Zeevi'nin hastaneye götürüldüğünde ölmüş olduğu, göğsü açılarak kalbinin suni olarak çalıştırıldığı, ancak kurtarılamadığı açıklandı. 
     
     Zeev kimdir 
     Zeevi 1926'da Kudüs'te doğdu. ABD ordusuna ait bir kolejde eğitim gördükten sonra İsrail ordusunda tümgeneralliğe kadar yükselen Zeevi, 1974-77'de dönemin başbakanı İzak Rabin'in istihbarat ve anti terör 
     danışmanı olarak görev yaptı. 
     1988'de parlamentoya giren Zeevi, iki gün önce İsrail ordusunun 
     El-Halil'den geri çekilme kararını protesto etmek için koalisyondan istifa eden aşırı sağcı blokun lideriydi. 
     ''Gandi'' takma ismiyle anılan Zeevi, "Büyük İsrail" düşüncesi çerçevesinde İsrail'e karşı bağlılığını ilan etmeyen, İsrail ve Filistin topraklarındaki tüm Filistinlilerin sürülmesini savunuyordu. 
     Politikacı olarak desteğini Yahudi yerleşimcilerden alan ve bu yerleşim merkezlerinden birinde yaşayan Zeevi, bağımsız Filistin devletine kesinlikle karşıydı. 
     






</TEXT>
</DOC>
