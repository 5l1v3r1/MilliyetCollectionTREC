<DOC>
<DOCNO> 37734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/spor/yaksoy.html </URL>
<DATE> 2001/08/18/ </DATE>
<TIME>  </TIME>
<AUTHOR> FEVZİ AKSOY  </AUTHOR>
<HEADLINE>
Nostalji 
</HEADLINE>
<TEXT>

     FEVZİ AKSOY 

     Bir asır evvel kimbilirdi ki, 22 kişinin arkasından koştuğu top bir gün gelecek milletlerin ekonomik, politik ve ruhsal moral yapısında ön plana çıkacak diye. Denilebilir ki, bu bilinçlilik 1954 yılında Alman futbol takımının Dünya Kupası’nda yenilmez armada diye bilinen Macar futbol takımını yendiğinde daha belirgin ortaya çıkmıştır. Almanlar bir anda bu galibiyetten sonra sosyal alanda daha diri, daha inançlı ve moralli ekonomilerine sarılmışlardı. Kaybedilen savaş futbol sahasında bir anda unutulmuştu. 
     Geride bıraktığımız hafta Macar milli futbolunun yüzüncü kuruluş yıldönümünde Alman ve Macar milli takımları yeniden karşı karşıya geldiklerinde bu nostaljik olay sosyal açıdan yeniden tartışılır oldu. Parkinson hastası Puşkaş dahil bu yenilgiyi hatırlayan Macarlar gözyaşlarını tutamadılar. Bu yenilgi hala sırtlarında bir yük gibiydi. Almanlar ise bu galibiyetten aldıkları milli birlik hızını tekrarladılar. Macarlar’ın gözyaşına bakmadan beş gol attılar. Hem de yepyeni genç bir milli takımla. Bu da gösteriyor ki, milli takımları her an yenilemek gerekiyor. Belki de 1954’te Macar milli takımı şöhretinin hudutlarını aşmış, yorulmuş ve ihtiyarlamıştı. Milli moral çöküntü iki yıl sora komünist rejime karşı Macar ayaklanmasının öncüsü olacaktı. 
     



 SPOR 

























</TEXT>
</DOC>
