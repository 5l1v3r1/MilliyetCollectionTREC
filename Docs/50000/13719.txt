<DOC>
<DOCNO> 13719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/30/siyaset/siy08.html </URL>
<DATE> 2001/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüzde 15 zam öngörülmüştü 
</HEADLINE>
<TEXT>
Askere zam 6 aydır beklemede 
     UTKU ÇAKIRÖZER ANKARA 

     Milli Savunma Bakanlığı’nın Türk Silahlı Kuvvetleri TSK mensuplarının maaşlarında yüzde 15 iyileştirme öngören kararnamesi, altı aydır hükümet gündeminde bekliyor. 
     Milli Savunma Bakanlığı, geçen kasımdaki ekonomik kriz öncesinde hazırladığı "iyileştirme" kararnamesini hükümetin gündemine getirdi. Tasarının hükümetin TBMM’den aldığı üç aylık kanun hükünde kararname çıkarma yetkisi kullanılarak yürürlüğe sokulması öngörüldü. 
     Ancak iki ekonomik kriz ve hükümetin aldığı yetkinin süresinin dolması, TSK mensuplarının dört gözle beklediği yüzde 15’lik zammı çıkmaza soktu. Yetkililer, "Kriz nedeniyle kararnameyi tek başına çıkarmamız mümkün gözükmüyor. İyileştirmenin tüm memurları kapsayacak genel kararname kapsamı içine alınmasını bekliyoruz" dedi. 
     TSK mensuplarının maaşlarının iki bölümden oluştuğunu belirten yetkililer, maaş artış formülünü şöyle açıkladılar "Maaşımızın yaklaşık yüzde 50 - 55’ini TSK tazminatı oluşturuyor. Bu tazminata yüzde 30 arasında bir zam yapılarak toplam maaşlarımızda yüzde 15’lik iyileştirme sağlanacak." 
     


 SİYASET 
















</TEXT>
</DOC>
