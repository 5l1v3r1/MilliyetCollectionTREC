<DOC>
<DOCNO> 7032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/son/sondun17.html </URL>
<DATE> 2001/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Mir'in dünyaya çakılma ihtimali hala var 
</HEADLINE>
<TEXT>

     Rus yetkililer, gelecek ay başında imha edilmesi planlanan uzay istasyonu MİR'in Evren , imha operasyonu sırasında kontrolsüz bir şekilde Dünya'ya çakılma olasılığının yüzde 2 ya da 3 olduğunu açıkladılar. 
     Başkent Moskova yakınlarındaki Rus Uzay Uçuş Kontrol Merkezi'nde TSOUP basın toplantısı düzenleyen Rus uzman Vladimir Solovyev, her türlü teknik malzemede her an arıza meydana gelebileceğini belirterek, ''Yüzde 2-3 oranında risk olduğunu tahmin ediyoruz'' dedi. 
     Şu an MİR'de her şeyin yolunda gittiğini ve istasyonla daima bağlantıda kaldıklarını söyleyen Solovyev, MİR'in yörünge parametrelerini denetlemek için Amerikan Uzay ve Havacılık Dairesi NASA ve Avrupa Uzay Ajansı'nın yardım önerisini kabul ettiklerini kaydetti. Uzayın Ruslar tarafından fethini simgeleyen ve 15 yıldır uzayda dolaşan MİR uzay istasyonunun, mali nedenlerle ve güvenlik gerekçesiyle 6 Mart'ta imha edilmesi kararlaştırılmıştı. 6 modülden oluşan 135 tonluk MİR, atmosfere girerken parçalanacak,her şey hesaplandığı gibi olursa, istasyonun parçaları Avustralya'nın güneyinde Pasifik'e düşecek. 




</TEXT>
</DOC>
