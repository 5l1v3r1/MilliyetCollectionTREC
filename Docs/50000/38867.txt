<DOC>
<DOCNO> 38867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/magazin/amag.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Podyum toz duman 
</HEADLINE>
<TEXT>

Milliyet’in ortaya çıkardığı Kişiye özel’ defilede son perde... Sevgililerine hediye beğenen işadamlarının kimliği sırrını korurken, mankenler de, ajans sahipleri de birbirine girdi... 
     YAŞAR ÇAKMAK NURDAN AKINER 

     Geçen hafta Milliyet’in haberi sayesinde Türkiye’nin gündemine bomba gibi düşen "Kişiye özel defile"de son perde... 
     Sevgililerine hediye beğenmek için Akmerkez’deki lüks dairelerden birinde, kendilerine Çağla Şıkel, Yeşim Palandüz ve Şennur Şafak’ın görev aldığı özel bir defile düzenlettiren zengin işadamlarının kimliği üzerindeki sır perdesi kalkmadı. 
     Defileyi düzenlettirenlerin, iddia edildiği gibi işadamları Ali Dinçkök, Şeref Has ve Nuri Yönver olmadığı, defilede görev alan mankenlerce de onaylandı. Ancak hem mankenler, hem ajans sahipleri, hem de defileyi düzenlettirenlerden biri olduğu iddia edilen Refarm Şirketler Topluluğu’nun Yönetim Kurulu Başkanı Gülbenk Yalçın’ın avukatı ve aynı zamanda kız kardeşi, açıklamalarıyla ortalığı birbirine kattı. Bu arada, Akmerkez yetkilileri, defilenin yapıldığı 2 -C nolu daireyi Yurtiçi Kargo Servisi’nin kiraladığını bildirdi. 
     
     Ajanslar karıştı 
     Öte yandan, ajans sahibi meslektaşı Gaye Sökmen’in de iki ay önce yine aynı kişiler için Demet Şener’e Armani’nin koleksiyonunu sergilettiğini iddia eden Neşe Erberk’e Sökmen sert çıktı Sökmen, hakkını mahkemede arayacağını belirterek, şöyle konuştu "Neşe’nin ne yaptığını bilmeden konu hakkında yorum yapamam. Armani diye bir firma tanımıyoruz. Hedefi lütfen ne ben, ne de Demet olsun. Kendisini mahkemeye vereceğim." 
     
DEMET Benim alnım ak      Neşe Erberk tarafından bir başka "Kişiye özel kahraman" olduğu iddia edilen Şener de iddialara ateş püskürdü "İki ay önce sevgilimden ayrıldım. Altı aydır da çalışmıyorum zaten. Kimse benim kişiye özel bir Armani defilesi yaptığımı iddia edemez. Alnım ak, her kim bunu iddia ederse onu hemen mahkemeye veririm. Bu Neşe Erberk bile olsa. Defilenin yeri podyumdur. Ben asla böyle bir defilede görev almam." 
     
Aynı kişilere Demet Şener de defile yaptı’      Defileyi düzenleten üç kişinin ismini ısrarla açıklamayan Neşe Erberk, açıklamaları ve iddialarıyla Gaye Sökmen’i ve Demet Şener’i kızdırdı "Ali Dinçkök’e yapılan çok büyük ayıp. Bu kişiler tanınmış insanlar değil. Bu defile de çok normal. Bu insanlar ne kadar para harcadıklarının öğrenilmesini istemiyor. Ben de mankenlerim de para almadık, para karşılığı giysi aldık. Benim ve mankenlerimin yüzü ak. Kimse bu isimleri benim ağzımdan öğrenemeyecek. Bu kişiler Dinçkök, Yönver, Has ya da Gülbenk Yalçın değildi. Benzeri bir defileyi iki ay önce Gaye Sökmen, yine aynı kişiler için, üstelik tek mankenle yaptırdı. Armani’nin showroom’unda yapılan defilede Demet Şener görev aldı." 
     
Mankenler Adamları ilk kez gördük      Kişiye özel defilenin kahramanlarından Çağla Şıkel ve Yeşim Palandüz, söz konusu üç adamı hayatlarında ilk kez gördüklerini, bu kişilerin Ali Dinçkök, Şeref Has, Nuri Yönver olmadığını söyledi. Ancak defilenin aralarında sır kalması konusunda anlaşan iki manken şimdi kanlı bıçaklı. Çünkü Çağla konuştu, Yeşim sözüne sadık kalarak ink r etti. "Kötü kız ben oldum" diyen Yeşim, şimdi çok üzgün ve arkadaşına kızgın. 
     
     YEŞİM PALANDÜZ 
     Defileyi düzenleten kişiler, gazetelerde isimleri yayımlanan Dinçkök, Yönver ve Has değildi. Çağla bana bu defilenin aramızda kalmasını söyledi. "Sakın kimseye söyleme" dedi. Ben de bu yüzden size "Hayır böyle bir defile olmadı" dedim. Ama Çağla saklamadı, itiraf etti. Böylece kötü olan ben oldum. Çağla bu davranışıyla fazlasıyla canımı sıktı. Sonuçta ben işimi yaptım, defilemi yapıp çıktım. Ben şimdi zor durumda kaldım. Oradaki adamları hayatımda hiç görmedim. Ne çok genç, ne de yaşlılardı. Saçları beyaz değildi, hiçbirinin de bıyığı yoktu. Ben para yerine orada beğendiğim birkaç kıyafeti aldım. Bu konuyu da bir daha konuşmayacağım. 
     
     ÇAĞLA ŞIKEL 
     Bu konuyla ilgili konuşmaktan cidden çok sıkıldım. Ama adamlar yaşlı ya da beyaz saçlı filan değildi. Üstelik onları daha önce hiçbir yerde görmedim. İlk kez karşılaştım. 
     
Maille gelen iddialar ve Gülbenk Yalçın      Çarşamba günü mail kutumuzu açtığımızda bizi şu mesaj karşıladı "Pazar günü yayımlanan haberinizle ilgili olarak önemli bir bilgiyi paylaşmak istiyoruz. Haberinizde eşlerine hediye seçmek amacıyla Akmerkez’de defile düzenleten üç zengin erkekten bahsediliyor. Neşe Erberk’in eşi Ark Gurdikyan’ın arkadaşı olduğunu bildiğimiz, Refarm Şirketler Topluluğu’nun sahibi, Ermeni cemaatinin önde gelen isimlerinden biri olan Gülbenk Yalçın isimli adam, bu defileye katılan şahıslardan biridir. Ayrıca kendisi evli değil, bek rdır. Dileriz bu bilgi işinize yarar, sevgiler." 
     Ancak bu maildeki iddiaları Gülbenk Yalçın’a ilettiğimizde, avukatı ve kız kardeşi Şake Yalçın yalanladı. 
     
     Avukat Şake Yalçın’ın faksı 
     "İlişikte Neşe Erberk’in açıklamasını yaptığı ekspozisyona, Yönetim Kurulu Başkanımız Sn. Gülbenk Yalçın katılmamıştır. Böyle bir tanıtımın yapıldığını da sizin telefonunuzdan sonra öğrenmiştir. Bahsi geçen konuyla uzaktan yakından ilgisi olmayan Sn. Gülbenk Yalçın isminin, herhangi bir yazılı ve veya görsel yayında geçmesi durumunda, sorumluluğun tamamen şahsınız ve kuruluşunuza ait olduğunu bildiririz." 
     



 MAGAZİN 












</TEXT>
</DOC>
