<DOC>
<DOCNO> 49084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/yazar/sazak.html </URL>
<DATE> 2001/10/27/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Çeteye gizlilik zırhı 
</HEADLINE>
<TEXT>

     Susurluk davasında "çete oluşturmak"tan yargılanan özel timcilerle ilgili karar, Yargıtay 8'inci Ceza Dairesi'nce "sanıklar lehine" usulden bozuldu. 
     İstanbul 6 Nolu DGM'nin geçtiğimiz şubat ayında verdiği mahkumiyet kararının bozulmasında sanıkların "gizli oturum"da yapmak istedikleri açıklamalara fırsat tanınması ve halen sürmekte olan Ömer Lütfi Topal cinayetindeki kararın beklenmesi isteği etkili oldu. 
     Böylece Susurluk davasında 4.5 yıl geride kalmış oluyor. Kaza 3 Kasım 1996'da yaşanmıştı o tarihten bu yana "çete"nin Meclis'teki siyasi uzantıları dahil henüz kimsenin cezalandırılmayışı "koruma duvarları"nın ne denli sağlam olduğunu gösteriyor. Sürekli aydınlık için aylarca ışıkları söndüren milyonlarca insanın baskısı "Susurluk'un hesabının sorulması"nda yeterli olamadı. 
     Böyle giderse davanın "zamanaşımına" uğraması mümkün. 
     Susurluk çetesini yıllardır cesaretle kovalayan Fikri Sağlar "gizlilik" isteğinin ardındaki oyuna dikkat çekiyor ve "Gizlilik çetenin işine geliyor, kayıp silahları PKK'yla mücadelede kullandık türünden gerekçelerle davadan kurtulmaya çalışacaklar. Susurluk gibi bir davanın aleniyeti nasıl önlenir " diye tepki gösteriyor. Apo bile açık yargılanmışken "çete davasında gizlilik niye " diye sormakta haklı Sağlar. 
     Ankara'daki "koruma duvarları" bir türlü aşılamıyor. Bunda Çatlı'yı "Devlet için kurşun atan da yiyen de bizim için aynı değerdedir" diye sahiplenen anlayışın da payı olmalı. 
     Sedat Bucak ve Mehmet Ağar'ın dokunulmazlıkları kaldırılmadı. 
     İstanbul 6 No'lu DGM'nin 12 Şubat 2001 tarihli kararındaki şu değerlendirme unutuldu 
     "Suç işleyip de bazı siyasi, sosyal, idari ve yasal koruma kalkanlarının arkasına sığınanlar ile bu koruma kalkanlarını muhafaza edenler ya da kaldırmayanlar unutmamalıdır ki adalet bir gün onlara da lazım olacaktır. 
     İşgal ettiği makam ve mevki ne olursa olsun, hiçbir şahıs ve kurum Anayasa ve yasaların vermediği yetki ve görevi kullanamaz. Kullanırsa bunu devlet adına yapmış olamaz. Suç işlemiş olur." 
     Yargı, "güvenlik çeteye bırakılamaz" diye karar veriyor. 
     Yargıtay, "gizli oturum"da dinlenmediler diye kararı sanıklar lehine bozuyor. 
     Dava yenilenirse özel timci Ayhan Çarkın'ın "devletin yüksek menfaatleri bahane edilerek bazı sanıkların gözardı edildiğine" ilişkin itirafı yeni sanıkların mahkemeye çıkarılması sonucunu doğuracak mı, yoksa "naylon" isimlerle dava iyice çıkmaza mı sokulacak 
     Bakarsınız "Yeşil" bile ortaya çıkabilir 
     Susurluk kördüğümü "dokunulmazlık ve gizlilik zırhı" kaldırılmadan çözülemez. Peki bunu kim yapacak CHP'nin, "sol"un olmadığı bugünkü Meclis mi 
     Geçiniz. 
     
     







Yarı başkanlık sistemi 


Salak kaldı mı 


Türkiye'nin şirket haritası 


Ermenistan'la ilişkiler neden mi önemli 


Önü ve arkası 


"Şark'ın Dianası" öldü 


Şahap Kocatopçu 


Ceyhan projesi yolunda gidiyor 


Gökten kurul yağıyor 


Onları unutmamak için yaşatmalıyız 


Çeteye gizlilik zırhı 


Fransa'da cep lisansı fiyatı onda bire indi 


Türkiye'nin dışardan görünüşü 


Krediden değil talep olmadığından üretim yapılamıyor 


</TEXT>
</DOC>
