<DOC>
<DOCNO> 32909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/son/sontur12.html </URL>
<DATE> 2001/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Havalar ısındı, herkes kendini sulara attı...yine 3 kişi boğuldu 
</HEADLINE>
<TEXT>

     Şile ve Sarıyer'de serinlemek için denize giren 3 kişi boğularak öldü. 
     İl Jandarma Komutanlığı'ndan alınan bilgiye göre, Şile'nin Sahilköy Mevkii'nde denize giren ve bir ara suya batıp çıkmaya başlayan 13 yaşındaki Selçuk Güler ile kendisini kurtarmak isteyen babası Orhan Güler 49 , boğularak hayatını kaybetti. 
     Sudan çıkartılan Selçuk ve Orhan Güler'in cesetleri, otopli için Adli Tıp Kurumu'na kaldırıldı. 
     Bu arada, serinlemek için Sarıyer'in Kısırkaya Mevkii'nde denize giren Can Gür 16 de akıntıya kapılarak boğuldu. 
     Gür'ün denizden çıkartılan cesedi, savcılığın gerekli incelemeleri tamamlamasından sonra Sarıyer Merkez Camii morguna kaldırıldı. 
     
     Ceset bulundu 
     Öte yandan, Kartal Sahil Yolu Kumcular Mevkii'nde, kıyıdan yaklaşık 25 metre açıkta, üzerinde giysiler olan bir erkek cesedi bulunduğu farkedildi. 
     Olay yerine gelen polislerce, bir balıkçı teknesi vasıtasıyla kıyıya çıkartılan 25 yaşlarındaki bir erkeğe ait cesette, kimliğini belirlemeye yarayacak herhangi bir belge bulunamadı. 
     Gerekli incelemenin yapılması için ceset, Adli Tıp Kurumu'na kaldırıldı. 






</TEXT>
</DOC>
