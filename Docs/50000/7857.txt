<DOC>
<DOCNO> 7857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/19/son/sondun13.html </URL>
<DATE> 2001/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrailli kadın askerler Batı Şeria'ya gitmek istemeyince cezalandırıldı 
</HEADLINE>
<TEXT>

     İsrailli bir grup kadın asker, savaş bölgesi Batı Şeria ve Gazze'de görev yapmak istemeyince cezalandırıldı. 
     Ordunun eğitim biriminde çalışan ve askerlere, İsrail tarihinden insan haklarına kadar çeşitli konularda ders vermekle görevli kadın askerlere, Batı Şeria ve Gazze'ye giderek görevlerini burada sürdürmeleri emri verildi. 
     Emirleri yerine getirmeyen kadın askerlerin yargılandığı ve bir süre gözlem altında tutularak sınanmalarına karar verildiği belirtildi. Kadın askerlerin aileleri, kızlarının 5 aydır süren Filistin ayaklanmasının merkezinde bulunan topraklara gitmelerinin istendiğini hatırlatarak, görevleri askerleri eğitmek olan kadın askerleri savaş bölgesine göndermenin doğru olmadığını kaydetti. Bir İsrail askeri sözcüsü ise, ordunun tüm alanlardaki askerlere eğitim programları uyguladığını hatırlatarak kararı savundu. 




</TEXT>
</DOC>
