<DOC>
<DOCNO> 46852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/14/son/sonspo06.html </URL>
<DATE> 2001/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, Yozgat deplasmanında ikinci yarıda güldü 
</HEADLINE>
<TEXT>

     Hafta içinde zor günler geçiren ve birçok futbolcusuyla ilişkisini kesen Beşiktaş, zorlu Yimpaş Yozgatspor deplasmanından üç puanla döndü. 
     İlk yarısı İlker'in ayağından gelen golle Yozgat'ın 1-0'lık üstünlüğüyle biten maçta Beşiktaş ikinci yarı üç gol bularak mutlu sona ulaştı. 
     Beşiktaş'ın gollerini 54. dakikada Tümer, 59. dakikada Tayfur ve 90. dakikada Nihat attı. 
     47. dakikada Tümer, ceza alanı dışından sert vurdu. Üst direkten 
     dönen top, ev sahibi ekibe kontratak oldu. Topla buluşan Preko, karşı karşıya kaldığı pozisyonda, topu kaleci Fevzi'ye teslim edince, ev sahibi ekip mutlak golden oldu. 
     50. dakikada Mustafa Kocabey'in indirdiği topu, Preko ceza alanı 
     ön çizgisi üzerinde göğsüyle düzeltip plaseyle kaleye gönderdi. Top üstten auta gitti. 
     51. dakikada sol kanattan Tümer'in ortaladığı topu ceza alanı 
     içinde Nihat çevirdi. Kale önünde İlhan'ın şutunda, top üstten auta çıktı. 
     54. dakikada İbrahim soldan ortaladı. Tümer, kaleci Gökhan'dan 
     önce topa dokunarak, skora eşitlik getiren golü kaydetti 1-1. 
     59. dakikada sağ kanattan Nihat'ın ortaladığı topa ön direk önünde 
     Tayfur kafayla dokunarak, konuk takımı öne geçiren golü kaydetti 2-1. 
     62. dakikada Bayram'ın ceza alanı dışından yerden sert şutunda, 
     kaleci Gökhan son anda topu kornere çeldi. 
     63. dakikada Yimpaş Yozgatspor'da, Yaw çıktı, yerine Cengizhan 
     xx girdi. Mustafa Kocabey'in yerine ise İsmail x oyuna dahil oldu. 
     66. dakikada Cihat'ın pasında topla buluşan İsmail'in ceza alanına 
     girerken sert şutunda, topu Ronaldo kornere çeldi. 
     67. dakikada Tümer'in soldan ortasında İlhan'ın kafayla kaleye 
     gönderdiği top, yandan az farkla auta çıktı. 
     78. dakikada Yimpaş Yozgatspor'da, Cem'in yerine Gürçay x oyuna 
     girdi. 
     79. dakikada Hüseyin'in ortasında, Beşiktaş ceza alanı karıştı. 
     Oluşan karanbolde önce Preko, daha sonra Cengizhan'ın vurmaya çalıştığı topun sahibi kaleci Fevzi oldu. 
     80. dakikada Beşiktaş, Tümer'in yerine İlhan Şahin'i x oyuna 
     aldı. 
     82. dakikada Cengizhan'ın ceza alanı dışından sert şutunda, top 
     üst direkten dönerek Beşiktaş'a kontraatak oldu. Topla buluşan İlhan, ceza alanına girmeden yerden sert vurdu. Top, yandan az farkla autu boyladı. 
     85. dakikada Beşiktaş'ta, İlhan'ın yerine Sertan oyuna girdi. 
     89. dakikada Yimpaş Yozgatspor rakip kale önünde gol ararken dönen 
     topu Beşiktaş, kontraatak olarak değerlendirdi. Sertan, topu kaptı, sağ kanattan indi ve ortasında Nihat topu bir kez daha ağlarla buluşturdu 3-1. 
     Gol sonrasında Nihat, Yimpaş Yozgatspor tribünlerine koşarak el hareketleri yapınca saha bir anda karıştı. Futbolcular arasında itişmeler görüldü. Araya giren hakem olayı yatıştırdı ve Nihat'a sarı kart gösterdi. Maç da Beşiktaş'ın 3-1'lik galibiyetiyle tamamlandı. 
     






</TEXT>
</DOC>
