<DOC>
<DOCNO> 2903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/spor/spo02.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Taklitçileri izledi ve yakalattı 
</HEADLINE>
<TEXT>
DEDEKTİF FENER 
Yönetim, kulübün ürünlerini taklit edenlere karşı 52 dava açtı, 18 kişiyi mahkum ettirdi 
     YUSUF KOBAL 

     Altı aylık çalışma 
     FENERBAHÇE yönetimi, tıpkı bir dedektif gibi çalışarak iz sürdü, Fenerbahçe markası ile piyasaya sürülen ürünlerin taklidini yaparak satanları polise yakalattı. Sarı - Lacivertli yöneticiler, altı ay gibi kısa bir sürede ürünlerini sahte olarak üretip, piyasaya süren ve bundan para kazanan kişilere tam 52 dava açtı, 18 kişiyi de mahkum ettirip, kaçak Fenerbahçe malı üretenleri hapse attırdı. 
     
     Sultanahmet’ten başladı 
     OPERASYONU, taklit malların çıkışı yeri olarak bilinen Sultanahmet’ten başlatan Fenerbahçe Sportif Hizmetler AŞ büyük mücadele verdi. Adidas ile sponsorluk anlaşmasını bitiren, istediği miktarda para alamadığı için formasını, şortunu ve eşofmanlarını Fenerbahçe markası ile kendisi üretmeye başlayan Sarı - Lacivertli kulüp, taklit furyasını engelleyip, Dünyaca ünlü tekstil firmaları gibi kara da geçti. 
     
     Şirketleşme kozu 
     FENERBAHÇE ürünlerinin piyasada daha fazla yer tutması ve kulübe para kazandırması için planlarını genişleten Fenerbahçe Sportif Hizmetler Anonim Şirketi, önümüzdeki iki gün içinde yaz aylarından bu yana elde edilen karı da açıklayacak. Kulübün şirketleştirilmesi için oluşturulan alt yapı çalışmalarında birinci sırayı tutan Fenerbahçe Sportif Hizmetler AŞ, yönetimin de en önemli kozu olacak. 
     
Celil Revivo sevinci      SEZON başından beri bir türlü sakatlıklardan sıyrılamayan Fenerbahçe’de, Celil’in takıma dönüşü büyük sevinç yaratırken, Revivo’nun da düzelmesi ve takıma katılmasıyla rekabet arttı. Sarı - Lacivertli futbolcular, idmanlarda daha fazla hırs sergileyip, Denizli’nin banko oyuncusu olabilmek için çabalıyor. Celil’in tam kapasite çalışmasıyla sol kanatta, Revivo’nun gelişiyle orta sahada alternatif arttı. 
     
Savunma zaafı      FENERBAHÇE Teknik Direktörü Mustafa Denizli bugüne kadar çözüm bulamadığı savunma zaafı ile Antalya kampında da boğuşuyor. Kocaelispor maçında kısa sürede iki gol yiyen savunma önceki akşamki taktik antrenmanda Denizli’yi yine mutsuzluğa itti. Balic, Celil ve Revivo’nun da aralarında bulunduğu ikinci takım 45 dakika süren maçta as takıma sekiz gol atmayı başardı. Bu arada medya ile yapılacak maç ertelendi. 
     
Bielefeld sınavı      FENERBAHÇE bugün Alman Birinci Ligi takımlarından Bielefeld ile oynuyor. Sarı - Lacivertli takımın kamp yaptığı otelin sahasında 15.00’te başlayacak olan maçı, Antalya Spor İl Müdürlüğü’nün görevlendireceği hakemler yönetecek. Bu maçta Celil ile Balic’in de oynaması bekleniyor. 
     


 SPOR 
































</TEXT>
</DOC>
