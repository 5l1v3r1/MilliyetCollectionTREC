<DOC>
<DOCNO> 6908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/son/sontur16.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Banker Bako'yu evinde saklayan savcı mahkum oldu 
</HEADLINE>
<TEXT>

     Sarıyer Cumhuriyet Savcılığı görevini yürüttüğü dönemde ''Banker Bako'' olarak tanınan Baki Cengiz Aygün'ü Şişli'deki evinde sakladığı iddiasıyla yargılanan Ertaç Giray, 1 yıl 8 ay hapis cezasına çarptırıldı. Giray'a verilen bu ceza, bir daha suç işlemeyeceği kanaatiyle ertelendi. 
     Giray'ın tutuksuz olarak yargılandığı davayı karara bağlayan İstanbul 6. Ağır Ceza Mahkemesi, ''Hakkında yakalama veya tutuklama müzekkeresi çıkarılan bir kişiyi saklamak ve saklı bulunduğu yeri yetkili mercilere derhal haber vermemek'' suçundan Ertaç Giray'ı, oybirliği ile TCK'nın 296. maddesi uyarınca 2 yıl hapis cezasına çarptırdı. 
     Duruşmalardaki iyi hali nedeniyle Giray'ın cezasını TCK'nın 59. maddesinin 1. fıkrası uyarınca 1 yıl 8 ay hapse indiren mahkeme heyeti, bir daha suç işlemeyeceğine dair kanaat oluştuğu için sanığın bu cezasını erteledi. 
     
     



</TEXT>
</DOC>
