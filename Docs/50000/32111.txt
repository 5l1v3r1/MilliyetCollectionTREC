<DOC>
<DOCNO> 32111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/15/siyaset/siy04.html </URL>
<DATE> 2001/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Karakoyunlu üzüntülü 
</HEADLINE>
<TEXT>
Kuruş kuruş ilaç alıyorlar 
Urla’da bulunan Yılmaz Karakoyunlu, "Eczane önünde insanların kuruşları denkleştirerek ilaç aldıklarını gördümödedi 
     HANZADE ÜNUZ İzmir DHA 

     Devlet Bakanı Yılmaz Karakoyunlu, yaşanan ekonomik krizin kendisini de etkilediğini ve çok üzüldüğünü belirterek, 
     "Bazen insanların arasına katılıyorum, dertlerine çare üretmek için çırpınıyorum. Ama yüzlerine baktığımda görüyorum ki, olağanüstü sıkıntı içindeler. Bu yüreğime hançer gibi saplanıyor. Dışarıda sandviç yiyemez hale geldik" dedi. 
     
     Eve gidin talimatı 
     Hükümetin romantik, sanatçı ruhlu, besteci ve 36 kitabın yazarı bakanı Karakoyunlu, günde beş saat uyuduğunu, her gece yatmadan önce 100 sayfa kitap okuduğunu ve işe gidiş geliş saatlerinin belli olduğunu söylüyor. Bakanlık çalışanlarına, "Evinize gidin, ailenizle ilgilenin" talimatı veren Karakoyunlu, İzmir için de bir beste yapacağını söylüyor. 
     
     Yalnız yaşıyor 
     Eşi ve çocuklarının İstanbul’da oturduğunu, kendisinin Ankara’da yalnız yaşadığını söyleyen Karakoyunlu, gündelik yaşamını şöyle anlatıyor 
     "Yemeğimi kendim pişiririm, bulaşığımı, çamaşırımı kendim yıkarım. Bir de askerlikten öğrendiğim alışkanlığımdır, sabah kalkar kalkmaz, ölüme gideceğimi bilsem yatağımı toplarım. Akşam eve gelince beste yaparım. Şimdi bestelediğim ilk 100 şarkıyı, Gönülden Geçenler’ adıyla kitap olarak basıyorum. Ayrıca Menderes’in hayat hik yesi etrafında Türkiye’nin demokrasi tarihini yazdım. Ölmeden kitapları 40’layacağım." 
     



 SİYASET 
















</TEXT>
</DOC>
