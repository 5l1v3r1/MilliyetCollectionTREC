<DOC>
<DOCNO> 22077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/spor/spo02.html </URL>
<DATE> 2001/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Efsane geri döndü’ 
</HEADLINE>
<TEXT>

     FENERBAHÇE Teknik Direktörü, sezon boyunca çok eleştirildiklerini, yıpratıldıklarını, zaman zaman istifaya çağrıldıklarını belirtti, "Ama yılmadık. Şampiyonluk anamızın ak sütü kadar helal" dedi. Kaybolan efsaneyi 10 ayda geri getirdiklerini söyleyen Mustafa Denizli, "Ülkeye dört yıldır damgasını vuran, Avrupa’yı titreten, UEFA ve Süper Kupa’yı alan Galatasaray’a hiç yenilmedik ve kısa sürede geçtik" diye konuştu. 
     TARAFTARIN başarıda büyük rol oynadığına değinen Denizli, "Yenildik, geldiler omuzlara aldılar. Onların bu davranışları bizleri kamçıladı" ifadesini kullandı. Bursaspor maçını ciddiye aldıklarını kaydeden tecrübeli hoca, "Bugüne kadar hiçbir takımı küçümsemedik. Stadı dolduracak 42 bin kişi bizden tur bekleyecek. Ancak futbol nankör bir oyundur. Sadece bizim kazanmamız yetmiyor. Rakibimizin de puan kaybetmesi gerek" dedi. 
     
Karaborsa için önlem      FENERBAHÇE yönetimi Galatasaray derbisiyle başlayan, Bursaspor ile yapılacak maç öncesi de doruğa çıkan bilet karaborsası olayını engellemek için harekete geçti. Yönetim, gelecek sezondan itibaren özel bir güvenlik şirketi ile anlaşacak. Şirket, sadece karaborsayı önlemek için çalışacak. 
     
Kampa girdiler      FENERBAHÇE, Bursaspor maçı hazırlıklarına dün de devam etti ve kampa girdi. Denizli, oyuncularını bir kez daha uyardı. Denizli, muhtemelen sakatlığı bulunan Revivo’yu sahaya yedek çıkaracak. Çalışmadan önce İstanbul Büyükşehir Belediye Başkan Vekili Ümit Özerol ile Kartal Belediye Başkanı Mehmet Sekmen, Samandıra Tesisleri’ni ziyaret etti. 
     
Fener’den büyük yok’      SARI - Lacivertli takımın tecrübeli futbolcusu Abdullah, "İlk yarıdaki Gençlerbirliği maçından sonra başkanımıza kesin şampiyon olacağımızı söylemiştim. Dediğim oluyor" dedi. Abdullah, "Buna inanmayanlar vardı. Ama biz inanmıştık ve bunun karşılığını aldık. Bize şanslı diyorlar. Bu nasıl şans Son haftalarda 10 topumuz direkten döndü. Fenerbahçe’den büyük yok. O yüzden başka bir takıma gitmeyi asla düşünmüyorum. Fenerbahçe son durağım" diye konuştu. 
     
İki yabancı daha geliyor      YUSUF KOBAL 

     FENERBAHÇE, yabancı oyuncu kontenjanının sekize çıkarılması üzerine, önümüzdeki sezon kadrosuna iki yabancı daha katma kararı aldı. Şampiyonlar Ligi’nde daha güçlü bir takımla mücadele etmek için mevcut kadroyu bozmadan güçlendirmek isteyen yöneticiler, Teknik Direktör Denizli’nin vereceği rapora göre harekete geçecekler. 
     SARI - Lacivertliler, kadrosunda bulunan oyunculara ek olarak, biri forvet, biri de savunma oyuncusu iki yabancının transferi gerçekleştirilecek. Yönetim, karar üzerine Şampiyonlar Ligi’nde başarılı bir dönem geçirebilmek için Denizli’nin yabancı futbolcu isteğini kabul edecek. Arayışlara hemen başlanacağı belirtildi. 
     
Şölene hazırlık      FENERBAHÇE, Bursaspor maçından sonra şampiyonluğunu garantilerse Kadıköy, Bağdat Caddesi ve Sahilyolu karnaval yerine döndürecek. Sarı - Lacivertli taraftarlar, Şükrü Saracoğlu Stadı’nı tam bir bayram yerine çevirerek, ışık, ses ve çeşitli gösterilerle şampiyonluk karnavalı yaşatacak. Bugünkü 19 Mayıs gösterilerinin ardından süsleme çalışmaları tüm gece sürecek. 
     

</TEXT>
</DOC>
