<DOC>
<DOCNO> 8996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/yazar/pulur.html </URL>
<DATE> 2001/02/26/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kurbanlar Mehmetçik'e... 
</HEADLINE>
<TEXT>

     KURBAN Bayramı gelmeden gazetelerde "açık mezbaha" fotoğrafları sergilenmeye başlandı, bu utanç verici görüntü önlensin, deniyor... 
     Nedir bu görüntü 
     Sokaklarda, kaldırımlarda, yollarda, otoyol kenarlarında kurban kesimi... 
     Hele geçmiş bayramlardan kalan bir fotoğraf var ki 
     "İnternet Cafe"nin önünde hayvanı kesmişler, yüzüyorlar. 
     Eski İstanbul'da her evin bir bahçesi vardı, böyle bir sorun yoktu, şimdi o bahçelerin üstüne betonlar dikildi, kurban kesilecek yer kalmadı. Belediyeler, büyük marketler kurban kesim yerleri belirliyor ama, yetersiz kalıyor... 
     O halde ne yapmalı 
     
     "MEHMETÇİK Vakfı"na vekalet verin, kurbanınız dini usule uygun bir şekilde kesilsin. 
     Nasıl olacak 
     Anlatacağız ama, önce "Mehmetçik Vakfı"nı anlatalım... 
     
     VAKIF, askerlik yaparken ölen erbaş ve erlerin yakınlarına, sakat kalanların kendilerine, çocuklarına, bakmakla yükümlü olduğu kimselere sosyal ekonomik destek sağlamak ve onları okutmak amacı ile kurulmuştur. 
     Vakfın geliri, vatandaşların yardımları, banka faizi, gayrimenkul kirası, TSK mensuplarının gönüllü bağışları ve vekalet yoluyla kesilen kurbanlardan gelmektedir. 
     
     KURBAN vekaleti nasıl verilecek 
     Aşağıda belirtilecek banka hesap numaralarına 80 milyon Türk lirası veya 120 dolar, 250 mark gönderilecektir. 
     Banka dekontlarına, gönderenin adı, soyadı, adresi, telefon numarası yazılacak ve mutlaka "kurban bedelidir" diye belirtilecektir. 
     Kurban kesim yerinde, en az dört veya beş vakıf temsilcisi, imam, veteriner ve noter bulunacaktır. 
     Gönderilen banka dekontlarından çıkarılan isim listeleri kesim yerine gönderilecek, hazır bulunan din görevlisi tarafından onarlı gruplar halinde isimler okunacak ve kurbanı kesecek kişiye vekalet verilecektir. 
     Kurban bağışı bedelinin, en geç 2 Mart 2001, cuma günü banka hesaplarına intikali gerekmektedir. 
     
     "MEHMETÇİK Vakfı" bugüne kadar şehit olan 12.100 er ve erbaşın ailelerine, 5100 gaziye, üniversite ve okullarda okuyan 2550 çocuk ve öğrenciye 10 trilyon lira destek sağlamıştır. 
     "Mehmetçik Vakfı" kurban kesimiyle ilgili bağışları, Diyanet İşleri'nin muvafakatiyle almaktadır. 
     
     BANKA hesap numaraları aşağıdadır, yapacağınız 80 milyon lira bağışla hem dini yükümlülüğünüzü yerine getirecek, hem de "Mehmetçik"in hatırasına borcunuzu ödeyeceksiniz. 
     BANKALAR İş Bankası Balgat Şubesi ANKARA hesap no 600000 
     TC Ziraat Bankası Tandoğan Şb. ANKARA hesap no 999999 
     MARK TC Ziraat Bankası Tandoğan Şubesi ANKARA hesap no 996996 
     DOLAR TC Ziraat Bankası Tandoğan Şubesi ANKARA hesap no 997991 
     
     





Kriz kitabı 


Demirel ve MGK 


Bet l Tarhan ve Bet l Mardin 


"Kumar oynandı..." 


Suçlu kim 


Çıkış yolları 


Gaflet yolu 


Chirac ile Jospin kavgası 


Siyasi sorumsuzlar ve zirveleri 


Kurbanlar Mehmetçik'e... 


Yönetim planına bakın 


Çöken programı neden tuttuk 


Koç Üniversitesi’nde 75. yıl kutlaması başladı 


</TEXT>
</DOC>
