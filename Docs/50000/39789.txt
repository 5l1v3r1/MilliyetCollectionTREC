<DOC>
<DOCNO> 39789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/31/yasam/yas04.html </URL>
<DATE> 2001/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kansere harakiri 
</HEADLINE>
<TEXT>

Kanserde yeni bir umut.. Bilim adamları, bir virüs sayesinde kanserli hücrelerin kendi kendilerini öldürmesini sağladı. 
     DIŞ HABERLER SERVİSİ 

     İsviçreli bilim adamları, kanser tedavisinde yeni bir yöntemle kanserli hücrenin intihar’ etmesini sağlamayı başardı. 
     İsviçre Deneysel Kanser Araştırmaları Enstitüsü uzmanlarından Peter Beard’ın geliştirdiği yöntem, kanserli hücreye, bir virüsün yerleştirilmesiyle başlıyor. Sağlıklı hücrelere zararı olmayan, DNA’sında firkete’ şeklinde bir yapı bulunan virüs, kanserli hücreyi intihara teşvik ediyor. 
     
Hücre kandırılıyor      Virüsle karşılaşan kanserli hücre kendi DNA’sının tahrip olduğunu zannederek, tamir çabasına girişiyor. 
     Ancak sonuçta bu çaba kanserli hücrenin tamamen yok olmasına yol açıyor. İnsanın vücut salgılarıyla yakından ilgili 6 virüs türünden biri olan ve bilinen en küçük mikroorganizmalarından tetikçi virüs’, ayrıca kanser oluşumunu baskı altında tutan insandaki p53 adlı geni güçlendiriyor. Yöntem deney hayvanları üzerinde de son derece olumlu sonuçlar verdi. 
     Önce hayvanlara kanserli insan bağırsağı hücreleri nakledildi. 
     
12’de 10 başarı      İki gün sonra söz konusu virüsün aşılandığı 12 denek hayvanından yalnızca ikisinde bağırsak tümörü oluştu. 10’unda hiçbir hastalık belirtisi saptanmadı. Başka bir deneyde de, bağırsak kanseri 10 deney hayvanından 6’sı virüs aşılanarak iyileştirildi. 
     



 YAŞAM 





















</TEXT>
</DOC>
