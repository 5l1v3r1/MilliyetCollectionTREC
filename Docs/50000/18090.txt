<DOC>
<DOCNO> 18090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/guncel/gun02.html </URL>
<DATE> 2001/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaset, Müdür Beyi yalanlıyor 
</HEADLINE>
<TEXT>

Otel Baskını yorumunda önceki gün "MİT izlemeliydi" diyen İstanbul Emniyet Müdürü dün "MİT başımızın tacı" dedi 
     İSTANBUL Milliyet 

     İstanbul Emniyet Müdürü Kazım Abanoz, "MİT’in Muhammed Emin Tokcan’ı izlemesi" gerektiği yönündeki sözlerini dün yalanlarken, görüşmenin teyp kayıtları aksini gösterdi. 
     İşte görüşmenin detayları 
     Soru Neyse ki kazasız belasız atlattık. 
     Abanoz Bizim gayretimiz de oydu. Uzatamazdık. Bunların üç dört gün gibi kalma niyetleri vardı. Gemiyi de 72 saat tutmuşlardı. Niyetleri öyleydi. Müsaade etmezdik onlara ama kötü olurdu. 
     Soru Bunlar izlenmiyor muydu 
     Abanoz Ben MİT’çilere onu sordum. Dedim ki, "Bunların normal durumlarda, hele ki Tokcan’ın mutlaka izlenmesi lazım. Attığı adımın takip edilmesi lazım." 
     Soru Evet 
     Abanoz Ama bilmiyorum ki, ben anlamadım. Ben bunların yapısını da bilirim Abaza Çerkezler’in. Bunlar Çerkezdir, Çeçen meçen değil ha. Bunlar terörist, izlenmesi gerekirdi yani. Bunlar cezaevlerinde de ortalığı karıştırırlar. Bunların yapısı böyle. Bir ideoloji falan değil yani. Yapı böyle. 
     Soru İçişleri Bakanımız’ın bugünkü gazetelerde açıklaması var. "Bunlar izleniyordu, peşinde ekip vardı" diyor. 
     Abanoz İzlenildi derken şöyle Biz o gece uygulama yapıyorduk. Umumi, İstanbul’da çeşitli bölgelerde. Her alan polis doluydu. Fakat biraz da şansları yaver gitti, bunlar o bölgeye şeyden geldiler, polise takılmadılar ve olayı müteakip Beşiktaş ekibimiz olay yerine intikal etti. Yani daha başlamadan ilk anda. Bakanımızın dediği odur. Onlar ateş edince polis ekibi geri çekildi. Ne yapacak, çatışmaya mı girecek İçerisi insan dolu. 
     Soru Bunlar parayı nereden buluyor, silahları nasıl alıyor 
     Abanoz Bunların hepsini sorgulama aşamasında açığa çıkaracağız. Bunlar daha üç dört gün burada. 
     
MİT başının tacı oldu      İstanbul Emniyet Müdürü Kazım Abanoz, "MİT’i eleştiren" sözlerinin "çarpıtma" olduğunu öne sürerek, "MİT bizim başımızın tacı" dedi. 
     İçişleri Bakanlığı’nın katkılarıyla Marmara Üniversitesi MÜ Hukuk Fakültesi’nin düzenlediği seminere katılan Abanoz, konuya ilişkin sorulara, "Hiç böyle bir şey olur mu Böyle şey söylenir mi Bu çarpıtmadan başka bir şey değildir. Kurumları birbirine düşürecekler. Bundan ne fayda sağlayacaklar, bilmiyorum" yanıtını verdi. 
     Swissotel’deki eylemi gerçekleştirenler hakkında "acemi çocuklar" dediği ve bu sözünün eleştirildiğinin hatırlatılması üzerine de Abanoz, "Terörist teröristtir. Bunu yanlış anlıyorsunuz. Nereden bizim çocuklarımız oluyor Ülkeyi güç duruma sokan insanlar çocuğumuz olur mu Cehennemin dibine gitsinler. Benim nereden çocuğum oluyor " karşılığını verdi. 
     



 GÜNCEL 


















</TEXT>
</DOC>
