<DOC>
<DOCNO> 13568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/spor/aspo.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Oyun yakışmadı, skor şaşırtmadı 2 - 1 
</HEADLINE>
<TEXT>

Makedonya’da ilk golü yedik, vasatı aşmayan futbolumuzla pes etmedik, rakibin kendi golüyle eşitliği sağladık, Ümit’le üç puanı kaptık ve rotamızdan şaşmadık 
     BİLAL MEŞE 

     Millilerimizi anlamak mümkün değil İnsanı "kahırdan" götürürler. 
     Şenol Güneş, Makedonya’yı "anahtar takım" olarak nitelendirdi. Güneş’in benzetmesi yerindeydi. Makedonya’nın açamayacağı kilit yok bizce. Taş gibi takım... Peki bizimkilere ne demeli O ilk 20 dakikada bizi çileden çıkardılar. Onlar da sahada sıkıntı çektiler... Savunmada bir panik, bir panik. Topu uzaklaştıramıyoruz. Rakibe sürekli fırsat veriyoruz... Sanırsınız ki, Avrupa Şampiyonası finallerine iki kez giden bu takım değil. 
     20 dakika sahamızdan çıkamadık ve golü de kalemizde gördük. İlk yarı boyunca umutsuzduk doğrusu. Çünkü, sürekli tehlikeleri kalemizde biz yaşıyorduk. Ama ikinci yarı bir şeyler oldu Milli Takım’a. Biraz çırpınır gibi oldu. Bize moral verecek golü rakip kendi kalesine attı. Ardından yüzde yüzlük bir pozisyonu acemi gibi dışarı atan Ümit Davala, ikincisini affetmedi ve Milli Takımımız’a altın değerinde üç puan kazandırdı. Ona kızmıştık ama affettik. 
     Rüştü’yü anmadan geçemeyiz. Aslanlar gibi. Eğer o olmasaydı, Üsküp’ten sağ çıkamazdık. Helal olsun sana Rüştü... Ellerinden öpüyoruz. 
     
     DAKİKALAR 
     Dakika 2 Micevski uzaktan denedi, Rüştü bu tehlikeyi çeldi. 
     Dakika 16 Savunmada yaşanan "panik" ve bireysel "hataları" rakip Makedonya doğrusu mükemmel kullandı. Alpay riske girdi, topu Hristov’a kaptırdı. Golcü futbolcu sağdan ceza alanına girdi, imdada Ogün yetişti. 
     Dakika 21 Soldan ceza alanı dışından kazanılan serbest atışı Micevski kullandı, yerden sert vurdu, Rüştü uzandı, çaresizdi 0 - 1. 
     "İkinci yarı toparlanırız" dedik. 
     Dakika 49 Trabzonlu Jarko Serafimoski topla indi, yerden vurdu, top Rüştü’de kaldı. 
     Dakika 56 Fatih sağdan sıfıra kadar indi, penaltı noktasına mükemmel çıkardı, Ümit Davala gelişine vurdu, ama nereye Dağlara taşlara 
     Dakika 58 Şakiri soldan indi, arka direğe kesti, Hristov gelişine vurdu, top Rüştü’de kaldı. 
     Dakika 66 Bekiri sol çarpazdan sert vurdu, Rüştü iki hamlede kurtardı.. 
     Dakika 69 Bizim yapamadığımızı onlar yaptı, ceza alanında karambol oluştu, Mitrevski topu kendi kalesine gönderdi 1 - 1. 
     Dakika 70 Hakan Şükür soldan indi, penaltı noktasına hareketlenen Ümit Davala’yı gördü. Genç futbolcu gelişine sert ve yerden vurdu, savunmaya çarpan top filelere gitti 2 - 1. 
     
4. Grup Puan Durumu TAKIMLAR O G B M A Y P Slovakya 5 3 2 0 7 2 11 Türkiye 5 3 2 0 7 3 11 İsveç 5 3 2 0 5 1 11 Makedonya 5 1 1 3 4 5 4 Moldova 5 0 2 3 0 5 2 Azerbaycan 5 0 1 4 1 8 1      
     2 Haziran Türkiye-Azerbaycan, İsveç-Slovakya, Makedonya-Moldova 
     
Hafife aldık, yanıldıkŞenol Güneş, "Maça motive olamadık. Bunun sancısını yaşadık. Zor da olsa kazandığımız için mutluyuz" dedi 
     İlginç bir grup’ 
     MİLLİ Takım Teknik Direktörü Şenol Güneş, Makedonya karşısında zor anlar yaşadıklarını söyledi ve "Bunun nedeni açıktı. Maça motive olamadık. Çünkü rakibi hafife aldık. Ama kısa sürede yanıldığımızı anladık. İşte bu maçta bunun sancısını yaşadık" dedi. Güneş, "İlginç bir gruptayız. Her an her şey olabilir. Zor da olsa kazandığımız için mutluyuz" diye konuştu. 
     
     Kontrol bizdeydi’ 
     OYUN içinde temponun yüksek olmadığını belirten Şenol Güneş, "Ancak şunu da kabul etmek lazım ki, ikinci yarıda kontrol tamamen bizim elimizdeydi. Kazanmayı hak etmiştik. Makedonya kendi sahasında iyi oynayan bir ekip. Bunu biliyorduk. Gücümüzü tam olarak yansıtmamamıza rağmen kazanmayı başardık. Sonraki maçlarda daha dikkatli olacağız" dedi. 
     
İsveç son anda      GRUBUMUZDAKİ bir diğer mücadelede İsveç, Moldova deplasmanında son iki dakikada bulduğu iki golle güldü. Kişinev’deki maçın 89. ve 90. dakikalarında 81’de oyuna giren Allback’ın attığı gollerle İsveç zorlu rakibini devirerek grupta aynı puana sahip Slovakya ve Türkiye’yi takibini sürdürdü. İsveç Ümit Takımı da Moldova’yı 2 - 0 mağlup ederek grupta Türkiye’nin üstünde ikinci sıraya yerleşti. 
     
Slovakya 3 - 1 galip      MİLLİ Takımımız’ın yer aldığı 4.Grup’ta Slovakya sahasında, Azerbaycan’ı 3 - 1 mağlup etti. Beşiktaşlı Karhan’ın da 90 dakika oynadığı karşılaşmada Slovakya’nın ilk dakikada Nemeth’le bulduğu gole 3. dakikada penaltıdan Vasiliyev karşılık verdi. 10. dakikada Nemeth ve 57. dakikada Miszaros’un golleri, ev sahibine galibiyeti getirdi. 78. dakikada kırmızı kart gören Agayev, Azerbaycan’la 2 Haziran’da oynayacağımız maçta forma giyemeyecek. 
     
     NOTLAR 
     Olağanüstü önlemler 
     ÜSKÜP’TEKİ maç öncesi ve sonrasında olağanüstü güvenlik önlemleri alınması dikkat çekti. Bir süre önce başlayan sınır savaşlarının da bu önlemlerin artırılmasında büyük faktör oldu. Stada çıkan tüm yollar trafiğe kapatıldı, futbolseverler güvenlik çemberinden geçerek maça geldiler. 
     
     Müthiş destek 
     A Milli Takımımız'a müthiş bir tribün desteği olması dikkat çekti. Üsküp'te yaşayan Türkler maç süresince Ay - Yıldızlı ekibimize moral verdiler, onları bu zorlu sınavda yalnız bırakmadılar. 
     
     Yöneticiler kızgın 
     KARŞILAŞMA ertelenip, ertelenmeyeceği tartışma konusu olan Galatasaray - Beşiktaş derbisi güncelliğini korudu. Üsküp'te bulunan Futbol Federasyonu yöneticileri konuyla ilgili soruları yanıtlamazken, kızgınlıklarını da dile getirdiler. Milli Takımlar Sorumlusu Selami Özdemir, "Bunun sırası mı Ata Aksu'ya yetki verdik, konuyla kendisi ilgileniyor" dedi. 
     
     Ulusoy hasta oldu 
     FUTBOL Federasyonu Başkanı Haluk Ulusoy, maçtan sonra hasta oldu. Tansiyonu 16 11'e çıkan Ulusoy'a hemen ilaç verildi. Kısa bir süre sonra düzelen Ulusoy, "Maalesef iyi oynamadık. Şans her zaman sizden yana olmuyor ancak şimdi galip gelmeyi bildik" ifadelerini kullandı. 
     
     Tayfur da oynadı 
     SLOVAKYA maçında Teknik Direktör Şenol Güneş tarafından taktik gereği yedeğe çekilen Tayfur, dün on birde sahaya çıktı. Emre'nin sürpriz sakatlığı ve Bülent'in sarı kart cezalı olması Ay - Yıldızlı futbolcunun on birde oynamasında büyük faktör oldu. 
     


 SPOR 






























</TEXT>
</DOC>
