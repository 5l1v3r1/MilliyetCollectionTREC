<DOC>
<DOCNO> 28722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/son/soneko06.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalar FP'nin kapanmasından olumsuz etkilenmedi 
</HEADLINE>
<TEXT>

     Fazilet Partisi'nin FP kapatılması kararı, erken seçime yolaçacak bir sonuç doğurmayınca, Borsa haftaya olumlu başladı. 
     Güne alıcılı başlayan piyasa, seansın ilk dakikalarında 11,230 puanı gördü. Ancak, yüksek açılış satış fırsatı olarak değerlendirildi ve kar realizasyonlarıyla Endeks, 10,966 puana kadar geriledi. İlk 15 dakika içindeki dalgalanmanın ardından Endeks, 11 bin puanın hemen üzerinde dengeye oturdu. Fazilet Partisi'nin kapatılmasının piyasalarda çok fazla etkisi olmadığını belirten uzmanlar, kararın beklentiler doğrultusunda gerçekleştiğini ve bu beklentilerin de zaten satın alınmış olduğunu kaydettiler. Para girişi olmadan yükselişin imkansız olduğunu vurgulayan uzmanlar, ''Derviş Bonosu'' olarak da tanımlanan 4.6 katrilyon liralık bononun iç borç geri ödemesi için yarın yapılacak 2.5 katrilyon liralık ihalenin de çok önemli olduğuna işaret ettiler. 







</TEXT>
</DOC>
