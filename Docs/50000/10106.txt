<DOC>
<DOCNO> 10106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/05/son/sontur03.html </URL>
<DATE> 2001/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirel evinin bahçesinde kurban kestirdi 
</HEADLINE>
<TEXT>

     9. Cumhurbaşkanı Süleyman Demirel, Güniz Sokak'taki evinin bahçesinde kurban kestirdi. 
     Çankaya Merkez Camii'nde Bayram Namazı'nı kıldıktan sonra, Güniz Sokak'taki evine geçen Demirel, bahçede ilk kurban kesilmeden önce eşi Nazmiye Demirel'in gelmesini bekledi. 
     Eşini, ''Günaydınlar efendim'' diyerek tebessümle karşılayan Demirel, bayramını kutladı, tokalaştı. Nazmiye Demirel'in gelmesinden sonra, bahçede bekletilen koçu, beyaz önlüklü iki kasap tekbir getirerek kesti. Bu sırada, Nazmiye Demirel'in yan döndüğü ve kesilen kurbana bakmadığı görüldü. İkinci koç kesilmeden önce bahçeden ayrılan Nazmiye Demirel'in, ''Başım döndü'' dediği duyuldu. 
     Süleyman Demirel, ikinci kurbanın kesilmesinin ardından korumlarıyla bayramlaştı. Demirel, bugün bir programı olmadığını belirterek, yarın 11.00-13.00 saatleri arasında Güniz Sokak'taki konutunda vatandaşlarla bayramlaşacağını bildirdi. 
     




</TEXT>
</DOC>
