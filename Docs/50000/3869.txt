<DOC>
<DOCNO> 3869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/yazar/oral.html </URL>
<DATE> 2001/01/25/ </DATE>
<TIME>  </TIME>
<AUTHOR> Zeynep ORAL  </AUTHOR>
<HEADLINE>
Şimdiye dek neredeydiniz 
</HEADLINE>
<TEXT>

     Devlet Tiyatroları Genel Müdürü Rahmi Dilligil, yolsuzluk iddiasıyla halen tutuklu bulunuyor. İddialar yargıda, sonucu birlikte göreceğiz... Bu konuda tüm gazetelerde boy boy yazılar yer alıyor. Bunları okudukça, bu gazeteci arkadaşlara şimdiye kadar nerelerdeydiniz demek geçiyor içimden... 
     Önceki Genel Müdür Lemi Bilgin’di. 1999 Eylül’ünde, yurt dışında görevde olduğu bir sırada, Lemi Bilgin apar topar bu görevden alındı, yerine Rahmi Dilligil atandı. Kültür Bakanı İstemihan Talay’ın bu ataması, o günlerde çok tartışıldı, ama birkaç kişi dışında hesap soran olmadı. 
     Yeni Genel Müdür Dilligil önce iki Amerikalı yazardan, Orhan Azizoğlu’nun çevirdiği "Pantolonunu En Son Ne Zaman Görmüştün " adlı oyunla gündeme geldi. Bu eseri kimi değişikliklerle "Giysilerim Nerede" adıyla, kendi eseriymiş gibi Edebi Kuruldan geçirdi ve Bursa Devlet Tiyatrosu repertuarına aldırttı. "Eser hırsızlığı" iddialarıyla, eser repertuardan kaldırıldı ve "eseri uyarlayan" olarak adını metne ekledi. Hakkında açılan "resmi evrakta sahtecilik ve tahrifat" davasının görülebilmesi için Kültür Bakanının izni gerekiyordu. Bakan bu izni vermedi... Basınımızda yine birkaç kişi dışında bunun üzerine giden olmadı... 
     Derken, Devlet Tiyatrolarının 200 kadar sanatçısı için soruşturmalar başlatıldı. Ne mi yapmıştı bu 200 sanatçı Konuşmuşlardı Düşüncelerini açıklamışlar, hatta utanmadan gazetecilerle konuşmuşlar, yazı yazmış, dilekçe vermişlerdi... Ve bütün bunları ülkenin bölünmez bütünlüğü ya da başka konularda değil, çalıştıkları kurumla ilgili olarak yapmışlardı Aylar süren soruşturmaların dişli çarkları arasında zaman ve insan harcandı 
     Soruşturma günlerinde Devlet Tiyatrolarında Genel Müdürlük yapmış yedi sanat insanı ilk kez bir araya geldi. Ortak yanları, Genel Müdürlükyaptıkları kurumu düze çıkarma isteği ve çabasıydı. İstedikleri, keyfi ve olumsuz uygulamalardan vazgeçilmesiydi. Ama bu açıklama ne yazık ki magazinle meşgul medyamızda "yer bulmakta" güçlük çekti. 
     Bütün bu çalkantılar sırasında, kimi başarılı oyunların durdurulmasına, kiminin yasaklanmasına, kiminin gün ışığına çıkmadan öldürülmesine tanık olduk. Kimi başarılı sanatçılar işten atıldı Ali Sürmeli, Serhat Nalbantoğlu kimi "rotasyon" adı altında Ankara’dan uzaklaştırıldı Lemi Bilgin, Feyha Çelenk , kimi de en verimli döneminde emekliye ayrılmak zorunda kaldı Yücel Erten, Kenan Işık, Selçuk Yöntem . 
     Özetlemeye çalıştığım bu konularda, son bir yıldır, sık sık yazdım. Ve Abdi Bey’den öğrendiğim gibi, her iddiayı, farklı açılardan vermeye çalıştım. Somut hiçbir veri yokken, Yekta Kara’yı İstanbul Devlet Opera ve Balesi’nin başından alan Kültür Bakanı İstemihan Talay’ın da görüşlerini yansıtmaya çalıştım. 
     Ama bugün hiç kimseden görüş almıyorum. Olay yargıda... İnanın, Rahmi Dilligil’in her fırsatta tiyatro eleştirmenlerine, özellikle kadın tiyatro eleştirmenlerine yağdırdığı hakaretleri bile unuttum... Yalnız bu arada Bursa’daki faturaların naylon olduğunu ortaya çıkaranın, Milliyet ve Milliyet Sanat Dergisi’nin genç ve çalışkan elemanı Elif Korap olduğunu belirtmekle yetiniyorum. Ve Devlet Tiyatroları’nın bundan böyle sanatsal tartışmalarla gündeme gelmesini diliyorum. 
     
     





Hukuk... 


Parti kapatma 


Küçük Amerika... 


Gensoru... 


Düğmeye asıl şimdi basılacak 


Terörü lanetlemekten başka ne denebilir ki .. 


Soykırım 


Abdülmecid'in şikayeti 


Zor günler... 


Fransız firmaları imza peşinde 


Vizontele 


Karambol 


Yolsuzluk, tam yol 


İşin doğrusu "Profesyonelleşme..." 


Şimdiye dek neredeydiniz 


Savunma hakkı, ama... 


69 çözümü 


Altınları alamayan RTÜK'ün kapısında 


Sakın eve girmeyin 


Süt üreticisi "ağlıyor" 


</TEXT>
</DOC>
