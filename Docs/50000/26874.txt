<DOC>
<DOCNO> 26874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/son/sonspo17.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya'da Mallorca, teknik direktörünü Athletico'ya kaptırdı 
</HEADLINE>
<TEXT>

     İspanya Ligi'nde, Mallorca'nın emektar teknik direktörü Luis Aragones, gelecek sezon Athletico Madrid'i çalıştıracağını söyledi. 
     4 sezondur Mallorca'nın başında olan Aragones, henüz Athletico Madrid ile sözleşme imzalamadığını, ancak bunun büyük olasılıkla 2 Temmuz'da gerçekleşeceğini bildirdi. 
     Futbolcusu olduğu Athletico Madrid'in formasıyla 1975 yılında jübilesini yapan Luis Aragones, kısa bir süre de teknik direktör olarak takımın başına geçti. Aynı yıl takıma Dünya Kulüpler Şampiyonluğu'nu kazandıran Aragones, 1977 yılında İspanya Ligi şampiyonluğundan sonra 1980'de takımdan ayrıldı. 1982-87, 1991-93 yıllarında da Athletico Madrid'i çalıştıran 62 yaşındaki Aragones, geçen sezon Mallorca'nın Şampiyonlar Ligi'ne katılmasında büyük pay sahibi oldu. 
     As gazetesinin haberine göre, oldukça başarılı bir sezon geçiren deneyimli çalıştırıcı, daha çok ücret veren Deportivo La Coruna ve Valencia'nın önerilerini kabul etmedi. Bugüne kadar hep birinci lig takımlarını çalıştıran Madridli teknik adamı, içlerinde Barcelona'nın da bulunduğu 8 kulübün almak istediği belirtiliyor. 






</TEXT>
</DOC>
