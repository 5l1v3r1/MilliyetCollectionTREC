<DOC>
<DOCNO> 5022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/son/sontur11.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Şıhanlıoğlu'nun memleketi Viranşehir'de yas 
</HEADLINE>
<TEXT>

     DYP Şanlıurfa Milletvekili Fevzi Şıhanlıoğlu'nun ölümü üzerine Viranşehir mateme girdi. İlçede, vatandaşlar yas tutarken, esnaf kepenk indirdi. 
     Şıhanlıoğlu'nun babaevi önünde toplanan binlerce Viranşehirli, cenazenin gelmesini sessizlik içinde bekliyor. 
     Lokanta ve kahvehaneler dışında dükkanların kapalı olduğu ilçenin girişine Viranşehir Belediyesi tarafından ''Başımız Sağolsun'' yazılı pankart asılırken, cenazenin getirileceği babaevinin önüne de büyük bir Türk bayrağı asıldı. Şıhanlıoğlu'nun babaevinde ayrı bir bölümde bulunan kadınların ağıtlar yaktığı gözlenirken, camilerde de sürekli dua okunuyor. 
     Şıhanlıoğlu'nun yeğeni İbrahim Şıhanlıoğlu gelen taziyeler kabul ediyor. 
     Aile yakınları, Şıhanlıoğlu'nun ölümü nedeniyle herhangi bir parti ya da kişiye kızgınlık duymadıklarını ifade ederken, ''Bir hesap varsa, bu yargıda halledilir'' görüşünü dile getirdiler. 
     Fevzi Şıhanlıoğlu'nun cenazesi Viranşehir'den de gelen yüzlerce araçlık konvoyla Şanlıurfa'dan alınarak babaevine getirilecek. Cenaze, burada yapılacak törenden sonra evin hemen yanındaki Tekke Camii'nde kılınacak namazın ardından Eski Mezarlık'ta toprağa verilecek. DYP Şanlıurfa Milletvekili Fevzi Şıhanlıoğlu'nun ölümü üzerine Viranşehir mateme girdi. İlçede, vatandaşlar yas tutarken, esnaf kepenk indirdi. 
     Şıhanlıoğlu'nun babaevi önünde toplanan binlerce Viranşehirli, cenazenin gelmesini sessizlik içinde bekliyor. Lokanta ve kahvehaneler dışında dükkanların kapalı olduğu ilçenin girişine Viranşehir Belediyesi tarafından ''Başımız Sağolsun'' yazılı pankart asılırken, cenazenin getirileceği babaevinin önüne de büyük bir Türk bayrağı asıldı. Şıhanlıoğlu'nun babaevinde ayrı bir bölümde bulunan kadınların ağıtlar yaktığı gözlenirken, camilerde de sürekli dua okunuyor. 
     Şıhanlıoğlu'nun yeğeni İbrahim Şıhanlıoğlu gelen taziyeler kabul ediyor. 
     Aile yakınları, Şıhanlıoğlu'nun ölümü nedeniyle herhangi bir parti ya da kişiye kızgınlık duymadıklarını ifade ederken, ''Bir hesap varsa, bu yargıda halledilir'' görüşünü dile getirdiler. Fevzi Şıhanlıoğlu'nun cenazesi Viranşehir'den de gelen yüzlerce araçlık konvoyla Şanlıurfa'dan alınarak babaevine getirilecek. Cenaze,burada yapılacak törenden sonra evin hemen yanındaki Tekke Camii'nde kılınacak namazın ardından Eski Mezarlık'ta toprağa verilecek. 




</TEXT>
</DOC>
