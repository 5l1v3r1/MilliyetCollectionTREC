<DOC>
<DOCNO> 26002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/siyaset/asiy.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yönetimine hayvan yetiştirme uzmanı önerildi 
</HEADLINE>
<TEXT>
Telekomedi 
MHP’li Bakan Enis Öksüz’ün önerdiği isimlerin arasında Et - Balık Kurumu kökenli bir muhasebeci de bulunuyor 
     HARUN GÜREK Ankara 

     Siyasi etkilerden uzak tutulması için profesyonel bir yönetime teslim edilmesi kararlaştırılan ve bu konuda niyet mektubuyla IMF’ye söz verilen Türk Telekom TT Yönetim Kurulu’na, bir zootekni hayvan yetiştirme teknikleri uzmanı ile Et - Balık Kurumu EBK kökenli bir muhasebeci de önerildi. 
     Öneri, Ulaştırma Bakanı MHP’li Enis Öksüz’den geldi. Öksüz, niyet mektubu kapsamında mayıs ayı sonuna kadar atanması gereken TT Yönetim Kurulu için, halen Yönetim Kurulu üyesi olan Süleyman Büyükköken ile Doç. Dr. Burhan Çil, Doç. Dr. Emin Murat Esin ve Prof. Dr. Osman Metin Öztürk’ü önerdi. 
     Öksüz’ün, Derviş’in yanı sıra liderlere de sunduğu belirtilen bu isimlerden Doç. Dr. Çil, Gazi Üniversitesi Ticaret ve Turizm Eğitimi Fakültesi öğretim üyesi. Aynı fakültede istatistik dersleri veren Çil, doktorasını "zootekni" konusunda yapmış. Çil’in 1985 - 90 yılları arasında doktorasını yaptığı yer, Ankara Üniversitesi Fen Bilimleri Fakültesi. 
     Öksüz’ün TT yönetimi için yeterli bulunan tek önerisi Doç. Dr. Emin Murat Esin oldu. Esin, bilgisayar ve yazılım konusunda uzman ve Gebze Yüksek Teknoloji Enstitüsü Bilgisayar Mühendisliği Bölümü’nde öğretim üyesi. 
     
Derviş’in adayları      Derviş’in ise TT Yönetim Kurulu için hükümet ortaklarına uzun bir liste sunduğu öğrenildi. Derviş’in sunduğu listede, eski Teletaş Genel Müdürü Tanju Argun, Superonline Genel Müdürü Savaş Alpay ve eski Telekom Genel Müdür Yardımcısı Emin Akata’nın yer aldığı kaydedildi. 



 SİYASET 




















</TEXT>
</DOC>
