<DOC>
<DOCNO> 19914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/siyaset/siy08.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski milletvekillerinden Zarbun öldü 
</HEADLINE>
<TEXT>

     Gümüşhane eski Milletvekili ve senatörlerinden, gazetemiz sahibi Aydın Doğan’ın eşi Sema Doğan’ın dayısı Halit Zarbun, tedavi gördüğü Ankara Bayındır Hastanesi’nde vefat etti. Zarbun için yarın 10.30’da eski üyesi olduğu Anayasa Mahkemesi önünde, 12.00’de de TBMM önünde törenler düzenlenecek. Daha sonra Gümüşhane’ye gönderilecek cenaze, 9 Mayıs Çarşamba günü, Kemaliye Camii’nde kılınacak öğle namazının ardından, kendi isteği üzerine Gümüşhane’deki aile kabristanında toprağa verilecek. 
     1912’de Gümüşhane’de doğan Zarbun, Ankara Üniversitesi Hukuk Fakültesi’ni bitirdi. Bir süre serbest avukatlık yapan Zarbun, Demokrat Parti’nin ilk milletvekilleri arasında yer aldı. TBMM’de 9. ve 10’uncu dönemlerde milletvekilliği yapan Zarbun, 1961 yılında Cumhuriyet Senatosu’na Yeni Türkiye Partisi’nden Gümüşhane Senatörü olarak girdi, 12 Eylül’den sonra Danışma Meclisi üyeliğinde bulundu. Evli olan Zarbun, Anayasa Mahkemesi üyeliği, Ankara Çimento Sanayi Yönetim Kurulu Başkanlığı, Merkez Bankası Yönetim Kurulu üyeliklerinde de bulundu. 



 SİYASET 

















</TEXT>
</DOC>
