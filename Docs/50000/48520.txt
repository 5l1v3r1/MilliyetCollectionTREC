<DOC>
<DOCNO> 48520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/yasam/ayas.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççı bıçakladı tinerciler kurtardı .. 
</HEADLINE>
<TEXT>

Bakırköy’de çantasını alan kapkaççıların bıçakladığı genç öğretmeni tinerciler hastaneye kaldırdı. 23 yaşındaki Gülay öğretmen, şimdi yaşam mücadelesi veriyor 
     NESLİHAN CUYAR İstanbul 

     Bakırköy’de çantasını almak isteyen kapkaççıların bıçaklı saldırısına uğrayan resim öğretmeni Gülay Tosbıyık 23 ağır yaralandı. Tinerci iki genç ve bir üniversite öğrencisi tarafından hastaneye kaldırılan Tosbıyık’ın ameliyat sırasında duran kalbi, doktorların çabaları sonucu yeniden çalıştırıldı. Polis iki kişiyi gözaltına aldı. 
     
     Geceyarısı dehşet 
     Yeşilköy Şehit Pilot Muzaffer Erdönmez İlköğretim Okulu’nda 14 ay önce önce stajyer olarak göreve başlayan Tosbıyık, önceki gece arkadaşlarıyla Taksim’de buluştu. Ardından Bakırköy’deki evine dönmek üzere dolmuşa binen genç öğretmen, saat 02.30 sıralarında Burger King önüne geldiğinde kapkaççılar karşısına çıktı. Bıçakladıkları Tosbıyık’ın çantasını alan saldırganlar olay yerinden kaçtı. Tosbıyık, tinerci Serhat Sağlam ve Mesut Keskin 23 ve üniversite öğrencisi Gökcan Baş 19 tarafından Carrousel Acıbadem Hastanesi’ne kaldırıldı. 
     
     Kalbi durdu 
     Kalp - Damar Cerrahisi Bölümü’nden Doç. Dr. Sertaç Çiçek, Tosbıyık’ın saat 03.00 sıralarında hastaneye geldiğini belirterek, genç öğretmenin iki göğüs boşluğunda bıçak yaraları bulunduğunu belirtti. Çiçek, şunları söyledi "Ameliyata girmeden kalbi durdu. Yaklaşık 30 dakika kalp masajı yapıldı. Sağdan gelen bıçak kalbin üst sağ kulakçığını yırtmıştı. Göğüs boşluğunda, kalpte, akciğerde ve göğüs damarında yırtık var. Çok kan kaybetti." 
     Tosbıyık’ın ailesinin Kastamonu’da olduğu, İstanbul’da ablası Şenay’la kaldığı öğrenildi. 
     
Saldırganları kovaladık’      Tinercilerden Mesut Keskin, saldırganlardan birinin genç kızı bıçakladığını, diğerinin ise çantasını aldığını ifade etti. Arkadaşı Serhat’la birlikte saldırganları kovaladıklarını, daha sonra yaralıyı 150 metre ilerideki Bakırköy PTT önüne kadar taşıdıklarını anlatan Keskin, "Amacımız genç hanımı bir devlet hastanesine götürmekti. Ancak paramız olmadığı halde taksiye binip, paramızın olduğunu söyledik. Fakat bizi götürmeyi kabul etmediler. Biz de Carusel Acıbadem Hastanesi’ne kaldırdık" dedi. Uludağ Üniversitesi öğrencisi Gökcan Baş ise "Kız yerde yatıyordu. Tinerciler kaldırmaya çalışıyordu. Ben de yardım ettim. Ve birlikte hastaneye götürdük" diye konuştu. İki genç, saldırıyla ilgili gözaltına alınan iki sabıkalıyı karakolda teşhis ettiklerini belirttiler. 
     



 YAŞAM 






















</TEXT>
</DOC>
