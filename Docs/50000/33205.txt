<DOC>
<DOCNO> 33205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/21/yazar/zbirand.html </URL>
<DATE> 2001/07/21/ </DATE>
<TIME>  </TIME>
<AUTHOR> M. Ali Birand  </AUTHOR>
<HEADLINE>
Washington, Ankara’nın gözyaşına bakmıyor 
</HEADLINE>
<TEXT>

     Hükümet üyelerine, Parlamenterlere, Üst düzey bürokratlara, Üniversite hocalarına, Genelkurmay yetkililerine, Medya mensuplarının dikkatine... 
     Eğer önümüzdeki dönemde IMF ile ilişkilerinizi sağlıklı şekilde değerlendirmek istiyorsanız, aşağıdaki yazıyı okumanızda çok yarar vardır. Okuyun, ardından istediğiniz gibi hareket edin. 
     İsterseniz IMF’i dövün. 
     İsterseniz yine efelik edin. 
     Doları yasaklayın veya Amerikalıları kovalayın. 
     Washington’un Ankara’ya bakışını bilin ki, tutumunuzu ve yorumlarınızı sağlıklı yapın. 
     Bu yazıyı, Washinton’u yakından izleyen, IMF ve Bush yönetimi ile temaslarda bulunan kişilerle konuştuktan sonra hazırladım. 
     "Washington" kelimesi, daha önce olduğu gibi, Bush yönetimi ve IMF üst düzey yetkililerini temsil ediyor. 
     
     Washington’un, Türkiye’nin uygulamak üzere söz verdiği ekonomik programa bakışı, tahminlerin ve şimdiye kadar alışılmışın ötesinde sert. 
     Bu gerçeği hepimizin bilmesinde çok yarar var. 
     Kemal Derviş’in, kişisel prestijini ortaya koymasına rağmen esnekleştiremediği bir katılıkla karşı karşıyayız. 
     IMF’in, sırf Türkiye’yi iflastan kurtarabilmek için ve sistemi reforme edebilmek için oluşturduğu programın zedelenmesine göz yummaya hiç niyeti yok. 
     Türkiye’ye, kendi ölçülerine göre büyük kredi açtıklarını, bu paraların üçlü koalisyonun siyasi yaşamını sürdürebilmesi için kullanılıp reformların gözardı edilmesi olasılığı, Washington’un tüylerini diken diken ediyor. 
     "... Yıllarca bize vaatlerde bulundunuz. Her defasında bir gerekçe bulup yan çizdiniz. Bu defa hepsi yerine getirilecek ve sisteminizi değiştirmek zorunda kalacaksınız. Bunu, sonuna kadar da zorlayacağız. Zira bu defa köşeye sıkıştınız. Kaçacak yeriniz yok." 
     Ben şimdiye kadar hiçbir yabancıdan böylesine kesin bir açıklama duymamıştım. 
     Bush yönetiminin, dolayısıyla da IMF’in tutumu çok açık. Ankara’nin gözünün yaşına bakmamak kosunuda son derece kararlı görünüyorlar. 
     
     Ama bizim stratejik önemimiz var 
     Muhataplarıma hep şu kaygıyı yönelttim 
     "Böyle diyorsunuz ancak, Türkiye’nin stratejik önemi büyük. Ekonomik istikrarsızlık ülkeyi darmadağın edebilir veya çok baskı yaparsanız, ABD ve batı aleyhtarlığı artar, milliyetçilik yaygınlaşır. Türkiye içine kapanır. Bundan da siz zarar görürsünüz..." 
     Bu olasılıkları hesapladıklarını söylediler. 
     Böyle tehlikelerle karşılaşılabileceğini söylediler. 
     Ancak -ne oranda gerçekçi bilemem- bunları eskisi kadar önemsemediklerini tekrarladılar. 
     Washington kendini dünyanın merkezi olarak görüyor. 
     Türkiye’nin de Washington’a, Washington’un Türkiye’ye olduğundan daha fazla ihtiyacı olduğuna inanıyorlar. 
     Stratejik önem iyi de, Türkiye’nin artık gidebileceği başka yerinin olmadığı, seçeneğinin bulunmadığının altını çiziyorlar. 
     Özetlemek gerekirse "Gerçekçi olun. Anahtar bizim elimizde" diyorlar. 
     Türkiye’deki ekonomik sistemin mutlaka değişmesini istiyorlar. 
     Türkiye’deki siyasi sistemin temelden değiştirilmesi gereğinde ısrarlılar. 
     Kabinenin yenilenmesinde kararlılar. 
     Bu değişime direndiği taktirde MHP’nin koalisyondan ayrılma senaryolarını konuşuyorlar. 
     Ekonomiyi, siyaseti, insan hakları ve demokrasiyi rayına oturtabilmek için eskimiş liderlerin gitmesinde ise kesin kararlılar. 
     Aman yanlış anlaşılmasın... 
     Washington’dan bazıları gelipte bu işleri yapmayacaklar. Dış koşullar öyle bir noktaya gelecek ki, Türk toplumundaki dinamikler bunları gerçekleştirecek. 
     Ne demiştik 
     "... Yönetemezseniz, günün birinde birileri gelir ve sizi zorla yönetir. Zira bugünkü dünya koşullarında Türkiye kötü yönetilemeyecek veya yönetimi sadece beceriksiz sistemler ve liderlere bırakılamayacak kadar önemli bir toprak parçasıdır." 
     
Akademik personelden Ecevit’e mesaj var...      "Sayın Birand, 
     Ben Kırıkkale Üniversitesi’nin bir öğretim üyesiyim. Sayın Ecevit iki kez söz verdiği halde akademik personelin ücretlerinde en küçük bir iyileştirme yapılmamıştır. Özellikle son krizden sonra ücretlerdeki aşınma, herkesin derinden hissettiği gibi, bizi de oldukça güç durumda bırakmıştır. Maalesef kendimizi bu anlamda çaresiz hissediyoruz. Sayın Ecevit’in oldukça yoğun gündeminde bu konuyu hatırlayabilmesi için sizden bir isteğim var. Köşenizde bir satırla da olsa bu konuya yer ayırabilir misiniz İnanın ben bu yazıyı, öğretim üyeleri olarak, daha değişik bir haykırma tarzı yazar kasa atma gibi bulamadığımız için yazıyorum. 
     Saygılarımla." 
     
Düzeltme ve özür      Geçen hafta bu köşede "Ermeni Vatandaş Hakkını Arıyor" başlığı altındaki yazıda ilgili şehir Van iken Kars olarak belirtilmiştir. Düzeltirim. 
     
Aman piyasaları rahatsız etmeyelim      Bundan böyle çok dikkatli olmamız gerekiyor. 
     Ne olur, ne olmaz. 
     Bakarsınız yine tedirgin oluverirler. 
     Mutlaka dikkatinizi çekmiştir. Bütün kötü haberler 16 00’da piyasalar kapandıktan sonra açıklanıyor. İyi haberler ise, gündüz vakti açıklanıyor. 
     Başbakan Bülent Ecevit’te, kontrollerini yaptırmaya 16 00’dan sonra gitti. 
     Cumhurbaşkanı Sezer, veto ettiği yasaları 16 00’dan sonra kamuoyuna duyuruyor. 
     Herkesin korkusu piyasaları tedirgin etmek. 
     CNN TÜRK’ün danışmanı Emekli Büyükelçi Yalım Eralp’te aynı korku içinde. 
     Geçenlerde baktım son derece rahatsız. Sürekli de saate bakıyor. Belli ki sıkışmış, ancak tuvalete gidemiyor. 
     Merak ettim sordum 
     "Kardeşim, ne olur ne olmaz, belki piyasalar tedirgin olur diye saat 16 00’yı bekliyorum" demez mi 
     
Türkiye’nin kasasını IMF dolduruyor...      Tartışma h l sürüyor. 
     Kapıyı vuralım, IMF’ten kurtulalım. 
     IMF’siz yaşayalım. 
     Medya cahil dolu. 
     Anlayan da, anlamayan da konuşuyor. Eline kalemi alan yazıyor. 
     Oysa çoğu fankında değil. Türkiye çoktan IMF’ye kendini teslim etti. 
     Mahfi Eğilmez hesaplamış. 
     Türk hazinesinin bu yıl sonunda ulaşacağı manzara, bütün bu tartışmaları bitiriyor 
     Ülke rezervlerinin yüzde 90’ı, IMF’den aldığımız paralardan oluşacak. 
     Bu ne demektir biliyor musunuz 
     IMF’ye teslim olunduğudur. 
     Ülkeyi bu duruma sokan liderleri gördükçe, hamaset dolu demeçlerini okudukça çıldırıyorum. 
     Siz ne yapıyorsunuz 
     
     







'Birleştirici' parti 


Top Çankaya'da 


Tayyip Erdoğan'ın liderliği 


Siyasette Tayyip Erdoğan rüzgarı... 


Tayyip ve milletvekilliği 


Misyoner dervişler 


Dolarlı eğitimin iflası 


Onlar da küresel.. 


Hayırlı olsun... 


Ört ki, ölem 


Küresel ısınma alarmı 


Hükümette Rus ruleti 


Afta eşitlik sağlandı mı 


Çaresizliğin fantezileri 


Turist geliyor döviz gelmiyor 


</TEXT>
</DOC>
