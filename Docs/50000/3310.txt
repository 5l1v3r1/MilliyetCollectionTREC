<DOC>
<DOCNO> 3310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/siyaset/siy10.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
MGV’nin yedeği hazır 
</HEADLINE>
<TEXT>

     ANKARA ANKA 

     Siyasi yasaklı Necmettin Erbakan’ın "Üyesi olmak dört üniversite bitirmeye bedeldir" diyerek övdüğü Milli Gençlik Vakfı’nın MGV , kapatılmadan önce gizli bir çalışmayla Anadolu Gençlik Dergisi adıyla Türkiye çapında örgütlendiği ortaya çıktı. 
     Erbakan’ın Milli Görüş adıyla başlattığı harekete paralel olarak Milli Gazete gibi 1970’li yıllarda kurulan MGV, uzun süredir yürüttüğü gizli bir çalışma sonucu önceki gün Vakıflar Genel Müdürlüğü’nce kapısına kilit vurulmadan önce başka bir isimle yeniden örgütlendi. Son 2 yıl içinde şubelerinin kapatılması üzerine MGV yöneticileri, bir yandan Danıştay’a kapatmaya karşı dava açarken, bir yandan da yurt çapındaki örgütlenmenin dağılmaması için yeni bir oluşum başlattılar. Önceki gün kapatılan MGV, hiçbir şeyden etkilenmeden faaliyetlerini uzun süredir yürütülen çalışmalar sonucu oluşturularak örgütlenmesini tamamlayan Anadolu Gençlik Dergisi’ne devretti. 
     


 SİYASET 




















</TEXT>
</DOC>
