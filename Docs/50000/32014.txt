<DOC>
<DOCNO> 32014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/yazar/okur.html </URL>
<DATE> 2001/07/14/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Yanlışı yapan kim 
</HEADLINE>
<TEXT>

     Borsa, ne oyun salonu, ne kumarhane borsa yatırımcısı ne kumarbaz, ne sihirbaz... 
     Ey, bu ülkenin anlı şanlı siyasetçisi, bürokratı... 
     Siz, gerçekleri görmemek konusunda neden bu kadar ısrar ediyorsunuz, anlamıyoruz 
     Eğer her iki programın kurbanı olarak borsa yatırımcısını seçtiyseniz, biz bir şey söyleyemeyiz. Ama dürüst olan, kimseye "diyet" ödetmeyin lütfen Tam 400 bine yakın yatırımcı sistem riskinden dolayı mağdur. 
     Yanlışı yapan kim 
     Tabloya bakın ve ne olur biraz düşünün Sermaye Piyasası Kurulu'nun kuruluş amacı neydi "Yatırımcıyı korumak." 
     Oysa yatırımcı, bankacılık sisteminin bütün risklerini üstlenmiş, bekliyor. 
     Bankacılık sistemindeki arızaları düzeltelim derken sermaye piyasasının tüm dengelerinin altüst olması hayra alamet değil, bilesiniz... 18 banka, 320 şirket niye halka açılmış acaba Madem ki burası kumarhane, şirketler, kurumlar niçin burada 
     Bunu sorgulayın 
     Sermaye piyasaları, mali sistemin en önemli regülatörlerinden birisi. Uzun vadeli fon yaratma merkezi. 1991 yılından 2000 yılı eylül sonu itibariyle halka açılan şirketlerin borsa yoluyla sağladıkları toplam para 20 milyar dolar. Şirketlerin bedelli sermaye artırımıyla sağladığı kaynak 2.2 milyar dolar. 
     Ekonomiye sağlanan kaynak az mı Karşılığında devletten tek kuruş para alınmamış... 
     Sorun şu 
     Kamu ya da özel fark etmez, şirketler açıkgöz. Parayı vatandaştan alıp, sıfır maliyetli kaynak yaratıyorlar ama vatandaşa bir şey verme konusunda cimri davranıyorlar. 
     Çünkü, 1991 yılından Eylül 2000 sonuna kadar yatırımcıya ödenen temettü miktarı 2.1 milyar dolar. Bu durumda vatandaş ne yapsın Onları al - sat yapmaya, oyun oynamaya itenler kim 
     Almadan vermek olmaz, ama bu ülkede oluyor işte... Şimdi bu noktada 30 şirketin işlem sırasını kapatıp, bekliyorsunuz. Bakın bir örnek verelim 
     Tezsan Takım... 
     Ciddi bir mali krize girdi, 1999'da üretim yapamadı, çalışan sayısı 5'e indi. Ve İş Bankası bu şirketi kapatmak yerine, 2001 yılı başında şirketi bir lojistik servis şirketine dönüştürüverdi. Artık Tezsan Takım yerine Tezsan Camiş Lojistik Hizmetleri AŞ var. 
     Amaç çözüm üretmek değil mi Modeller çoğaltılabilir. 
     Bankalar fona, yatırımcı boşa... 
     Hazine, kamulara ve bu bankalara 35 katrilyon lira vermiş, az mı Bankalara devlet el koyuyor, iştirakleri meselesi sorun olmaya devam ediyor. İşte EGS Bank sayesinde tam 91 bin kişi daha ne yapacağım kaygısıyla bizi arıyor. Bankalar sayesinde 30 şirket ve 400 bine yakın yatırımcı bu hale geldi. Oysa kimse bize bu sayının çoğalmayacağına dair bir şey söyleyemez. 
     Bankalar güçlü diye sesleri gür çıkmak zorunda değil ki 
     Ey, bu piyasanın kurumları, kendinizi bu kadar aşağılatmaya neden izin veriyorsunuz, anlamıyoruz. Artık rekabeti, karı, oyunu bırakın. El ele verip, ekonomiye sağladığınız katkıyı topluma anlatın... Borsalar, kapitalizmin kalesidir öyle değil mi 
     
     







MHP ve Derviş 


Tuhaf ilişki 


Sultanbeyli satılık İLÇE 


Eğitimin dumanı 


Aranıyor Güven... 


Tarihin ışıltısı 


Türkiye garip bir ülke 


Söylem mi, eylem mi 


"Benim için ağlama Arjantin " 


Yanlışı yapan kim 


Öğrenci okulunu anlatıyor... 


MHP'siz model 


Ailenizden kaç kişi tutuklandı 


İş ilanına 3912 başvuru 


</TEXT>
</DOC>
