<DOC>
<DOCNO> 27628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/spor/spo10.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Transfer dosyası 
</HEADLINE>
<TEXT>

Okan rahatladı      BURSASPORLU Okan ile beş yıllık mukavele yapan Fransız Marsilya Kulübü, sözleşmenin feshini kabul etti. Teknik Asbaşkan Nihat Şengezer, "Okan, bonservis sorunu çözülür çözülmez resmi sözleşmeyi imzalayacak. Ömer ve kaleci Şenol ile de anlaştık. Erkan ve Tayfun da takımda kalacak" dedi. 
     
Mustafa imzaladı      GÖZTEPE, Stutgart Kickers formasını giyen Mustafa Özkan ile bir yıllık sözleşme imzaladı. 35 kez ümit milli formayı giyen Özkan 20 gol atma sözü verdi. İç transferde de Ümit İnal’la sözleşme yenilendi. 
     
İllieş tamam      ÇAYKUR Rize, Teknik Direktör Karol Pecze’nin ısrarla istediği Macar orta saha oyuncusu İllieş’le anlaştı. İllieş’in kulübü MTK’nın da ikna edildiği bildirildi. Bu arada PAF takımı, Intertoto Kupası’nda Pobedo ile oynanacak maçın hazırlıklarını sürdürüyor. 
     
Samsun’a sitem      TRANSFERİN gözde isimleri İlhan ve Tümer Samsunspor yönetimden anlayış bekliyor. Tümer, "Beşiktaş’la anlaştım. Yöneticiler bonserviste indirim yapmalı" derken, İlhan da, "Galatasaray’la ön protokol yaptım. Tek engel bonservisim. Bize anlayış göstermeliler" diye konuştu. 
     
Antep arayışta      GAZİANTEPSPOR, Kombassan Konyaspor’dan Bülent’i bonservis bedelinin yüksek olması nedeniyle transfer etmekten vazgeçti. Beşiktaş’tan Murat Alaçayır ve İstanbulspor’dan Emrah’ın alınması için girişimler sürüyor. 
     



 SPOR 


























</TEXT>
</DOC>
