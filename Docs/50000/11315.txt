<DOC>
<DOCNO> 11315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/son/sondun04.html </URL>
<DATE> 2001/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de çıplak poz veren kadın subay ordudan atıldı 
</HEADLINE>
<TEXT>

     Bir İngiliz kadın askerin, tabloid gazetesi Sun'a çıplak poz verince ordudan atıldığı bildirildi. 
     Üst düzey bir Savunma Bakanlığı yetkilisi, Reuters'e yaptığı açıklamada, onbaşı Roberta Winterton'dan 20 , ülkenin güneyindeki Wiltshire'daki ordu kışlasından ayrılmasının istendiğini ve tahliye işlemlerine başlandığını söyledi. 
     Savunma Bakanlığı yetkilileri, ''Onbaşı Roberta Winterton'ın, gazete için üniformasını çıkarma konusunda pişman olmadığını'' kaydettiler. 
     Winterton ise, ''orduda iyi zaman geçirdiğini, ancak asıl isteğinin top model olmak olduğunu'' belirtti. Savunma Bakanlığı'nın, reklam kampanyasında kullanılan diğer bir kadın çavuşun 7 aydır asker kaçağı olduğunu açıklamasından bir hafta sonra, Winterton'un üstsüz resmi gazetede yayımlanmıştı. Topçu çavuşu Heidi Cochrane ve asker olan erkek arkadaşı, geçen Şubat'ta kışlada basılmış ve disiplin cezasıyla karşı karşıya kalmıştı. 




</TEXT>
</DOC>
