<DOC>
<DOCNO> 20843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/yazar/cankat.html </URL>
<DATE> 2001/05/12/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Meclis TV’de asker sesi 
</HEADLINE>
<TEXT>

     Saat üçe geliyordu, yazımı gazeteye geçtim, kendime bir kahve yapıp televizyonun karşısına oturdum. 
     Zaplarken, Meclis TV’yi açınca yüreğim ağzıma geldi. Görüntüde, FP Grup Başkanvekili Yasin Hatipoğlu, Meclis Başkanvekili Murat Sökmenoğlu’na heyecanlı heyecanlı bir şeyler anlatıyor, ama ses farklı. Sayın Cumhurbaşkanım, Sayın Komutanlarım diyen biri, belli ki bir subay, Silahlı Kuvvetler’in yaptığı çalışmaları anlatıyor. 
     Yani Meclis TV’nin sesi kesilmiş, yerine asker bir mesaj okunuyor. Tamam, dedim. Kemal Derviş’in bütün dedikleri çıktı ara rejimden bahsetmişti, bu da başımıza geldi... 
     Diğer kanallara geçtim hemen. Sırada TRT 4 var ekranda beygir yarışları ve fonda aynı askerin sesi... Özel kanallardaysa asker darbeden tek kelime yok... 
     Hemen telefona sarılıp Ankara’yı aradım. Ve rahat bir nefes aldım 
     Meğer askerlerin Cumhurbaşkanı’na verdiği bir brifingin ses bandı diğer kanallara karışmış... 
     Aklıma Levent Kırca’nın skeci geldi. Hani reklamlar yüzünden darbe yapamayan general... Aman Olacak O Kadar’da kalsın şakası bile tatsız 
     
BEYAZ DİŞ OPERASYONU      Posta’nın birinci sayfasında bir haber "Süperstar dişsiz kaldı". 
     Ajda Pekkan’ın dişleri iltihaplanmış ve zehirlenmeye sebep olmuş. O da hemen dişçiye gitmiş. Haberin finali "1.5 saat süren operasyonda Pekkan’ın bütün dişleri söküldü". 
     2. Dünya Savaşı İngiltere’sinde söylenen bir şarkı varmış. O günleri Londra’da yaşamış bir amcamız söylerdi 
     Delikanlı baloda tanıştığı Sally’yi eve attı. Sally perukasını çıkarıp kurusun diye masaya bıraktı. Takma dişlerini bir bardak suya, cam gözünü çekmeyece koydu. Sol bacağını çıkarıp duvara dayadı... Ve şarkının nakaratı Ve Sally’dan geriye kalan yatağa yattı. 
     
Deveye sormuşlar      Belediyeler neyi doğru yapar ki buna şaşıyorsun, diyeceksiniz. İşyeri açma izni verilirken, şirketin hangi işi yapacağı dikkate alınır mı acaba 
     İki hanım arkadaşımın bir şik yeti var Akatlar’da, Demet sokakta bir Buderus servisi var. Her gün, 5-6 arabalarıyla yolu trafiğe kapatıyorlar. İtiraz edecek olursanız, celalleniyorlar da "E ne yapalım abla, burası bizim işyerimiz". İlk bakışta haklı gibi geliyor değil mi... Ama çaresi var işyerini, park imk nı olan yerde açacaksın Kamuya ait yeri işgal etmeyeceksin Halkı rahatsız etmeyeceksin Muhtar "Belediye izin veriyor, ne yapalım" diyor. Haklı. 
     Belediye o izni nasıl veriyor, tahmin edebiliyorsunuz değil mi 
     
Ağzını kapayıp konuşmak moda oldu ya... Gözlüklü Martı’dan      Ağzımızı kapayarak Öksürmeyi öğrenmeden Ağzımızı kapayarak Konuşmayı öğrendik 
     
Coluche’ü hatırladım      Dünkü Milliyet’te Taha Akyol’un "Sendikal popülizm" başlıklı ilginç yazısını okurken, aklıma Coluche geldi. 
     Coluche’ü bilirsiniz, değil mi 1981 Cumhurbaşkanlığı seçiminde aday olan Fransa’nın simgesi horozla alay etmek için başına bir ibik, poposuna bir kuyruk takıp çıplak pozlar veren, Fransız mizah ustası. Belki de, Coluche’ü fakir fukaraya yemek dağıtan Restos du coeur derneğiyle hatırlamak daha hakşinaslık olur... 
     Her neyse. 
     Coluche’ün aklımda kalan bir cümlesi "Kapitalizm insanın insan tarafından sömürülmesidir. Sendikalizm bunun tam tersidir". 
     
     







Bürokrasi ve yargı 


Atış serbest 


Bence kusur değil 


Meclis TV’de asker sesi 


Ne zaman adam oluruz 


Yol kazası olmasın 


ABD'de surname 


Kriz, zam ve kolejler 


AB şartı WC 


İyi gitmiyor... 


Bu nasıl şeffaflık 


Sigorta güvencesi 


Hesap verme 


300 personelli üst kurula 350 lojman 


Yanlışlık yapılıyor 


Söyleneni yap... Yeter 


</TEXT>
</DOC>
