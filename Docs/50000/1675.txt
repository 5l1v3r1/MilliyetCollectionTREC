<DOC>
<DOCNO> 1675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/yazar/oral.html </URL>
<DATE> 2001/01/11/ </DATE>
<TIME>  </TIME>
<AUTHOR> Zeynep ORAL  </AUTHOR>
<HEADLINE>
Yaşama dair filmler... 
</HEADLINE>
<TEXT>

     Yaşamak ne kadar güç bir iş İlişkiler yumağı içinde debelenmek Yanınızda, sağınızda solunuzda, önünüzde arkanızda var olan girdaplara kapılmamak, paçanızı kaptırmamak Kapılıp sürüklenmemek Düşleri ve umutları hep diri tutmak Sizin dışınızda ya da sizin içinizde oluşmuş labirentlerde kaybolmamak Yalnızca yaşamak 
     Ama işte, "yalnızca" yaşanmıyor... 
     Havva’nın tek isteği, askerliğini yaparken çatışmada yaralanmış, sakat kalmış ağabeyini ameliyat ettirmekti. Ameliyat için gerekli parayı Avrasya maratonunu kazanarak elde etmeyi umuyordu. Ama gelin görün ki... 
     Derviş Zaim’in "Filler ve Çimen" filminden söz ediyorum. 
     Biliyorum, son günlerde bu film üzerine çok şey okudunuz. Sanki gerçekmiş gibiliği, Susurluk Olayı’ndan bildiğimiz ilişkiler zinciri, mafya, siyasetçi, faili meçhuller, eroin ve PKK ilişkileri bir yana, beni asıl etkileyen bireyin bütün bu olaylar ve ilişkiler arasında, dönmekte olan çarkların dişlileri arasında ezilip unufak olması değildi yalnızca. Beni asıl etkileyen harika bir sinema diline sahip olmasıydı. Ve bu sinema diliyle, yaşamın çok yönlülüğü, girift ilişkiler ağı, yaşamın tüm karmaşası iletilirken, ne kadar benim onlarla ilgim yok desek de, "fillerin tepişmesi" birey olarak hepimizin önüne bir tehdit olarak dikiliyordu. 
     Umutları yeşertmek, ebruları yeşertmekten daha güç. 
     Bir otobüs dolusu genç kadın, umutları peşinden çıkmışlardı o otobüs yolculuğuna... Batum’dan Türkiye’ye... Ali Özgentürk’ün "Balalayka" filminde... Her birinin geçmişi, birikimi, düşleri ve geleceği o yolculuktaydı. Her birine sonuna dek inandım. Sahiciydiler. Yalnız onlar değil, otobüsün tüm yolcuları... İnandım onlara, çünkü sinemanın gerçeğini yakalamışlardı. 
     Şu son günlerde izlediğim iki başarılı Türk filmi, beni bir kez daha Türkiye’de neden bir sinema endüstrimiz yok diye öfkelendirdi. Birkaç "çılgın"ın olağanüstü çabaları, özverisi, kendilerini heba ederek, olanaksızı olur kılarak yaptıkları filmler var. Ama bu sinema endüstrisinden, film yapmak için gerekli altyapıdan eser yok. Olanaksızlıklar içinde böylesi filmler yapılıyorsa ya bir de onlara olanaklar sağlansa neler olur diye düşünmeden edemiyor insan. 
     Nasılsa sinema eleştirmenleri her iki filmi de irdeleyeceklerdir. Ben her ikisindeki oyunculuğun sonsuz tadını çıkarttığımı belirtirken, emeği geçen herkesi kutlamak istiyorum. Bir de, gidin görün bu filmleri, onlara sahip çıkın demek... 
     Yaşamda kimi "absürd", "saçma", sanki gerçekdışı, gerçeküstü ama gerçekten daha gerçek anlar vardır, etkisi güçlü mü güçlü... Diyelim savaşa giden oğlunun arkasından bir annenin "sakın üşütme, içine yün fanila giy" demesi gibi... Biliyorum "saçma" ama, "Filler ve Çimenöden sonra, Havva’ya, "kendine dikkat et, üşütme" diye seslenmek istedim. "Balalayka"dan sonra da otobüs yolcularının her birine sarılmak, başlarını okşamak, onları teselli etmek istedim. 
     
     





YÖK'e hukuk 


"Yenilikçi" ne demek 


Düşünce gücü... 


3 T - T... 


Konuşan, Başbakan’ın tanımadığı biri değil 


Fransız siyasetçilerine Allah akıl versin 


"İsterik müttefikler..." 


Pay edilen ekonomi yönetimi .. 


"Gizli" 


YÖK'te sonun başlangıcı 


Yeni Ankara 


Bir bardak suda fırtına 


Dikkat, ölüm tehlikesi var 


Fırtına öncesi sessizlik... 


Yaşama dair filmler... 


Ya Celal Bayar ne diyor 


Dünya değişirken 


Rahat uyuyor musunuz 


Ankara'da "bedava ev" sahibi olmak isteyenlere "tarifname" 


</TEXT>
</DOC>
