<DOC>
<DOCNO> 6835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/yasam/yas07.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Alternatif terapi modası 
</HEADLINE>
<TEXT>
Motivasyonun alası seansı 25 milyona 
Müjde Artık Türkiye’de de götürüyorlar merkeze, pozitif’ düşündürüyorlar herkese.. Tabii ufak bir ücret karşılığı... 
     GÜLAY FIRAT İstanbul 

     Nişantaşı’ndaki Tuana Beyaz Yıldız Danışma Merkezi, seansı 25 milyona verdiği sevgi ve pozitif yaklaşım’ dersleriyle Türkiye’de yeni bir çığır ’ açtı. 
     İyi düşün, imkansız bir şey yoktur’ sözleriyle insanları yaşama daha cesur bakmaya empoze eden merkezin sahibi, kendisini alternatif terapist’ olarak tanımlayan Yasemin Gümerhan. İşin ilginci, kendisi bu garip ünvanla’ tanımlayan Gümerhan’ın kurduğu merkeze gelenlerin yüzde 90’ının üniversite mezunu olması. Halkla ilişkiler müdürleri, avukatlar, gazeteciler ve hatta yaşama motive olmak isteyen psikologlar bile merkezin müdavimlerinden. 
     
     Falcıdan çıkan koşuyor 
     Alternatif terapist’ Gümerhan ise bu durumu pek yadsımıyor. 
     Bir psikolog, bir psikiyatrist değilim’ itirafının ardından, "Ama alternatif terapiyle, kendilerini negatif olaylara kaptırmış, çaresizlikle kabuğuna çekilmeye kalkan insanlara yardımcı oluyorum" diye ekliyor. Gelenlerin çoğunun daha önce büyücü ve falcı kapısı aşındırdığını da söyleyen Gümerhan, Olumlu düşün, gerçek olsun’ sloganını motivasyonun temel prensibi olarak işliyor. 
     Maalesef, mümkün değil, yapamam, başaramam’ kelimelerini hayatınızdan çıkaracak birilerinin eksikliğini hissediyor, başarılı olacağınızı telkin edecek bir danışmana ihtiyaç duyuyorsanız, Tuana Danışmanlık Merkezi seansı 25 milyon liraya motive etmek’ için sizi bekliyor 
     


 YAŞAM 





















</TEXT>
</DOC>
