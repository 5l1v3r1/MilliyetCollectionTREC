<DOC>
<DOCNO> 4022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/yasam/yas06a.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
El Salvador’un acısını sardık 
</HEADLINE>
<TEXT>

Türk ekipleri, hiçbir ülkenin giremediği bölgelerde şifa’ dağıttı 
     İSTANBUL Milliyet 

     El Salvador’u sarsan 7.6’lık şiddetli depremin hemen ardından bu ülkeye giden Türk Sivil Savunma Arama ve Kurtarma Birliği ile GEA Arama Kurtarma Grubu, ülke halkının takdirini topladı. 
     Doktorlar ve tıbbi yardımla 16 Ocak’ta El Salvador’a ulaşan ekipler, en önemli can kayıplarının yaşandığı bölgelerden San Salvador Volkanı krateri, Santa Tecla bölgesi ve Comasagua kasabalarında faaliyet gösterdi. 
     
     En tehlikeli bölge 
     Türk ekipleri, birçok yabancı grubun göze alamadığı, salgın hastalık ve terörizm riski altındaki bu bölgelerde başarıyla çalıştı. 
     Ekiplerimiz enkazların altında canlıya rastlamasa da, tıbbi yardım ve teorik bilgiylerini aktardı. Bir deprem hareket planı oluşturup ordu mensuplarına veren ekipler önceki gün yurda döndü. 
     


 YAŞAM 


























</TEXT>
</DOC>
