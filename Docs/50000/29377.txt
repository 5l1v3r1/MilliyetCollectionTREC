<DOC>
<DOCNO> 29377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/ekonomi/eko08.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Güreşe moralsiz çıkıyoruz 
</HEADLINE>
<TEXT>

Yabancılarla yaptığı her toplantıda Türkiye’deki sorunları açıklamak zorunda kaldığını belirten Sabancı, Sevecen ifadeleri gidiyor, yüzleri donup kalıyor’ dedi 
     EKONOMİ SERVİSİ 

     Sabancı Holding Yönetim Kurulu Başkanı Sakıp Sabancı, Türk Telekom’da yaşanan gerginliği talihsizlik olarak nitelendirerek, "Yazıklar olsun" dedi. 
     Sabancı, "El lem bizi böyle hassas takip ederken, bu kişinin Derviş moralini bozup, şevkini kırıp, performansını aşağı indirirsek, bundan fatura gene bizim Ahmet’lere, Mehmet’lere, dar gelirlilere çıkar’’ diye konuştu. 
     Derviş’in nereden geldiğiyle, geçmişiyle uğraşılmasından vazgeçilmesini isteyen Sabancı, istifa olasılığının sorulması üzerine "Allah göstermesin" dedi. Türkiye’de yaşayan insanların artık kriz ortamına antrenmanlı hale geldiğini belirten Sabancı, yabancıların ise bunlara anlam veremediğini anlattı 
     
     Ben baştan yıkıldım’ 
     Sabancı, yabancı ortaklarıyla toplantılara Türkiye’deki gündemi anlatarak başlamak zorunda kaldığını belirterek, şöyle konuştu 
     "Benle konuşan yabancı ortaklarımla toplantıya başlarken gündemi ortaya koyuyorum. Gündemde çözüm bekleyen maddeler var. Ben daha toplantıya başlarken bizim ünlü ekonomist arkadaşımız Barbaros çıkıyor, anlatıyor Türkiye’nin durumunu. Anlattı mı, bu adamlar dinliyor, bize sevecen bakışları değişiyor. Donmuş adamlar oluyorlar. Sen daha güreşe çıkmadan, yıkılmışsın yahu. Barbaros, 5 - 10 seneden beri biz enflasyonu indireceğiz diye vaat etmiş. İndirememişsin. Başka işleri de böyle yapmışsın. O zaman biz daha güreşe çıkacağız. Güreşte kim var Fransızlar ile Türkler, Sabancı değil. Amerika ile Türkler. Bu güreşte biz başarılı olmak zorundayız, Sabancı değil. Türklerin bu güreşte başarılı olması gerekir. Güreşe çıkıyoruz ama moral yok." 
     
Sabancı Gözüm aç oğlu aç      Enerjisa’nın inşa ettiği üç yeni otoprodüktör santrala 167 milyon euro tutarında finansman sağlayan Alman Yatırım Bankası Kreditanstalt Für Wiederaufbau’nun KFW Birinci Başkan Yardımcısı Norbert Kloppenburg Türk ekonomisinde yaşanan krize karşı bu kadar büyük miktarda kredi temin edilmesinin önemli olduğunu söyledi. Sakıp Sabancı da "Akıllı projeler varsa, güzel numuneler meydana getirilirse o zaman Kriz var’ demez, Alman bankası da yatırıma girer" dedi. Sabancı, "Gözüm doymuyor. Yeni yeni projeler, yeni yeni yatırımlar. Gözüm aç oğlu aç be ...’’ şeklinde konuştu. Enerjisa Yönetim Kurulu Başkanı Güler Sabancı da "Yapılacak çok işimiz var. Henüz projenin başındayız. Ama, doğru bir yola çıktığımıza inanıyoruz. Güçlü bir iş ortağı ile yola çıkıyoruz" dedi. 
     



 EKONOMİ 

























</TEXT>
</DOC>
