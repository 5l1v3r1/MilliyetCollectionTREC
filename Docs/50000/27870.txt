<DOC>
<DOCNO> 27870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/son/sondun14.html </URL>
<DATE> 2001/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya'da askerden kaçan genç 7 yıl ormanda saklandı 
</HEADLINE>
<TEXT>

     Rusya'nın doğusundaki Amur bölgesinde askerliğini yaparken, 1994 yılında kaçan bir genç, ormanda yaptığı bir sığınakta 7 yıl boyunca gizlenerek yaşadı. 
     İtar-Tass'ın haberine göre, Viktor Borovik adlı genç, balık ve kuş yakalayarak, mantar ve çeşitli bitkilerle, yakınlardaki köylerden çaldığı gıda maddelerini yiyerek yaşadı. 
     Borovik'in farkedilmesi de hikayesi kadar ilginç oldu. Sığınağında sarhoş durumdayken, dökülen alkolün alev alması sonucu ağır yaralanan genç, bu haliyle yaklaşık 15 gün sığınakta kaldı. Kokusuna bir ayı gelince, ayıyı izlemekte olan avcılar Borovik'i buldu. 
     Askeri hastaneye kaldırılan Borovik'in daha iyi tedavi için Moskova'ya gönderileceği, askeri savcılığın da, askerden kaçmasına karşın, yaşaması bile mucize olduğu ve bundan sonra bedensel özürlü olarak kalacağı için kendisi hakkında soruşturma başlatmayı planlamadığı bildirildi 






</TEXT>
</DOC>
