<DOC>
<DOCNO> 47694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/son/sondun06.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Peşaver'de Cuma gerginliği... 
</HEADLINE>
<TEXT>

     ABD'nin Afganistan'a yönelik operasyonları tüm hızıyla devam ederken, Pakistan'ın Afganistan sınırı yakınlarındaki Peşaver kentinde güvenlik güçleri Cuma günü olması nedeniyle geniş güvenlik önlemleri alıyor. 
     ABD harekatından önce ve sonra stratejik önemdeki Peşaver kentine gelen yabancı basın mensuplarının kaldığı Park İntercontinental Otel etrafında asker ve polisler, güvenlik önlemlerini daha da artırdı. 
     Otelin yakınlarında bulunan Surepul Meydanı'nın ortasında askeri birlikler kum torbalarıyla siperler hazırlayarak, ellerindeki silahları Meydan'a açılan yollara çevirdiler. 
     Şehirdeki Amerikan Konsolosluğu'na giden Gora Gabristal caddesinde araçlar içinde en az 20 askerle bundan daha fazla polisin önlem aldığı gözleniyor. 
     Bu arada, Peşaver'de çok sayıda caminin olduğu ve eylemlerin yapıldığı merkez olarak bilinen Sadar Pazar bölgesine de çok sayıda askeri birlik kaydırıldığı bildirildi. 
     Sadar Pazar bölgesinde genellikle Afgan kökenlilerin yaşadığı ve Namak Mandi Afgan pazarında çoğunlukla Afganların ticaret yaptığı belirtiliyor. 
     






</TEXT>
</DOC>
