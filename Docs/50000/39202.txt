<DOC>
<DOCNO> 39202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/27/yazar/uras.html </URL>
<DATE> 2001/08/27/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Gelirimizden çok değil az harcıyoruz 
</HEADLINE>
<TEXT>

     Biz, ürettiğimizden çok harcıyoruz. Biz, Almanya’dan, Amerika’dan borç para alıp, hakkımız olmadığı halde, onlar gibi yaşıyoruz. Sonra da batıyoruz. Gelirimiz kadar harcamayı öğrenmeden adam olamayız .. 
     Halkımıza bunlar o kadar söylendi ki... Sonunda halkımız da buna inandı. 
     Halkımızın bu yanlış anlamanın ezikliğinden kurtulması gerekir. Türk halkı ürettiğinden fazla harcamıyor. Ürettiğinden az harcıyor. Son on beş yılda sadece iki yıl bunun tersi oldu. Anlatayım... 
     - Milli gelir, bir yıl içinde üretilen toplam mal ve hizmetlerin parasal değeridir. "Gayri Safi Yurtiçi Hasıla" denilen bu bir yıllık üretim, ülkenin toplam kaynağıdır. Başka yerden ek kaynak bulunmaz ise, ülkede yaşayanların harcayabileceği toplam kaynak budur. Günümüzde ülkelerin dışarıdan borçlanarak ek kaynak bulma imkanları var. Buna "yabancı kaynak" denilir. 
     - Bir ülkenin dışarıdan borçlanarak kaynak bulması ile bu kaynağı harcamaya dönüştürmesi farklı şeylerdir. Ülkenin "olağan döviz gelir gider hesabı" demek olan cari işlemler döviz hesabı, ülkenin bir yıl içinde dışarıdan borçlanarak harcadığı imkanın döviz olarak miktarını gösterir. Buna "cari açık" denilir. Bazı yıllar ülke, "cari işlemler dengesi" fazlası verir. Bu demektir ki, o yıl ülke dışarıdan kaynak bularak harcamamıştır. Tersine kendi ürettiği yarattığı kaynağın bir bölümünü dışarıya aktarmıştır. Veya yememiş ve döviz rezervi olarak saklamıştır. Konuyu açıklayabilmek için bir tablo yaptım. Bu tabloda son 15 yılın "cari açıkları"nı gösterdim. Cari açık, her yıl dışarıdan bulduğumuz yabancı kaynaktan harcamaya dönüşen bölümdür. Dış kaynağın hepsi harcanmaz. Bir bölümü rezervde döviz olarak kalır. Bir bölümü kredi olarak içeride kalır, dışarıda kalır. 
     Cari işlemler hesabı olağan döviz gelir gider harcamaları ile gelirleri arasındaki farkı gösterir. Harcamalar ithalattır, gemi navlunudur, turizm gideridir. Gelirler, ihracattır, işçi dövizi ve turizm geliridir, müteahhitlerin, nakliyecilerin geliridir. Ama bu hesabın içinde bir de "yurt dışından alınan krediler kaynak için yapılan faiz ödemeleri" vardır. 
     Bu nedenle her yılın cari açık rakamı sadece ülkenin dış kaynaktan yaptığı net harcamayı göstermez. Net harcamayı bulmak için bundan dışarıya faiz olarak yapılan ödemeyi çıkarmak gerekir. 
     Örnek vererek anlatayım 
     - 1999 yılında Türkiye’nin cari açık toplamı 1.360 milyon dolardır. Ancak o yıl ülke dışarıya 5.450 milyon dolar faiz ödemiştir. Çıkan ile giren denkleştirildiğinde görülür ki, Türk halkı o yıl ürettiğinden fazla yememiş, tersine ürettiğinden 4.090 milyon dolar daha az harcamıştır. 
     - 2000 yılında ise cari açık dış kaynaktan harcamaya dönüşen gelir 9.819 iken, faiz çıkışı 6.299 milyon dolarda kaldığından, 3.520 milyon dolar fazla harcama yapılmıştır. Bu da 201.188 milyon dolarlık milli gelir rakamı içinde ufacık bir katkıdır. 
     Yandaki tabloda geçmiş 15 yıla bakınız 
     - Türkiye’de sadece 1993 ve 2000 yıllarında içeride yaratılan gelirin birazcık üzerinde harcama yapıldı. Diğer yıllar üretilen kadar bile harcanamadı. Çünkü üretilenin bir bölümü faiz ödemesi olarak dışarıya çıkarıldı. 
     - Türkiye’nin son 15 yıldaki cari döviz açıkları at ile deve değil. Ama beceriksizlikten bunlar önemli sorun haline getirildi. 
     - Türkiye’nin sorunu dış kredi faiz ödemesi. Son 15 yılda Türkiye toplam 59 milyar dolar faiz ödedi. Bu faizi ödemek için 15 yılda yarattığı gelirden, yiyeceği ekmekten toplam 34 milyar dolar kıstı. 24 milyar dolar cari açık vererek yeniden borçlandı. 
     Türkiye’nin sorunu ürettiğinden gelirinden fazla harcama yapmak değildir. 1 Üretiminin gelirinin küçük olmasıdır. Bu nedenle harcamanın da küçük kalmasıdır. 2 Ülke içindeki gelir dağılımının çarpıklığı nedeniyle çok kimsenin üretmeden harcamasındaki çarpıklıktır. 
     
Son 15 yılda ürettiğimiz kadar 
harcayamadık İç kaynağımızdan 
34 milyar dolar daha az harcadık  Milyon Milyon Milyon Milyon Milyon  Milli gelir GSMH Kişi başına GSMH Faiz ödemesi Cari açık Faiz dışı denge 1985 66.891 1.330 1.753 - 1.013 740 1986 75.173 1.462 2.134 - 1.415 669 1987 85.979 1.636 2.387 - 806 1.581 1988 90.460 1.684 2.794 1.596 4.395 1989 107.544 1.959 2.907 961 3.868 1990 150.758 2.682 3.264 - 2.625 639 1991 150.168 2.621 3.440 250 3.690 1992 158.122 2.708 3.439 - 974 2.465 1993 178.715 3.004 3.574 - 6.433 - 2.859 1994 132.302 2.184 3.923 2.631 6.554 1995 170.081 2.759 4.303 - 2.339 1.964 1996 183.579 2.928 4.200 - 2.437 1.763 1997 193.286 3.080 4.588 - 2.638 1.950 1998 205.015 3.255 4.823 1.984 6.807 1999 186.360 2.880 5.450 - 1.360 4.090 2000 201.188 2.986 6.299 - 9.819 - 3.520    59.283 - 24.487 34.796      
     Açıklamalar 
     1 Cari açık rakamı, her yıl dış kaynaktan harcamaya dönüşerek iç kaynağa eklenen ve toplam harcamayı büyüten rakamdır. 
     2 Faiz ödemesi rakamı, ülkenin içeride harcayacak yerde, dışarıya ödediği kaynaktır. 
     3 Faiz dışı denge "artı" ise, o yıl ülke kendi yarattığı kaynağın o kadarını dışarıya yollamış, harcayamamıştır. Eksi ise ki sadece 1993 ve 1994 yıllarında eksi olmuştur ülke o yıllarda dışarıdan gelen kaynak ile kendi üretiminin üzerinde harcama yapabilmiştir. 
     
     







Garih'e saygı 


Varyag'ın geçişi 


Dostunu, düşmanını tanıyacaksın 


Garih’in ardından 


Dolar ve Ağrı’da onur 


Bir acemi birliği, bir de üniversite’ 


Bir cinayetin anatomisi 


ÜVEY EVLAT OLDUK... 


Tayyip olmazsa Gül 


Size gittik Sizden geliyoruz 


Ben çok iyiyim, siz nasılsınız 


Gelirimizden çok değil az harcıyoruz 


</TEXT>
</DOC>
