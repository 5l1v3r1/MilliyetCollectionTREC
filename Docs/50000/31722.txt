<DOC>
<DOCNO> 31722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/son/sontur07.html </URL>
<DATE> 2001/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih Terim çevreci oldu... 
</HEADLINE>
<TEXT>

     Teknik direktör Fatih Terim'in, Bodrum'un Göltürkbükü beldesi ve büyük Badem Adası'nı, Ege Orman Vakfı aracılığıyla ağaçlandıracağı bildirildi. 
     Ege Orman Vakfı'ndan yapılan yazılı açıklamada, Terim'in İstanbul Florya'da 5 bin fidanlık ağaçlandırma çalışmalarına katıldığı ve Bodrum'da da bunu sürdürmek istediği belirtildi. 
     Açıklamada, Terim'in, Ege Orman Vakfı Genel Müdürü Metin Gençol'dan vakıf hakkında bilgi aldığı ifade edilerek, şöyle denildi 
     ''Terim, Vakfımıza, Göltürkbükü'nün yerleşim alanının üst kısmı ile büyük Badem Adası'nın çöl görüntüsünde olduğunu, beldenin yol kenarlarının da ağaçlandırılması gerektiğini ileterek, beldenin yeşillendirilmesi için kampanya başlatacağını, bunun öncüsü ve takipçisi olacağını bildirdi.'' 
     Terim'in, Ege Orman Vakfı'nın İzmir'deki ağaçlandırma kampanyalarına destek sözü verdiği de dile getirilen açıklamada, ayrıca herkesi ağaçlandırmaya davet eden bir televizyon spotunun çekimine katıldığı da kaydedildi. 
     
     







</TEXT>
</DOC>
