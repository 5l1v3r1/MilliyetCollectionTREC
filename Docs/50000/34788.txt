<DOC>
<DOCNO> 34788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/son/sontur07.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursa'da çürük kayısı kavgası can aldı 
</HEADLINE>
<TEXT>

     Bursa'da, aldığı kayısı çürük çıkınca satıcı ile kavga eden bir kişi bıçaklanarak öldürüldü. Olayda, 3 kişi de yaralandı. 
     Vakıfköy Mahallesi Bahçe Sokak'ta, Kemal Kayal, kendisine sattığı kayısıların çürük çıkması üzerine Abdülbaki A. ile tartışmaya başladı. 
     Kayal'ın arkadaşlarının da karıştığı tartışma, kavgaya dönüşünce, Abdülbaki A., Kemal Kayal ile arkadaşları Abdurrahman Özalp, Ali Gençtürk ve Vahit Üzen'e bıçakla saldırdı. 
     Kemal Kayal, aldığı bıçak darbeleri sonucu hayatını kaybederken, yaralanan 3 kişi Bursa Devlet Hastanesi'ne kaldırıldı. 
     Abdülbaki A.'nın saldırıda kullandığı bıçak ile ele geçirildiği, olayla ilgili soruşturmanın sürdürüldüğü bildirildi. 
     







</TEXT>
</DOC>
