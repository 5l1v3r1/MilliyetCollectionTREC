<DOC>
<DOCNO> 2577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/yazar/dogan.html </URL>
<DATE> 2001/01/17/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
"Şark Ekspresi'nde Cinayet" .. 
</HEADLINE>
<TEXT>

     Belgeler havada uçuşur, her kafadan bir ses çıkarken, AB yetkililerini durduran sözler Başbakan Ecevit'e ait 
     "Bu politik belgeyi geçirmeye, ben söz veremem .." 
     Ortak sorumluluğu ve AB sürecindeki güçlükler dizisini vurgulayan bu itiraf, Avrupa'ya Türkiye'nin durumunu anlatmaya yetiyor. Ecevit'in altını çizdiği belge, "Türkiye'nin Ulusal Programı." 
     Tıpkı Agatha Christie romanları gibi. Pek çok cinayeti aydınlatan Dedektif Poirot, özellikle "Şark Ekspresi'nde Cinayet'te" zorlanıyor. Birbiriyle hiç ilgisi yokmuş gibi görünen, oysa her birini cinayete ortak eden o kadar çok zanlı var ki, dedektif sonuçta Şark Ekspresi'ndeki cinayetin hep birlikte işlendiğine karar veriyor. 
     Tıpkı Türkiye'nin AB macerası gibi. 
     
"Aceleye gerek yok"      Liderler dün "Ulusal Program" için toplanıyor. Teknik açıdan, iğneden ipliğe kadar, ekonomik altyapıyı ele alan programın asıl siyasal yönü çetrefil. Cinayete, pardon geciktirmeye ortaklık da burada. 
     Devletin kurumları büyük çoğunlukla, siyasal partiler büyük çoğunlukla, iktidar ortakları, siz açıklamalarına aldanmayın, yine çoğunlukla "bu işin biraz daha zamanı var" savsaklamasıyla, havanda su dövüyor. 
     Kıbrıs'ta çözüm mü acaba .. "Aceleye gerek yok .." Devamla... 
     Askerin siyasetteki ağırlığı mı acaba .. "Aceleye gerek yok .." Devamla... 
     İfade özgürlüğü mü acaba .. "Aceleye gerek yok .." Devamla... 
     AB yükümlülüklerini içeren Ulusal Program'da iç siyasal kaygılar ön planda. 
     
Türkçe - Kürtçe      Ya Kürtçe eğitim ve Kürtçe TV .. Programda ilginç bir öneri var 
     "Kürtçe TV ve Kürtçe eğitimi uygulayacak yerlerde, aynı zamanda Türkçe TV ve Türkçe eğitim de zorunlu kılınsın .." 
     Çekingen bir dengeleme. Bu görüş, Fransa Modeli'nden aktarılıyor. Ne var ki, liderlerin genel eğilimi, burada da aynı "Aceleye gerek yok .." 
     Gerçekten de, Türkiye'nin hiç acelesi yok .. 
     
Hızla meçhule...      Kişi başına düşen ulusal gelir hala üç bin dolarda. Dış ticaret açığı hala on milyar doların üzerinde. İlk büyük beş yüz firma gelirinin yüzde 86'sı hala faizden. İşsizlik hala yüzde 14'lerde. 
     Kentleşme, sağlık, eğitim, adalet harcamaları hala sefalet hanesinde. Temel hak ve özgürlükler, siyasal kurumlar arasındaki eşitlik, dünyadaki sıralamanın hala en alt basamaklarında. 
     "Türkiye'nin acelesi yok .." Batı ile arası, her anlamda açılan Türkiye, "Şark Ekspresi'nde" hızla meçhule doğru yol alıyor. 
     Halkın ezici çoğunluğu gibi, o ekspreste olmak is - te - mi - yo - ruuuuum .. 
     
     





Askerin gücü siyasetin zaafı 


Bir Kış Öyküsü 


Ecevit Üzülüyorum 


Kedi olalı... 


Yılmaz'ın çıkışı, sivil siyaset ve asker... 


"G" planı 


"Şark Ekspresi'nde Cinayet" .. 


AB işi bitti gibi 


Ermeni yalanı 


Lafı bırakın ülkeye bakın 


Beyaz, mavi, mor derken... 


Evdeyseniz babamlar size darbe yapmaya gelecek... 


Kulaklarınızı tıkayın... 


"İkinci Bahar" ve jandarma 


Siyasetin yapamadığı 


Bıktık vallahi 


Yılmaz'ın başı kel mi 


Sizin işiniz değil 


Diken Üstünde bir "Silahlı Kuvvetler" 


Her yüz Amerikalının ellisi "hisse senedi" sahibi 


Irak ile ikinci bahar 


</TEXT>
</DOC>
