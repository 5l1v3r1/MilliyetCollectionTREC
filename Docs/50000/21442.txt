<DOC>
<DOCNO> 21442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/ekonomi/aeko.html </URL>
<DATE> 2001/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
YURTSEVER PROGRAMI 
</HEADLINE>
<TEXT>

Güçlü ekonomi olmadan, güçlü Türkiye olmayacağını belirten Derviş, En Büyük yurtseverlik programa destek vermektir’ dedi. Konuşmasına Bu düzen böyle gitmeyecek’ diye devam eden Derviş, programı yarım bırakıp gitmeyeceğini de vurguladı 
     HARUN GÜREK Ankara 

     Ekonomiden Sorumlu Devlet Bakanı Kemal Derviş, Türkiye’nin IMF’ye sunduğu niyet mektubu onaylanmadan birkaç saat önce düzenlediği basın toplantısında, "Yurtseverlik programı desteklemektir" dedi. 
     Yeni ekonomik programın IMF ile görüşülerek Türk bürokratları tarafından hazırlandığını vurgulayan Derviş, "Çok hızlı çalışmaya mecburduk, ekonomideki yeni gücünü siyasal alana taşıyabilen çok saygın bir Türkiye hepimizin önemini yansıtıyor. Güçlü bir ekonomi olmadan güçlü bir Türkiye olamaz. En büyük yurtseverlik güçlü ekonomiye destek vermektir" diye konuştu. 
     İsim vermeden, MHP’yle gerginliğe neden olan Telekom Yasası’na da değinen Derviş, "son dönemde bir yasayı Meclis’ten geçirirken, yönetim anlayışı konusunun tartışıldığına" dikkat çekti. Yönetim anlayışının programın başarısı için çok önemli olduğunu savunan Derviş, "Yönetim anlayışı yasa kadar önemli. Bu bir şirket içinde, ülke içinde, aile içinde öyledir. Programın bu ayrıntıya inmesi yadırganmamalıdır" açıklamasında bulundu. Derviş, rant sistemi ve imtiyaz kavgasına dayalı anlayış yerine, verimlilik sistemine dayalı bir anlayışın olması gereğini söyledi. Kamu Bankaları Ortak Yönetim Kurulu’nu da "güçlü, cesur ve ehliyetli" diye niteleyen Derviş, herkesin kamu bankalarının devlet dairesi olmadığını artık anlaması gerektiğini belirterek, "Kamu bankalarında düzen temelinden değişiyor" dedi. 
     
     Para olsa memura veririm’ 
     Derviş, programın büyük halk desteğine sahip olduğunu ve programın hükümetin programı olduğunu da kaydederek, ayrıntılarda yaşanan tartışmaların da abartılmaması gerektiğini de belirtti. IMF’ye verilen niyet mektubunu ve programın ayrıntılarını açıklayan Derviş, programı yarıda bırakmanın büyük hata olacağını belirterek, uygulanmasında ısrarlı olduğunu söyledi. Bütün gücüyle devam etmek istediğini belirten Derviş, "Ancak bir gün öyle bir duruma geliriz ki, çok büyük görüş ayrılığı olur. O zaman ayrılır, başka görev yaparız" diye konuştu. 
     Derviş, bu düzenin tam değişmesi gerektiğini vurguladı. Derviş, toplumun artık rant paylaşımından kurtulmak istediğini belirtti. Kamudaki toplu iş sözleşmelerine de değinen Derviş, işçilere umut vermezken, şu aşamada zam verilmesi gerekiyorsa memura verilmesi gerektiğini vurguladı. 
     
IMF, NİYET MEKTUBU’NU AÇIKLADI      IMF İcra Kurulu’nun gece yarısı tamamlanan toplantısının ardından Türkiye’nin niyet mektubu da açıklandı. Devlet Bakanı Derviş ve Merkez Bankası Başkanı Süreyya Serdengeçti’nin imzasını taşıyan 3 Mayıs tarihli mektupta altıncı ve yedinci gözden geçirmelerin tamamlanması talep edildi. Derviş’in açıkladığı Ekonomik Program ve Niyet Mektubu’ndaki taahhütler şöyle 
     
     Yolsuzluk için komite 
     Yolsuzlukla mücadele için Hazine, Başbakanlık Teftiş Kurulu, Mali Suçları Araştırma Kurulu ve İçişleri Bakanlığı yetkililerinin katılımıyla oluşturulan komite, eylül ayı sonuna kadar bir plan oluşturacak. 
     
     Tahkim gündemde 
     Tahkim düzenlemesi için gerekli olan kanun Meclis kapanmadan çıkarılacak. Yabancı sermaye yatırımını özendirmek amacıyla Ticaret Kanunu, İmar Kanunu ve yatırımı doğrudan etkileyecek diğer kanunlarda değişiklikler yapılacak. 
     
     Fonlara tasfiye 
     Şeffaflığı artırmak ve kamu finansmanını güçlendirmek için 17 fonun kapatılması için ilgili kanun Başbakanlığa sunulacak. İhale Kanunu da 15 Ekim’e kadar TBMM’ye sunulacak. 
     
     Döner sermayeye son 
     Sayısı 2650’ye ulaşan Döner Sermaye işletmelerinin en az yarısı bu yı sonuna kadar kapatılacak. Harcamacı kuruluşların özel hesaplarına aktarılan tüm gelirlerin bütçeye aktarılması sağlanacak. 
     
     Memura temmuzda 5 
     Memur maaşlarına temmuz ayında yüzde 5 zam yapılacak. TÜFE enflasyonu temmuz ayına kadar verilen maaş artışlarını geçtiği takdirde yıl sonundan önce bu fark için ayarlama yapılacak. 
     
İŞTE YENİ HEDEFLER      1- Aylık fiyat artış hızının yılın son döneminde yüzde 2 civarına gerileyeceği tahmin ediliyor. Yıl sonunda TEFE’deki artışın yüzde 57,6, TÜFE’deki artışın ise yüzde 52,5 olması bekleniyor. Ekonomi yüzde 3 küçülecek. 
     
     2- Kamu kesimi faiz dışı fazlasının, özelleştirme geliri, faiz geliri ve MB k rları hariç, GSMH’ye oranının 2001’de yüzde 5,5’e yükseltilmesi, 2001 yılı sonunda faiz dışı fazlanın en az 9,3 katrilyon TL’ye ulaşması hedefleniyor. 
     
     3- Kamu kesimi açığı yıl sonu itibariyle 26,5 katrilyon TL’yi aşmayacak. 
     
     4- Özelleştirme gelirleri, MB k rları ve faiz gelirleri düşüldükten sonra konsolide bütçe faiz dışı fazlasının GSMH’ye oranının 2001 yılında yüzde 5,1 ve 2002’de de yüzde 5,6 seviyesine yükseltilmesi hedefleniyor. 
     
     5- Faiz dışı harcamaların GSMH’ye oranının yüzde 19,9’a gerilemesi ve yıl sonu itibariyle 34,2 katrilyon TL’yi aşmaması öngörülüyor. 
     
     6- Kamu kesimi net borç stokunun GSMH’ye oranı 2001 yılı sonunda yüzde 78,5’e çıkması, ancak alınan tedbirlerle 2002 yılından itibaren hızla azalmaya başlayarak 2003 sonunda yüzde 64,9’a düşmesi bekleniyor. 
     
     7- Türk Telekom, Tüpraş, THY, Erdemir, Tekel, Şeker Fabrikaları, TEAŞ ve TEDAŞ özelleştirmeleri tamamlanacak. Erdemi, İsdemir ile birleştirilerek özelleştirilecek. 2001’de özelleştirmeden 1 milyar dolar gelir sağlanacak. 2002’de ise 3,5 milyar dolarlık özelleştirme geliri hedefleniyor. 
     
     8- IMF’den 2001 yılı içinde toplam 12,8 milyar dolar kaynak sağlandı. Bu kaynağın 9,6 milyar doları, Hazine’nin borçlanmasını kolaylaştırmak amacıyla kullanılacak. İlaveten, Dünya Bankası’ndan da 2001 yılında 2 milyar dolar kaynak sağlanacak. Böylece bu iki kuruluştan toplam 14,8 milyar dolar kaynak kullanılmış olacak. 
     

</TEXT>
</DOC>
