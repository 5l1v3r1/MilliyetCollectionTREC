<DOC>
<DOCNO> 22024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/dunya/adun.html </URL>
<DATE> 2001/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
MGK’dan lobi atağı 
</HEADLINE>
<TEXT>

MGK Genel Sekreteri Orgeneral Cumhur Asparuk’un Kopenhag’da Atatürkçü, Alevi, İslamcı ve ülkücü derneklerle yaptığı toplantıda, lobi faaliyetinin koordinasyonu için kuruluşların Türk Konseyleri’ çatısı altında birleşmeleri kararlaştırıldı 
     KOPENHAG Milliyet 

     Başta Ermeni lobisi olmak üzere Türkiye karşıtı grupların son yıllarda dünya çapında artan faaliyetleri Milli Güvenlik Kurulu’nu MGK harekete geçirdi. 
     Özel bir ziyaret kapsamında Danimarka’da bulunan MGK Genel Sekreteri Orgeneral Cumhur Asparuk ve Tuğgeneral Enver Var önceki gün başkent Kopenhag’ta Türk dernekleri temsilcileri ile bir araya geldi. 
     Türk Büyükelçiliği’ne ait konsolosluk binasında basına kapalı olarak gerçekleştirilen toplantıda, Danimarka’da Türk topluluklarının olduğu her yerde bir "Türk Konseyi" kurulması kararlaştırıldı. 
     Edinilen bilgilere göre, toplantıya Atatürkçü derneklerden, Alevilere, ülkücü kuruluşlardan Milli Görüş yanlısı İslamcılara kadar birçok derneğin temsilcisi katıldı. 
     
Önce milli menfaat’      Toplantıda, Türk Konseyi çatısı altında birleşecek derneklerin kendi düşünce ve faaliyetleri çerçevesinde çalışmalarını sürdüreceği, ancak Türkiye’nin milli menfaatleri söz konusu olduğu zaman bir araya gelinmesinin sağlanması yolunda görüş birliğine varıldı. Kısaca, "derneklerin görüşleri ne olursa olsun, milli menfaat söz konusu olduğunda bir araya gelinmesi" görüşü benimsendi. 
     Bu konuda derneklere gerekli manevi desteğin yanı sıra bilgi ve belge yadımının da sağlanacağı öğrenildi. 
     "İçte ve dışta şer güçlerinin Türkiye’ye nifak sokmasına karşılık birlik ve beraberliğin oluşturulmadığına" dikkat çekilen toplantıda, Ermeni lobileri hemen her gün medya yoluyla mesajlarını Avrupa kamuoyuna taşırken, yurtdışında yaşayan Türklerin bu konuda yeterli duyarlılığı göstermediklerinin altı çizildi. 
     



 DÜNYA 












</TEXT>
</DOC>
