<DOC>
<DOCNO> 44577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/ekonomi/eko01.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
HÜKÜMET YIPRANMIŞTIR 
</HEADLINE>
<TEXT>

Özilhan, TÜSİAD’daki seçim tartışmalarını, Ecevit’in, hükümeti yıkmaya yönelik bir kampanya’ olarak değerlendirmesine tepki gösterdi Sonuç ortada. Bu hükümet artık yıpranmıştır.’ 
     EKONOMİ SERVİSİ 

     Türk Sanayicileri ve İşadamları Derneği TÜSİAD Başkanı Tuncay Özilhan, "Bu hükümet yıpranmıştır. İşçisi, sanayicisi, ücretlisi herkes feryat içinde. İki program getirdiler, destekledik, ama sıkıntılar ortada" dedi. 
     Geçtiğimiz hafta cuma günü yapılan Yüksek İstişare Kurulu YİK toplantısında, kendisi ve bazı üyelerin seçim konusundaki açıklamalarına, Başbakan Bülent Ecevit’in tepkisi üzerine, CNN Türk’e açıklamalarda bulunan Özilhan, erken seçim tartışmaları ile ilgili olarak, bu meclisin içinden çıkacak alternatif yapılar olacağını belirtti. 
     Özilhan, "Meclis içinde seçenekler olduğuna inanıyorum. Biz hemen bir seçim yapılsın demedik. Bir anda olmaz. Ekonomik tedbirleri alalım. Siyasi Partiler ve Seçim yasalarını çıkaralım. Altyapısını oluşturalım, sonra seçime gidelim dedik. Bu hükümet yıpranmıştır. İki program geçti. Bunları TÜSİAD olarak destekledik. Sıkıntılar ortada. Reel sektör için gecikildi. Bu gidişle reel kesimdeki sıkıntılar daha da artacaktır" diye konuştu. 
     
     Ortak faydası oldu’ 
     Özilhan, YİK toplantısında, Meclis’e çok önemli bir performans gösterdiği için şükran belirtitiklerini, gündeme getirdikleri konunun ekonomik programda yaşanan bazı sıkıntılar olduğunu söyledi. Özilhan, "Sayın Başbakan, reel sektörü rahatlatmak için vergi yükünü bir ölçüde azaltma formülünün gündeme gelebileceğini açıkladı. Demek ki yaptığımız çıkışın ortak bir faydası oldu" dedi. Bu çıkışın sadece TÜSİAD’ın çıkışı olmadığına da dikkat çeken Özilhan, "Toplumun büyük kesiminde sıkıntılar var. Siyasetçiler gezsinler görsünler" dedi. 
     
     Gerilim yok’ 
     Ankara ile bir gerilim sözkonusu olmadığına dikkat çeken Özilhan, "Program ufak ayarlarla rayına sokulmalı. Muhakkak revizyon gerekir" dedi. 
     Özilhan, TÜSİAD YİK toplantısında yaptığı konuşmada, "Ankara’da bizi gerçekten yöneten birileri var mı " demiş ve ekonomik krizin toparlanmasıyla birlikte seçim ve siyasi partiler yasalarının tamamlanmasından sonra seçime gidilmesini istemişti. 
     
Ecevit 1978’de de böyle yaptılar      TÜSİAD’ın Yüksek İstişare Kurulu toplantısının ardından, toplantıda dile getirelen seçim’ isteklerini değerlendiren Başbakan Bülent Ecevit, "TÜSİAD, 1978’de de uzlaşma zeminini bozdu. O günlerde de Türkiye krizdeydi" diyerek, TÜSİAD’ın önderliğinde yeni bir kampanya başlatılmasından endişe ettiğini belirtti. 
     



 EKONOMİ 





















</TEXT>
</DOC>
