<DOC>
<DOCNO> 17568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/ekonomi/eko05.html </URL>
<DATE> 2001/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İş Bankası'ndan newline 40 trilyonluk kumbara 
</HEADLINE>
<TEXT>

A Tipi Karma Kumbara Fonu'nun ihracı için SPK'ya başvuran İş Bankası, 40 trilyonluk katılma belgesi ihracı öngörüyor 
     İş Bankası, bir süre önce kurduğu 'Kumbara Fonu'nun 40 trilyon liralık katılma belgelerinin ihracına hazırlanıyor. Banka, A Tipi Karma Kumbara Fonu'nun katılma belgelerinin ihracı için Sermaye Piyasası Kurulu'na SPK başvurdu. Söz konusu fonun 40 trilyonluk katılma belgelerinin ihracı öngörülüyor. Akbank da iki sektör fonunun katılma belgelerini ihraç etmek için Kurul'dan izin istedi. Banka, A tipi imalat sektörü fonunun 5 trilyon, teknoloji sektörü fonunun 530 milyar liralık katılma belgelerini ihraç edecek. Öte yandan, SPK, yılın ilk üç ayında 14 yatırım fonunun tasfiye sürecine girdiğini bildirdi. Söz konusu fonlara bir defaya özgü olmak üzere ek süre verilmesine karar veren Kurul, bu sürenin sonunda gerekli asgari koşulların sağlanmaması halinde sözkonusu 14 yatırım fonunun tasfiye edileceği bildirdi. 
Sermaye artırımı      İş Bankası, sermayesini 800 trilyon liranın üzerine taşıyor. SPK, İş Bankası'nın sermaye artırımı nedeniyle ihraç edeceği hisse senetlerini kayda aldı. Sermayesini 558.9 trilyondan 810.5 trilyona çıkaracak olan banka, artırımın 86.6 trilyonluk bölümünü bedelli, 164.9 trilyonluk bölümünü bedelsiz olarak yapacak. Yapı Kredi Bankası da sermaye artırımına gitmeye hazırlanıyor. Banka, sermayesini 250.7 trilyonluk bedelsiz artırmak için SPK'ya başvurdu. 
     


 EKONOMİ 



















</TEXT>
</DOC>
