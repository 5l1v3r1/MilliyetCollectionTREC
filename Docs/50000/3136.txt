<DOC>
<DOCNO> 3136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/son/sontur16.html </URL>
<DATE> 2001/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce eşini sonra kendisini vurdu 
</HEADLINE>
<TEXT>

     Avcılar'da, ayrı yaşadığı eşine tabancayla ateş ederek yaralayan bir kişi, daha sonra başına kurşun sıkarak yaşamına son vermek istedi. 
     Ambarlı Cihangir Mahallesi Bursa Sokak 11 2 numarada meydana gelen olayda, şoförlük yaptığı bildirilen Selami Güler 49 , bir süredir ayrı yaşayan ve bu sabah geri dönen eşi Aslıhan Güler 33 ile tartıştı. Tartışmanın büyümesi üzerine Aslıhan Güler'e tabancayla ateş ederek, boğazından yaralanmasına yol açan Selami Güler, daha sonra aynı tabancayla bir kurşun da başına sıktı. 
     Silah sesleri üzerine eve gelen komşuları tarafından yaralı olarak bulunan Aslıhan Güler Avcılar Hayat Hastanesi'ne, Selami Güler de Avcılar Hospital'a kaldırıldı. Ameliyat edilen ve Yoğun Bakım Servisi'nde tedaviye alınan Selami Güler'in hayati tehlikesinin bulunduğu bildirildi. Yetkililer, olay sırasında evde olmadığı belirlenen 10 yaşlarında bir çocukları bulunan Güler çiftinin, şiddetli geçimsizlik nedeniyle bir süredir ayrı yaşadığını kaydettiler. 




</TEXT>
</DOC>
