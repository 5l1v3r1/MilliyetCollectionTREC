<DOC>
<DOCNO> 20277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/spor/aspo.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Derbi bitti, kavga bitmedi. G.Saray’ın açıklamasına F.Bahçe’den sert bir yanıt geldi 
</HEADLINE>
<TEXT>
Müthiş düello 
FENERBAHÇE Ağır bir deklarasyon yayınlandı, Sarı-Kırmızılılar’ın açıklamasının "iftira, hakaret ve yalanlarla dolu bir nifak belgesi" olduğu vurgulandı 
GALATASARAY Sarı-Lacivertliler’in açıklamasına, "Seviyesizler" yorumu yapıldı. Dev karşılaşmanın kasedi UEFA’ya gönderilecek ve şikayetçi olunacak 
     Nefret ve kin’ 
     FENERBAHÇE, Koordinatör Serkan Acar’ın imzasıyla yayınladığı deklarasyonda ağır ifadeler kullandı. Deklarasyonda, "Galatasaray’ın iftira, hakaret ve yalan dolu bildirisi, nefret ve kin tohumları eken bir nifak belgesi olarak tarihte yerini alacaktır. Savcılarımızın da dikkatini çekecektir. Bu, başarı için her türlü çirkinliğin serginlendiği belgedir" denildi. 
     
     Padişah olmuşsun ama’ 
     AÇIKLAMADA, "Bu Avrupa şampiyonu olunsa da büyük olunamayacağını, bir babanın oğluna Padişah olmuşsun ama adam olamamışsın’ deyişinin haklılığını kanıtlayan belgedir. Fenerbahçe ve Beşiktaş camiasına köpek diyen hocaya hoşgörüyle bakan yönetime sahip, sahası UEFA’ca kapatılmış kulüp, bizi kıskançlıktan seviyesine çekmeye çalışmaktadır" ifadeleri kullanıldı. 
     
     Oyuna gelmeyeceğiz’ 
     DEKLARASYONUN son bölümünde şu görüşlere yer verildi "Oyuna gelmeyeceğiz. Bizi çirkinliklerin değil güzelliklerin getirdiği başarılar mutlu eder. Teknik heyetimiz ve futbolcularımızla gurur duyuyoruz. Darısı Galatasarayımızın başına. Nifak belgesinin Galatasaray camiasını bağlamadığı inancıyla dostluk ve rekabet sonsuza kadar yaşasın diyoruz." l YUSUF KOBAL 
     
Önce değerlendirme      HALİL ÖZER 

     FENERBAHÇE Kulübü’nün Galatasaray’ın pazar günü oynanan derbi maçından sonra yaptığı açıklamaya çok sert bir şekilde yanıt vermesi, Sarı - Kırmızılı kulüpte adeta bir bomba gibi patladı. Yönetim kurulu üyeleri, kendi aralarında yaptıkları görüşmelerde yayınlanan deklarasyonu değerlendirdiler ve buna karşılık resmi bir yanıt verip, vermeme konusunda tartıştılar. 
     
     Düzeylerine inmeyiz’ 
     SARI - Kırmızılı yöneticiler, "Biz buna yanıt verip, onların düzeyine inmeyiz. Seviyesizler" demekle yetinirken, diğer yandan da Fenerbahçe’yi UEFA’ya şikayet etmek için hazırlandılar. Yöneticilerin desteği ile harekete geçen taraftarların oluşturduğu Ultraaslanlar, televizyon görüntülerinden oluşan bir video kaset oluşturdular. Kasetin UEFA’ya gönderileceği belirtildi. 
     
     Komisyon görüşecek 
     UEFA’ya şikayet için başvuru yapıldığı, "Kasedi yollayın. Komisyon görüşüp, karar verecek" yanıtı alındığı öğrenildi. Daha önce bunun örneğinin yaşandığı, UEFA’nın futbolcuları rakip oyunculara saldıran Yunanistan’ın AEK takımına ceza verdiği bildirildi. Yöneticiler, saha kapanmasını beklemediklerini, uyarı geleceğini ve federasyonun da şikayet edileceğini açıkladılar. 
     



 SPOR 






















</TEXT>
</DOC>
