<DOC>
<DOCNO> 15418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/09/son/sontur01.html </URL>
<DATE> 2001/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Mucize işte bu...Demiryolunda ölümün soluğu dolaştı... 
</HEADLINE>
<TEXT>

     Kocaeli'nin Gebze ilçesi Dilovası beldesinde, demiryoluna uçan otomobile, içindeki 3 kişi çıkarıldıktan 4 dakika sonra tren çarptı. 
     İstanbul istikametinden İzmit yönüne gitmekte olan Vedat İzci 40 yönetimindeki 41 KN 525 plakalı özel otomobil, Dilovası beldesinde aşırı hız nedeniyle virajı alamayarak, karayolunun yanından geçen demiryoluna uçtu. Kazayı görerek aracın yanına giden vatandaşlar, otomobilde bulunan 3 yaralıyı çıkardılar. 
     Bu sırada, İstanbul'dan Adapazarı istikametine giden, 11 bin 620 sefer sayılı elektrikli tren, otomobile çarptı. Otomobili yaklaşık 150 metre sürükledikten sonra durabilen tren, aracın yarım saat sonra yol dışına alınmasının ardından yoluna devam etti. 
     Kazada yaralanan otomobil sürücü İzci ile yanında bulunan Bülent Hoşgeldin 51 Kocaeli Üniversitesi Araştırma ve Uygulama Hastanesine sevk edilirken, diğer yaralı Zafer Işık da 24 İzmit Devlet Hastanesi'ne kaldırıldı. 3 yaralının da, hayati tehlikesinin bulunmadığı bildirildi. 
     
     
     



</TEXT>
</DOC>
