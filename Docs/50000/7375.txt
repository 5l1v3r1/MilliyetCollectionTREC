<DOC>
<DOCNO> 7375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/yazar/theper.html </URL>
<DATE> 2001/02/16/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Önemli değişiklik yok 
</HEADLINE>
<TEXT>

     Yapılan yanlış bir iğne sonucu kolunu kaybeden küçük Ayşen için Türkiye’de ilk defa önemli ölçüde tazminata hükmedildiği haberi, her gazetede yer aldı. Tazminat miktarının 119 milyar lira olduğu, bunun çok büyük bir rakam olması, Türkiye’de acaba bir şeylerin değişmeye mi başladığı yorumlarına neden oldu. Bana kalırsa 
     Bu rakam büyük bir rakamdır ama Türkiye’de çok şeyin değiştiği anlamına gelmez. Bana kalırsa eski hamam eski tas. Ne için 
     Bu 119 milyarın nelerden oluştuğuna bir bakalım 
     Küçüğün daha hayatının başında bir hata nedeni ile kolunu kaybetmesi onun hayatta önemli ölçüde maddi kaybının da olacağı anlamına gelir. Hayatı boyunca bir kolunun olmayışı nedeni ile doğacak gelir kaybı, maddi tazminat konusudur ve bunun için yapılan, belli formüllerin kullanıldığı bir hesap tarzı vardır. Bu hesap uygulandığında küçük Ayşen’in 28 milyar liralık kaybının bulunacağı hesaplanmış. Yani tek kollu kalması nedeni ile hayatı boyunca 28 milyar liradan mahrum kalacak. Sonra protez takacağı için yapılacak protezin bedeli 20 bin DM karşılığı, 616 milyon lira olarak hesaplanmış. Geriye kaldı manevi tazminat. Asıl yekün tutması gereken de budur, düşünebiliyor musunuz dört - beş yaşlarında, hayatının başında bir kız çocuğu, tek kolunu kaybedip tek kolla yaşayacak. Bunun manevi çöküntüsünü para ile izah mümkün mü Değil, ama işte bunun için takdir edilen rakam şu Küçük Ayşen’e 4 milyar lira ve ana babasına ayrı ayrı 250’şer milyon lira. Medeni dünyada hiçbir organını kaybetmemiş sadece üzerine sıcak kahve dökülmüş mağdurlara bile bunun yüz katı tazminat veriliyor, çocuk yaşta bir kolu gitmiş kişinin üzüntüsünü hafifletmesi için verilen para, 4 milyar lira. 
     Bu mudur tarihe geçecek tazminat. Paraların toplamı 119 milyarı bulmuyor, çünkü gerisi bu paranın faizi. Bir gün böyle önemli bir kayba sadece manevi tazminat olarak 119 milyar lira tayin edilirse, ben o zaman "Mağdurun hakkı bir dereceye kadar ödenmiştir" derim. Yani Türkiye’de henüz bir şeyler değişmedi. 
     
     





Yine CHP... 


Sigorta mağduru 


Yüksek Denetleme Kurulu 


Sayın Başbakanıma utanarak arz ederim 


Türkiye Arap dünyasından Filistin'le İsrail'e... 


Türkiye, nereye 


"Sayın Başbuğum..." 


Nazım Hikmet ve Türk vatandaşlığı 


Kolejler kapansın 


Demirkent'ten bize 


Milli gelir 33 bin dolar .. 


"Kolaylaştırıcı" rolü zorlaşıyor... 


Sistemi doğru kurmak 


Gariplikler ülkesi... 


İnsansız ekonomi 


İlkin insanlık öldü 


TRT, Dijiturk'ten 4 kanalını çekiyor 


Önemli değişiklik yok 


Toptancı da dağıtıcı da şik yetçi 


Ağlayanın malı hayır etmez’ 


</TEXT>
</DOC>
