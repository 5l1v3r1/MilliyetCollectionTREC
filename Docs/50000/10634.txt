<DOC>
<DOCNO> 10634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/09/son/sonspo08.html </URL>
<DATE> 2001/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın başarıları Suudi basınında 
</HEADLINE>
<TEXT>

     Bu arada, Suudi Arabistan'da yayımlanan Arap News, Riyad Daily ve Saudia Gazette gazeteleri ile Katar'dan yayın yapan El Cezire televizyonu, Galatasaray'ın Şampiyonlar Ligi'ndeki başarısı ile Türk Milli Futbol Takımı'nın başarılarına geniş yer verdi. 
     Gazetelerde Galatasaray ve İspanyol Valencia'nın Şampiyonlar Ligi'nin en başarılı takımları oldukları belirtildi. El Cezire televizyonu da dün akşamki yayınında Galatasaray'ın Ali Sami Yen Stadı ile Avrupa'da yaptığı maçlardan görüntüler yayınlayarak başarılarını anlattı. Türkiye'deki futbol takımlarında oynayan Arap futbolcular ile yaptığı röportajlara yer veren televizyon ayrıca Galatasaray, Beşiktaş ve Fenerbahçe hakkında bilgi aktardı. Televizyonda Türk Milli Futbol Takımı'nın Avrupa'da yaptığı maçlardan da görüntüler yayınlandı ve başarılı sonuçlar aldığı ifade edildi. 




</TEXT>
</DOC>
