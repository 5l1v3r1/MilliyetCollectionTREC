<DOC>
<DOCNO> 31052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/ekonomi/aeko.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu sabah çözülmüş olur 
</HEADLINE>
<TEXT>

Derviş, IMF kredisinin ertelenme sorununun bu sabah çözüleceğini tahmin ettiğini söyledi 
     WASHINGTON MİLLİYET 

     Ekonomiden sorumlu Devlet Bakanı Kemal Derviş, IMF ile yaşanan kredi tıkanıklığı sorunu için "Pazartesi sabahı çözümü bulmuş olacağımızı tahmin ediyorum ama kesin bir şey de söyleyemem" dedi. 
     Türkiye’ye hareketinden önce gazetecilerin sorularını yanıtlayan Derviş, kredi sıkıntısının aşılmasına yönelik sorulara "Çalışıyoruz. Ama ben bir neticeye ulaşacağımıza inanıyorum, umutluyum" karşılığını verdi. 
     
     Normal bir mektup’ 
     Derviş bir gazetecinin IMF Başkanı Horst Köhler’in Başbakan Bülent Ecevit’e gönderdiği mektupta sert ifadeler kullandığı yolundaki sorusunu, "Yok, normal bir mektup. Bilinmeyen birşey yok" şeklinde yanıtladı. 
     IMF’nin 8’inci ve 9’uncu gözden geçirmeleri birleştirme ihtimali olup olmadığını sorulması üzerine bunun gecikme anlamına geleceğini söyleyen Derviş, "Arzu edilen birşey değil. Zaten 8’inci gözden geçirme bitti ama IMF İcra Kurulu toplantısını bekliyoruz. 9’uncu gözden geçirme daha sonra. Sanıyorum gerçekten önümüzdeki günlerde bir çözüm olacak. IMF İcra Kurulu’nun da biran önce toplanmasında büyük yarar var" diye konuştu. 
     
Ankara’ya döndü, konuşmadı      Dün akşam Esenboğa Havalimanı'na inen Derviş, gazetecilerin tüm ısrarlarına karşın soruları yanıtlamadı. Evine bile uğramadan Hazine Müsteşarı Faik Öztrak'ın evine geçerek, Merkez Bankası Başkanı Süreyya Serdengeçti'nin de katılımıyla uzun süren bir toplantı yapan Derviş'in, bugün basın toplantısı yapması bekleniyor. 
     



 EKONOMİ 
















</TEXT>
</DOC>
