<DOC>
<DOCNO> 13115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/26/yazar/akyol.html </URL>
<DATE> 2001/03/26/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Bilim... 
</HEADLINE>
<TEXT>

     TÜBİTAK'ın yayınlarını izliyor musunuz "Popüler Bilim" dizisinden önemli kitaplar çıkıyor. Bugün, Adrian Berry'nin "Bilimin Arka Yüzü" adlı kitabından bahsedeceğim. 
     Hep merak etmişimdir Eski Yunan bilimi, neden Roma İmparatorluğu'nda ilgi görmemişti Aynı soru, cevabında farklılıklar olmakta birlikte, eski İslam bilimine Osmanlı'nın niye umulan ilgiyi göstermediği biçiminde de sorulabilir. 
     Berry, kitabının "Giriş"inde, Romalıların su kemerleri, binalar, köprüler gibi çoğu askeri amaçlı eserlerini hatırlattıktan sonra diyor ki 
     "Fakat bunlar onların teknikteki başarılarının ulaştığı sınırlardır. Kölelere bel bağladıklarından makineler yapmak için onları güdüleyen hiçbir şey yoktu hatta süvarileri ata dizginsiz binerdi. Merakları azdı. Bilgiden çok otoriteyi yüce tutarlardı. Ay ışığında yönünü tayin edip yol aldıktan sonra Ay'ın boyutları ile uzaklığı kimin umurundaydı... Bilinmeyenden ürkerlerdi..." 
     Osmanlı'da yaygın bir köle işgücü kullanımı yoktu. Bunun dışında, her iki imparatorluk da "bilgi"den çok "otorite"yi yüceltmiş, ikisinde de hukuk ve idare çok gelişmiş, felsefe gelişmemişti... Otoritenin diyelim egemen siyasi ideolojinin aşırı yüceltilmesi, eleştirel düşünceyi ve bilgiyi engeller. Daha vahim sonuçlar bile doğurabilir. 
     
     BERRY, kitabında, kimya biliminin en büyük isimlerinden Lavoisier ile en büyük fizik - matematikçi Einstein'ın bir benzerliğine dikkat çekiyor Einstein kellesini Naziler'den zor kurtarmıştı, Lavoisier ise kellesini Jakobenlerden kurtaramamıştı 
     Lavoisier, Krallık döneminde 'mültezim' idi, vergi toplayıp servet yapmıştı, 'aristokrat'tı yani Fransız Devrimi ise aristokratları düşman görüyordu. 
     Ateşli yazılar yazan Jakoben Marat, Lavoisier'i "Fransa'yı soymak ve düşmanlarına karşı Fransa'yı zayıf düşürmekle" suçluyordu Üstelik Lavoisier, Bastille Kalesi'nin de bir tür müteahhidi idi Sf. 165 - 168 
     Ve, Lavoisier, "Robespierre'in uyguladığı terörün doruğa ulaştığı bir dönemde, 27 kişi ile birlikte, mültezim oldukları suçlamasıyla tutuklandı..." 
     Devrim mahkemesinin savcısına göre, tutuklular, "devleti düzenli olarak soymuşlardı ve bir süredir Fransa'yı kasıp kavuran bütün kötülüklerin faili" idiler Sf. 169 
     
     LAVOISIER'nin arkadaşları, devrim mahkemesinde hukukun geçerli olmadığını bildikleri için, ne kadar bir büyük bilgin olduğunu anlatarak onu kurtarmak istediler. 
     Öyle ya, Fransız Devrimi hurafeye ve karanlığa karşı akılcılığın ve Aydınlanma'nın devrimi değil miydi 
     Mahkeme Başkanı Conffinhal'ın tepkisi 
     "Cumhuriyet'in bilim adamlarına hiç ihtiyacı yoktur " Sf. 169 
     Çünkü Jakoben otorite ve Jakoben ideoloji, bilimden önemliydi Bu yolda, geçmişe yürüyen yasalar bile çıkarıldı 
     Lavoisier'in kafası giyotinle kesildiğinde, Fransız Devrimi'nin bu büyük cinayeti hakkında, gökbilimci Joseph Langrange şunları söylemiş 
     "Kafasının koparılması için bütün gereken, yalnızca bir saniye idi. Onunki gibi bir kafanın bir daha gelmesi için belki yüz sene bile yetmeyecek " Sf. 170 
     Netice Siyasi ve ideolojik değerlerle bilimi, eleştirel düşünceyi, akademik hürriyetleri karıştırmamak lazım 
     
     





Bilim... 


Cenazede Meclis sitemi 


Sovyet Liderinin striptiz merakı 


Paskalya yumurtası peşinde 


Meclis derebeyi... Aşireti sağ olsun 


Herkes haklı 


MİR'in yerine 


Dünyanın en güzel mesleği 


Çok değerli on yılımızı çaldılar 


Milletvekilleri "işin ciddiyetini" anlayamadı 


</TEXT>
</DOC>
