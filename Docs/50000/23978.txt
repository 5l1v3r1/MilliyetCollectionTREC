<DOC>
<DOCNO> 23978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/guncel/gun07.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Enerji davası KÖRDÜĞÜM OLDU 
</HEADLINE>
<TEXT>

Ankara 4. Ağır Ceza Mahkemesi de görevsizlik kararı vererek dosyayı DGM’ye iade etti 
     ANKARA Milliyet 

     Ankara 1 No’lu DGM’nin çete suçunu ayırarak görevsizlik kararı verdiği "Beyaz Enerji" davası ortada kaldı. DGM’nin gönderdiği dosyayı inceleyen Ankara 4. Ağır Ceza Mahkemesi de bu davaya bakamayacağına karar vererek, dosyayı DGM’ye iade etti. Uyuşmazlığı Yargıtay 5. Ceza Dairesi çözecek. 
     DGM Savcısı Talat Şalk’ın hazırladığı iddianameyi inceleyen Ankara 1 No’lu DGM, Devlet eski Bakanı Birsel Sönmez, TEAŞ eski Genel Müdürü Muzaffer Selvi’nin de aralarında bulunduğu 15 sanık hakkında "görevsizlik" kararı verdi. 
     Ankara 4. Ağır Ceza Mahkemesi önceki gün verdiği görevsizlik kararında davayı açan ve daha sonra 1 No’lu DGM’nin verdiği görevsizlik kararına itiraz eden Savcı Şalk’ın görüşlerini paylaştı. 
     
Tahliye yok      Ankara 4. Ağır Ceza Mahkemesi, Beyaz Enerji davası için görevsizlik kararı verirken sanıkların, rüşvet, görevi kötüye kullanma gibi suçlardan tahliye edilmeleri taleplerini de reddetti. 
     



 GÜNCEL 


















</TEXT>
</DOC>
