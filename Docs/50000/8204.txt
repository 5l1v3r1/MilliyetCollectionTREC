<DOC>
<DOCNO> 8204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/son/soneko28.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
EKONOMİ ZİRVESİNİN SONUÇLARI 
</HEADLINE>
<TEXT>

     Başbakanlık'ta 12 saat süren ekonomi zirvesi sonunda, son dönemde ortaya çıkan ekonomik koşullar nedeniyle döviz kurunun dalgalanmaya bırakılması kararlaştırıldı. 
     Başbakan Bülent Ecevit'in başkanlığında, koalisyonu oluşturan partilerin genel başkanları, ekonomiden sorumlu bakanlar ve bazı üst düzey bürokratların katılımıyla yapılan toplantı sonunda, alınan kararlar, yazılı açıklamayla duyuruldu. 
     Buna göre, hükümetin uygulanmakta olan ekonomik programı titizlikle sürdürmekte kararlı olduğu ifade edilen açıklamada, şu görüşlere yer verildi 
     "Yapısal reformlar planlandığı gibi gerçekleştirilecek, bu arada Telekom ve THY'nin özelleştirilmesi için gerekenler hızla yapılacaktır. 
     Programın maliye politikası, bugüne kadar olduğu gibi özenle uygulanacak. 
     Son dönemde ortaya çıkan ekonomik koşullar nedeniyle, döviz kuru dalgalanmaya bırakılacaktır. Bu yeni düzenleme ile dışsatım ve turizmden daha büyük gelir elde edilecektir. 
     Şimdiye kadar olduğu gibi hükümetimiz, ücretli ve çalışan halk kesimlerini enflasyona ezdirmeme uygulamasına devam edecektir.'' 




</TEXT>
</DOC>
