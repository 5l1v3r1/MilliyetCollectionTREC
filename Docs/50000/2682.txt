<DOC>
<DOCNO> 2682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/ekonomi/eko04.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD’dan Temizel’e 
</HEADLINE>
<TEXT>
Kural koyarken bizi de dinleyin 
     ANKARA Mİlliyet 

     Türk Sanayici ve İşadamları Derneği TÜSİAD Başkanlığını bırakacak olan Erkut Yücaoğlu, Bankacılık Düzenleme ve Denetleme Kurulu Başkanı Zekeriya Temizel'e yaptığı veda ziyaretinde, bankacılıktaki kurallar oluşturulurken iş dünyasının da dikkate alınmasını istedi. 
     Bankacılıkta yeni kurallar ve rehabilitasyon programları oluşturulduğunu söyleyen Yücaoğlu, bunların bankaların kredi politikaları ve prosedürleri üzerinde yapacağı etkinin kendilerini doğrudan ilgilendirdiğini anlattı. 
     Yücaoğlu, "Bu konular oluşturulurken sadece bankacılık kesiminden değil, aynı zamanda reel ekonomik sektörün süzgecinden de geçirilmesi gerektiğini rica ettik. O da buna katılıyor. Bu kurallar oluşturulurken, rehabilitasyon programı ve takvimi belli olurken bizlerle de görüşeceklerini, gerekli kurumları davet edeceklerini ifade ettiler" dedi. 
     Gazetecilerin yolsuzluklarla ilgili sorularını da yanıtlayan Yücaoğlu, bunların araştırılması gerektiğini kaydederek, "Fakat bütün kurumların enerjilerini, entelektüel birikimlerini Türkiye'nin önündeki konulara ayırması gerekiyor" diye konuştu. 
     


 EKONOMİ 


















</TEXT>
</DOC>
