<DOC>
<DOCNO> 36497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/siyaset/siy04.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ilıcak’tan yenilikçi nik h 
</HEADLINE>
<TEXT>

Nazlı Ilıcak’ın kızı, Beylerbeyi'ndeki yalıda gerçekleşen düğünle dünya evine girdi. Dünür Julide Arno Yemeniciler’in katılmadığı törenin davetlileri arasında Tayyip Erdoğan da vardı 
     ASLI ÖKTENER İstanbul 

     Davetiye krizi nedeniyle kına geceleri ve düğünleri iptal edilen Nazlı Ilıcak'ın kızı Aslı ile Ali Yemeniciler, dün nihayet yaşamlarını birleştirdi. Çiftin düğünü dün saat 20.30'da Nazlı Ilıcak'ın Beylerbeyi'ndeki yalısında gerçekleşti. Ancak düğüne damadın annesi Julide Arno Yemeniciler katılmadı. Bodrum'da olduğunu belirten anne Yemeniciler, "Yaşanan tatsızlıklar nedeniyle düğüne katılmama kararı aldım. Oğlum ile konuştum. İkisine de mutluluklar diliyorum" diye konuştu. 
     
Fatiha okundu      Nik h töreni öncesinde gelinin babası Kemal Ilıcak ile damadın babası Ender Yemeniciler için Fatiha okundu. Beyoğlu Belediye Başkanı Kadir Topbaş tarafından kıyılan nik hta damadın şahitliğini merhum Cumhurbaşkanı Turgut Özal'ın oğlu Efe Özal, gelininkini ise gazeteci - yazar Rauf Tamer ile müteahhit Yılmaz Sanlı yaptı. 
     Havuz kenarının masalarla süslendiği yalıdaki nik ha DYP Genel Başkanı Tansu Çiller, LDP Genel Başkanı Besim Tibuk, Recep Tayyip Erdoğan, Galatasaray Yönetim Kurulu Üyesi Burak Elmas, Nazlı Ilıcak'ın kardeşi Ömer Çavuşoğlu ve annesi İhsan Çavuşoğlu, Gazeteci Mehmet Ali Birand, milletvekilleri Nevzat Yalçıntaş, İsmail Kahraman, Abdullah Gül, eski Vali Namık Şentürk, Prof. Dr. Memduh Yaşa, gazeteci - yazar Yılmaz Çetiner ve Mehmet Barlas'ın yanı sıra 100'e yakın davetli katıldı. 
     
Kapıda içki servisi      Nik h öncesi davetlilere yalının girişinde içki servisi yapıldı ve kokteyl verildi, gözleme ikram edildi. Davetlileri Nazlı ve oğlu Mehmet Ali Ilıcak, damadın ağabeyi Mehmet ve kız kardeşi Ayşe Yemeniciler kapıda karşıladı. 
     Üzerinde şal bulunan Nazlı Ilıcak'ın üzeri taşlarla süslü yeşil bir elbise giydiği görüldü. Şık giyimli dekolte kıyafetli bayanların katıldığı nik h töreninde başörtülü davetlilerin az sayıda olduğu görüldü. Nik hta basın mensupları yalının duvarının üzerinden görüntü almaya çalışırken, düğüne Albayraklar şirketi adına bir çelenk geldi. 
     
Davetiye ilişkileri gerdi      Aslı Ilıcak, beş yıldır Miami'de yaşayan ve makine mühendisi olan Ali Yemeniciler'le yaklaşık 11 ay önce tanıştı. Evlilik kararları herkes için sürpriz olan çift, 12 Mayıs 2001 tarihinde Nazlı Ilıcak'a ait Beylerbeyi'ndeki yalıda nişanlandı. Düğün tarihi 10 Ağustos, yeri ise Çubuklu 29 olarak belirlendi. 
     Bu mutlu tabloyu, Nazlı Ilıcak'ın kızı için hazırladığı ve üzerinde Aslı ve Ali'ye tanzimat dönemi kıyafetleri giydirilerek yapılmış karikatürlerin bulunduğu sürpriz davetiye bozdu. Davetiye dünürler arasında gerginliğe yol açtı. Damadın annesi Julide Arno Yemeniciler, davetiyeden haberleri olmadığını söyleyip sert açıklamalarda bulununca, 4 Ağustos'ta yapılacak kına gecesi ve 10 Ağustos'ta Çubuklu 29'da yapılacak düğün töreni de iptal edildi. 
     



 SİYASET 





















</TEXT>
</DOC>
