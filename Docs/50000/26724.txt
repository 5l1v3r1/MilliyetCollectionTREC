<DOC>
<DOCNO> 26724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/ekonomi/eko08.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Vadeli döviz piyasası sonbaharda başlıyor 
</HEADLINE>
<TEXT>

     EKONOMİ SERVİSİ 

     SPK Başkanı Doğan Cansızlar, İMKB bünyesinde dövize dayalı vadeli işlemlerin ağustos sonu veya eylül başında başlayabileceğini belirtti. Cansızlar, dövizin dalgalanmaya bırakılmasıyla, bu piyasaya yönelik talebin arttığını vurgularken, "Piyasanın aktörleri İMKB, Takasbank, SPK ve kısmen de Merkez Bankası olacak. Bu piyasa dövizdeki istikrarsızlığı önleyecek" dedi. 
     
     Bina projesi kriz kurbanı oldu 
     Cansızlar, İMKB ve SPK’nın ortak projesi olan Ankara’da inşa edilecek gelişmiş bilgi işlem altyapısına sahip, piyasa gözetim sisteminin bir parçası olacak binanın yapımının ise tasarruf tedbirleri çerçevesinde ertelendiğini söyledi. 
     Cansızlar, küçük ve orta boy işletmelerin kolay finansman bulabilmesi amacıyla çeşitli illerde tezgahüstü faaliyet gösterecek, Nasdaq benzeri bir borsa hazırlamaya çalıştıklarını kaydetti. 
     



 EKONOMİ 





















</TEXT>
</DOC>
