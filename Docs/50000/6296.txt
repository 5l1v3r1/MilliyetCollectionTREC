<DOC>
<DOCNO> 6296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/09/son/soneko10.html </URL>
<DATE> 2001/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yimpaş Rusya'da 
</HEADLINE>
<TEXT>

     Merkezi Yozgat'ta bulunan Yimpaş Holding, Rusya'nın doğalgaz devi olarak nitelendirilen Gazprom şirketi ile Rusya'nın Volgagrad kentine 60 milyon dolarlık ortak yatırım yapmak üzere ortaklık anlaşması imzaladı. 
     Yimpaş Holding Yönetim Kurulu Başkanı Dursun Uyar, Rusya'da Yimpaş Volga ve Aytaç Volga adlı iki ortak şirket kurduklarını belirterek, her iki şirkette de Gazprom ile ortaklık yapıldığını ifade etti. 
     Kurulan şirketlerde hisse ağırlığının Yimpaş'da olacağını dile getiren Uyar, ''Aytaç Volga, Türkiye deki Aytaç tesislerinin benzeri bir yatırım yapacak. Tavukçuluk alanında entegre bir tesis olan yatırımımız için görüşmelerimiz sürüyor'' şeklinde konuştu. 
     Yimpaş Volga adlı şirketle Moskova'da 5, St. Petesburg'da 3 ve Volgagrad'da da 3 olmak üzere 11 hipermarket açacaklarını vurgulayan Dursun Uyar, şunları söyledi 
     'Mağazaların yanında otel yatırımı da yapacağız. Biz 5 yıldızlı oteller düşünüyorduk. Ancak otellerin yapılacağı yerlerdeki yerel yöneticiler, 3-4 yıldızlı otele ihtiyaç olduğunu belirttiler. Bizde hipermarketlerin yanındaki arsaların uygun olması halinde otelleri buralara yapacağız. Kuracağımız hipermarketler sadece alış veriş merkezi değil, kültür merkezleri olacak. Bunların adı da Yimpaş alış veriş ve kültür merkezi olarak düşünülüyor. Yimpaş'ın dünyaya açılma politikası içinde Rusya da önemli bir yer tutuyor.'' 




</TEXT>
</DOC>
