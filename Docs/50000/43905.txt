<DOC>
<DOCNO> 43905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/26/yazar/gureli.html </URL>
<DATE> 2001/09/26/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Milenyum barbarı 
</HEADLINE>
<TEXT>

     Amerika'da yaşanan "tarihin en büyük terörü" bize 1867'de dinamiti icat eden İsveçli fizikçi Alfred Nobel'i anımsattı. Dinamitin tahrip edici gücünün kötüye kullanılabileceğini gören Nobel'in vasiyeti üzerine, insanlığın iyiliği yönünde yapılacak çalışmalar için konulan ödüller arasında "Nobel Barış Ödülü" de vardı. 
     Şimdi milenyum harikası denilen akıl almaz derecede ileri teknolojinin, insanlığın hayrına değil de "tarihin en büyük terörü" için kullanılması, bize bir asır öncesinin dinamitini çağrıştırdı. 
     Yaşlandık mı ne, dehşet ve heyecan havası yatıştıktan sonra üretilen "türlü - çeşitli" senaryolar bizim 1955'te yaşadığımız meşhur "6 - 7 Eylül olayları"nı aklımıza getirdi. Diplomaside yararlanmak üzere, Rumlar aleyhinde yapılacak ufak çaplı bir gösteriye göz yumulması İstanbul'un harabeye dönmesine yol açmıştı. 
     Şu bilinmeli ki, terörü besleyen etkenlerin başında sömürü geliyor, onun türevi olan adaletsizlik geliyor. 
     İnsanın insanı sömürmesi... Güçlünün güçsüzü sömürmesi... Ve sonuçta insanlığın var olduğu günden bu yana devletler arasında bir güç kavgası... Kimi zaman diplomasi yoluyla, kimi zaman savaş yoluyla dengeler kuruluyor. Dengelerin korunması önündeki en büyük tehlike ise, tek süper gücün dünyaya egemen olması. Demokrasinin sağlığı için çoğulculuk nasıl vazgeçilmez önkoşul ise, dünya barışı için de süper güçlerin çokluğu bir denge unsuru. 
     Kissinger Hindistan'ın 2030, en geç 2040 yılında "dünya devi" olacağını, Çin'in 2015'te süper devlet haline geleceğini söylüyor. ABD başkanlarından Carter'a ulusal güvenlik danışmanlığı yapmış olan Brzezinski ise Çin'in süper devletliği için 2020 yılını belirliyor. 
     Amerika bunları bırakır mı Vaktiyle Usame bin Ladin'i Sovyetler Birliği'ne karşı besleyen o değil miydi Şimdi onu bahane ederek küresel egemenlik politikası için atağa kalkıyor. 
     Milenyumun barbarının cezalandırılmasının bedeli binlerce masum, yoksul, acılı insanın hayatıyla ödenmemeli. Kısacası, öncelikle Amerika'daki sağduyulu güvercinler, Başkan Bush'un elini tutmalı. Yoksa tarihe yalnız Usame bin Ladin değil, başkaları da "milenyum barbarı" olarak geçer. 
     
Bir şiir      "Savaşmayın sevişin" sloganını atalım ve Rahime Henden'in dizeleriyle noktalayalım haftayı 
     "Çaresiz ellerin düşüyordu Ufuklara Sen yüreğini kanatıp Sevda avuçluyordun. Karanfiller tek renk açıyordu iki göz evinde safi kızıl düşüyordu yorgun akşamlarına. Beyazın rengini çoktan unuttun." 
     
     







Afgan vizyonu 


Vekil rozeti... 


Ecevit’ten Bush’a Taliban devrilmeli’ 


Savaşı başlatmak kolay, bitirmek zor mu 


Cehennemin eşiği 


Veliler sanki sağmal inek 


Ya kasıt var, ya cehalet 


Milenyum barbarı 


ABD ile stratejik işbirliği 


Kadın gazetecileri günahtan korumak 


Kara para... 


Savaşa karşıyım 


Eski okurlarla... 


Ekonomimizi rafa mı kaldırdık 


Görünmez Savaş Tabak tertemiz oluncaya kadar 


Daha vakit var 


Dolar ön kapıdan giriyor arka kapıdan çıkıyor 


</TEXT>
</DOC>
