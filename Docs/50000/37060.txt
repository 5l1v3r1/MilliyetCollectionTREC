<DOC>
<DOCNO> 37060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/son/sondun24.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Holywood yıldızları Jack Lemmon'ı andı 
</HEADLINE>
<TEXT>

     Kanser nedeniyle Haziran ayında hayatını kaybeden Oscar ödüllü Amerikalı aktör Jack Lemmon, Holywood'daki dostları ve iş ortakları tarafından dün gece düzenlenen bir törende anıldı. 
     Paramount Stüdyoları tiyatrosunda düzenlenen anma gecesi, ünlülerin Lemmon'la ilgili hatırlarını anlatması üzerine komediye dönüştü. Lemmon ile ''Long Day's Journey Into Night'' adlı oyunda aynı sahneyi paylaşan ünlü aktör Kevin Spacey ve Tom Hanks gibi ünlüler geceye katılanlar arasında bulunuyordu. Kevin Spacey, gecede yaptığı konuşmada, ''Holywood, Jack Lemmon kadar gibi büyük, çok yönlü bir aktörü daha dünyaya kazandırmamıştır'' derken, oyun yazarı Neil Simon, Jack Lemmon'ın öldüğüne inanmanın çok zor olduğunu söyledi. 
     Tom Hanks, gecede yaptığı konuşma sırasında Jack Lemmon'ın adını Jack Nicholson ile karıştırmasının ardından, Hanks'ten sonra söz alan protokol müdürü Charlie Rose'un da, ''Teşekkür ederim Kevin'' demesi üzerine konuklar arasında kahkaha tufanı esti. Geceye katılanlara teşekkür eden Lemmon'ın oğlu Chris ise babasının son anlarını anlattı. Babasını ölmeden önce kollarında tuttuğunu belirten Chris, ''Son sözleri ailesine 'sizi seviyorum' oldu. Hastalığından hiçbir zaman yakınmadı'' dedi. Çevirdiği komedi filmleriyle ünlenen Jack Lemmon, 76 yaşında kanser tedavisi gördüğü klinikte 27 Haziran günü ölmüştü. 







</TEXT>
</DOC>
