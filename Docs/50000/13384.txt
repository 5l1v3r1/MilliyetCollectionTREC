<DOC>
<DOCNO> 13384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/siyaset/siy08.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Halı’ davasında ağır sözler 
</HEADLINE>
<TEXT>

Vural Savaş’tan Haşim Kılıç’ın eşine Asıl eşinizi mahkemeye verin 
     ANKARA Milliyet 

     Yargıtay Cumhuriyet eski Başsavcısı Vural Savaş, "Evlerine gittiğimde başına halıyı geçirdi" dediği gerekçesiyle, hakkında dava açan Anayasa Mahkemesi Başkanvekili Haşim Kılıç’ın eşi Gönül Kılıç’a, "Eşiniz sizi Hilton’da bırakıp kaçtı. Asıl ona dava açın" dedi. 
     Gönül Kılıç’ın, bir televizyon programında yaptığı açıklamalarda kişilik haklarına saldırıda bulunduğu iddiasıyla Savaş ile Kanal 6 Televizyonu aleyhine açtığı manevi tazminat davasına başlandı. Gönül Kılıç, Savaş ve Kanal 6’dan, 5 milyar lira manevi tazminat talep etti. Ankara 3. Asliye Hukuk Mahkemesi’ndeki ilk duruşmaya iki tarafın avukatları katıldı. 
     
     Eşinizi mahkemeye verin’ 
     Savaş, savunma dilekçesinde, televizyon programında Kılıç hakkında, "başını halı ile örtmeye çalıştı" şeklinde bir ifade kullanmadığını belirterek, sadece, "kafasını halıya şey yaptı, eliyle başını örtüyor" dediğini kaydetti. Dilekçede ayrıca, bir resepsiyonda, Kılıç’ın çıkışta kapalı olan eşini bırakıp tek başına ayrılmasına değinildi. 
     Savaş, Gönül Kılıç’a hitaben "Asıl siz, sizi bırakıp kaçan eşinizi mahkemeye verin" uyarısında bulundu. 
     


 SİYASET 





















</TEXT>
</DOC>
