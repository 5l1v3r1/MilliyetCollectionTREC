<DOC>
<DOCNO> 10984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/12/son/sondun03.html </URL>
<DATE> 2001/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da sol partiler seçimlerde umduğunu bulamadı 
</HEADLINE>
<TEXT>

     Fransa'da iktidardaki sol partiler, yerel seçimlerin ilk turunda, seçim öncesi yapılan kamuoyu araştırmalarının tersine umdukları seçmen desteğini bulamadılar. 
     Sol partilerin büyük kentlerde seçimi önde götürmelerine karşın, küçük ve orta büyüklükteki yerleşim birimlerinde sağ partilerin gerisinde kaldıkları bildirildi. 
     Resmi olmayan sonuçlara göre, sol partiler toplam oyların yüzde 42.2'sini alırken, ılımlı sağ partiler ise oyların yüzde 48.4'nü aldılar. Seçimlerde aşırı sağcı partilerin yüzde 3.1, aşırı solcu partilerin ise yüzde 2.3 civarında oy aldıkları tahmin edilirken, oyların yüzde 4'ünün ise diğer küçük siyasi partilere gittiği belirtiliyor. Seçimlerin ilk turunda, seçime katılmayanların oranı yüzde 33'8 olurken, oyların yüzde 2.3'ü geçersiz sayıldı. 
     Yerel seçimlerin ilk turunda, hükümetin çeşitli kentlerden belediye başkanlığı için aday gösterdiği Dominique Voynet, Elizabeth Gugiou, Jean Cloud Gaysott ve Pierre Moscovici gibi bakanların beklentilerin altında oy almaları sürpriz oldu. 
     Resmi olmayan sonuçlara göre, Paris Büyükşehir Belediyesi'nde, Sosyalist Parti'nin adayı Bertrand Delanoe oyların yüzde 32'ni alırken, Cumhuriyetçi Birlik Partisi RPR adayı Philippe Seguin yüzde 23 civarında oy aldı. 
     Paris'in eski belediye başkanı Jean Tiberi'nin yüzde 17, Yeşiller Partisi'nin adayı Yves Contassot'un ise yüzde 14 civarında oy aldığı tahmin ediliyor. Seçimlerin 2. turunda, Tiberi'nin Seguin'ı, Contassot'un ise Delanoe'u desteklemesi bekleniyor. Seçimlerin 2. turu, gelecek hafta yapılacak. Yerel seçimlerde çıkacak sonuç, gelecek yıl yapılacak Cumhurbaşkanlığı seçimi ve genel seçimler öncesi siyasal partiler açısından önemli bir sınav olacak. 




</TEXT>
</DOC>
