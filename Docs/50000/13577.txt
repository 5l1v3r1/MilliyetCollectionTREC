<DOC>
<DOCNO> 13577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/spor/spo02.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
"İkinci fikstür olmaz" 
</HEADLINE>
<TEXT>

F.Bahçe İkinci Başkanı Uğur Dündar, "Avrupa’da takımlar hem liglerinde, hem de kupalarda mücadele ediyorlar. Onlarda erteleme olmuyor" dedi, derbinin oynanması gerektiğini söyledi 
     YUSUF KOBAL 

     Karara saygılıyız’ 
     FENERBAHÇE Kulübü İkinci Başkanı Uğur Dündar, Galatasaray’ın ertelenmesini istediği Beşiktaş maçıyla ilgili olarak farklı bir yorum getirdi ve "Fikstür sezon başında kulüplerin Avrupa’da oynayacakları karşılaşmalara göre yapılıyor. İkinci bir fikstür olmaz" dedi. Dündar, Galatasaray - Beşiktaş derbisinin belirlenen günde oynanmasını istedi ve "Yine de federasyonun vereceği karara saygılıyız" diye konuştu. 
     
     İki kupa istiyoruz’ 
     AVRUPA’da takımların hem liglerinde, hem de kupalarda oynadıklarını belirten Uğur Dündar, "Onlarda erteleme olmuyor. Bizde de olmaması gerekir" ifadelerini kullandı. Dündar, transferle ilgili olarak da "Ekonomik krizden en az etkilenen kulüp Fenerbahçe’dir. Bütün transfer görüşmelerimizi sezon sonunda yapacağız. Futbolcularımızı umutsuzluğa itecek herhangi bir ödeme sorunu yaşatmayacağız. Bu sezon iki kupa istiyoruz" dedi. 
     
Celil korkuttu      Fenerbahçe, Samandıra Tesisleri’nde PAF takımı ile yaptığı maçı Revivo 2 , Andersson ve Uche’nin attığı gollerle 4 - 0 kazandı. Ağrıları artan Serkan oyundan alınırken, bileğine aldığı darbeyle yere yığılan Celil saha içinde yapılan tedavisinden sonra maça devam etti. 
     
Kayseri’de inceleme      OKTAY ENSARİ-DHA 

     TÜRKİYE Kupası finalini 11 Nisan’da Kayseri’de yapacak olan Fenerbahçe ve Gençlerbirliği kulübü yetkileri, 35 bin kişilik Atatürk Stadı’nda inceleme yaptılar. Kulüp Müdürü Serkan Acar ile Gençlerbirliği yöneticisi Teyfik Gülcan, görüşmede biletlerin numaralı 30 milyon, kapalı 20 milyon, açık 15 milyon, kale arkası tribünü de 10 milyon liradan satılmasını kararlaştırdı. 
     
Revivo’ya kanarya      TEKNİK Direktör Mustafa Denizli ile Revivo, Ali Güneş ve Serhat, Zeynep Mutlu Eğitim Vakfı Kemer Koleji’nde bir panele katıldılar. Denizli, Fenerbahçe’ye heyecan yaşamak için geldiğini söylerken, İbranice "Seni seviyoruz Revivo" şarkısını söyleyen öğrenciler İsrailli futbolcuyu duygulandırdılar. Öğrencilerin Revivo’ya hediye ettiği kanaryaya Denizli, "Şampiyon" ismini verdi. 
     
Samandıra’da özel gün      Fenerbahçeli futbolcular, dünkü antrenmandan sonra Özel Nilüfer İlköğretim Okulu öğrencileri ve öğretmenleriyle birlikte, Samandıra Tesisleri’nin önüne çam fidanı diktiler. 
     


 SPOR 






























</TEXT>
</DOC>
