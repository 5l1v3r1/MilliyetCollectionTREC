<DOC>
<DOCNO> 3245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/21/son/sonspo06.html </URL>
<DATE> 2001/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Suat ve Serkan'ın sakatlıkları önemli değil 
</HEADLINE>
<TEXT>

     Uluslararası Antalya Kupası'nda SV Werder Bremen ile yapılan maçta sakatlanan Suat ve Serkan'ın önemli bir rahatsızlığının bulunmadığı açıklandı. 
     Kulüp doktoru Serhan Kurtulmuş, Suat'ın zemin bozukluğundan dolayı siyatiğinde sıkışma meydana geldiğini belirterek, bu oyuncunun dün başlayan tedavisini bugün de sürdürdüklerini söyledi. Kurtulmuş, Suat'ın sakatlığının düne oranla bugün daha iyi olduğunu, ancak henüz ağrısının geçmediğini bildirdi. Sol bacak üst adalesine darbe alan Serkan'ın tedavisini yaptıklarını anlatan Dr.Kurtulmuş, ''Bu oyuncunun önemli bir sakatlığı yok. Kendisi ailesinin yanına Samsun'a gitti. Biz de O'na çalışma programı verdik'' diye konuştu. 
     Galatasaraylı futbolcular, bugün TÜYAP Beylikdüzü Fuar Merkezi'ndeki 24. Ayakkabı Fuarı'nı ziyaret ettiler. Sarı-kırmızılı futbolculardan Ergün, Kerem, Fatih ve Jardel, fuardaki standları gezerek ayakkabı beğendiler. Diğer yandan Galatasaray'da uzun süren kamp dönemlerinden sonra, futbolcular ilk kez üst üste 2 gün izin yapma fırsatı buldular. Bugünü dinlenerek geçiren sarı-kırmızılılar, yarın da izin yaptıktan sonra, 23 Ocak Salı günü akşam yapacağı idmanla ikinci yarı hazırlıklarını sürdürecek. 




</TEXT>
</DOC>
