<DOC>
<DOCNO> 16688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/17/spor/spo07.html </URL>
<DATE> 2001/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kara tahta 
</HEADLINE>
<TEXT>

Vur - Al      Vural’ı yıllardır izliyoruz. Futbolunu alkışlıyoruz da... Öteki yüzünü görünce dehşete kapılıyoruz. 
     Maalesef Vural’ın öteki yüzünü gördük bu hafta... Yani "Vur - Alölığını. 
     Yılların tecrübelisi, futbolumuzun vazgeçilmez ismi, yine kendine yakışmayan yönüyle sahadaydı. 
     Sahada rakibine saldırdı. Atıldı, yedek kulübesinde olay çıkardı. Yetmedi seyircilerle de tartıştı. 
     Yapma Vural, etme Vural. 
     Biz "Vur - Al" değil, Vural’ı görmek ve izlemek istiyoruz. 
     
Skora göre prensip      Televizyonda gördüm hayretler içinde kaldım. 
     Sanırım Yozgat maçından sonraydı. Sadi Tekelioğlu, uzanan mikrofonları geri çeviriyor, gazetecilere "Konuşmayacağım" diye kestirip atıyordu "Artık karar aldım. Bundan sonra susacağım." 
     Sadi hoca yabancı da değil bizden biri. Yani bizi en iyi anlayabilecek kişi. Basına yardımcı olması, kamuoyunu doğru bilgilendirmesi, aydınlatması gerekmez mi 
     Neyse... Gelelim devamına. 
     Prensip kararı skora göreymiş çok kısa sürede bunu anladık. 
     Trabzon, Rize’yi yenince karşımızda Sadi hocayı bulduk. Her kanalda, her mikrofonun başında... Konuştu, konuştu, konuştu. 
     E be Sadi hoca. Şimdi oldu mu 
     
Basından Seçmeler      Beşiktaş’ın gol umudu Ahmet Dursun’u izlerken insanın sinirleri bozuluyor. Adam golcü mü, yoksa işsiz mi, anlamak mümkün değil. Yalan rüzgarı gibi. 
Bilal Meşe - Milliyet 

     Ne Beşiktaş’ın oynadığı futbolu, ne de koşan oyuncularını gördük. Üstlerindeki forma olmasaydı Beşiktaş’ın sahada mücadele ettiğini de anlamayacaktık. 
İsmail Er - Posta 

     Denizli heyecanı seviyor. Adrenalini yükselmezse futboldan ve yaşamdan zevk almıyor. Her maçta garip kurgular ile Fenerliler’in de adrenalini tavana vuruyor. 
Onur Belge - Fanatik 

     Şimdi Mustafa sen düşün bakalım, Kenneth Andersson 1. dakikadan itibaren oynamalı mıydı, oynamamalı mıydı Sen mi haklısın, ben mi 
Turgay Şeren - Hürriyet 



 SPOR 

























</TEXT>
</DOC>
