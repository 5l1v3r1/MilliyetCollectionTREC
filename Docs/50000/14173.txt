<DOC>
<DOCNO> 14173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/02/siyaset/asiy.html </URL>
<DATE> 2001/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Politikacılar doğaya döndü 
</HEADLINE>
<TEXT>

     Ankara'da bunlar konuşuluyor Serpil Çevikcan 

BÖBREK AĞRISINA BİRE BİR      Son günlerin kulislerdeki popüler konusu, Cumhurbaşkanı Ahmet Necdet Sezer'i hastanelik eden böbrek taşı. Sezer'in Hollanda ziyareti nedeniyle Cumhurbaşkanlığı'na vek let edecek olan MHP'li Murat Sökmenoğlu, Amik Ovası'nda yetişen ve "kudama çiçeği" adını taşıyan şifalı bir bitkiyi Sezer'e armağan etmek için kolları sıvadı. Kudama, böbrek ağrılarına iyi geliyor. 
     
ÖZKAN’IN YATIŞTIRICI BİTKİSİ      Başbakan Yardımcısı Özkan ise hem mideye iyi gelen hem de "sakinleştirici" etkisi olan bitki suyunu Başbakanlık'taki makamının baştacı yaptı. Ihlamur yaprağından daha küçük olan ve literatüre "aluç" ismiyle geçen bitkinin suyunu her gelen konuğuna ikram eden Özkan diğer bakanları da bu bitkinin "müptelası" yaptı ancak Ecevit'in "çay tiryakiliğini" bir türlü kıramadı. 
     
YASAĞI DELEN TEK TİRYAKİ      ANAP Lideri Yılmaz'ın son dönemde en çok çalıştığı yer olan AB Genel Sekreterliği binasının "modern yapısı" dillerde. Odacı geleneğinin ortadan kaldırıldığı, her memura bir bilgisayar düşen binada sigara içilmesi de AB Genel Sekreteri Volkan Vural tarafından yasaklanmış. Vural'ın yasağını delen tek kişi gerçek bir sigara tiryakisi olan Yılmaz olmuş. 
     
ANKARA’DA 600 MİLYON ALACAK      Derviş'le birlikte Türkiye gündemine giren Oya Ünlü Kızıl söylendiği gibi İngiltere'ye gitmiyor. Dünya Bankası'nda aldığı 6 bin dolar maaşı teperek gelen Kızıl başkentte kalmaya karar verdi. "Başdanışman" Kızıl'ın maaşı 600 milyon olacak. 
     


 SİYASET 









</TEXT>
</DOC>
