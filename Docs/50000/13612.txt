<DOC>
<DOCNO> 13612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/yazar/cankat.html </URL>
<DATE> 2001/03/29/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Kim kimin bahçesine edecek .. 
</HEADLINE>
<TEXT>

     Müjdat Gezen’e "Yarasa’nın prömiyerini ve seni seyredeceğim diye o kadar heveslenmiştim nasip değilmiş. Kapıdan döndük... 1.200 kişilik salona 1.700 kişi davet edilmiş " deyince, Aziz Nesin’in bir fıkrasını anlattı bana 
     "Amerikalı arkeolog, Anadolu’daki çalışmalarını bitirmiş. Çadırlar toplandığı için, son geceyi dağ başında bir köylünün evinde geçirecek. Bizim garip son tavuğunu kesmiş, elindeki üç beş yumurtayı kırmış, buz gibi ayran yapmış, sabun kokan çarşaflar sermiş... Amerikalı böyle ağırlanmaya alışık değil, ağzı açık kalmış. Yatmadan evvel tuvaletin yerini sorunca, köylü kapıyı açıp bahçeyi göstermiş, "İhtiyacını bir kenarda görüver" diye. 
     Amerikalı rahatsız olmuş, ama ne yapsın. Döndüğünde köylüye "Ya, demiş, çok iyi insanlarsınız, her şeyiniz var, ama sizde bir şey eksik... siz Türkler’de organizasyon yok " 
     "Yahu beyim, demiş köylü, o dediğin bizde olsaydı, sen gelip benim babamın bahçesine değil, ben gelip senin bahçene ederdim. Seninki de laf mı şimdi " 
     
Deli Dolu’ya davetlisiniz      Tiyatrocularla müzisyenler devlet operasına omuz veriyor. 
     Aşağıda okuyacaklarınızın müjdeli haberin özeti, budur. 
     Bu desteğin ilk işaretini tiyatro ustası Müjdat Gezen verdi. Gezen, Yarasa operetinde sarhoş gardiyan rolünü kabul etti. Ben henüz seyredemedim. Sebebini yanda anlattım zaten. Ama görenler bayılmışlar. Bir fırsatını bulup, bu kez bilet alarak, gideceğim... 
     İyi haberin arkası hemen geldi. Ekrem ve Cemal Reşit Rey kardeşlerin Deli Dolu operetinde de -ünlü operacıların yanı sıra- tiyatro ve müzik dünyasından tanıdığımız isimler var Yalçın Otağ ve Lale Belkıs tiyatrocular Bora Gencer ve Tayfun Duygulu müzisyenler . Arda Aydoğan’ın yönetimindeki Deli Dolu’nun prömiyeri 9 nisanda Cemal Reşit Rey’de... 
     Kadroda çok sevdiklerim var, bu sefer kapıdan kovsalar muhakkak seyredeceğim 
     
Müsaade edin de biraz övüneyim      Her sene martta, Koç Grubu Ankara’da bir davet verir. Şirket genel kurulları vesilesiyle. 
     Salı akşamı, Sheraton’daki davette açılış konuşmasını yine Rahmi Bey yaptı. Gerçi bir ara dili sürçüp, Koç Üniversitesi Rektörü diyeceğine Koç Holding Rektörü deyiverdi, ama güzel bir konuşmaydı. Rahmi Bey’in masasına TRT Genel Müdürü Yücel Yener, Ekrem Ceyhun, Hikmet Çetin ve Ag h Oktay Güner Semahat Arsel’in masasına da aile dostları olarak Özden ve Metin Toker davet edilmişti. 
     İlk dansı, İnci Çetin’le Rahmi Bey yaptılar. İnci Hanım, dekoltesi için "Çetin kızdı ama ne yapayım. İki sene önce almıştım biraz daraldı " diyerek kendine haksızlık etti yine pek zarifti. 
     Ama gecenin en güzel haberi bizzat benimle ilgili 
     Rahmi Bey’in masasında oturan alımlı hanımı gören bir iki kişinin "Berrin Cankat değil mi " diye aralarında fısıldaştığı kulağıma geldi. 
     Söz konusu hanım, Monaco Fahr Konsolosumuz Tuna Köprülü idi. Yani benim, bir gün benzemeyi umduğum eski bir büyük bir gazeteci. 
     Yaaa 
     
DEMİRKENT’İN YERİNE ATİLLA AKSOY SEÇİLDİ      İSO Matbaa Sanayii Komisyonu’nun üyelerinden biri de, İSO Meclisi’nde de grubunu temsil eden, rahmetli Nezih Demirkent’ti. 
     Dün, Nezih Bey’in vefatından sonraki ilk toplantı yapıldı ve yerine Aksoy Matbaası’nın sahibi Atilla Aksoy seçildi. Atilla Bey, şık ve kaliteli işler yapan, cidd bir matbaacıdır. 
     Bu vesileyle ustanın adını da anmış olduk 
     
     





Hükümet .. 


Mucize formül 


Enis Öksüz'ün gerekçeleri 


Kim kimin bahçesine edecek .. 


Hazine Bakanı da siyasal reform dedi 


Derviş, külahını alıp giderse 


Mesajı okumak 


Reenkarnasyon nedir hocam .. 


Arjantin örneği... 


Yasak çözüm değil 


Liderlerden mektup var 


Yanlış şurada... 


Meclis'in hızı 


Bu tüzük’ ve bu liderler’ ile 15 kanun zor’ çıkar 


</TEXT>
</DOC>
