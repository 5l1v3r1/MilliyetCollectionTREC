<DOC>
<DOCNO> 1118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/guncel/gun07.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Enerji’ tam gaz 
</HEADLINE>
<TEXT>

Bürokratlara rüşvet verdiği iddia edilen müteahhit Arabul gözaltına alındı 
     ANKARA Milliyet 

     Türkiye Elektrik Dağıtım AŞ TEDAŞ üst düzey yöneticilerinin gözaltına alındığı "Beyaz Enerji" operasyonunun, enerji ihalelerine fesat karıştırdığı iddia edilen "çete"nin içinden bir kişinin ihbarı sonucu başladığı ortaya çıktı. Operasyonda dün Türkiye Elektrik AŞ'nin TEAŞ yönetim kurulunda bulunan müteahhit Hüseyin Arabul gözaltına alındı. 
     "İhbarcı"nın verdiği bilgiler doğrultusunda Emniyet Genel Müdürlüğü İstihbarat Dairesi'nde iki ay süreyle teknik dinleme yapıldı. Elde edilen bilgiler doğrudan soruşturmayı yürüten DGM Savcısı Talat Şalk'a iletildi. 
     
Angora evlerini yapmış      Soruşturma kapsamında dün de, önemli siyasetçi, bürokrat ve işadamlarının kaldığı Angora Evleri'nin müteahhidi Hüseyin Arabul gözaltına alındı. Böylelikle operasyonda gözaltına alınan zanlıların sayısı 6'ya çıktı. Arabul'un, operasoyunun başlangıcında ifadesine başvurulduktan sonra serbest bırakıldığı, diğer zanlıların ifadelerdeki bilgiler ve elde edilen bulgulara göre gözaltına alındığı belirlendi. 
     


 GÜNCEL 




















</TEXT>
</DOC>
