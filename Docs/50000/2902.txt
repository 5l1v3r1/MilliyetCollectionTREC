<DOC>
<DOCNO> 2902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/spor/spo01.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Genç Kartal’ın dramı 
</HEADLINE>
<TEXT>

Beşiktaşlı futbolcu, "Borç içinde yüzüyorum" dedi, artık dayanacak gücünün kalmadığını söyledi 
     KARTAL YİĞİT 

     Sakatlanınca yıkıldı 
     BEŞİKTAŞ Yönetim Kurulu, sürekli medya ile uğraşırken, takımın içindeki genç bir futbolcunun dramına seyirci kaldı. Rasim Kara döneminde sağ kulvarın değişmez oyuncusu olan, sakatlanınca formasını kaybeden Salih, sezon başında maç başına anlaşma yaptı. Ancak Salih kadroya giremeyince sıkıntı içine düştü. 
     
     Ev aldı, yandı 
     SCALA’nın da gözüne giren ve Antalya kampının kadrosuna alınan Salih’in eşi ile birlikte yaşadığı dram ev almasıyla başladı. Kulüpten sözleşme imzalayınca aldığı az miktardaki peşin parayı eve yatıran Salih, eşya için borçlandı. Bu sırada da yakın bildiği arkadaşları tarafından parasal açıdan kandırıldı. 
     
     10 milyar verilmedi 
     YÖNETİME başvuran Salih, 10 milyar lira borçlu olduğunu, kendisine bu nedenle alacaklarına mahsuben avans verilmesini istedi. Ancak olumsuz yanıt aldı. Salih, "Kadroya giremediğim için elime birşey geçmiyor. Tek kurtuluşum sezon sonuna kadar kiralık olarak başka bir takıma gitmek" diye konuştu. 
     
     "Kiralık verin 
     SALİH, "Bekar olsam sorun değil. Ama eşim var. Ayrıca aileme de bakıyorum. Dört aydır neler çektiğimi bir ben, bir de Allah bilir. Kötü günlerimde arkadaşlarım bana destek oldu. Hata yaptım. Hiç bir zaman gelecek paraya güvenmeyeceksin. Yönetimin beni kiralık vermesini istiyorum" dedi. 
     
S.Graz ile oynuyorlar      BEŞİKTAŞ, Uluslararası Antalya Kupası’ndaki son maçını bugün Avusturya’nın Sturm Graz takımı ile oynuyacak. CSKA Moscova’nın Graz’ı yenmesiyle final hakkını kaybeden Beşiktaş, bu maçı oynadıktan sonra kampı erken bitirerek cumartesi günü İstanbul’a dönecek. Karşılaşma saat 21.00’de başlayacak. 
     
SCALA Çizme’yi aştı      "Geleceğin kulübü " 
     BEŞİKTAŞ’ta "Geleceğin kulübü" parolasıyla işbaşına gelen Başkan Serdar Bilgili döneminde moda olan "medyayı suçlama alışkanlığı" artık tahammül sınırlarını zorlamaya başladı. Her başarısızlıkta, yapılan her yanlış uygulamada basını suçlayan ve hedef gösteren Bilgili’den güç alan Scala da Çizme’yi aştı. 
     
     Haftada bir gün 
     ANTALYA Belek’teki hazırlık kampının kapılarını medyaya kapatan ve böylece "haber alma özgürlüğüne" darbe vuran Teknik Direktör Nevio Scala, bir adım daha ileri gitti, İstanbul’da da bu uygulamayı sürdüreceğini söyledi. Scala, sadece haftada bir gün basının İstanbul’daki çalışmaları izleyebileceğini ifade etti. 
     
     İlke imza attılar 
     EN hafif eleştiri karşısında bile verdiği garip tepkilerle dikkat çeken Bilgili ile artık davranışları yadırganan Scala ikilisi, Türkiye’de bir ilke imza attılar. Sivri açıklamalarıyla dikkatleri çeken Toshack döneminde de zaman zaman gerginlikler yaşanmış, ancak Galli hoca başarısızlığın nedenini başka adreslerde aramamıştı. 
     
     Bilgili’den "olur" 
     TEKNİK Direktör Nevio Scala’nın Siyah - Beyazlı futbolcuların da medya ile görüşmesini yasakladığı, aldığı kararları Serdar Bilgili’ye danışıp, "olur" almasının ardından uygulamaya soktuğu öğrenildi. Menajer Sinan Engin’in de Scala’ya hak verip, "Avrupa’da da her teknik adam böyle yapıyor" demesi şaşkınlık yarattı. 
     
Tayfun ısrarı      BEŞİKTAŞ, Fenerbahçe’nin eski futbolcusu olan, şimdi Real Sociedad forması giyen Tayfun için görüşmelerini ısrarlı biçimde sürdürüyor. Real Sociedad’ın bonservis bedelinin büyük bölümünü peşin istemesi üzerine pazarlığa giren yönetim, ekonomik krız nedeniyle zorda kaldı. Yönetimin bu tranfer için kaynak aradığı belirtildi. 
     


 SPOR 
































</TEXT>
</DOC>
