<DOC>
<DOCNO> 29838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/02/ekonomi/aeko.html </URL>
<DATE> 2001/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Elimizde nakit kalmadı 
</HEADLINE>
<TEXT>

Sümerbank Genel Müdürü Cevdet Erkanlı, Fon bankalarına Hazine k ğıdı yerine nakit aktarılsaydı bankaların bilançolarının satış için çok daha iyi durumda olacağını söyledi 
     FİNANS SOHBETLERİ KADİFE ŞAHİN 

     Egebank, Bank Kapital, Yurtbank, Yaşarbank ve Ulusalbank’ı Sümerbank çatısında birleştirerek satışa hazır duruma getiren Sümerbank Genel Müdürü Cevdet Erkanlı, "Özkaynak açığı için k ğıt yerine nakit aktarılsaydı daha iyi durumda olurduk" dedi. 
     Sümerbank Genel Müdürü olarak temel misyonunun bankayı satışa hazır duruma getirmek olduğunu belirten Erkanlı, "Patronumuz Tasarruf Mevduatı Sigorta Fono rehabilitizasyon için kendi üstüne düşen vazifeleri tam olarak yerine getirmediyse de biz satışa hazır duruma gelmek için elimizden geleni yaptık ve bu hedefe kilitlendik" dedi. 
     
     Ucuz k ğıtlara mecbur kaldık 
     Egebank’tayken ekonomik gelişmeler ve bankanın adından dolayı bu amacına ulaşamadığını bildiren Erkanlı, Oyak Grubu’na satılması beklenen Sümerbank için "Bunu gerçekleştirmek benim için övünç kaynağı olacak" şeklinde konuştu. 
     Sümerbank’ta kasım ve mayıs aylarında k ğıt olarak sermaye enjeksiyonu yapıldığını belirten Erkanlı, şöyle konuştu 
     "Bir banka patronunun sermayesi erimiş banka için öncelikle yapması gereken şey negatif olan özkaynağı pozitife çevirmektir. Bu da sermaye enjeksiyonu ile olur ve zamanında yapılmalı. Sümerbank’ta bu yapıldı ancak nakit olarak yapılmadı, bankaya k ğıt kondu. Bu gerçek anlamda bir sermaye artışı değildir. Takas sonunda bu k ğıtların getirisi yüzde 15’in altında kaldı. Nakit olsaydı daha yüksek faizli k ğıt alırdık. Ama k ğıt olduğu için maalesef düşük faizli k ğıtları kabullenmek zorunda kaldık." 
     
     En zoru işten atılmalar 
Türkiye’de altı bankayı birleştirerek ilk birleşmeyi siz gerçekleştirdiniz. Birleştirmenin zorlukları neydi 
     Kolay bir şey yoktu. Çünkü önceden neyin zor neyin kolay olabileceğini değerlendirecek şansımız yoktu. Birleşmenin olacağını öğrendiğimizde önümüzde 20 gün vardı. Zor bir süreçti. Zorlukların büyük kısmını arkadaşların özverisi ve inancı sayesinde atlattık. 26 Ocak’ta birleşme kararı alınan beş bankayı 19 Şubat’ta tek tabelada birleştirdik. Eylül ayında satışı planlanan bankayı mayısta hazır hale getirdik. Böylece 31 Mayıs’ta Sümerbank’ın satış takviminin açıklanmasını sağlayarak birleşme işini üç ay önce tamamlamış olduk. 
     Yaşanan en önemli zorluk küçülmenin gerektirdiği kayıpların telafisinin mümkün olmaması idi. Çok sayıda arkadaşımız işinden oldu. Çok sayıda şubeyi kapattık. Bize binasını kiralayan, hizmet ve emek satan insanlar da gelir kaybına uğradılar. 
     
Kaç kişi işten çıkarıldı 
     Bu bankalar Fon’a devredildiğinde toplam 9 bin 141 kişi çalışıyordu. Ulusalbank hariç beş bankada çalışanların toplam sayısı 26 Ocak’ta 6 bin 45 kişiydi. 31 Mayıs’ta 3 bin 603 kişiye düştük. Şimdi 3 bin 400’ün altında. Ocaktan bu yana yüzde 40 oranında küçüldük. 
     
     Altınok’la farklı düşündük 
Başarılı bir birleşme olduğuna inanıyor musunuz 
     Evet, başarılı olduğumuza inanıyorum. Benim buradaki temel misyonum bankayı satışa hazır hale getirmekti. Hatta bu konuda Tevfik Bey Fon Bankaları Ortak Yönetim Kurulu Başkanı Tevfik Altınok bir gün bana Cevdet senin birinci amacın bu bankaları birleştirmektir. Satış sonraki iş’ diye kızmıştı. Ben de birleştirmenin bizim için amaç değil, bankanın daha rahat satılmasını sağlayan bir araç olduğunu söyledim. Dolayısıyla vadesinden önce bu işi tamamladık. Bilanço yapısında yapamadığımız tek şey kaynak yapısıydı. Patronunun imkanları neyse onunla yetinmek zorunda kaldık. 
     
     Biz devletin sekiz duluyuz 
     Egebank’ta genel müdürlük görevine atandığında Fon kapsamında bulunan sekiz bankanın genel müdürüyle "Arkadaşlar biz sekiz dul kadınız. Yeniden evlenmek istiyoruz. Ancak şu anda talibimiz yok. Ama olursa en yakışıklısı, en zengini ve en aklıselimi bizi seçsin" diye konuştuklarını belirten Erkanlı, "Bunun için kendimizi göztermemiz gerekiyordu. Albenili ve makyajlı olmalıydık" dedi. Temmuz ayında da birleştirilen bankaların mallarının Eskidji tarafından organize edilen müzayedelerde satılacağını ifade eden Erkanlı, bu iş için Eskidiji’yi komisyon ödemediklerini söyledi. Erkanlı, Eskidiji’nin alıcıdan gayrimenkullerde yüzde 2, arabalardan yüzde 1 aldığını söyledi. 
     
     Banka birleştirme kılavuzu çıkardı 
     Altı bankanın tek çatıda birleştirilmesi işleminde hiç bir kuruluştan danışmanlık almadıklarını kaydeden Erkanlı, "Danışman almadık ama artık bundan sonra danışmanlık yapabiliriz" dedi. Oluşturulan her çalışma grubunun yaptığı şeyleri rapor haline getirdiğini belirten Erkanlı "Yaşadığımız deneyimin yararlı olması için Banka Birleştirme Çalışmaları ve Prensipleri şeklinde kılavuz oluşturduk. Burada birleşmede yaşanan zorluklar ve yapılan işlerin hepsi yer alıyor" diye konuştu. 
     
     İştirakler satılırsa misyonumuz biter 
     Altı bankanın iştiraklerinin hepsinin satışa çıkarıldığını bildiren Erkanlı, Sümerbank ve iştiraklerin tamamının satılması ile bankadaki misyonunun tamamlanacağını söyledi. Erkanlı, Türk Nippon, Ege ve Batı Sigorta, Ege Portföy Yönetimi, Sümer ve Yaşar Yatırım Menkul Değerler, Sümer Finansal Kiralama, Sümer Factoring, Yaşar Factoring ve K Factoring Hizmetleri, Yaşarbank GmbH ve Üniversal Kart Hizmetleri Ticaret için 9 Temmuz saat 17 00’ye kadar teklif verilebileceğini bildirdi. 
     



 EKONOMİ 



















</TEXT>
</DOC>
