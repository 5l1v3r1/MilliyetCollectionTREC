<DOC>
<DOCNO> 9638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/02/spor/spo02.html </URL>
<DATE> 2001/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener’de mucize 
</HEADLINE>
<TEXT>

Yozgat deplasmanı öncesi tüm sakatların düzeldiği açıklandı 
     YUSUF KOBAL 

     SARI - LACİVERTLİ takımda Yimpaş Yozgatspor maçında forma giymelerine şüpheyle bakılan kaleci Rüştü, Ogün, Johnson ve Serhat’ın iyileştiği belirtildi. Kulüp doktorlarının bu zorlu deplasman öncesi dört futbolcunun da oynayabilecek durumda olduğunu açıklaması teknik heyetin yüreğine su serpti. 
     KAPTAN Rüştü, "Bu ligdeki en zor maçımız. Hazırım ve şartlar ne olursa olsun oynayacağım" dedi. Teknik Direktör Mustafa Denizli ise milli futbolcunun oynayamama tehlikesini düşünerek iki yedek kaleciyi de kadroya dahil etti. Andersson ile Rapajic, İstanbul’da bırakılırken, Yozgat’a özel aşçı getirildi. 
     
Denizli’den basına çalım      FENERBAHÇE dün öğleden sonra Yozgat’a giderken Teknik Direktör Mustafa Denizli gazetecilere ilginç bir oyun oynadı. Sarı - Lacivertli takımın patronu, futbolcuların yorgun olduğunu belirterek antrenmanı iptal ettiğini duyurdu. Basın mensupları kamp yapılan oteli terkettikten sonra ise oyuncularını idmana çıkardı. Milli takımdan dönen Ogün, Rüştü ve Abdullah ise dinlendi. 
     
     Halka açılma askıda 
     Fenerbahçe’de halka açılma projesi şimdilik rafa kaldırılırken, şirketleşme çalışmalarında Fenerbahçe Sportif Hizmetler A.Ş.’nin yanı sıra ikinci bir şirket kurulması kararlaştırıldı. 
     


 SPOR 





































</TEXT>
</DOC>
