<DOC>
<DOCNO> 17597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/spor/spo01.html </URL>
<DATE> 2001/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal da sevindi 
</HEADLINE>
<TEXT>

Fener'in Gaziantepspor'u yenmesi, Siyah - Beyazlılar'ın Avrupa Kupaları'na katılma umudunu artırdı. Hasan Gocay, "Kalan maçlarımızı kazanmalıyız" dedi 
     BİLAL MEŞE 

     Samsun'u unutmadılar 
     BEŞİKTAŞ'ta Fenerbahçe'nin Gaziantepspor'u yenmesi Avrupa Kupaları'na katılma umudunun yeniden artmasına neden oldu. Yöneticiler, Samsunspor maçını unutamadıklarını belirttiler ve "Eğer kazanmış olsaydık zirve yarışında hesaplar karışacaktı" dediler. Yönetici Hasan Gocay, "Fenerbahçe'nin Gaziantepspor'u yenmesiyle şansımız çoğaldı" diye konuştu. 
     
     'Sürprizler olabilir' 
     GOCAY, Şampiyonlar Ligi şanslarının da sürdüğünü ileri sürdü ve "Ancak kalan maçlarımızı kazanmalıyız" ifadesini kullandı. Kaptan Şifo Mehmet ise, "Kocaelispor maçı bizim son şansımız. Geçtiğimiz taktirde Avrupa iddiamız sürecek. Zirvede her hafta sürprizler olabilir. Biz fire vermeden kalan maçlarımızı kazanmak için tüm gücümüzü ortaya koyacağız" dedi. 
     
Fuarı gezdi      BEŞİKTAŞ Teknik Direktörü Christoph Daum, TÜYAP'ta açılan mobilya fuarında yönetici Seyfi Karaca'ya ait standı gezdi. Büyük ilgi gören ve bol bol imza dağıtan Daum, "Fenerbahçe - Gaziantep maçı çok gerilimliydi. Herhangi bir sinema filminde bu heyecanı yaşayamazsınız. Biz planlarımızı lig üçünlüğüne göre yaptık ve bu hedefi sonuna kadar kovalayacağız" dedi. 
     
Daum uyardı      BEŞİKTAŞ Teknik Direktörü, futbolcularıyla bir toplantı yaptı. Daum, "Bir çoğunuzun transferi var. Pazarlıklara bir dördüncü olarak oturmak var, bir de üçüncü veya ikinci olarak oturmak var. Geleceğiniz sizin elinizde. Tablo ortada. Kazanın, pazarlıklara daha güçlü girin" dedi. 
     
Bilgili'ye plaket      SİYAH - Beyazlı kulübün Yönetim Kurulu, bugün Beşiktaş Koleji'nde yapılacak 23 Nisan bayramı şenliklerine katılacak. Saat 10.00'da Beşiktaş Koleji Süleyman Seba Salonu'nda başlayacak olan kutlamalarda Başkan Serdar Bilgili'ye bir plaket verilecek. 
     


 SPOR 



























</TEXT>
</DOC>
