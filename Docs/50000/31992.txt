<DOC>
<DOCNO> 31992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/yasam/ayas.html </URL>
<DATE> 2001/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahşiş milyarderi 
</HEADLINE>
<TEXT>

Boşanıp iki çocuğuyla hayat mücadelesi veren ABD’li kadın garson, acıklı hayatını içki servisi yaptığı zengin işadamına aktardı. Ve tam 11 bin dolar bahşiş aldı... 
     DIŞ HABERLER SERVİSİ 

     ABD’nin Chicago kentindeki ünlü gece kulübü Excalibur’un bar garsonlarından Colleen Gallagher için, sıradan bir mesai günüydü.. 
     Eşinden bir süre önce ayrılan Gallagher, ailesinden hiçbir yardım almadan iki çocuğunun bakımını üstlenmiş, garsonluk yaparak ayakta kalmaya çalışıyordu... 
     
Hayatı bir anda değişti      Ancak Gallagher’in hayatı, bu zor durumunu, tipik bir bar muhabbetinde zengin bir müşteriye anlatmasıyla değişti. 
     
Olay, aynen şöyle gelişti      Meridian Investments’ adlı yatırım kuruluşunun başkanı John Boc, 24 Nisan’da işadamı arkadaşlarıyla Excalibur’un barına geldi. Gruba Gallagher servis yaptı. 
     İlk içkilerini bitiren Boc ve arkadaşları 64 dolarlık hesap karşılığında Gallagher’e kredi kartıyla tam 1000 dolar yaklaşık 1.3 milyar lira bahşiş verdi, ardından da genç garsona sohbet teklif etti. 
     
Çek bir kart’ deyince...      Gözlerine inanamayan Gallagher, iki gözü iki çeşme hayatını anlatmaya koyuldu. Bitirdiğinde sıra Boc’a gelmişti. Kredi kartı dizili cüzdanını çıkaran Boc, Gallagher’a Bir kart seç’ dedi. 
     Kendisini bir poker oyununda gibi hisseden Gallagher, derin bir nefes aldı ve limiti en yüksek kartı, Visa Platinum’u çekti. Boc, "Kartı al ve kendine 10 bin dolar çek" dediğinde Gallagher kulaklarına inanamadı, ancak sonuçta 11 bin dolarlık yaklaşık 14.5 milyar lira bahşişi kaptı. 
     



 YAŞAM 





















</TEXT>
</DOC>
