<DOC>
<DOCNO> 17093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/son/sonspo11.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın Real Madrid'e elenmesi Fransız basınında 
</HEADLINE>
<TEXT>

     Fransa'da yayınlanan L'Equipe gazetesi, Galatasaray'ın Real Madrid karşısında aldığı 3-0'lik yenilgiye bugün geniş bir biçimde yer verdi. 
     ''Real Madrid'in bayramı'' başlığı ile haberi veren Fransız gazetesi, İspanyol takımının ilk yarım saat içinde maçı kopardığını belirtti ve Galatasaray'ın bir daha maçın sonuna kadar toparlanamadığını bildirdi. 
     L'Equipe, Galatasaray'da en başarılı futbolcusu olarak üç gol yemesine rağmen kaleci Taffarel'i gösterirken, İspanyol takımında ise İngiliz McManaman'a en fazla yıldızı verdi. Fransız gazetesi, Galatasaray defansının Popescu'nun eksikliğini oldukça hissetiğini belirtti ve ancak, Real'in her koşulda zengin kadrosu ile yarı final şansının zaten daha fazla olduğunu bildirdi. Gazetenin haberide, Galatasaray'ın içinde bulunduğu mali krize de yer verildi ve sarı-kırmızılıların Lucescu'nun paralarını bile uzun zamandır ödeyemediği iddia edildi. 




</TEXT>
</DOC>
