<DOC>
<DOCNO> 13422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/yazar/cankat.html </URL>
<DATE> 2001/03/28/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Cemil’in BSE hastalığı depreşti 
</HEADLINE>
<TEXT>

     Bizim -gazetecilerin yanlış tercümesiyle- "Deli Dana" adını verdiğimiz hastalığa Amerikalılar "mad cow disease" deli inek, daha doğrusu sığır hastalığı diyorlar. Hastalığın İngilizce’deki tıbb adı da BSE, yani Bovine Spongiform Encephalopathy. 
     "Kriz virüsü, bilinen bütün çarelere direnç gösteriyor" diyen New York’lu ekonomistler, Wall Street ve Nasdaq borsalarının yılbaşından beri içine düştüğü duruma, BSE adını takmışlar Brokers selling everything, yani "aracılar her şeyi satıyor" Bakın ekonomistler bile esprili ve güler yüzlü olabiliyor 
     Bunları Amerika’da yerleşmiş bir dostumun faksından aktarıyorum. 
     Pek sevmedim, ama son cümlesini de almazlık etmeyeceğim. Mektubun sahibi Cemil çocukluk arkadaşımdır, yazmazsam küser şimdi bana. 
     "Rahşan Hanım, eşinin Kurultay’da aday olacağı müjdesini verdi ya İşte benim hastalığım da bu, diyor Bıktım Senden Ecevit Kısaca BSE". 
     
Arkandan ağlayan varsa...      Oya Başar bayıldığım bir oyuncu değil. Levent Kırca’yla televizyon kameraları önünde cereyan eden ayrılma sahnesini de hiç sevmemiştim. Ama dün, emektar oyuncu arkadaşları Tekin Siper için yapılan törende ağlayan Oya Başar, gözüme dünya güzeli göründü. Fatma Murat da öyle. Nasıl güzelleştirir ağlamak bazen kadınları Nasıl da sahiden ağlarlar, şu güzel fotoğraftaki güzel kadınlar olduğu gibi. 
     Filmlerinde hep yapmacık bulduğum Hülya Koçyiğit’i, Okan Bayülgen’in bir programında, kendi koşuşunu taklit edip alaya alırken görmüş, fikrimi değiştirmiştim. Yukarıdaki içten gözyaşları da, Oya Başar’la aramızı buldu. 
     
Bülent Makar, Murat’ın kardeşi değilmiş      Bana, "Biri Bizi Gözetliyor" programında ha bire kazanan Murat Makar’ın kardeşi Show TV’de çalışıyor adı da Bülent Makar .." diye faks gönderen, e-posta atan kıymetli muhbirlerim... 
     Evveli gün Show’la aynı gruba bağlı olan Akşam gazetesinin birinci sayfasında "Murat Baba kazansın" diye bir temenni-haber görünce harekete geçtim. Adınıza, açıp Show TV’nin spor servisinde çalışan Bülent Makar’a sordum. Bülent Bey "Bu lafları ben de yeni duydum. Murat Bey benim kardeşim değil, akrabam da değil... Tanımam bile " dedi. 
     Yani, aradığımız adam Bülent Makar değil, haberiniz olsun. 
     
Ya benim, ya senin      Ölüm döşeğindeki Saddam, oğlu Uday’ı yanına çağırdı 
     Uday, dedi ben ölmek üzereyim. Benden sonra, tamam sen iktidara geleceksin de, halk ne olacak 
     Merak etme, onlar da benim peşimden gelirler... 
     Ya direnirlerse 
     Eh o zaman senin peşinden giderler 
     
     





Çağı görmek 


Avrupa Avrupa 


Memura fark 


Cemil’in BSE hastalığı depreşti 


Derviş'ten Bahçeli'ye Acelemiz var 


Kolej fırtınası 1 


Domino etkisi... 


Milletin vekilinden satılık tablolar Elden düşme 


Aracı kurum riski 


Devlet Bakanı Önal istifadan döndürüldüm 


Derviş'in önüne konan fatura 


Yasalar çıkmazsa 3. kriz kapıda 


Aranan, bunlar değil 


İç borcu taşımak için 15 milyar dolar gerekiyor 


Dinçkök’ten Boyner’e destek 


</TEXT>
</DOC>
