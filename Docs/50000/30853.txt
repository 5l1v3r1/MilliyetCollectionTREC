<DOC>
<DOCNO> 30853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/son/sondun09.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
RP'nin AIHM'deki davasında son karar salı günü... 
</HEADLINE>
<TEXT>

     Avrupa İnsan Hakları Mahkemesi, Anayasa Mahkemesi tarafından kapatılan Refah Partisi yöneticilerinin yaptığı şikayet başvurusunu, Salı günü son kez görüşecek ve karara bağlayacak. 
     Yargıçların yapacağı toplantıda çıkacak son karar, hemen kamuoyuna açıklanmayacak. AİHM yargıçları, gerekçeli kararın yazılması için, mahkeme sekreterliğini görevlendirecek. AİHM'nin kararını Temmuz'un son haftası açıklaması bekleniyor. 
     AİHM, 16 Ocak 2001 tarihinde yaptığı duruşmada, kapatılan Refah Partisi'nin ve Türk hükümetinin avukatlarını dinlemişti. 
     Strasbourg Mahkemesi, geçen aylarda, kapatılan Refah Partisi'nin başvurusunun incelenmeye alındığını açıklamıştı. 
     Daha önce, Anayasa Mahkemesi tarafından kapatılan TBKP, DEP, HEP, ÖZDEP ve Sosyalist Parti, AİHM'ye Türkiye aleyhinde şikayet başvurusunda bulunmuştu. 
     AİHM, bu davaların çoğunda Türkiye'yi maddi tazminat ödemeye mahkum ederken, Avrupa Konseyi'nin karar organı Bakanlar Komitesi 3 yıl önce bir ilke imza atarak, Anayasa Mahkemesi tarafından kapatılan Sosyalist Parti lideri Doğu Perinçek hakkında verilen hapis cezasının bozulması, Perinçek'in serbest bırakılması ve kendisine siyasi haklarının geri verilmesi konusunda karar almıştı. 







</TEXT>
</DOC>
