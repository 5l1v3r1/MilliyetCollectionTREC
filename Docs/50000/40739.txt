<DOC>
<DOCNO> 40739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/spor/spo01.html </URL>
<DATE> 2001/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
DAUM’UN İNTİKAMI 
</HEADLINE>
<TEXT>

Beşiktaş Teknik Direktörü, Bakırköy ile oynanan hazırlık maçındaki kötü futbolun acısını fena çıkardı. Alman hoca, adeta komando eğitimi yaptırdı 
     KARTAL YİĞİT 

     2.5 saat idman 
     BEŞİKTAŞ Teknik Direktörü Christoph Daum, dediğini yaptı ve dünkü antrenmanda futbolcularının pestilini çıkardı. Alman hoca, Bakırköyspor ile oynanan hazırlık maçında 5 - 1’lik galibiyete rağmen isteksiz olan oyuncuları için karşılaşma sonrası yaptığı "Yarınki dünkü antrenmanda Beşiktaş’ın futbolcusu olmak istemezdim" sözünü gerçekleştirdi ve futbolculara 2,5 saat boyunca komando eğitimi yaptırdı. 
     
     Önce disiplin 
     CHRİSTOPH Daum, sabah Fulya’da genellikle sezon başı yaptırdığı kondisyon yüklemesiyle oyuncularının adeta pestilini çıkardı. Zaman zaman hareketleri istediği gibi yapamayan futbolcularını uyaran Daum, genelde hiçbir şey yokmuş gibi sakin gözüktü. Daum oyuncularıyla kısa bir görüşme yaparak, "Benim için disiplin her şeyden önce gelir. Antrenman ve hazırlık maçları ligin kopyasıdır. Bunun için ciddiyet istiyorum" diye konuştu. 
     
Nouma’da yine kriz      FRANSA’NIN Marsilya takımıyla anlaşmaya varılmasına rağmen Pascal Nouma’nın transferinde yine sorun çıktı. Fransız Futbol Federasyonu, ülkelerinde transferin noktalandığını açıklayarak, Nouma ile Marsilya arasında imzalanan anlaşmanın geçersiz olduğu kararını verdi. Sadece bir transfer hakkı kalan Marsilya bu tercihini ya Nouma’dan yana kullanacak, ya da Djorkaef’i alacak. Bu arada Siyah - Beyazlı futbolcuların transfer taksitlerine karşılık dün 300 bin dolar dağıtıldı. 
     
Ahmet Dursun İstanbul’a da zor      BEŞİKTAŞ’IN, ayağında stres kırığı meydana gelen ve Samsunspor maçında oynayamayacak olan golcü ismi Ahmet Dursun’un önümüzdeki haftaki İstanbulspor maçına da yetişmesinin zor olduğu belirtildi. Kulüp doktoru Ayhan Optur, Ahmet’i ayağındaki ağrının tam olarak geçmemesi halinde sahaya çıkarmayacaklarını belirterek, "Çok iyi dinlenmesi gerekir. Hatta gerekmediği taktirde araba bile kullanmaması lazım" dedi. 
     



 SPOR 
























</TEXT>
</DOC>
