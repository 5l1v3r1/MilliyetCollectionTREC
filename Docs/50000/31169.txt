<DOC>
<DOCNO> 31169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/son/sonspo12.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İlkan ve Şinasi de Göztepe'de... 
</HEADLINE>
<TEXT>

     Göztepe iç transferde İlkan ve Şinasi ile sözleşme imzalarken Genel Müdür Ömer Dinçer, ''Barcık ve Phiri ile anlaşıp transferi kapatacağız'' dedi. 
     İç transferde anlaşamadıkları tüm futbolcuları görüşmeye davet ettiklerini belirten Dinçer, İlkan ve Şinası ile bir yıllık sözleşme imzaladıklarını söyledi. İlkan'dan süper ligde çok şey beklediklerini, Şinası'yi ise anlaşmaları durumunda Akçaabatspor'a vereceklerini kaydeden Dinçer, Barçık'ın yarın menejeri ile İzmir'de olacağını söyledi. 
     Barcık ile yarın büyük bir ihtimalle sözleşme imzalayacaklarını belirten Dinçer, transfer çalışmaları ile ilgili şu bilgileri verdi 
     ''Barcık ile büyük ölçüde anlaştık ve yarın sözleşme imzalayacağız. Phiri konusunda ise futbolcuya vereceğimiz son rakamı bildirdik. Gençlerbirliği ile hiçbir sorunumuz yok. Kendisinden cevap bekliyoruz. Hedefimiz iki futbolcuyu da alıp tranferi kapatmak'' 
     El Saka konusunda kendilerinin bir istekde bulunmadığını, menajerlerin Göztepe Başkanı Hamdi Türkmen'e teklif getirdiklerini belirten Genel Müdür Dinçer, görüşmelerin devam ettiğini açıkladı. 
     
     Almanya kampı... 
     Gerede'den sonra ikinci etap çalışmalarının 14 Temmuz'da Almanya'da başlayacağını açıklayan Dinçer, burada birçok gurbetçi futbolcuyu deneyeceklerini ifade etti. 
     Almanya kampında özel maçların ağırlık kazanacağını ve en az iki-üç maç oynamayı hedeflediklerini belirten Dinçer, lige en iyi şekilde hazırlandıklarını sözlerine ekledi. 






</TEXT>
</DOC>
