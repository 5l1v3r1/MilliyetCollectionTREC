<DOC>
<DOCNO> 31934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/dunya/dun04.html </URL>
<DATE> 2001/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayıp stajyer hamileymiş 
</HEADLINE>
<TEXT>

     ABD Temsilciler Meclisi’nin Demokrat üyesi Gary Condit’le ilişkiye girdikten sonra kaybolan stajyer Chandra Levy’nin bu politikacıdan hamile olduğu öne sürüldü. ABD’de yayınlanan National Inquirer dergisi, Chandra’nın, ortadan kaybolmadan önce arkadaşlarıyla yaptığı söyleşilerde, karnında Condit’in bebeğini taşıdığını söylediğini yazdı. 
     Derginin Adalet Bakanlığı kaynaklarına dayandırdığı habere göre, Chandra’nın hamile olduğu söylentileri üzerine harekete geçen FBI ile Washington polisi, stajyerin doktor raporlarını araştırmaya başladı. 
     Dergi, daha önce Gary Condit’le ilişkiye giren en az beş kadının, son olaydan sonra korkuya kapıldığını ve bu yüzden ortaya çıkmaktan kaçındığını iddia etti. 
     



 DÜNYA 














</TEXT>
</DOC>
