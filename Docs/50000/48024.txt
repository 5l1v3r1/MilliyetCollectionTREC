<DOC>
<DOCNO> 48024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/21/yazar/tamer.html </URL>
<DATE> 2001/10/21/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
VISA bizi seviyor 
</HEADLINE>
<TEXT>

Avrupa Bölgesi Yönetim Kurulu toplantısı İstanbul'da yapıldı 
     Cüzdanınızdaki kartları çıkartıp yanyana dizin bakalım. Kart kullanmayı pek sevmediğim halde benimkinde bile 4 VISA kart çıktı. İkisi ATM ikisi kredi kartı. Anası gibi kartlarla hiç arası olmayan kızımın cüzdanında da biri ATM, diğeri de internetten alışveriş yapabilmesi için birkaç ay önce aldığı kredi kartı var. İkisi de VISA. 
     VISA bizim eve bile 6 kartla girebilmişse, geliri belli bir seviyede olan bizden daha kalabalık ailelerde herhalde 15 - 20 tane çıkar. 
     Şimdi bayram değil, seyran değil, aklına nereden VISA geldi diyeceksiniz. VISA International'ın yılda 3 kez toplanan Avrupa Bölgesi Yönetim Kurulu, önceki gün İstanbul'da yapıldı. 11 Eylül sonrasında pek çok toplantı iptal edilirken, AB üyesi olan ve olmayan değişik Avrupa ülkelerinden yönetim kurulu üyeleri sessiz sedasız Türkiye'ye geldiler. 15 kişilik Yönetim Kurulu'nda Türkiye de Pamukbank Genel Müdür Yardımcısı Hakan Binbaşgil'le yer alıyor. 
     VISA Avrupa Bölgesi Başkanı Hans van der Velde İstanbul'a gelmişken, bir fırsat yaratıp kendisini bir saat kadar sorguya çektim Ve bu bir saatin sonunda gördüm ki VISA, Türkiye'den fevkalade memnun. Bankalar batıyor, ekonomik kriz derinleşiyor diye Türkiye'ye bakışını değiştirmeye de hiç niyeti yok. 
     Çünkü Türkiye, 28 ülkenin yer aldığı Avrupa Bölgesi içinde kredi kartı sayısı açısından üçüncü, işlem sayısı ve kart sayısındaki büyüme açısından birinci pazar. Diyeceksiniz ki sen o kartlarla ne kadar işlem yapıldığına bak. Onu da sordum. İşlem hacminde de altıncı büyük pazarmışız. 
     
Kartla alışveriş krizde artıyor      Hans van der Velde, 1995'te VISA'ya geçmeden önce çeşitli bankaların üst yönetimlerinde görev almış. Bankacılık kariyerinde ne krizler görmüş olmalı ki, bizim krize fazla aldırdığı yok. "Krizler gelir - geçer," diyor. Hatta hemen her ülkede, krize girildikten sonraki ilk aylarda kartla alışverişte artış bile olurmuş. İnsanlar bütçelerini ayarlayamadıkları için. Nitekim Türkiye'de de böyle olmuş. Tabii sonradan işlem hacmi birden düşüyor. Ama van der Velde'ye göre her inişin bir çıkışı var ve 28 Batı Avrupa ülkesi içinde ilk 5 arasında yer alan Türkiye, h l ciddi bir büyüme potansiyeline sahip. Zira Türkiye'de toplam alışveriş hacminin sadece yüzde 5.9'u kredi kartıyla yapılıyor. Zaten krizin ertesinde nisan ve eylülde yaptıkları kampanyalar da çok olumlu sonuç vermiş. 
     
"Türkiye Avrupalıdır"      Bazı uluslararası kuruluşlar, son dönemde Türkiye'yi Avrupa Bölgesi'nden çıkartıp Doğu Avrupa - Ortadoğu - Kuzey Afrika bölgesine aktarıyorlar. VISA için de gelecekte benzeri bir durum söz konusu olabilir mi "Kesinlikle hayır" diyor van der Velde ve ekliyor "Türk bankacılık sistemindeki yapılanmanın, Avrupa bankalarından farkı yok. Oysa Doğu Avrupa ve Ortadoğu'da epey farklı. Bizim için önemli olan bankaların işleyiş biçimi..." 
     Pekiyi ya bankaların peşpeşe batmaları 
     
VISA risk taşımıyor      Bankaların batması, kişilerin işsiz kalarak kredi kartlarını ödeyemez hale gelmeleri falan VISA'yı ilgilendirmiyor. Çünkü VISA fiilen para işlerine bulaşmıyor, dolayısıyla da herhangi bir risk taşımıyor. 
     Dünyada kartla yapılan toplam işlem hacmi 2 trilyon dolar. Bu miktarın yüzde 56’sı VISA üzerinden gerçekleşiyor. Gerisi Mastercard, Amex, Diners, vs VİSA işlem hacminin üçte birine yaklaşık 650 milyar dolarına hükmeden Avrupa Bölgesi'nin patronu van der Velde, "Tek dünya, tek para" sloganıyla yola çıkan VISA'nın amacını "para kullanmadan güvenli alışverişi yaygınlaştırmak için uluslararası kuralları koymak, teknik altyapıları kurmak, uluslararası yeni ürünler geliştirmek" olarak özetliyor. 
     İnternet üzerinden kartlı alışveriş için tarihinin en büyük yatırımını 160 milyon Euro yapmış VISA. Türkiye'de de bu sistemi yerleştiriyor. Bugünlerde dünya çapında bir resesyon söz konusu olsa da, 2 trilyon dolarlık işlem hacminin sadece yüzde 2'sine 40 milyar dolar ulaşabilen internetten alışverişte alınacak mesafe daha epey var. 
     
     







İGDAŞ davası 


Bütçe ve siyaset 


AB'de terör örgütü kavgası 


Alışmamak - Alışmak 


Kabloda El Cezire niye yok 


Suna - İnan Kıraç'ın eğitim aşkı 


Parmaklıklar bedenlerde değil beynimizin içinde 


Kıssadan hisse... 


Yeni düşünce bandı 


VISA bizi seviyor 


Bir Türk seyyahın Paris serencamı 2001 


Krizle yaşamaya devam mı, tamam mı 


Ayşe Hanım Teyzem dert dinliyor 


</TEXT>
</DOC>
