<DOC>
<DOCNO> 45346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/06/guncel/gun01.html </URL>
<DATE> 2001/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüzcü evinize Uzan’dı 
</HEADLINE>
<TEXT>
İşte Telekulak cetesi’ 
Uzan ailesinin "dinleme" faaliyetlerinin, devlet görevlileri ile yargıdan iş ve siyaset dünyasına kadar uzandığı saptandı 
     HABER MERKEZİ 

     Sahip olduğu GSM şebekesi üzerinden yasadışı telefon dinlemesi yaptığı ortaya çıkan Rumeli Holding’in sahibi Uzan ailesinin bu faaliyetinin, devlet görevlileri ile yargıdan iş ve siyaset dünyasına kadar uzandığı saptandı. Uzanlar’ın, telekulakçı emniyet görevlilerinin yardımıyla kurdukları dinleme şebekesiyle yapılacak şantajdan çekinen siyaset ve devlet adamlarının, çeteye karşı yasal adımlar konusunda çekingen davrandıkları kuşkusu ağırlık kazanmaya başladı. 
     Cumhuriyet tarihinde eşi görülmemiş bir skandala ilişkin önemli bulgulara ulaşıldı. Sahibi olduğu Star TV ile Star Gazetesi’nde, Doğan Medya Grup Başkanı Mehmet Ali Yalçındağ’ın özel görüşmelerini yayınlayarak yasadışı dinleme yaptığını itiraf eden Uzanlar’ın şantaj amacıyla kurduğu telekulak şebekesinin temelleri yaklaşık 5 yıl önce atıldı. 
     Güvenilir kaynaklardan alınan bilgilere göre, başta Anayasa ile güvence altına alınan "haberleşme özgürlüğü" ile cep telefonu devir sözleşmesinin temel koşulu olan "gizlilik" taahhüdünü yerle bir eden şantaj şebekesinin gelişimi şöyle oldu 
     
     Yasadışı faaliyet 
     Çukurova ve Kepez Elektrik şirketlerinin hisselerini eline geçirdikten sonra yasadışı işlemlerle devlete ve küçük yatırımcıya trilyonlarca lira zarar veren, SPK’nın tam 53 suç duyurusuna ve çok sayıda davaya hedef olan Rumeli Holding’in sahibi Uzan ailesi, TELSİM cep telefonu şebekesiyle de çıkar amaçlı yasadışı faaliyetlere girişti. 
     
     Şantaj planı 
     GSM lisans hakkını aldıktan sonra kurulan TELSİM üzerinden şantaj amaçlı dinleme planlaması yapan Uzanlar, yasal takibe de uğrayan telekulakçı emniyet görevlilerinden bazı isimlerle temasa geçti. 
     
     Tuhaf ilişki 
     Telekulakçı istihbaratçıları İstanbul Boğaziçi’nde tuttuğu muhteşem malikanede büyük harcamalarla 2,5 hafta ağırlayan Uzanlar, İngiltere’den temin ettikleri yasadışı dinleme şebekesinin altyapısını oluşturacak cihazların Türkiye’deki tesislerine uyarlanması için yardım istediler. 
     
     Dinlenecek isimler 
     Telekulakçı ekip TELSİM tesisleri üzerinden kurulacak şebeke için çalışmaya başladı ve cihazların montajı yapıldıktan sonra ilk aşamada dinlenecek isimlerin numaraları belirlenerek faaliyete geçildi. 
     
     İşadamına gözdağı 
     Şebeke, işadamlarının çok özel görüşmeleri ile ticari konuşmalarını gizli dinlemeyle kaydederek şantaj faaliyetlerini boyutlandırdılar. Uzan ailesi, çeşitli sektörlerde kendisine rakip olan ya da rahatsızlık verdiklerini düşündükleri işadamlarına bu kayıtlarla gözdağı verdiler. 
     
     Devleti dinlediler 
     Telekulak şebekesinin en önemli hedefi, devletin önemli makamlarında bulunan bazı isimlerin dinlenmesi oldu. Başta Uzanlar’ın yasadışı işlerine karşı yasal sorumlulukları gereği harekete geçmesi gereken bürokratlar ve yargı mensupları olmak üzere, çok sayıda devlet görevlisinin telefon görüşmeleri gizlice dinlenerek kaydedildi. 
     
     Siyasetçilere baskı 
     Şebeke, Uzanlar’ın kullanmak istediği bazı siyasetçilere de uzandı. Yasadışı özel görüşme kayıtlarının bürokratlar, yargı mensupları ve siyasetçilerin Uzanlar’ın yasadışı işlerine karşı yasal süreçleri başlatmakta çekingen davranmasını sağladığı kuşkusunu yoğunlaştırdı. Görüşme kayıtlarından haberdar edilen bu isimlere gözdağı verildi. 
     
     Böylesi görülmedi 
     Yasadışı dinleme şebekesinin akıllara durgunluk veren bir faaliyeti de, Uzanlar’ın devlet, siyaset, iş ve basın dünyasından çok sayıda isme armağan olarak gönderdikleri TELSİM kartlı cep telefonları oldu. İstihbarat birimleri, armağan edilen cep telefonlarının Uzanlar tarafından dinlendiğini saptayınca devlet görevlilerine gönderilen telefonlar derhal toplatıldı. 
     
Telsim üzerinden herkesi dinliyorlar      İSTANBUL Milliyet 

     Haberleşmede büyük kolaylık sağlayan cep telefonları, istenildiğinde şantaj aracına dönüşebiliyor. Uzanlar’a ait Telsim’e kayıtlı cep telefonlarından yapılan görüşmelerin gizlilik hakkı ve yükümlülüğü hiçe sayılarak yayınlanmasıyla patlak veren skandal, 0542, 0543 0544, 0546 faturalı - faturasız hatlı telefon sahipleri arasında "Ben de dinleniyor muyum " paniği yarattı. Dinleme, GSM şirketinin merkezine kurulan sabit cihaz sayesinde yapılabiliyor. Belirli bir numaranın yaptığı tüm görüşmeler kayıt edilebildiği gibi, verilen şifre kelimeye dönük görüşmeler de dinlenebiliyor. Örneğin, özel yönlendirmeyle "Uzan" sözcüğü geçen bütün konuşmalar kayda alınabiliyor. 
     Gerekli cihazlarla donatılmış seyyar bir araçla baz istasyonunun yakınından da cep telefonlarını dinlemek olası. Yasadışı dinlemeye yönelik gelişmiş teknolojik cihazların kullanıldığını ifade eden isminin açıklanmasını istemeyen bir yetkili, bunun frekans taramasıyla gerçekleştiğini kaydetti. 
     Lisans sözleşmesinde üçüncü kişilerin görüşmelerinin dışarı verilemeyeceğine yönelik madde bulunduğuna işaret eden yetkililer, GSM şirketlerinin telefon dinleme ya da yerinin saptanması gibi hizmeti, ancak devletin yetkili mercilerinden gelen yazılı talimat doğrultusunda verebildiklerini söyledi. Yetkililer, bunun dışında yapılan tüm dinlemelerin yasadışı olduğuna dikkat çektiler. Polis, dinleme için gerekli belge ve kanıtları dosya halinde savcıya sunuyor. Savcı, dosyayı inceleyerek, dinleme yapılıp yapılmayacağına karar veriyor. 
     
     Savcılık’tan inceleme 
     Küçükçekmece Cumhuriyet Başsavcılığı, Uzanlar hakkında davayla sonuçlanabilecek inceleme başlattı. Uzanlar’ın şantaj amaçlı dinleme şebekesine karşı Ulaştırma ve İçişleri Bakanlıkları ile Telekomünikasyon Üst Kurulu’nun da devreye girmesi gerektiğine işaret edildi. Doğan Grubu, skandal nedeniyle Start TV, sahibi ve sorumluları hakkında İstanbul DGM’ye suç duyurusunda bulundu. 
     
Devlet, içeri Uzan’amadı      Telekulak yayınının durdurulması yönünde mahkemenin verdiği ihtiyati tedbir kararı, Uzanlar’a tebliğ edilemedi. Görevliler, asılsız bomba ihbarıyla üç saat engellendi 
     Telefon dinledikleri ortaya çıkan ve büyük bir skandala imza atan Uzanlar’a devlet ulaşamadı Yasadışı yollarla kaydedilen bir telefon görüşmesinin Star televizyonundan yayınının durdurulması yönünde iki ayrı mahkemenin verdiği ihtiyati tedbir kararı, Uzanlar’a tebliğ edilemedi. Asılsız bomba ihbarıyla görev yapmaları üç saat engellenen Küçükçekmece 3. İcra Müdürlüğü görevlileri, Star yöneticileri hakkında suç duyurusunda bulunacaklarını belirttiler. 
     
     Mahkemeden tedbir kararı 
     Star televizyonu, dün öğle saatlerinden itibaren, yasadışı yollarla kaydedilen Doğan Medya Grubu Başkanı Mehmet Ali Yalçındağ ile Doğan Medya Grubu Mali İşler Koordinatörü Soner Gedik’in telefon konuşmalarının yeniden yayınlanacağına ilişkin alt yazı geçmeye başladı. Doğan Grubu avukatları, karalama kampanyası başlatan Uzan grubuna ait gazete ve televizyonlardaki yalan haberlerin durdurulması için İstanbul 4. Asliye Hukuk ve Ankara 24. Asliye Hukuk mahkemelerine başvurdu. 
     Özel telefon görüşmelerini kamuya açıklayan gazete ve televizyon kuruluşlarının bu eyleminin Türkiye’nin taraf olduğu uluslararası sözleşmelere, Anayasa’ya, Türk Ceza Yasası ve Medeni Yasa’ya aykırı olduğu belirtilerek istenen tedbir talebi, mahkemece uygun bulundu. Ankara 24. Asliye Hukuk Mahkemesi ile İstanbul 4. Asliye Hukuk Mahkemesi, söz konusu telefon konuşmasıyla ilgili Uzan grubu gazete ve televizyonlarınca yapılan yayınların durdurulması için "ihtiyati tedbir" kararı verdi. 
     
     İcra memurlarına engel 
     Doğan Grubu avukatları, Küçükçekmece 3. İcra Müdürlüğü’nde görevli icra infaz memurlarıyla birlikte saat 16.30’da İkitelli’deki Star TV, Kanal 6, Teleon ve Kral TV yayınlarının yapıldığı binaya gittiler. Giriş kapısındaki güvenlik görevlileri, icra infaz memurlarını ve avukatları içeri sokmadılar. 
     İcra memurları, bunun üzerine polis çağırdılar. Polis eşliğinde giriş kapısından içeri girdiler ancak bu sefer de binaya sokulmadılar. İhtiyati tedbir kararının tebliğ edileceği Sorumlu Yazı İşleri Müdür Serdar Akbıyık ile yayın grubunun diğer yetkileri, bütün çağrılara rağmen aşağı inmediler. 
     İcra memurları mahkemenin tedbir kararını tebliğe çalışırken, bu kez kimliği belirsiz bir kişi, Polis Haber Merkezi’ne telefonla yaptığı ihbarda, Star binasına bomba koyduğunu iddia etti. İhbar üzerine, binanın çevresi polislerce kuşatıldı, bomba uzmanları geldi. 
     Binadaki çalışanların bir bölümü dışarı çıkarıldı. Ancak üst düzey yöneticilerin hiçbiri aşağı inmedi. Bomba uzmanları herhangi bir patlayıcıya rastlamadı. 
     
     Görevlilerden tutanak 
     İcra infaz memurları, mahkeme kararını iletemediklerine dair şu tutanağı hazırladılar 
     "Sekreter ve güvenlik görevlileri, lakayt bir tavırla içeri almaya yetkili olmadıklarını söylediler. Polisle birlikte tekrar başvurulmasına rağmen, yine içeri girilemedi. Zor kullanıldı. Sonra yeniden içeri alındık ama yukarı çıkarılmadık. Bomba ihbarı nedeniyle tüm personel aşağı indirildiği halde, kararı tebliğ edeceğimiz Sorumlu Müdür inmedi." Tebligat yapılmasının engellenmesi üzerine Küçükçekmece İlçe Emniyet Müdürü Yunus Öztürk, Star binasına geldi. İcra infaz memurları ve avukatlar, Emniyet Müdürü Öztürk’le birlikte bir kez daha dış kapıdan içeri girdiler. Binanın zemin katına geldiklerinde, yetkililerin bulunduğu üçüncü kata çıkmak istediler, ancak asansörlerin ve merdivenlerin kapılarının kilitli olduğu görüldü. Star güvenlik müdürü, kapıları açmaya yetkisinin olmadığını öne sürdü. Bunun üzerine Emniyet Müdürü Öztürk, "Ne yapayım Asansörleri mi kırayım " dedi. 
     Tebligatı yapamayacaklarını anlayan İcra infaz memurları, saat 19.15’te son bir tutanak daha hazırladılar. Tutanakta, "Küçükçekmece İlçe Emniyet Müdürü’nün gelmesi üzerine yeniden içeri girildi ancak bu sefer de asansörlerin kilitli olduğu görüldü. Görevliler, yine yetkili müdürlerle görüşmemize izin vermediler. Dışarı çıktık" denildi. 
     



 GÜNCEL 

















</TEXT>
</DOC>
