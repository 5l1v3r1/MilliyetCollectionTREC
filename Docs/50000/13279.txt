<DOC>
<DOCNO> 13279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/27/yazar/okur.html </URL>
<DATE> 2001/03/27/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Bayrak yarışı... 
</HEADLINE>
<TEXT>

     Reel sektör "31 Mart" sendromunda. Kredi faizleri, döviz cinsinden borçlanma, vergiler derken ortalık yangın yeri Üretici telaş içinde. Ancak telaşa kapılan sadece onlar mı Aracı kurumlara bakın bir kez. Tansiyon yüksek, 136 aracı kurumun başındakilerin tümü istisnasız aday adayı. Ahali aş, onlar post derdinde... Telaş, 28 Mart’ta bitecek. Çünkü "Aracı Kuruluşlar Birliği" için bir araya gelinecek, yönetime 5 üye seçilecek, disiplin ve denetim komitesine de 3’er üye yollanacak. Sermaye piyasası sonunda "öz" düzenleyici kuruluşunu oluşturacak. 
     Artık kurallar oluşabilecek. Artık 5 yıl sonrası için vizyon çizilebilecek. Artık denetim ve düzenleme piyasa çarklarında kendi kurallarıyla yapılacak. SPK’ya gidecek 2 adayı Birlik belirleyecek. Aracı kurum faaliyetlerine yine Birlik karar verebilecek. Aracı kurumlarda çalışmak isteyenlerin onay mercii Birlik olacak. 
     Yok, yok Kısacası, sermaye piyasasının otokontrol mekanizmasını çalıştıracağı, yatırımcı haklarının korunacağı bir oluşum bu... 
     Gecikmeli de olsa, taksitli de olsa sonunda başardılar işte Öyle ya 250 bin yatırımcının "kuşa" dönmüş hisseleriyle umut bekledikleri bir dönemde faaliyete geçecek olan "Birlik" herkes için özel bir anlam taşıyor. 
     Tamam da ortalığı post kavgasının sarmış olmasını biz anlayamıyoruz. Çünkü 200 üyeli birlik, 3 ayrı kategoride yönetime üye gönderecek. Birinci kategoride tahvil, repo, bono ve hisse senedi portföyüne göre işlem hacmi, toplam piyasa ortalamasının üzerinde olan kurumlar yer alıyor. Tabii ki bu kurumlar, bankalar. İkinci kategoride Takasbank’taki bakiyeli hesap sayısına göre işlem hacmi, piyasa ortalamasının üzerinde olan kurumlar var. Üçüncü kategoride aracı kurumlar yer alıyor elbette... 
     Pasta güzel, post güzel. Hal böyle olunca postun talipleri de kuyrukta... 
     Haksız değiller. Wall Street dediğimiz para cennetinde Nasdaq’ın doğuşunu hatırlatalım... Dünya, İkinci Cihan Harbi’ne girme derdinde iken ABD’nin Nasd’ı 1939’da kurulmuş. 1975’e kadar adı olan icraatı olmayan Nasd, aynen bizim "Birlik" gibi özel konum kazanmış. Tezgahüstü piyasanın toparlanması Nasd’a verilen yetkilerin artırılması ile başlamış. 1981’de Merkezi Kayıt Sistemi’nin Nasd’a kaydırılması, bölgesel borsaların düzenlenmesi filan derken Nasd, kendi piyasasını, Nasdaq’ı yaratmış. 
     Gelelim kulis cephesine... Birinci kategoride 2 üye seçecek olan bankalar var dedik ya İş Bankası ve Akbank burada. Akbank’tan henüz isim yok ama İş Bankası’ndan Yusuf Ziya Toprak devrede. Yapı Kredi ve Garanti büyük ihtimalle ikinci kategoriden bu işe soyunuyorlar. Yapı Kredi’den Mehmet Ali Alkan, Garanti’den Nevzat Öztangut yer alıyor. Diyorlar ki bu bankalar birinci ve ikinci kategoride yerlerini alırlar. Üçüncü kategoride Aracı Kurum Yöneticileri Derneği’nin tüm yönetimi ve aracı kurumlar var. Ancak hatırlatalım, Global Menkul ikinci kategoride. Önce Erol Göker denildi, şimdi Mehmet Kutman kendisi devreye girmiş. 
     Borsacılar kararlı. Hepsi aday adayı. Mübarek birlik yönetimi seçimi sanki 1 Temmuz Kabotaj Bayramı gibi. Ortada yağlı direk, herkes tırmanıyor. Bayrağı kim kapacak, belli değil. Oysa dediğimiz gibi vizyona, isme ve birikime ihtiyaç var. Yani temsil yeteneği olan kişi demek daha doğru. 
     Beyler posta değil, dağ gibi biriken sorunlara katılımcı olun Bunu demek de bize düşer. Çünkü kıyamet kopuyor. 
     
     





'Ekonomik ' 


Hani kadınlar 


'Bülent devam edecek...' 


Biri kartvizitini gönderdi 


Washington'dan Dış destek, Nisan ortasına kaldı 


Ölüyorlar 


37. Ağlama Haftası 


Ulusal Program seferberliği... 


Bayrak yarışı... 


Sökmenoğlu "Meclis temizlik yapacak" 


Sayın üye 


Bu krizler öncü 


31 Mart "iki yanı keskin bıçak" 


</TEXT>
</DOC>
