<DOC>
<DOCNO> 41060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/guncel/gun09.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirel sinirlendi 
</HEADLINE>
<TEXT>

     SEMRE PELEK İstanbul 

     Egebank’ın içini boşaltmakla suçlanan Murat Demirel, neşeli geldiği duruşmada sanıklardan sanıklardan Murat Budanaz’ın avukatı Ahmet Yum’ı tehdit ederek, "Ahlakksız herif. Vekalet ücretini kimden aldın, senin ağabeyin Aykut değil mi Ben sana gösteririm" dedi. İstanbul 1 No’lu DGM’de dün yapılan duruşmaya 19’u tutuklu, 27 sanık katıldı. 
     
     "Çete üyesi değilim" 
     Duruşmada Demirel’i öfkelendiren Budanaz ise, ifadesinde "çete üyesi olamayacağını, kendisinin bankada sekreterya işlerini yapan kişi olduğunu" bildirdi. Budanaz’ın sanıkları güldüren ifadesi ise "BDDK’ya geçeceğim doğru. BDDK’ya geçmemi istemelerinin nedeni, dava dosyalarını çok iyi bilmemdir" oldu. İlk duruşmada suçladığı amcası 9. Cumhurbaşkanı Demirel’i bu kez savunan Demirel, "Adil yargılanmak istiyorum. Beni tahliye edin" dedi. 
     
     Üç kişi serbest kaldı 
     Savcı Kadri Yelkenci duruşma sonunda, Aydoğan Semizer, Sevtap Arslan, Hüsnü Barbaros Olcay, Kevin Hood, Mehtap Ceylan, Özgen Tamu-man, Özkul Arkadaş, Muzaffer Aygün, Erol Ergin, Meriç Pulluoğlu’nun tahliyesini talep etti. Mahkeme, Aygün, Ergin ve Pulluoğlu’nu tahliye etti. 
     
     



 GÜNCEL 






















</TEXT>
</DOC>
