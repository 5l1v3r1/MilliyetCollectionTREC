<DOC>
<DOCNO> 44019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/28/ekonomi/eko12.html </URL>
<DATE> 2001/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye karaparayla mücadeleye imza attı 
</HEADLINE>
<TEXT>

     Türkiye, Avrupa Konseyi’nin "suç gelirlerinin aklanması, tespiti, haczedilmesi ve el konulması" ile ilgili sözleşmesini dün imzaladı. 
     Türkiye’nin Avrupa Konseyi’ndeki Daimi Temsilcisi Büyükelçi Alev Kılıç, karapara aklanmasıyla mücadele konusundaki sözleşme dışında, konseyin, "Yolsuzluğa karşı ceza sözleşmesi" ve "Avrupa yolsuzluğa karşı özel hukuk sözleşmesine" imza attı. 
     Karapara ile mücadele sözleşmesi, uyuşturucuyla silah kaçakçılığıyla terörist faliyetler sonucu elde edilen parayla mücadelede Konsey ülkeleri arasında işbirliğinin geliştirilmesini amaçlıyor. Üye ülkelerin karaparayla mücadele mevzuatlarında uyumu da öngören sözleşme, taraf ülkelere, suçluların mal - varlıklarına el konulması ve banka hesaplarının dondurulması konusunda işbirliği imk nları sağlıyor. Sözleşme, bir ülkeden diğerine suçluların malvarlıklarıyla ilgili talep gelirse, bilgi alışverişi ve şüpheliler için banka hesapları üzerindeki gizlilik ilkesinin de kaldırılmasını öngörüyor. Dört ülkenin imzaladığı sözleşmeyi, 36 üye ülke onayladı. 
     



 EKONOMİ 

























</TEXT>
</DOC>
