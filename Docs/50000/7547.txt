<DOC>
<DOCNO> 7547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/yazar/devrim.html </URL>
<DATE> 2001/02/17/ </DATE>
<TIME>  </TIME>
<AUTHOR> Serdar DEVRİM  </AUTHOR>
<HEADLINE>
Organizasyon özürlülere 
</HEADLINE>
<TEXT>

     Savaşı kaybetmeyin, diye yazdım ya bir kere. Meğer, benim gibi, zamanını kullanmayı bilmeyen, organizasyon özürlü ne çokmuş. Devam edelim o zaman... 
     1 Uzmanlara göre 4 tip faaliyet vardır bunu yazmıştım 
     a Acil ve önemli olanlar işe bunlardan başlamak gerekir 
     b Önemli ama acelesi olmayan işler 
     c Acil ama önemsiz işler 
     d Acelesi olmayan, önemsiz işler 
     İnsan -kolayına geldiği için- işe bu sonunculardan başlar. Aynı tuzağa düşmeyin. Acele olan işi halledeceğim diye önemli işi ihmal etmeyin. 
     2 Eğer vaktim yok diye, oturup iyi bir zaman planlaması yapmazsanız, ileride zaman kaybedersiniz. 
     3 Zamanınızı zor bulunan, kıymetli bir kaynak gibi kullanın. Genelde tutumlu olun ama gerektiğinde, iyi bir iş yapabilmek için zamanınızı harcamaktan korkmayın. Herkes gibi sizin de "hiç vaktiniz yok" biliyorum ama önceliklerinizi iyi belirler, özel ve profesyonel hayatınızı buna göre düzenlerseniz, zaman kazanırsınız. 
     4 Krizlere sıcağı sıcağına müdahale etmeyin. Sorunları çözeceğim derken, daha da derin krizlere sebep olursunuz. 
     5 Bekleme dosyasındaki evrak, üç kereden fazla ellenmemeli. Bundan sonra, 
     ya atın ya dosyalayın ya da işi kim yapacaksa ona devredin. 
     6 Unutmak korkusuyla, masanızın üstünü evrakla doldurmayın. Hem bu evrakı kaybedersiniz hem de o kargaşada asıl önemli kağıtlar gözden kaçar. 
     7 Her işe küçük başlayın. Zamanla daha karmaşık işlere geçersiniz. 
     8 Sadece çalışma hayatında değil, her alanda, aşağıdaki psikolojik yasaları hatırlayın 

</TEXT>
</DOC>
