<DOC>
<DOCNO> 45796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/son/sonspo10.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Rizespor Fenerbahçe maçı öncesi iddialı "Büyük maçları seviyoruz" 
</HEADLINE>
<TEXT>

     Çaykur Rizespor'da, Fenerbahçe maçının hazırlıkları sürüyor. 
     Genel Kaptan Yılmaz Zehiroğlu, A Milli Futbol Takımı'nın maçı nedeniyle futbolcularına üç gün izin verdiklerini anımsatarak, ''Üç günlük aradan sonra idmanlara başladık. Futbolcularımızdan Ümit Milli Takım'da bulunan Kürşat ve Koray yarına kadar izinli. Çiko da yarın akşam idmanlara katılacak'' dedi. 
     Takım olarak herhangi bir sıkıntılarının olmadığını da vurgulayan Zehiroğlu, ''Çok iyi bir hazırlık dönemi geçiriyoruz. Büyük maçları seviyoruz, bu maçlarda iyi oynuyoruz. Onun için Fenerbahçe'yi yenecek güçteyiz. Yalnız, takımımızda olan isteği ve azmi seyircilerimizden de bekliyoruz. Fenerbahçe maçında seyircilerimizin tribünleri doldurmasını istiyoruz'' diye konuştu. 
     Trabzonspor'dan transfer edilen eski kalecileri Murat'ın yuvaya döndüğünü de belirten Zehiroğlu, ''Murat, çoy iyi bir kaleci. 
     Rizespor'da çoy iyi şeyler yapacaktır'' dedi. 
     






</TEXT>
</DOC>
