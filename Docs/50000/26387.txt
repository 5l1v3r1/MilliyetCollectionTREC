<DOC>
<DOCNO> 26387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/yasam/yas06.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD roketlerine Nilay hız verecek 
</HEADLINE>
<TEXT>

Türk kızı Nilay, roket motorlarındaki verimliliği artıran’ projesiyle dünyanın en önemli havacılık ödüllerinden birini aldı... 
     ÜMRAN AVCI İstanbul 

     Amerika’da araştırma görevlisi olarak çalışan Nilay Uzgören Papila, NASA sponsorluğunda yaptığı doktora araştırmasıyla, dünyada sayılı uzay mühendisine layık görülen Uluslararası Amelia Earhart Ödülü’nü aldı. 30 yaşındaki Türk kızı, roket motorlarının daha az yakıtla, daha fazla yük taşımasını sağlayan tasarıma imza attı. 
     Nilay, lisans ve yüksek lisansını Ortadoğu Teknik Üniversitesi ODTÜ Havacılık Mühendisliği Bölümü’nde yapmış. 3 yıl boyunca da Türkiye’nin önde gelen havacılık kuruluşu TAI’de tasarım mühendisi olarak görev yapmış. Florida Üniversitesi’nin bursu ise hayatını değiştirmiş. Nilay Papila, 1998 yılından bu yana Amerika’da... NASA sponsorluğunda Roket Motorlarının Tasarımı’ üzerine doktora yapan Nilay, projesiyle bir yarışmaya katılmaya karar verdi. Zonta International’ın Amerika’nın efsanevi kadın pilotu Amelia Earhart’ adına düzenlediği yarışmada şansı büyüktü... Ve projesiyle tüm dünyadan 35 kadın araştırmacıya verilen ödüle değer görüldü. 
     
     Sabiha Gökçen gibi 
     Papila şöyle konuştu "Bu yıl doktoramı bitirip Türkiye’ye dönmeyi planlıyorum. Atatürk’ün Sabiha Gökçen ile temelini attığı bir neslin devamı olmak gurur verici." 
     



 YAŞAM 

























</TEXT>
</DOC>
