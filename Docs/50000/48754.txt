<DOC>
<DOCNO> 48754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/son/sondun17.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İsviçre'deki tünel kazasında 80 kişi kayıp 
</HEADLINE>
<TEXT>

     İsviçre'nin Alp Dağları'ndaki Gotthard tünelinde dün sabah iki kamyonun çarpışmasının ardından, tünelde halen 80 kadar kişinin kayıp olduğu bildirildi. 
     Ticino kantonu polis müdürü Romano Piazzini, 80 kişiye ulaşamadıklarını söyledi. Piazzini, Gotthard tünelinin 2-3 ay kapalı kalacağını da kaydetti. 
     Bölgede kurtarma çalışmaları tüm hızıyla sürüyor. 
     Gotthard tünelinde dün sabah iki kamyonun çarpışması, ardından da tünelde yangın çıkması sonucu en az 9 kişinin öldüğü bildirilmişti. 
     Kaza, 17 kilometrelik uzunluğuyla dünyanın ikinci uzun tüneli olan Gotthard tünelinin güney çıkışına 1.5 kilometre kala meydana gelmişti. 
     
     İkinci kaza 
     Bu arada bugün ülkedeki başka bir tünelde bir kaza daha meydana geldi. 
     Yerel polis yetkilileri, bir kamyonun, Gotthard'a en yakın tünel olan 6 kilometre uzunluğundaki St. Bernhard'dan çıktıktan sonra bir otomobil ve minibüse çarptığını, kazada minibüs sürücüsünün öldüğünü bildirdi. 
     Kazanın ardından tünelin kapatıldığı kaydedildi. 
     






</TEXT>
</DOC>
