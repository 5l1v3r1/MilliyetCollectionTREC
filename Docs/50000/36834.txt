<DOC>
<DOCNO> 36834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/yazar/pulur.html </URL>
<DATE> 2001/08/13/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Toprak elden gidiyor... 
</HEADLINE>
<TEXT>

     Ağzımızdan düşmez, dilimize pelsenk olmuştur 
     "Memleket elden gidiyor " 
     Evet gidiyor, memleketin toprağı elden gidiyor. 
     Bir taraftan erozyon, bir taraftan da, tarım toprakları tarım dışı amaçlarla talan ediliyor. Bu talan verimli tarım alanlarında yapılıyor. 
     
     TOPRAK nedir 
     Toprak, Türkiye'nin temel sorunudur. 
     Toprak yoksa üretim yoktur, toprak yoksa sanayiin, ihracatın ürünü yoktur, toprak yoksa kalkınmanın dinamiği yoktur, toprak yoksa barınmanın ortamı yoktur, toprak yoksa beslenmenin imkanı yoktur, toprak yoksa yaşam yoktur. 
     Türkiye toprağı yoksuldur, Türkiye sancılıdır, Türkiye toprağı yorgundur, Türkiye toprağı sahipsizdir. 
     Türkiye toprağının yasası bile yoktur. 
     
     YILLARDIR "Türkiye çöl olmasın" diye çırpınan, TEMA Vakfı, bu tespitleri yaptıktan sonra, Toprak, yasasını arıyor" diye bir kampanya açtı. 
     "Toprak Koruma ve Arazi Kullanımı" kanun tasarısı taslağı için vatandaşların desteğini bekliyor. 
     Diyelim, taslak, tasarı olarak Meclis'e geldi, yasalaştı, ne olacak 
     TEMA şunların olacağından umutlu 
     "Toprağı koruyucu ilke ve kuralları konulacaktır. 
     Toprağı geliştirici yöntem ve araçlar tanımlanacaktır. 
     Toprağı verimli kılıcı mekanizmalar öngörülecektir. 
     Toprak talanı önlenecektir. 
     Toprak bozulması - kirlenmesi engellenecektir. 
     Devletin - toplumun sorumlulukları belirlenecektir." 
     
     TEMA'nın bu kampanya için yaptığı duyurunun bir yerinde "Sanal gündemden, yaşamın çıplak gerçeğine dönmek, ülkenin toplumun temel sorununun ayırdına varmak gerek" deniliyor. 
     İşte orada duralım .. 
     Kim sanal gündemden, yaşamın çıplak gerçeğine dönecek 
     Her gün yeni yeni, sanal gündemler yaratıp, sanal kavgalar çıkaran ve sonra bir şey olmamış gibi, yine sanal gündemlerin ve sanal kavgaların peşinde koşanlar mı 
     Hani "Ummam dede, rahmetlik olasın " diye bir söz vardır. 
     Ama yine de TEMA'nın açtığı bu kampanyayı "Toprak Yasasını destekleyelim" belgesini imzalayalım. 
     
     HEPSİ bir yana Aşık Veysel'in hatırı ve ruhu için 
     "Koyun verdi, kuzu verdi, süt verdi 
     Yemek verdi, ekmek verdi, et verdi 
     Kazma ile döğmeyince kıt verdi 
     Benim sadık yarim kara topraktır." 
     Kampanyaya nasıl katılacağınızı öğrenmek için 212 - 502 29 00 556 35 35 numaralara telefon edebilirsiniz. 
     
     







Jakoben tartışması 


İnönü'nün açıklaması 


Döviz neden fren tutmuyor 


Tayyip’in servetine Ülker grubu itiraz etti 


Toprak elden gidiyor... 


Vahit sendromu 


Gülünecek hiçbir şey yok 


Organ ticareti yapılmaz 


Hangi kur rejimi daha iyi 


Devletin bir dairesi öbürüne iş yaptırmıyor 


</TEXT>
</DOC>
