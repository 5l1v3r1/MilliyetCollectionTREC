<DOC>
<DOCNO> 32563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/son/sontur16.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
"Ağrı Dağı'na yalnız çıkmak çılgınlık" 
</HEADLINE>
<TEXT>

     Dağcılık Federasyonu Başkanı Alaaddin Karaca, ''Ağrı Dağı gibi gizemli ve efsanevi bir dağa tek başına tırmanmak bir çılgınlık'' dedi. 
     Karaca, yaptığı açıklamada, Tümerdem için üzüntü duyduklarını, ancak onun tırmanışının bir hata olduğunun kabullenilmesi gerektiğini söyledi. 
     Her spor dalı gibi dağcılığın da bir kuralı olduğunu, özellikle dağcılık sporunda bu kullara uyulmasının hayati önem taşıdığını vurgulayan Karaca, her önüne gelenin Ağrı Dağı'nı çıkmasının bir çılgınlık olduğunu ifade etti. 
     Ağrı Dağı'nı gizemli ve efsanevi olarak değerlendiren Karaca, ''Böyle bir dağa tırmanmak kolay değil. Tümerdem'in tecrübesiz ve yorgun oluşu, bunun yanında hava koşullarının da kötü olması onu ölüme götürdü. İnşallah bu son olur ve gençler bu tür çılgınlığı bir daha yapmazlar'' dedi. 
     Karaca ayrıca, Dağcılık Federasyonu'ndan sertifikası olmayanların ve daha önce gurup halinde dağa tırmanmayanların, dağlara tek başına tırmanmalarına izin verilmemesi gerektiğini söyledi. 
     
     







</TEXT>
</DOC>
