<DOC>
<DOCNO> 16660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/17/siyaset/siy02.html </URL>
<DATE> 2001/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İşçiye memur zammı 
</HEADLINE>
<TEXT>

Bakan Keçeciler Kamu işçisine sıfır değil, memura verilen artış kadar zam yapılacak 
     ANKARA Milliyet 

     Devlet Bakanı Mehmet Keçeciler, kamu işçilerine "sıfır" zam yapılmayacağını, işçilere, memurlara verilen artış oranında zam verileceğini söyledi. 
     Ekonomik program, dün Bakanlar Kurulu’nda Devlet Bakanı Kemal Derviş tarafından tekrar okundu. Bakanlar, programa tam destek verdiklerini kaydettiler. 
     Keçeciler, Bakanlar Kurulu’nda "Kamu işçilerine makul ölçüler içerisinde, memurlara verilen artış oranında zam verileceğini" söyledi. 
     Tarım Bakanı Gökalp’in çiftçinin 1.5 katrilyonluk borcunun üç yıl süreyle ertelenmesi önerisi, bakanlarca benimsenmedi. Bakanlar Kurulu’nda tarımsal kredi ve çiftçi kredilerine de eski faiz oranı olan yüzde 54 - 60 oranının uygulanması kararlaştırıldı. 
     Çiftçi kredi borçları için 2001 bütçe imk nları içersinde Ziraat Bankası yöneticileri ve alacakları kuruluşlarla varılacak mutabakat çerçevesinde bir plan hazırlanması kararlaştırıldı. 
     
Kaynak mektubu bekliyor      Bakanlar Kurulu sonrasında açıklama yapan Devlet Bakanı ve Hükümet sözcüsü Rüşdü Kazım Yücelen, ekonomik programın ardından dış desteğin gelip gelmeyeceği yönündeki soruya, "IMF’ye verilecek niyet mektubu sonrasında destek sağlanabileceği belli olacak" yanıtını verdi. 
     
Yarım ekmek de yeriz...      Türk - İş Genel Başkanı Bayram Meral, "Çalışma Yaşamında Beklentiler" konulu toplantıda yaptığı konuşmada hükümetin servet sahiplerine tavizkar politikaya son vermesi gerektiğini savundu. 
     Meral, "Halk yarım ekmek de yer, yeter ki o yarım ekmek halka dönsün, talancıya, vurguncuya gitmesin" dedi. Program açıklanırken, Artık vatandaşa yalan söylemeyeceğiz’ dendiğini kaydeden Meral, "Demek ki, bundan öncekiler, hep yalan söylemişti" diye konuştu. 
     Toplantıda söz alan Çalışma Bakanı Okuyan da "Vergisini veren, kurallara uyan ve hatta bir işçiye ekmek veren işverenin, ben Bakan olarak elini öpmeye hazırım" dedi. 
     


 SİYASET 





















</TEXT>
</DOC>
