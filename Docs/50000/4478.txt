<DOC>
<DOCNO> 4478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/son/sondun07.html </URL>
<DATE> 2001/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Doksan yaşındaki kadın üç gün sonra enkaz altından sağ çıkarıldı 
</HEADLINE>
<TEXT>

     Hindistan'da üç gün önce meydana gelen ve son bilgilere göre ölü sayısının 20 bini bulduğu tahmin edilen şiddetli depremden sonra, 90 yaşındaki bir kadın enkaz altından sağ çıkarıldı. 
     Enkazdan çıkarıldıktan sonra hemen su isteyen yaşlı kadın, enkaz altında en az iki kişinin daha sesini duyduğunu söyledi. Askerler, yaşlı kadının üç gün altında kaldığı enkazdan, başını eski bir dikiş makinesinin koruması sayesinde kurtulduğunu belirttiler. Hindistan'ın batısını vuran depremin merkez üssü yakınında bulunan Buj'da yıkılan üç katlı binanın zemin katında oturan yaşlı kadının vücudunun diğer bölümlerinin kalın betonlar altında sıkıştığı kaydedildi. Askerler, komşuları tarafından sesi duyulan yaşlı kadını, elleriyle ve demir çubuklar kullanarak enkaz altından çıkardılar. 




</TEXT>
</DOC>
