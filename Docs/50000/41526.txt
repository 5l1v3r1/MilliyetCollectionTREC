<DOC>
<DOCNO> 41526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/yasam/yas05.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşk acısı KATLİAMI 
</HEADLINE>
<TEXT>

Çılgın bir aşık, kız arkadaşından ayrılıp üstüne bir de işinden atılınca, Sacramento’yu cehenneme çevirdi. 5 can aldı ve son kurşunu kendine sıktı.. 
     DIŞ HABERLER SERVİSİ 

     ABD'nin California eyaletindeki Sacramento kenti sakinleri, son bir ay içinde pek de alışık olmadıkları ikinci dehşeti yaşadı. 
     Yaklaşık bir ay önce Ukraynalı bir göçmenin karısı ve üç çocuğuyla birlikte 5 kişiyi vahşice katletmesinin ardından, önceki gün de bir güvenlik görevlisi yine 5 kişiyi öldürdükten sonra kafasına kurşun sıkarak intihar etti. Katliama varan olaylar zinciri, Joseph Ferguson adlı koruma görevlisinin, meslekdaşı olan ancak bir süre önce ayrıldığı kız arkadaşının otomobiline hasar vermesiyle başladı. Bu olay üzerine çalıştığı şirket, Ferguson'un işine son verdi. 
     
     İlk kurşun sevgiliye 
     Kız arkadaşının ardından işinden de olan 20 yaşındaki Joseph Ferguson çılgına dönünce de, Sacramento ikinci kez dehşeti yaşadı. 
     İşten ayrıldıktan bir süre sonra elinde silahla şirkete gelen Ferguson, eski kız arkadaşıyla üç koruma görevlisini kurşun yağmuruna tutarak öldürdü. 
     Daha sonra kaçıp yaklaşık iki gün saklanmayı başaran Ferguson, önceki akşam yine harekete geçti. 
     
     3 gün kaçtı 
     Ve yine eski şirketinde çalışan bir müfettiş.in evini bastı. Bu kez hazırlıklı olan polisler hemen olay yerine gelseler de, Ferguson'a engel olamadılar. Polislerin gelmesi üzerine müfettişi 12 saat rehin tutan Ferguson, daha sonra bu müfettiyi de öldürdü. 
     Son cinayetinin ardından evi saran polisi bir kez daha atlatmayı başaran Ferguson, kentin yaklaşık 8 kilometre dışında kıstırılabildi. Burada polisle çatışmaya giren ve bir polis ile bir sivili yaralayan Ferguson, son kurşununu da kendisine sakladı ve yaşamına son verdi. 
     



 YAŞAM 
















</TEXT>
</DOC>
