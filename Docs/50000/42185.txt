<DOC>
<DOCNO> 42185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/14/son/sonspo11.html </URL>
<DATE> 2001/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da Serkan Malatya maçında yok 
</HEADLINE>
<TEXT>

     Lig lideri Galatasaray, Malatyaspor ile yarın yapacağı Birinci Süper Futbol Ligi 5. hafta karşılaşmasında galibiyeti hedefliyor. 
     Bu sabah Florya Metin Oktay Tesisleri'nde basına kapalı bir idman yapan sarı-kırmızılı takım, 11 sezon sonra karşılaşacağı Malatyaspor karşısında deplasmanda galip gelerek, liderliğini korumayı amaçlıyor. 
     Malatya'ya akşam üzeri giden Galatasaray'da, cezaları biten Suat ve Bülent Korkmaz bu maçta takımlarındaki yerlerini alabilecek. Sakatlığı süren Serkan'ın ise SS Lazio sınavının ardından, Malatya'da da forma giyemeyeceği açıklandı. 
     Sarı-kırmızılı ekibin Malatyaspor maçına Mondragon, Capone, Bülent Korkmaz, Emre, Hakan, Suat, Sergen Berkant , Hasan, Ergün, Arif, Ümit Karan ilk 11'i ile çıkması bekleniyor. 
     Malatya İnönü Stadı'nda saat 15.30'da başlayacak ve Digitürk Lig TV'den naklen yayınlanacak maçı hakem Selçuk Dereli yönetecek. 






</TEXT>
</DOC>
