<DOC>
<DOCNO> 37970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/19/son/sontur17.html </URL>
<DATE> 2001/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççı dolarları havaya saçtı 
</HEADLINE>
<TEXT>

     Kayseri'de bir kişinin cebinden dolar çaldıktan sonra vatandaşlar tarafından kovalanan kapkaççı, linç edilmekten kurtulmak için dolarların bir kısmını havaya saçtı. 
     Bankalar Caddesi'nde, cebine 7 bin 550 dolar koyarken gördüğü Arif Yılmaz'ı takibe alan Kerem A, Kartal Bulvarı yakınlarında, kalabalıktan istifade ederek, Yılmaz'ın cebinden dolarları çaldı. 
     Paraların tamamını alarak kaçmaya başlayan Kerem A, arkasında, kendisini kovalayan kalabalığı görünce, linç edileceğinden korkup, elindeki dolarların bir kısmını havaya saçtı. Dağılan paralara aldırmayan öfkeli kalabalık, Kerem A'yı yakalayarak dövmeye başladı. Bu sırada olay yerinden geçen trafik polisi, kapkaççıyı, kalabalığın edinden güçlükle kurtararak, karakol ekibine teslim etti. Dağılan dolarların bir kısmı, vatandaşlar tarafından toplanarak Arif Yılmaz'a verildi. 







</TEXT>
</DOC>
