<DOC>
<DOCNO> 39007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/ekonomi/eko05.html </URL>
<DATE> 2001/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırımcıların borsaya dikkatli yaklaşması gerekiyor 
</HEADLINE>
<TEXT>

Sonbahara girerken ülkeyi çok zor günler bekliyor. Ekonominin yavaş yavaş düzeleceğini söyleyenler olsa da buna şimdilik katılmak zor görünüyor 
     Portföy YAŞAR ERDİNÇ 

     Geçen pazartesi yazdığım yazıda Hazine'nin halka arzlarının piyasalar üzerindeki etkisini vermeye çalışmıştım. Hazine'nin 2 - 3 katrilyonluk bir satış yapmasının başarılı olarak addedilebileceğini yazmıştım. Nitekim TL ve dolara endeksli toplam halka arz miktarı 2.5 katrilyonun biraz üzerinde oldu. 
     Piyasalar da beklediğim şekilde bu gelişmeye karşı temkinli tavrını korudu ve cumaya kadar, dolar, faiz ve borsada çok net hareketler görülmedi. Fakat cuma 1 milyon 485 bin seviyelerine kadar çıkan doların öğleden sonra 1 milyon 455 - 460 bine gerilemesiyle, borsada son 1.5 ayın günlük en yüksek işlem miktarına ulaşıldı ve endeks 10.000 puanı aşarak 10.049 puandan haftayı tamamladı. Faizlerde de 3 - 4 puanlık gevşeme oldu. 
     Bir noktayı ısrarla vurgulamak istiyorum Sonbahara girerken ülkeyi çok zor günler bekliyor. Ekonominin bir şekilde yavaş yavaş düzeleceğini söyleyenler olsa da buna şimdilik katılmak zor. Her geçen gün işsizler ordusu büyüyor. Büyüyen işsizler ordusu eylül ayına veya en fazla yılbaşına kadar kadar kıdem tazminatlarıyla idare edecekler, fakat ondan sonrası gerçekten çok zor. Borsadaki şirketlerin altı aylık bilançoları, ekonomideki zor dönemeçleri en belirgin şekilde yansıtıyor. Standard and Poors'un raporu çok iç açıcı değil. Ağustos enflasyon rakamı, hem dolardaki artış, hem de petrol fiyatlarındaki artış nedeniyle beklenenden yüksek gelebilir. 
     Ağustos enflasyonunun en azından hedeflerden aşırı sapma yaratacak bir rakam olmaması gerekir. Aksi halde piyasalar tedirgin olacaktır. Birçok kişinin eylül ya da kasım sendromundan bahsettiğini biliyorsunuz. Madem durumlar böyle niçin cuma borsa 2. seansta 500 trilyonun üzerinde bir hacimle hızlı bir çıkış yaşadı ve 10.000’i geçti 
     Hatırlayınız, ekonomide herşey iyiye giderken, borsanın düşüşüne anlam veremiyorduk, bazen de yer yerinden oynuyordu, borsadan ses çıkmıyordu. Şimdi de önümüzde bu kadar sorun varken, niçin borsa artışa geçti Ekonominin düzeleceğine dair sinyaller mi geldi yoksa birileri ellerindeki malları bir şekilde iyi fiyatlardan satıp kenara mı çekilmek istiyor Bana ikinci soru daha anlamlı geliyor. 
     
     10.250 direncine dikkat 
     Bu hafta portföy tablolarında, A tipi endeks fon alınmasını önerdim, fakat bunu kısa vadeli çıkışın getirisinden yararlanmanız için önerdim. Geçen cuma yapılan güçlü alışlar, eğer dolarda yukarı hareket olmazsa hafta başında da sürer. Herkesin söylediği 10.250 direncimiz var, ondan sonra da 10.750 - 11.000 arasında çok güçlü ve kırılması oldukça zor bir direnç var. 10.200’ün görülmesiyle hemen k r satışı gelirse bu pek önemli değil. Endeks yukarı hareketine yine devam eder, fakat 10.250 seviyesi 2 - 3 günde aşamazsa yeniden aşağı dönme olasılığı artar. 
     Pazartesi günü 10.150-10.200 gibi bir kapanış olursa beklemede kalınabilir. Bu hafta borsada dalgalanma boyutları yüksek olacaktır. Pazartesi veya salı günü 9.750'nin altında bir kapanış önemli bir "sat" sinyali olur. Pazartesi veya salı günü 10.250'nin üzerinde bir kapanış en azından 10.500 - 10.750 aralığının satış için beklenmesini gerektirir. 
     Borsa ekonomiden bağımsız düşünülemez, şu anki ekonomik ortam, yükselişlerde bir miktar satış yapılarak beklenmesi gerektiğini söylüyor. Borsa ne zaman sağlıklı bir çıkışa başlar diye soranlara ise şu cevabı verebilirim bir saat sonra doların ne olacağını merak etmiyorsak o zaman borsada sağlıklı çıkış başlar. 
     
Bonoda düşüş zor      Hazine'nin 58 günlük bono arzına vatandaşın ilgi göstermesi diğer bonolara olan ilgiyi de artırdı. İlgi, faiz oranlarında küçük çaplı düşüşe neden oldu. Ancak geçen haftanın en olumlu gelişmesi faizlerle döviz arasındaki ilişkinin kesilmeye başlaması olarak yorumlandı. Dolar yükselişini sürdürürken bono faizleri düşüşe geçti. Aradaki bağın kopması bono faizlerinin aşağıya gelmesine olanak sağlaması açısından önemli. Ancak geçen hafta yüzde 85'lere kadar gerileyen faizlerin bu düzeyin altına gelmesi kısa vadede zor görünüyor. 
     
Repo yine yatay seyreder      Repo piyasasında oranlar tahmin edildiği gibi yüzde 62'deki düzeyini korudu. Gecelik faizlerin bu hafta da benzer düzeyini koruması bekleniyor. Ancak doların yükselişiyle faiz arasındaki bağın zayıflama yönündeki sinyalleri kuvvetlenirse oranlarda ayarlama yapılabilir. Faiz düşüşündeki en önemli engel Merkez Bankası'nın eksi 8 milyar dolar düzeyinde seyreden açık pozisyonu. Eğer döviz arzı artmaya başlar, bono faizleri düşerse fonlama maliyetlerinde yani gecelik faiz maliyetlerinde düşüş yapmak zorunlu hale gelebilir. 
     
Döviz arzı h l yok      Hazine'nin geçen hafta açtığı 1 yıl vadeli döviz endeksli tahvile şirketlerin açık pozisyonları kapatma alımları dışında talep gösteren olmadı. 1.3 katrilyon liralık satışın sadece 500 katrilyonu şirketlere yapıldı. Gözlenen kimsenin dövizdeki pozisyonunu bozmayacağı yönünde. Özellikle ihracatçı ve turizmcilerin ellerinde tuttukları dövizi bozmadığı sürece dolarda düşüş beklemek olanaksız görünüyor. Doların seyrini yabancıların döviz alımlarına karşı satış yaparak fiyatı dengelemeye çalışan yedi bankanın tavrı belirleyecek. 
     



 EKONOMİ 













</TEXT>
</DOC>
