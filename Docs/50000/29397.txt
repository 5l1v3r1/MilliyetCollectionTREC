<DOC>
<DOCNO> 29397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/guncel/gun12.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul trafiğinin çözülmesi çok zor’ 
</HEADLINE>
<TEXT>

ABD’lilerin gözü korktu 
     MEHMET DEMİRKAYA İstanbul 

     Ulaşım sistemleri konusunda uzmanlaşmış olan ABD'li Michael Lambert ve David Rubin, İstanbul'da nüfus artışı olmasa bile, otomobil sayısı ve trafik tıkanıklığının artacağını savundu. İstanbul Kent İçi Ulaşım Sempozyumu'nda ortak bir bildiri sunan Michael Lambert ve David Rubin, İstanbullular'ın içini karartacak iddialarda bulundu. İstanbul'un gelecekte yaşayacağı sorunların sadece şehrin hızlı büyümesi ile sınırlı kalmayacağını belirten ABD'li uzmanlar, "Otomobil satın alma, Singapur'da olduğu gibi çok yüksek oranda vergilendirilmediği sürece artacaktır. Bu da trafiği arttıracaktır" görüşünü savundular. ABD'li uzmanlar bildirilerinde şöyle dedi "İster toplu taşım sisteminde bir iyileştirme yapılsın ister yapılmasın, İstanbul'da karayollarında yaşanan tıkanıklık gelecekte büyük oranda artacaktır ve karayollarının sayısını artırmak tek başına bu tıkanıklığı azaltmaya yetmeyecektir. Bu nedenle tıkanıklık için çözüm arayışına girmenin kaderi kötüdür, tıkanıklık hiçbir zaman çözülemez sadece daha iyi yönetilir." 
     



 GÜNCEL 


















</TEXT>
</DOC>
