<DOC>
<DOCNO> 46591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/ekonomi/eko06.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Memur ödeneğinde 48 artış 
</HEADLINE>
<TEXT>

2002’de personel ödenekleri yüzde 48.8 artıyor. Memura, yüzde 46 olarak belirlenen enflasyonun 2 puan üstünde zam yapılabilecek 
     HARUN GÜREK Ankara 

     Gelecek yıl bütçede, personel ödeneklerinde yüzde 48.8 artış yapılacak. Böylece personel ödenekleri 14 katrilyon 781 trilyon liradan, 21 katrilyon 891 trilyon liraya yükselecek. Bu ödeneklerde yapılan artış ile memura yüzde 46 olarak belirlenen ortalama enflasyonun 2 puan üzerinde zam yapılabilecek. 
     Yüksek Planlama Kurulu’nun memur maaşlarında "enflasyonun iki puan üzerinde zam" uygulamasının sürdürülmesini kararlaştırdığını belirten Maliye Bakanlığı yetkilileri, yılbaşı zammının bütçenin Meclis’ten geçmesinden sonra hükümetçe saptanacağını vurguladı. 
     
     Faize 20 katrilyon 
     2002 bütçesinde kamunun piyasaların üzerindeki baskısının da büyük ölçüde azaltılması planlanıyor. Bu çerçevede 2002 yılında ödenmesi gereken 45 katrilyon liralık borç faizinin 20 katrilyon liralık bölümü bütçe olanaklarıyla gerçekleştirilecek. 
     Programa göre, borç faiz ödemeleri 5.7 katrilyonluk artışla 45.8 katrilyona çıkacak. Ancak faiz ödemelerinin milli gelir içindeki payı 2001’e göre yüzde 21.7’den 16.3’e düşecek. 
     
Yedi yıl geri gittik      Türkiye’de kişi başına milli gelir bu yıl 2 bin 261 dolarla, 1994’ten sonraki en düşük düzeyine inecek. YPK’da kabul edilen projeksiyonlara göre, bu yıl gayri safi milli hasılanın GSMH 184 katrilyon 767 trilyon lira olacağı tahmin ediliyor. 2001 GSMH tutarı, 1 milyon 233 bin liralık ortalama dolar kuruna göre 150 milyon dolara geliyor. Buna göre GSMH, 2000’deki 202 milyar dolarlık düzeyine göre yüzde 25.8 gerileyecek. 
     



 EKONOMİ 






















</TEXT>
</DOC>
