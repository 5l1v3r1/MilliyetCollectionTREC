<DOC>
<DOCNO> 44610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/siyaset/siy03.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahriye’nin beyni tutuklandı 
</HEADLINE>
<TEXT>

Deniz Kuvvetleri’nin yabancı silah şirketleriyle ilişkilerini yürüten mühendis Albay Muhtar Koray’ın bir süredir izlendiği öğrenildi. Koray’ın amiralliğe terfisi Şura tarafından durdurulmuştu 
     UTKU ÇAKIRÖZER Ankara 

     Deniz Kuvvetleri Komutanlığı’nın en stratejik projelerini yöneten Elektronik ve Silah Sistemleri Daire Başkanı Albay Muhtar Koray tutuklandı. Koray’ın yabancı silah şirketleriyle ilişkileri nedeniyle tutuklandığı ileri sürüldü. Geniş çaplı operasyon başlatan Deniz Kuvvetleri Komutanı Oramiral Bülent Alpkaya, kuvvet personelinin ticari firmalarla tüm temaslarını yasakladı. 
     Savaş gemisi, uçak ve helikopterlerin elektronik sistemleriyle kuvvetin tüm unsurları arasındaki haberleşme altyapısından sorumlu olan mühendis kökenli Koray, geçen hafta tutuklandı. Koray’ın kuvvete silah sistemi satmak isteyen firmalarla ilişkisi nedeniyle tutuklandığı iddia edildi. Askeri kaynaklar Koray’ın başkanı olduğu dairenin stratejik önemini şöyle açıkladı 
     "Kuvvete silah satmak isteyen firmalar açısından en kilit daire orası. Çünkü kuvvete alınacak her türlü gemi, uçak, helikopter ya da silah sisteminin elektronik spesifikasyonlarına ilişkin teknik şartnameleri onlar hazırlıyor. Bu dairenin koyacağı şartlara göre bir sistem alınıyor ya da alınmıyor." 
     
     Şura’dan bu yana takipte 
     Koray ile ilgili iddialar, ilk kez 1 - 4 Ağustos 2001 arasında yapılan Yüksek Askeri Şura toplantısında gündeme geldi. Albaylıktan amiralliğe yükseltilmesine kesin gözüyle bakılan Koray’ın terfisi Şura tarafından durduruldu. Şura’da kuvvet komutanlığına gelen Deniz Kuvvetleri Komutanı Oramiral Alpkaya’nın talimatıyla temasları yakın takip altına alınan Koray’ın geçen hafta tutuklandığı bildirildi. 
     
Silah fuarına ambargo      Tutuklama sonrasında Deniz Kuvvetleri’nde geniş çaplı operasyon başlatılırken, Alpkaya, silah firmaları ile tüm temasları yasakladı. Bu talimat doğrultusunda 27 - 30 Eylül tarihleri arasında Ankara’da yapılan silah fuarına bir ya da iki sembolik ziyaret dışında hiçbir deniz subayı katılmazken, kuvvet karargahına da silah firmalarının temsilcilerinin giriş - çıkışı yasaklandı. 
     
Projelerin kilidi      Deniz Kuvvetleri’nin büyük çaplı projelerindeki tüm elektronik cihazlar ve silahların ihalelerinin teknik şartnamesini hazırlayan Elekronik ve Silah Sistemleri Daire Başkanlığı her biri yüzlerce trilyon liraya mal olacak şu dev projelerde kritik öneme sahip 

</TEXT>
</DOC>
