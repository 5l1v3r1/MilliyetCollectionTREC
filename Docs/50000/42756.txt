<DOC>
<DOCNO> 42756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/yasam/yas04.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Albayrak-Noter bağlantısı çözüldü 
</HEADLINE>
<TEXT>

Tutuklanan İstanbul 28. Noteri başk tibi Nuran Erdoğan’ın sahte belgeler düzenleyerek, Albayraklar’ın belediye ihalelerini kazanmasını sağladığı ortaya çıktı 
     İSTANBUL Milliyet 

     Temiz Şehir’ soruşturması kapsamında polis kaçak olan Albayrak kardeşleri ararken, tutuklanan tek kadın zanlı Nuran Erdoğan’ın İstanbul 28. Noteri başk tibi olduğu ve hazırladığı usulsüz evraklarla Albayrak Şirketler Grubu’nun ihaleleri almasını sağladığı iddia edildi. 
     Albayraklar’ın AK Parti lideri Recep Tayyip Erdoğan’ın döneminden bugüne kadar belediyelerden aldıkları 1 milyar dolarlık ihalelerle ilgili DGM’nin başlattığı soruşturma kapsamında gözaltına alınan 14 zanlıdan Albayrak Şirketler Grubu Yönetim Kurulu Başkanı Mustafa Albayrak, Alican Balcı ve Nuran Erdoğan, "ihaleye fesat karıştırmak" suçundan önceki akşam tutuklanırken, polis şimdi de Ahmet, Nuri ve Muzaffer Albayrak kardeşlerin peşine düştü. 
     Tutuklanan Nuran Erdoğan ile Albayrak kardeşlerin ilişkisinin de boyutu ortaya çıktı. 
     Hemşeri olan Erdoğan’ın Albayraklar’a belediyeden trilyonluk ihaleyi alabilmesi için çalıştığı İstanbul 28. Noteri’nden usulsüz evrak verdiği iddia edildi. İddiaya göre ihale şartlarını yerine getiremeyen Albayrak kardeşler, İstanbul Belediyesi’nin 3 trilyon 45 milyar lira muhammen bedel üzerinden ihaleye çıkarttığı "Muhtelif Hizmet Aracı Kiralanması" işini almak için, noter başk tibi Erdoğan’dan yardım istedi. Düşük modelli otomobilleri son model gösteren 737 sahte belgeyi imzaladığı öne sürülen Erdoğan’ın sayesinde, Albayrak kardeşler belediyenin 3 trilyon liralık ihalesini kazandı. 
     
Erdoğan Ahlaksız siyasi kampanyaAK Parti Genel Başkanı Erdoğan, Albayraklar’a yönelik Temiz Şehir’ soruşturmasını, Siyasi amaçlı ahlaksız bir kampanya’ olarak niteledi 
     ANKARA Milliyet 

     AK Parti Genel Başkanı Recep Tayyip Erdoğan, partisinin grup toplantısında İstanbul DGM'nin yürüttüğü Albayrak soruşturmasıyla ilgili sert çıktı. 
     Albayrak Şirketler Grubu'nun teşekkül oluşturup hile ve fesat karıştırarak, kendi dönemi de dahil İstanbul Büyükşehir Belediyesi'nden bugüne kadar aldığı iddia edilen 1 milyar dolarlık ihaleleri soruşturan operasyonu, "Siyasi amaçlı ahlaksız ve insafsız bir kampanya" olarak tanımlayan Erdoğan, "Yapanlar, altında ezilecek" diye konuştu. Eğer bir yolsuzluk varsa, bunun bedelini ödemeye hazır olduğunu söyleyen Erdoğan, belediye başkanlığı dönemindeki bazı ilişkilerle partisi ve şahsının yıpratılmaya çalışıldığını ileri sürdü. 
     Belediye başkanlığı döneminde binlerce firmaya ihale verdiğini söyleyen Erdoğan, şöyle konuştu "Devletin imk nları belirli siyasi parti ve siyasi amaçlı operasyonlar için kullanılıyor. Bürokratlara suç işlettiriliyor. 1.5 milyar doları bu şirkete verdiğim söyleniyor. Ya bunlar hesap bilmiyor ya bu milleti zavallı duruma düşürmek istiyor. Partimize karalama kampanyası yürütenlerin yolsuzluklarını sağır sultan biliyor. Bunlar kendi çirkinlik ve yolsuzluklarını gizliyor. Ancak AK Parti olarak kanunları önlerine diktiririz" 
     



 YAŞAM 



















</TEXT>
</DOC>
