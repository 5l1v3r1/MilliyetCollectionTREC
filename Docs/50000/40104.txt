<DOC>
<DOCNO> 40104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/02/yazar/cemal.html </URL>
<DATE> 2001/09/02/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Mavi yolculukta tatil kitapları 
</HEADLINE>
<TEXT>

     Tatil kitapları... Bedii Faik'in 'Matbuat, Basın derken... Medya'sıyla Doğan Kitapçılık başladım. Sıcak havada bir bardak soğuk suyu lıkır lıkır içer gibi okunuyor. 
     Öylesine bir üslup, kalem kıvraklığı ve Türkçe özeni. Sanki okumuyorsun da, üstadın sivri dilli bir sohbetine kendini kaptırmış gidiyorsun... 
     Bizim mesleğin duayen ve üstadlarından olan Bedii Faik, gazeteci milletinin 1940'larda, 1950'lerdeki macerasını rengarenk anlatıyor. Tek parti döneminin havasını suyunu veriyor. 
     Bir örnek 
     "Gece vakti sepete atılan yani kullanılmayan - H. C. haber, İnönü'nün validesi hanımefendi ile eşi hanımefendinin İstanbul'u teşrif ettikleri haberidir ve milli şeflik devrinin en ağdalı günlerinde Milli Şef'in ailesine ait haberlerin gazetelerde yalnız yer bulması değil, ille de başmakalenin tepesindeki başköşeye konması zorunludur 
     Ertesi günü 'Matbuat Umum Müdürü' Selim Sarper telefona çağırttığı Atıf Sakar'ı kendine özgü küfür yağmuruyla bir güzel yıkadıktan sonra, 'Gazetenizi kapattım ulan ..' deyip, gazeteyi nasıl kapattığının gösterisini yapar gibi telefonu da suratına çarpıverir." 
     Tek parti dönemi budur. 
     Ya çok parti dönemi Şimdi o yılları bekliyoruz Bedii Faik'ten... 
     Tatil kitaplarından ikincisi, yine değerli bir meslektaşımın, Güneş Karabuda'nındı Zaman Bahçesinden Portreler. Yapı Kredi Yayınları Kitabın sayfaları arasında Kosta Daponte'ye de rastladım 
     Paris'te bir İstanbullu 
     Cumhuriyet'te birlikte çalıştığımız sevgili arkadaşım. Paris, Strasbourg ve İstanbul'daki keyifli akşamlarımızda gazeteci geyiği yaparken hep derdi ki "İki kadın arasında bir randevudan diğerine koşarken ölmek isterim". 
     Ama bir gün gazeteci gibi öldü 
     Haber peşinde koştururken... 
     Zülfü Livaneli'nin son romanı 'Bir Kedi, Bir Adam, Bir Ölüm.' Remzi Kitabevi 
     Keyifle okudum. 
     Benim neslimin romanı. Beni ister istemez iç dünyamda hüzünlü bir yolculuğa çıkarttı. Geçmiş zamanın peşinde düşünürken, içim acıdı bazen... 
     Walter Benjamin'in 'Moskova Günlüğü'nü Metis Yayınları mavi yolculukta okudum. 
     1926 yılının Moskova'sı. Kar kış. Lenin ölmüş. Kremlin'de Stalin oturuyor. Walter Benjamin, duyarlı bir aydın, bir düşünür ve yazar. Almanya'dan gelmiş, yeni rejimi tanımaya çalışıyor. 
     İç muhasebesi hiç eksik değil 
     "Partiye girmeli mi Tartışmasız yararları Sağlam bir konum. İnsanlarla örgütlü, garantili bir ilişki. Buna karşılık, proletaryanın hakim olduğu bir devlette komünist olmak, kişisel özgürlüğün tümüyle feda edilmesi anlamına geliyor." 
     Partili olup bağımsızlığını yitirmek istemeyen Walter Benjamin, sıkı bir komünist olan parti üyesi Asja Lacis'la gönül bağını da Moskova Günlüğü'ne kaydetmiş... 
     Gilles Kepel'in Cihat'ı. 
     İslamcılığın Türkiye dahil İslam coğrafyasındaki yükseliş ve gerilemesini öğrenmek ve kavramak isteyenler için bir el kitabı olabilir Cihat. Doğan Kitapçılık Sudan'da İslamcılar'ın iktidar yürüyüşünü şöyle anlatıyor 
     "1977'den itibaren Faysal İslami Bankası'nın Sudan şubesi açılmıştır aynı tipte diğer mali kurumlar gibi Al Baraka Finans Kurumu da 1984'de Sudan'a yerleşecektir. İslamcı lider Hasan el Turabi'ye yakın olanlar, bu bankalardaki istihdamın büyük bölümünü tekellerine almış ve öğrenci örgütlenmelerinin saflarında militanlık yapmış mezunlara iş ve zenginleşme olanağı sağlamışlardır. Bu bankalar aynı zamanda harekete bağlı olan yatırımcı ve girişimcilere çok uygun koşullarla kredi verecek ve ekonomik başarısında siyasi ilişkilerine ve ideolojik esinine doğrudan bağımlı olan bir dindar burjuvazinin su yüzüne çıkmasını kolaylaştıracaktır." 
     Yiğit Bener'in ilk romanını, 'Eksik Taşlar'ı da Om Yayınevi keyifle okudum tatilde. 1960'lara takıldım. Bir daha yaşanmayacak olanların burukluğunu hissettim. Erdinç'in, Devrim'in Brüksel'i bana, 1965'le 1966'daki kendi Bremen günlerimin kurşuni, kasvet dolu havasını yaşattı. Hayatta tutunmakla hayatı ıskalamak arasındaki o ince çizginin bazen ne kadar acımasız olabildiğini düşündürttü. 
     Ahmet Altan'ın 'İsyan Günlerinde Aşkı'na başlarken, Ayşe elimden aldı, tatil de bitti. 
     İyi pazarlar 
     
     







Bahçeli'nin tutumu 


Mavi yolculukta tatil kitapları 


Lüzumsuz bilgiler 


Sanıyorduk ki... 


Fuat kurtuldu ya diğerleri 


Özetle, vatandaş şaşkın, çaresiz... 


Reha Muhtar ile Erzurumlu... 


Anadolu kaplanı Gaziantep yaralı 


Sanatı kent kimliğiyle buluşturmak 


"Antep gelişiyor, hayat değişmiyor 


Bir cinayetin anatomisi 


Kriz dürümle aşılır mı 


Soyguncu fındıkçıların "gerçek hayat" 
hikayesi 


Cannes'lı Gazioğlu AKP'ye niye girdi... 


</TEXT>
</DOC>
