<DOC>
<DOCNO> 35395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/yasam/yas03.html </URL>
<DATE> 2001/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarihi kapıyı yık 37 milyon lira öde 
</HEADLINE>
<TEXT>

     ŞÜKRAN ÖZÇAKMAK 

     UNESCO’nun, Dünya Kültür Miras’ listesine aldığı tarihi Silivrikapı, bin 588 yıl boyunca oklara, toplara yangınlara karşı dimdik ayakta durmayı başarmıştı. Taa ki boyunun ölçüsünü bilmeyen kamyon ve kamyonetler gelene kadar. 17 Temmuz 2001 günü ME - PAR Nakliyat’a ait vinç yüklü kamyon, ısrarla kapıdan çıkmak istedi. Vinç kapıyı tutan mermere takıldı. Kapıyı destekleyen mermer kırıldı. Şoföre tehlikeli araç kullanmaktan 37 milyon 964 bin lira para cezası kesildi. 
     
     Proje hazırlanacak 
     OLAY, Hasar Müdürlüğü, Yol Bakım Müdürlüğü, Tarihi Çevre Koruma Müdürlüğü ve Anıtlar Kurulu’na kadar geldi. Kurul onarım için proje istedi. Yazışmalar sürüyor. Proje hazırlandığında kapı h l sağlamsa onarım için ihale açılacak. İhaleyi alan firma ödeneği alırsa onarımı yapacak. Kapıya zarar veren firma hakkında tazminat davası açılmazsa onarım parası da vatandaştan çıkacak. 
     



 YAŞAM 




















</TEXT>
</DOC>
