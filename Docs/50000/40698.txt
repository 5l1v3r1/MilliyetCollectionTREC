<DOC>
<DOCNO> 40698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/ekonomi/eko06.html </URL>
<DATE> 2001/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakem düdüğü çaldı 
</HEADLINE>
<TEXT>

Aria ve Turkcell genel müdürleri ulusal dolaşım konusunda tartıştı. Araya giren Telekomünikasyon Kurumu Başkanı Yurdal, Biz meseleyi çözdük’ dedi. 
     İSMAİL ŞAHİN 

     Harbiye Askeri Müzesi’nde Bilişim Zirvesi kapsamında gerçekleştirilen Telekom Forumu’nda, roaming ulusal dolaşım tartışması yaşandı. Aria ve Turkcell genel müdürlerinin tartışmasında Telekomünikasyon Kurumu Başkanı Fatih Mehmet Yurdal araya girdi. Yurdal, "Biz sorunu çözdük" dedi. 
     
     Türktan Ev bizim 
     Turkcell Genel Müdürü Cüneyt Türktan, ulusal dolaşımı bir eve benzeterek, evin donanımının devir alındığını ve içindeki eşyaları ve malzemeyi nasıl, niçin, neden kullanıldığına dair kuralların olması gerektiğini belirtti. Türktan, yatırımlarının karşılığını almak istediklerini söyledi. 
     
     Farina Evin sahibi hükümet 
     Bu sırada, Aria Genel Müdürü Giuseppe Farina araya girdi. Evin sahibinin hükümet olduğunu ve hükümet ile paylaşılması gerektiğini belirten Farina, "Beraber yemek yemeliyiz" dedi. Farina konuşmasına şöyle devam etti 
     "Bağımsız hareket ederseniz, tuvalet ve banyo gibi yerlere aynı anda girilir ve bunun olumsuz sonuçlar olur. Bu tür ortak yaşam alanlarda uyum sorunu yaşarsınız" dedi. 
     
     Yurdal Biz çözdük bile 
     Farina’ya cevap vermek için söz alan Turkcell Genel Müdürü Cüneyt Türktan, "O halde bizim altyapımızı siz satın alın ve roaming işlemini siz gerçekleştirin" dedi. Aria Genel Müdürü Farina ise, bunu memnuniyetle karşılayacaklarını söyledi. 
     Tartışmanın devam etmesi üzerine Telekomünikasyon Kurumu Başkanı Fatih Mehmet Yurdal araya girdi. Yurdal, "Keşke müdahalemiz olmadan şirketler bunu çözselerdi. Şu an ne isteyen ne veren makul. Ama biz makulu bulduk. Roaming konusu şu an bizim nezdimizde çözülmüş durumda" dedi. 
     



 EKONOMİ 






















</TEXT>
</DOC>
