<DOC>
<DOCNO> 16158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/ekonomi/eko04.html </URL>
<DATE> 2001/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Öksüz’ün Telekom tepkisi 
</HEADLINE>
<TEXT>
Bizim de taslağımız var 
     ELÇİN ERGÜN Ankara 

     Ulaştırma Bakanı Enis Öksüz, Telekom’un tamamının özelleştirilmesini öngören yasa tasarısı için, "İsterlerse yüzde 100’ünü satsınlar, benim öyle bir saplantım yok. Telekom acılı çiğ köfte değil ki..." dedi. Öksüz ayrıca Hazine ve Özelleştirme İdaresi Başkanlığı tarafından hazırlanan tasarıya karşın kendilerinin de tasarı hazırlayacağını kaydetti. 
     Telekom’un özelleştirilmesine ilişkin yasa tasarısı dün Başbakanlığa gönderildi. Hazine Müsteşarlığı ve ÖİB tarafından hazırlanan ve 13 maddeden oluşan tasarı, Telekom’un yüzde 100’ünün satılmasını öngörüyor. Yabancıların, şirketin çoğunluk hisselerine sahip olmasını engelleyen tasarıda milli güvenlik ve bağımsızlık amacıyla imitiyazlı hisse şekli de eklendi. 
     
Yüzde 100’ü bile satılabilir’      Telekom’un özelleştirilmesinde Devlet Bakanı Yüksel Yalova’yla sert tartışmalara giren Bakan Öksüz, Hazine ve ÖİB’nin de bir metin hazırlayabileceğini ama kendilerinin de bir tasarıları olduğunu bildirdi. Öksüz, söz konusu tasarıyı görüp değerlendireceklerini vurgulayarak, "Onlar öyle deyince olmaz. Daha önce hazırladıkları metin beş defa hukuktan tokat yedi" dedi. 
     Başbakanlığa gönderilen tasarının benimsetilmesi halinde Telekom’un yüzde 100’ünün bile satılabileceğini ifade eden Öksüz, "Benim saplantım yok. Namuslu bir iş yapmak istiyorum. Halk beni destekliyor" diye konuştu. 
     


 EKONOMİ 
















</TEXT>
</DOC>
