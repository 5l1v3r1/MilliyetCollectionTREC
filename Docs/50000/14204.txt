<DOC>
<DOCNO> 14204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/02/yasam/yas05.html </URL>
<DATE> 2001/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaresiz çevreci dil değiştirdi ’ 
</HEADLINE>
<TEXT>

Türkçe eylemlerle dertlerini anlatamayan 'Doğa Savaşçıları' bu kez Çince pankartlarla ayaklandı 
     ELVAN EZBER İstanbul 

     İstanbul Boğazı dün ilginç bir çevreci eyleme daha evsahipliği yaptı. 'Doğa Savaşçıları' adlı örgüt, bu kez Çince eylem yapmıştı. 
     Yenikapı İskelesi'nden boğaza açılan ve 'Boğazlar petrol yolu olmasın', 'Boğazlarda tanker istemiyoruz', 'Petrol Tanker Ölüm' anlamına gelen Çince pankartlar açan çevrecilerin yolu kısa sürede Deniz Polisi'nce kesildi. 
     
     Anlamadık, yasaklayalım 
     Önceki eylemleri 'izinsiz' olduğu gerekçesiyle durduran polis, bu kez de pankartlarda ne yazdığı anlamadığı için gösteriye izin vermedi. Yetkililerle kısa bir görüşme yapan örgüt başkanı Zafer Murat Çetintaş yaptığı kısa açıklamada şunları söyledi 
     "Şimdiye kadar eylemlerimizde Türkçe pankartlar kullandık, ancak anlaşılamadık. Belki daha iyi anlarlar diye Çince yazdık ama ilk anlamayan polis oldu." 
     


 YAŞAM 
























</TEXT>
</DOC>
