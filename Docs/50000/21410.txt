<DOC>
<DOCNO> 21410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/son/sonspo21.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalyaspor Teknik Direktörü sezon sonunda görevinden ayrılıyor 
</HEADLINE>
<TEXT>

     Antalyaspor Teknik Direktörü Metin Ünal, lig maçlarının tamamlanmasınının ardından teknik direktörlük görevinden ayrılacağını söyledi. 
     Metin Ünal, yaptığı yazılı açıklamada, 30 Nisan 2000 tarihinde Antalyaspor'un ligde kalma mücadelesi verdiği bir dönemde görevi üç maçlığına üstlendiğini ancak sezonun bitmesinden sonra, Antalyaspor ile 2 yıllık sözleşme imzaladığını hatırlattı. 
     Ünal, şunları söyledi 
     ''Antalyaspor, 2000-2001 futbol sezonunda kulüpte yaşanan bazı bünyesel ve mali sıkıntılar nedeniyle arzu edilen puanları yakalayamadı. Bütün olumsuzluklara rağmen Antalyaspor, küme düşme stresi yaşamadan sezonu kapatmaktadır. Tüm zorluklara rağmen görevimi en iyi şekilde yaptığıma inanıyorum.'' Ünal, gelecek sezon görev almasının Antalyaspor'a yarar sağlamayacağına inandığını ifade ederek, sezonun son maçı olan Gençlerbirliği karşılaşması sonrasında görevinden ayrılacağını bildirdi. 







</TEXT>
</DOC>
