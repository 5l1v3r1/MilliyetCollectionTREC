<DOC>
<DOCNO> 12310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/siyaset/asiy.html </URL>
<DATE> 2001/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyaset istemiyorlar’ 
</HEADLINE>
<TEXT>

Toplumda siyasetsiz yönetim özlemlerinin kamçılandığını vurgulayan Yılmaz, "Siyasete tuzak kuranlar AB'ye karşı vatan hainlerindir" dedi 
     HAKAN ŞANLITÜRK ANKARA 

     Ulusal Program'ın Türkiye için bir turnusol kağıdı fonksiyonu göreceğini belirten Başbakan Yardımcısı Mesut Yılmaz, "Cumhuriyetin, demokrasinin, çağdaş hayat tarzının, hukukun üstünlüğünün gerçek taraftarlarıyla sözde savunucuları bu süreçte ortaya çıkacak" dedi. Yılmaz, dün grup konuşmasında, AB ve UP'u değerlendirirken, UP'un hayata geçirilmesiyle nice saltanatların yıkılacağını, kamu vazifelerini millete tasallut, kurumsal ve kişisel hakimiyet için kullanma devrinin sona ereceğini söyledi. UP konusunda kendilerinin dışındaki faktörler nedeniyle gecikme olduğunu ifade eden Yılmaz, son günlerde siyasetçiler hakkında şüphe uyandırmaya dönük işaretlerin görüldüğünü belirterek şunları söyledi 
     
     'Milleti sürüklüyorlar' 
     "Toplumda siyasetsiz yönetim özlemleri kamçılanmaktadır. Siyasete tuzak kurulmuştur. Bu tuzağı kuranlar Türkiye'ye karşı ihanet içindedir. Bunlar çağdaşlık lafını dillerine dolamıştır. Fakat AB'ye üye olmamızı istemezler. Bunlar milleti gazeteyle, televizyonla oradan oraya sürüklenecek bilinçsiz bir kitle olarak görürler." 
     
     Yılmaz'dan bir yakınma daha 
     Önceki gün Ulusal Program'da fazla risk alınamadığından yakınan Mesut Yılmaz, dün de "Dar sokakta siyaset yapıyoruz. Böyle bir ortamda AB ile ilişkilerin kopmadan sürdürülmesi bile başarıdır" dedi. Genelkurmay Başkanlığı'nın da, UP ile ilgili sık sık temaslarda bulunduğu anlaşıldı. Genelkurmay 2. Başkanı Orgeneral Yaşar Büyükanıt'ın, birkaç hafta önce Yılmaz'a "Dil konusu, UP'da yer almasın" mesajı verdiği öğrenildi. 
     


 SİYASET 














</TEXT>
</DOC>
