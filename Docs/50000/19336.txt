<DOC>
<DOCNO> 19336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/yazar/akyol.html </URL>
<DATE> 2001/05/03/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
İslam ve demokrasi 
</HEADLINE>
<TEXT>

     SANATÇI Zülfi Livaneli önemsediğim bir yazardır da... Sabah'taki köşesinde, İslam dünyasında neden demokrasinin gelişmediğini irdelerken, resmi ideolojinin "irtica" retoriğine itibar etmeden, fevkalade önemli bir sorunu ortaya koydu 
     "Neden öncelikle Protestan, daha sonra görece olarak Katolik ve Ortodoks dünya demokrasiye geçiş aşamalarını daha kolay yaşarken, İslam dünyası diktatörlük biçimine daha yatkın " 
     Livaneli, dinlerin "inanç" ve "kültür" yönlerini ayırıyor ve İslam'ın Hıristiyanlıktan 600 sene sonra geldiğini belirterek, "Hıristiyan ülkelerin, gerekli reformları yapabilmeleri bakımından Hıristiyanlığın 600 yıllık bir birikim fazlası var" diyor. 
     Demokrasi kültürünün Protestan ülkelerden başlayıp Katolik, Ortodoks ve sonra da İslam ülkelerine yeni girmekte olduğu doğrudur. Ama sebep "600 yıllık zaman farkı" mı Öyle ise, Hıristiyan toplamlar arasındaki farkları nasıl izah edeceğiz 
     
     PROTESTANLIK, evet, ekonomik ve demokratik gelişmeyi hızlandırmıştır ama kendisi de sosyal ve ekonomik gelişmenin yol açtığı bir dini yorumdur. 
     Tarihçi Braudel, Akdeniz'de Rönesansın beşiği olan Venedik'in çöküp, Manş Denizi'ndeki Anvers'in "dünyanın ekonomik merkezi" haline gelmesini "büyük tarihin dönüm noktası" olarak niteler. Bu ekonomik dinamiğe bağlı olarak Katolik İtalya ve Müslüman Osmanlı da çökmektedir. Maddi Uygurluk, Ekonomi ve Kapitalizm, Cilt 1, sf. 113 vd. 
     Akdeniz'in gerileyip Kuzey'in gelişmekte olduğu daha 1450'lerde, İtalyan Medici bankasının çökmesi, buna karşılık Almanya ve çevre ülkelerde bankacılığın gelişmesi ile belliydi. George Holmes, Medieval Europe, sf. 262 
     Kuzey ticaretine coğrafi keşiflerin de katılması, Kuzey ülkelerinde ekonomiyi, kentleşmeyi, ticarileşmeyi hızlandırmış, bu dinamizmin yarattığı karmaşık zihniyet ve duygu değişimi dini alanda Protestan akımlarını, dünyevi alanda 'bilim devrimi'ni doğurmuştur. Protestanlık kesinlikle yükselen kentliliğin eseri olmuştur. Andrew Johnston, The Protestant Reformation in Europe, sf. 30 vd. 
     
     KENTLEŞME, ticarileşme, sanayileşme ve demokrasi gibi gelişme süreçleri okyanuslardan, denizlerden karalara doğru gittikçe geri kalmıştır. Protestan, Katolik ve Ortodoks toplumlar arasındaki 'gelişme' farkında bunun rolü büyüktür. 
     İslam da, dünya ticaret yollarına sahipken, bilimiyle, hukukuyla, kentleriyle üstün bir medeniyet kurmuş, Braudel'in belirttiği gibi, Haçlı seferleri sonunda "karalara kapanmasıyla" gerilemiştir, sanayi gibi demokrasiyi de geliştirememiştir. 
     Şimdi kentleşme, sanayileşme, ticarileşme, iletişim gibi dinamikler İslam toplumlarını da değişime, liberalleşmeye, demokrasiye yöneltiyor. 
     Max Weber, Protestan tarikatlarının eğitim ve ticarete sarılarak ekonomik ve sosyal gelişmeyi nasıl hızlandırdığını, bu tarikatların "liberal bireyin fideliği" olduğunu göstermişti. 
     Türkiye'de benzer süreci yaşıyoruz ama dar kafalı "bürokratik" resmi ideoloji bunu "irtica" sanıyor 
     Halbuki toplumsal gelişme dinamikleri hem din kültürümüzü liberalleştirmektedir, hem pozitivist resmi ideolojiyi aşarak, Livaneli'nin deyimiyle, "beş on yıl içinde" Türkiye'yi de liberal demokrasiye ulaştıracaktır. 
     
     







İslam ve demokrasi 


Cazdan bize ne 


Telekom’a asker freni 


İşte Türk kadını 


Mesut Yılmaz'ın inandırıcı olabilmesi... 


Bülent Bey’i nasıl tanırsınız 


Evde kalmasın 


Maske 


Halk farkında değil mi .. 


Sınav dönemi 


Beyaz Enerji soruşturmasında bilinmeyenler 


Dansöz 


Enerji düğümü 


Duy da inanma 


"Kaynak" denilen şey "tasarrufötur 


</TEXT>
</DOC>
