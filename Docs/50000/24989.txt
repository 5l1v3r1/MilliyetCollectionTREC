<DOC>
<DOCNO> 24989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/son/sonspo06.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor'da Galatasaray ile anlaşan Ender'e tepki 
</HEADLINE>
<TEXT>

     Bursaspor Kulübü Teknik Asbaşkanı Nihat Şengezer, yönetimle görüşmeden Galatasaray ile prensip anlaşmasına varan Ender'e tepki göstererek, ''Ender, kendini temize çıkarmak istiyor'' dedi. 
     Nihat Şengezer, Ender'in Galatasaray ile ön anlaşma yaptığını basından öğrendiklerini, bu hareketin spor ahlakı ve profesyonellikle bağdaşmadığını söyledi. 
     Ender'in transfer olma isteğini normal karşıladıklarını belirten Şengezer, şöyle konuştu 
     'Ender'in Galatasaray ile ön anlaşma yapmasına değil, şekline üzüldük. Durumu basından öğrenince şok olduk. Daha sonra da Nihat Şengezer'i aradım ama telefonu açmadı. Kimseye ulaşamadım açıklamasında bulunmuş. Ender, kendisini temize çıkarmak istiyor. Bursaspor'un yönetiminde 15 kişi var. İsteyen birine mutlaka ulaşabilirdi.'' Şengezer, Galatasaray Kulübü'nün henüz Ender ile ilgili kendilerine resmi bir öneride bulunmadığını da sözlerine ekledi. 






</TEXT>
</DOC>
