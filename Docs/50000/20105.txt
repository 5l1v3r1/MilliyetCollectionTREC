<DOC>
<DOCNO> 20105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/spor/spo01.html </URL>
<DATE> 2001/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
BEŞİKTAŞ’TA Baya rüzg rı 
</HEADLINE>
<TEXT>

Siyah - Beyazlı yönetimin prensipte anlaştığı Tunuslu Baya İstanbul’a geldi, yönetimle masaya oturdu, iş imzaya kaldı 
     KARTAL YİĞİT 

     BEŞİKTAŞ’ta Zoubaier Baya, dün akşam eşi Ude ile birlikte İstanbul’a geldi. Almanya’nın Freiburg takımında forma giyen 30 yaşındaki Tunuslu orta saha oyuncusunu hava alanında Teknik Direktör Christoph Daum ve menajer Sinan Engin karşıladı. Baya, önce Etiler çevresinde ev ve çocukları için kreş baktı. Bu futbolcunun menajerleriyle yönetimin anlaştığı, Baya ile de bugünkü görüşmeden sonra sözleşme imzalanacağı açıklandı. 
     TUNUSLU futbolcu, "Freiburg’ta birlikte oynadığım Ali Güneş bana kesinlikle gelmemi tavsiye etti. Burada oynamak bana gurur verecek. Sözleşmemin süresi iki veya üç yıl olabilir. Güzel günler yaşayacağıma inanıyorum" diye konuştu. Baya, akşam da Futbol Komitesi Sorumlusu Yıldırım Demirören, Daum ve Menajer Sinan Engin’le yemek yedi. Bu oyuncunun, bugün resmi sözleşmeyi imzalayıp, Almanya’ya döneceği bildirildi. 
     
BAŞKAN TATİLDE      Serdar Bilgili, eşi ve kızıyla birlikte yorgunluk atıyor 
     BEŞİKTAŞ Başkanı Serdar Bilgili, eşi Ebru ve dört yaşındaki kızları Lal’la Antalya’da tatil yapıyor. Sık sık kızıyla yürüyüşe çıkan Bilgili’nin, bir hafta Belek’te kalıp, İstanbul’a döneceği bildirildi. Bir ara eşiyle ayrılacağı dedikoduları çıkan Başkan Serdar Bilgili’nin oldukça mutlu olduğu gözlendi. 
     



 SPOR 
























</TEXT>
</DOC>
