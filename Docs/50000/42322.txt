<DOC>
<DOCNO> 42322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/15/son/soneko05.html </URL>
<DATE> 2001/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
SSK Emekli, dul ve yetim aylıklarına zam... 
</HEADLINE>
<TEXT>

     SSK'ya bağlı emekli, dul ve yetimlerin aylıkları artırıldı. 
     SSK Başkanlığı'ndan yapılan açıklamada, emekli, dul ve yetimlerin Eylül ayı gelir ve aylıklarının yüzde 2.9 oranında artırıldığı belirtildi. 
     Buna göre, bu ay ödenecek asgari emekli aylığı, 168 milyon 123 bin 510, azami emekli aylığı ise 322 milyon 532 bin 133 lira olarak belirlendi. 
     Açıklamada, Devlet İstatistik Enstitüsü'nce DİE bu yılın Ağustos ayında tüketici fiyatlarında bir önceki aya göre yüzde 2.9 oranında artış olduğunun belirlendiği vurgulanarak, SSK emekli, dul ve yetimlerinin Eylül ayı gelir ve aylıklarının da bu oranda artırıldığı belirtildi. 
     SSK emekli, dul ve yetimlerinin gelir ve aylıklarında Ağustos ayında yapılan yüzde 2.9 oranındaki artışın toplam tutarının 15.2 trilyon lira olduğu kaydedildi. 
     Aylıklar, tahsis numarasının son rakamı 5, 7 ve 9 olanlara 19 Eylül, 1 ve 3 olanlara 21 Eylül, 0, 2, 4, 6 ve 8 olanlara ise 24 Eylül'den itibaren ödenecek. 






</TEXT>
</DOC>
