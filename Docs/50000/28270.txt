<DOC>
<DOCNO> 28270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/son/soneko18.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fon bankası mallarının satışında 2. perde 25 Haziran'da... 
</HEADLINE>
<TEXT>

     Fon bankalarının mallarının satışında 2. program, 25 Haziran Pazartesi günü başlatılacak. 
     Eskidji Müzayede Evi'nden yapılan açıklamada, Sümerbank çatısı altında birleştirilen Yaşarbank, Egebank, Bank Kapital ve Yurtbank ile Ulusalbank'ın tüm şube mobilyaları, kasaları, elektrikli ve eletronik eşyası, otoları ve gayrimenkullerinin 4 Haziran'da satışa sunulduğu hatırlatıldı. 
     Açıklamada, 25 Haziran Pazartesi gününden itibaren başlayacak 2. programda, İstanbul şubelerinin yanı sıra genel müdürlük binalarındaki yer ve tavan kaplamaları, halılar, cam ve ahşap kapılar, dolaplar, cam afiş panoları, mutfak tezgahları ile binlerce malzemenin satılacağı bildirildi. 
     Kapanan Ankara, İzmir, Adana, İskenderun, Eskişehir, Balıkesir, Salihli, Manisa şubelerinin mobilya, kasa, elektrik ve elektroniklerinin de bu program içinde yer aldığı belirtilen açıklamada, 16 Temmuz'da İzmir ve çevresindeki gayrimenkullerin satışa çıkarılacağı duyuruldu. 






</TEXT>
</DOC>
