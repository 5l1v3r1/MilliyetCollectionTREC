<DOC>
<DOCNO> 19216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/son/sonspo19.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya Ligi 9. teknik direktörünü eskitti 
</HEADLINE>
<TEXT>

     İtalya'da Birinci Lig takımlarından Bari'nin teknik direktörü Eugenio Fascetti'nin görevine son verildi. 
     Bari Kulübü Başkanı Vincenzo Matarrese tartafından yapılan açıklamada, Eugenio Fascetti'nin yerine genç takım sorumlusu Arcangelo Sciannimanico'nun göreve getirildiği bildirildi. Ligde 19 puanla son sırada olan Bari, son hafta kendi sahasında yaptığı maçta Perugia karşısında 3-0 öndeyken, son 20 dakikada yediği 4 golle sahadan 4-3 yenik ayrılmıştı. 
     Ligin bitimine 6 hafta kala Bari'nin İkinci Lig'e düşmemesi için adeta bir mucize gerçekleştirmesi gerekiyor. 
     Bu arada İtalya Birinci Futbol Ligi'nde sezon başından bu ana dek teknik direktörlük görevine son verilen veya istifa eden teknik adam sayısı Fascetti ile 9'a çıktı. Daha önceden Lippi FC Inter , Zeman Napoli , Eriksson SS Lazio , Malesani AC Parma , Sacchi AC Parma , Terim AC Fiorentina , Zaccheroni AC Milan ve Gigi De Canio Udinese , çalıştırdıkları takımlardan ayrılmak zorunda kalmışlardı. 






</TEXT>
</DOC>
