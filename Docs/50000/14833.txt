<DOC>
<DOCNO> 14833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/ekonomi/aeko.html </URL>
<DATE> 2001/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş Merkez’in müdahalesi yanlıştı newline Bankacılar 50 milyon dolar komik newline oluyor 
</HEADLINE>
<TEXT>

Devlet Bakanı Derviş’in bankacılarla yaptığı toplantıda Merkez Bankası’nın dolara müdahalesi tartışıldı 
     EKONOMİ SERVİSİ 

     Mali krizi görüşmek üzere dün İstanbul’da bankacılarla bir araya gelen ekonomiden sorumlu Devlet Bakanı Kemal Derviş’in, Merkez Bankası’nın kur politikasını değerlendirdiği öğrenildi. 
     Toplantıda Derviş, bankacılara Merkez Bankası’nın dolara müdahalesini yanlış bulduğunu, bankacılar da Bakan’a Merkez Bankası’nın 50 milyon dolarlık ihalelerini komik bulduklarını iletti. 
     
     900 bin olacağına inanmadım’ 
     Derviş’in içeride bankacılara, "Doların 850 - 950 bin lira bandına oturacağına inanmıyordum. Rekabet gücü kazandırması açısından doların 1 milyon 100 - 1 milyon 150 bin lira bandına otursa iyi olur. Böylece sağlam bir başlangıç yaparak başlarız" dediği belirtildi. 
     Bu açıklamalara karşın bankacıların da Bakan Derviş’e, Merkez Bankası’nın 50 milyon dolarlık müdahalelerini komik bulduklarını ve bunun kaldırılması gerektiğini söyledikleri öğrenildi. 
     Bankalar Birliği’nde sekiz büyük bankanın üst düzey yöneticisiyle yaptığı toplantıdan sonra basın mensuplarının ısrarlı sorularını yanıtsız bırakan Derviş, bugün açıklama yapacağını bildirdi. 
     
     Stopaj yükseltilebilir 
     Bankacılar görüşmede Derviş’ten stopajın yükseltilebileceği sinyalini de aldı. Bakan Derviş’ten sonra Merkez Bankası Başkanı Süreyya Serden geçti ile bir değerlendirme yapan bankacılar ise Derviş’le yapılan toplantının kendilerine güven verdiğini ilettiler. Serdengeçti bankacılara Merkez Bankası’nın 18.4 milyar dolar olarak görünen toplam döviz rezervinin 16.9 milyar dolarlık bölümünün kullanılabileceğini belirtti. 
     Bankalar Birliği Yönetim Kurulu başkan Vekili Akın Akbaygil, "Bakan’a bankacılık sektörünün son gelişmelerden olumsuz etkilendiğini ilettik" dedi. Dolardaki hızlı yükselişin önemli bir sapmayı, aksettirdiğine inanmadıklarını belirten Akbaygil, "Piyasa fevkalede sığdır. Bu sığ piyasada, gerçek bir talep ve gerçek arz olmadan oluşan fiyatları her zaman kuşkuyla karşılamak lazım" diye konuştu. 
     
Dolardaki artışı masaya yatırıldı      Kemal Derviş 
     - Doların 850 - 950 bin lira bandına oturacağına inanmıyordum. 
     - Eğer bu seviyeye otursaydı yanlış olurdu. 
     - Doğru dürüst bir devalüasyondan sonra işe başlamak gerektiğini düşünüyordum. 
     - Merkez Bankası hata yaptı. Bir süre 850 - 950 bin bandında oturtmak için para harcadı. 
     - ABD'deyken "15 günde 15 yasa çıkmalı" deyince döviz fırladı ama iyi de oldu. 
     - Şimdi 1 milyon 100 bin - 1 milyon 150 bin lira düzeyine otursa iyidir. Bu bize rekabet gücü kazandırır. 
     
     Bankacılar 
     - Merkez Bankası her gün 50 milyon dolar satmayı bıraksın. Komik ve yabancılara karşı ayıp oluyor. 
     - Büyük bankalarımız her gün hatta tek kalemde 50 milyon dolar transfer ediyor. 
     - Bir büyük bankamız geçenlerde 220 milyon dolar müşteri transferi yaptı. Bunu tüm dünya biliyor. Bu da yabancıların, "Merkez Bankası 50 milyon dolar satacak kadar zayıf mı" yorumlarına neden oluyor. 
     - Önemli olan döviz fiyatı konusunda halkın bekleyişi. "Döviz bitecek" diye halk hücum ederse o zaman iş çığrından çıkar. 
     - Halk bankalara güveniyor, devlete güvenmiyor. Devlete güveni geri getirin. 
     


 EKONOMİ 




















</TEXT>
</DOC>
