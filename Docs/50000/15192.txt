<DOC>
<DOCNO> 15192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/08/siyaset/siy04.html </URL>
<DATE> 2001/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli açarken ülkücüler dövdü 
</HEADLINE>
<TEXT>

     MESUT ÇATAK, MESUT IŞIK Gebze DHA 

     Gebze Organize Sanayi Bölgesi’nde Alarko Holding ile ABD’li Willis Carrier firmalarının ortaklaşa kurdukları ve Başbakan Yardımcısı Devlet Bahçeli’nin katıldığı Alarko Carrier klima tesislerinin açılış töreni olaylı geçti. Ülkü Ocakları’ndan bazı kişilerin saldırısı sonucu bir basın mensubu başından yaralanırken, bir kişi gözaltına alındı. 
     37 bin metrekarelik kapalı alana sahip tesislerin açılış töreni öncesi, Gebze’de ameliyat ipliği üretimi yaptığı belirtilen Fazlı Güleç adlı bir işadamı, sorunlarını anlatmak için elindeki dosyayla Bahçeli’nin yanına gitmek istedi. 
     
Jandarmalar uzaklaştırdı      Bahçeli’ye yaklaşmasına izin verilmeyince bu kez bağırarak sesini duyurmaya çalışan Güleç’in ağzını jandarmalar elleriyle kapatarak uzaklaştırmaya çalıştı. Bir ara jandarmanın elinden kurtulan Güleç, "Vatan hainleri" diye bağırınca ekip otosuna kapatıldı. Güleç’in, Gebze’deki tesislerinde ameliyat ipliği ürettiği, ancak Sağlık Bakanlığı’nın bu iplikleri almayıp daha yüksek fiyatlarla ithalat yaptığı iddiasını, Bahçeli’ye anlatmak istediği öğrenildi. 
     Bahçeli’yi takip eden basın mensupları, özel güvenlik görevlileri tarafından engellendi. Bu sırada Ülkü Ocakları’ndan gençler "Devlet büyüklerine niye saygı göstermiyorsunuz " diyerek basın mensuplarına saldırdı. Ülkücü gençlerin yumruklarına hedef olan Kanal D kameramanı Bülent Yılmaz başından yaralandı. 
     


 SİYASET 














</TEXT>
</DOC>
