<DOC>
<DOCNO> 38132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/son/sontur16.html </URL>
<DATE> 2001/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağlık Bakanı Durmuş "Derviş'in hesabını veremem" 
</HEADLINE>
<TEXT>

     Sağlık Bakanı Osman Durmuş, Ankara'nın Güdül İlçesi'nde vatandaşlarla sohbet ederken, ''Buraya hesap vermeye geldik. Hesap veriyoruz, sizi dinliyoruz. Ama ben Derviş'in şeyhin hesabını veremem'' dedi. 
     Durmuş, Mehmet Bayatlı adlı vatandaşın, ''Her tarafta zam var. Başımız ağrıyor. Zam gelince biz hasta oluyoruz. Artık bıktık'' şeklindeki sözleri üzerine, ''Doğru söylüyorsun. Ben de bırakıp gideceğim. Ama bırakmıyorlar'' diye konuştu. 
     ''Sağlıkta zam var mı Hastanede zam var mı Yok'' diyen Durmuş, devletin, hastanın ilaç parasını, yatağını karşıladığını kaydetti. Durmuş, ''Zamları ben yapmıyorum. Ben masumum'' dedi. 
     
     'Türkiye'de birileri oynuyor' 
     Durmuş, Güdüllü bir esnafın sorunlarını dinledikten sonra da bu sorunları Bakanlar Kurulu'na ileteceğini ifade etti. Durmuş, şöyle devam etti 
     ''Bakanlar Kurulu'nda bu sorunlar yüksek sesle konuşuluyor. Esnafın aldığı kredileri faiziyle ödetmeye kalktılar. Onlar engellendi. Biliyoruz, esnaf çok sıkıntıda. Türkiye'yi darboğaza sokmuşlar. Şu anda çıkıyor, sıyırıyor falan değiliz. Ancak şunu da görmemiz lazım, 2 gün evvel dolar 1 milyon 560 bin liraydı, bugün 1 milyon 340 bine indi. Bu neyin nesi Bunu hep beraber düşünmemiz lazım. Nasıl oldu da indi Türkiye'de birileri oynuyor. Bu oynayanlar mevcutken, Türkiye belli bir istikrarı yakalayamaz. Türkiye'nin istikrarı yakalayabilmesi için hepimiz sorumluyuz. 65 milyonun elini taşın altına koyması lazım. 
     Devlet tüketildi, yenildi, içildi. Küçültelim dediler, küçülttüler, özelleştirelim dediler, özelleştirdiler. Ne oluyor yani Bir şeyi görmemiz lazım. Türkiye'nin malları yağma ediliyor, içi boşaltılıyor. Kim yapıyor bunu Herhalde Sağlık Bakanı değil.'' 
     
     'Derviş'in şeyhin hesabını veremem" 
     Bir vatandaşın ekonomik sıkıntıda olduğunu belirterek, ''Derviş, Derviş dediler, Türkiye'de Derviş kadar akıllı adam yok muydu '' demesi üzerine Durmuş, ''Onu bana sormayın'' diye konuştu. Durmuş, göreve geldiğinden bu yana yaptığı hizmetler hakkında bilgi vererek, gitmediği ilçe ve belde kalmadığını, Güdül'e de vatandaşa hesap vermeye geldiğini belirtti. Durmuş, ''Sizi dinliyorum, ama ben Derviş'in, şeyhin hesabını veremem. Ben Sağlık Bakanı'yım. Bana Sağlık Bakanlığı'nın hesabını sorun, ben de vereyim'' dedi. 
     Durmuş, vatandaşlarla sohbetinin ardından Güdül Devlet Hastanesi'ne geçerek, Başhekim Ümit Arıkan'dan bilgi aldı. 






</TEXT>
</DOC>
