<DOC>
<DOCNO> 30152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/son/sontur05.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan "Gel beraber parti kuralım..." 
</HEADLINE>
<TEXT>

     Kapatılan Fazilet Partisi'nin Genel Başkanı Recai Kutan bu sabah TBMM'de düzenlediği basın toplantısında yeni partinin en kısa sürede açılacağını söyleyerek, Yenilikçi kanada birlik mesajları gönderdi. Kutan, Tayyip Erdoğan'ın yasaklı olduğunu hatırlatarak "Parti kuramaz" dedi. 
     Kutan basın toplantısında "Geçmişte olup bitenlere sünger çekelim ve yepyeni bir sayfa açalım. Biz bir kardeşler topluluğuyuz. Birbirimizi hatalarımız, kusurlarımızla birlikte sevmek durumundayız. Hoşgörülü, şefkatli ve sabırlı olmalıyız" dedi. 
     Yeni bir parti kurmak için çalışmalara başlandığını açıklayan Kutan, " 
     Yeni parti en kısa zamanda kurulmalıdır. Kesinlikle birlik ve bütünlüğü sağlama gayreti içinde olmalıyız" diyerek sözlerini şöyle sürdürdü 
     "Bizim gücümüz birliğimizde ve bütünlüğümüzdedir. Onun için bölünmeyelim. Camiamızdan bir tek çakıl taşının bile kaybolmasına gönlümüz razı değil. Bölünmenin kimleri sevindireceğini ve kimlerin ekmeğine yağ süreceğini iyi hesaplayalım." 
     Yeni partide Genel Başkanı Kurucular Kurulu'nun seçmesi gerektiğini söyleyen Kutan, "Bu yöntemle genel başkan ancak kurucular kurulundaki seçimden sonra belirlenmiş olacaktır. Kişilere bağlı değil tabanın arzusuna uygun bir teşkilatlanma gerçekleştirilecektir." 
     Kutan, "kapatılma kararından daha da güçlenerek çıktık. Yılmadık ezilmedik dimdik ayaktayız" diyerek "Program halen hazırlanmaktadır. Bu parti programına kurucular kurulu nihai şeklini verecektir. 
     En kısa zamanda partinini ismi, kurucular kurulu ve genel başkanı belirlenmiş olacaktır" dedi. 
     Recai Kutan gazetecilerin bir sorusu üzerine "Tayyip Erdoğan şu anda siyasi yasaklıdır. Yetkili kurullardan yasağının kalktığına dair bir karar çıkmamıştır. Dolayısıyla bir parti kurması mümkün değildir" dedi. 
     
     

</TEXT>
</DOC>
