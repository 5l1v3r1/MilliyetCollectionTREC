<DOC>
<DOCNO> 26110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/son/sontur04.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da "Huzur" operasyonu...663 kişi gözaltında 
</HEADLINE>
<TEXT>

     İstanbul'da gerçekleştirilen ''Huzur 34 A Operasyonu''nda, durumları şüpheli görülen ve kimliklerini ibraz edemeyen 663 kişi gözlem altına alındı. 
     İstanbul Emniyet Müdürlüğü Basın-Protokol ve Halkla İlişkiler Şube Müdürlüğü'nden yapılan açıklamaya göre, dün 22.00-01.00 ve bugün 01.00-08.00 saatleri arasında şehir genelinde gerçekleştirilen uygulamalarda, 452'si şüpheli, 211'i de kimliksiz olmak üzere toplam 663 kişi yakalandı. Ayrıca, 5 adet ruhsatsız tabanca, 4 adet kurusıkı tabanca, 5.5 gram eroin elde edilen operasyonlarda, pasaportu bulunmayan yabancı uyruklu 5 kişi, hakkında yakalama müzekkeresi olan 38 kişi ile 1 asker kaçağı ve 6 firari hükümlü de ele geçirildi. Ruhsatı bulunmayan ya da kumar oynatan 58 umuma açık yer hakkında işlem yapılan uygulamalarda, 354 sürücüye de toplam 21 milyar 803 milyon 400 bin lira tutarında para cezası kesildi. 194 aracın trafikten men edildiği uygulamalarda, 66'sı alkollü, 10'u da ehliyetsiz toplam 76 sürücü yakalandı. 







</TEXT>
</DOC>
