<DOC>
<DOCNO> 28757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/son/sonspo14.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Milano'da Inzaghi ve Rui Costa için geri sayım... 
</HEADLINE>
<TEXT>

     Teknik direktörlüğünü Fatih Terim'in yaptığı AC. Milan'da, İnzaghi ve Rui Costa'nın transferleri ile ilgili nihai kararın 3 gün içinde çıkması bekleniyor. 
     İtalyan spor basınında yer alan haberlerde, Milan'ın Filippo İnzaghi ile kesin olarak anlaştığı, Juventus kulübüyle de yarın yöneticilerin görşmesiyle transferin tamamlanmasının beklendiği belirtildi. İnzaghi'nin bir aksilik olmaması halinde hafta sonu kırmızı-siyahlılar ile imza atması bekleniyor. 
     Satış listesinde olan Bierhoff, Boban, Sala, Chamot gibi isimlerin satılmasını bekleyen Milan'da, transferdeki en büyük hedef Rui Costa konusunda ise belirsizlik devam ediyor. Geçen hafta Genel Direktör Mario Sconcerti'nin istfasıyla karışan Fiorentina'nın 120 milyar İtalyan liretlik yaklaşık 60 milyon dolar borcu bulunduğu söylenirken, başkan Cecchi Gori'nin çarşamba günü yönetim kurulunu toplayarak, hangi futbolcuların satılacağına karar vereceği bildirildi. 
     Fiorentina'nın kaleci Francesco Toldo Barcelona ve Juventus istiyor için 30 milyon dolar, forvet Enrico Chiesa'ya da İnter istiyor 20 milyon dolar istediği belirtilirken, kaptan Rui Costa şimdilik satılmazlar listesinde bulunuyor. 
     Teknik Direktör Terim'in ısrarla istediği Rui Costa için Milan'ın, Fiorentina'dan Nuno Gomes'i de alarak 50 milyon dolar artı Comandini'yi gözden çıkarabileceği iddia ediliyor. Portekizli Rui Costa'yı kadrosuna dahil etmek isteyen diğer bir takım Lazio'nun başkanı Sergio Cragnotti'de, Fiorentina'nın bu oyuncuyu satması halinde 40 milyon doları nakit vermeye hazır olduklarını açıkladı. 
     
     Commandini 'Inzaghi gelirse giderim' 
     Bu arada Milan ile halen sözleşmesi bulunan 24 yaşındaki Gianni Comandini, La Gazzetta dello Sport gazetesine verdiği demeçte, ''Eğer İnzaghi gelirs,e bana gitmek düşer. Bana güvenen bir teknik direktör istiyorum'' dedi. 
     Comandini, futbolun kuralının bu olduğunu ve İnzaghi'nin gelmesi halinde Milan'dan ayrılmasının normal karşılanması gerektiğini söyledi. 
     
     Galliani 'Bu şekilde gitmez' 
     Öte yandan, Corriere della Sera gazetesine demeç veren Milan Kulübü 2. Başkanı Adriano Galliani ise, ''İtalya liginde takımların ekonomik bilançosu her yıl daha kötüye gidiyor. Bu şekilde ileriye gidilmez'' dedi. 
     Milan'ın 1998'te 430 milyar, 1999'da 650 milyar, 2000'de 800 milyar İtalyan lireti harcama yaptığını kaydeden Galliani, önümüzdeki yılki harcamanın daha da kötüye giderek 1 trilyon İtalyan lireti yaklaşık 500 milyon dolar olacağını dile getirdi. Milan Kulübü 2. Başkanı, ''Futbol para kaybediyor, endişeli bir durum. Özellikle futbolcu ve teknik direktörlerin harcamalarında artış var'' diye konuştu. 






</TEXT>
</DOC>
