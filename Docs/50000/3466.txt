<DOC>
<DOCNO> 3466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/spor/aspo.html </URL>
<DATE> 2001/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
YAYLIM ATEŞİ 
</HEADLINE>
<TEXT>

Trabzonsporlu Sergen, onefooball.com sitesine, ilgili çarpıcı açıklamalar yaptı 
     GÖKHAN TÜRE 

     "Alpay bir şey yapmıyor" 
     "ALPAY, İngiltere’de hiçbir şey yapmıyor. Onun her maçını televizyondan izliyorum. Bir karşılaşmada sadece beş - altı kez topa ayağı deyiyor. Ardından bütün basın çok iyi oynadığını yazıyor. Ama hepsi yalan söylüyor. Alpay’ın menajeri Harun Arslan, seyahat acentası gibi. Elindeki oyuncular yabancı kulüplerde sadece birkaç ay kalabildi" 
     
     "Denizli kötü karakterli" 
     "MUSTAFA Denizli, kötü karaktere sahip. Onu, Euro 2000’e sırtladım, götürdüm. Kritik maçlarda çok önemli işler gördüm. Elemelerdeki Finlandiya, Moldova, K.İrlanda ve Almanya maçlarına bakın, görürsünüz. En azından Euro 2000’deki tüm maçlarda oynamalıydım. Ama Denizli bana sırtını döndü, rahatsız oldum. Çünkü ben yıldız bir oyuncuyum." 
     
     "Arif - Tayfun vasat" 
     "İSPANYOL Real Sociedad’a transfer olan Arif Erdem ve Tayfun Korkut, Avrupa klasında oyuncular değil. Türkiye’de, beş ya da altı kaliteli futbolcu var. Arif ile Tayfun ise bu listede yok. Hamburg’un bana teklif yaptığı doğru. Ama ben niye Hamburg’a gideyim Ben sadece büyük kulüpler için oynarım. Hamburg’un durumu ise ortada" 
     
"Fenerbahçe’nin hiç şansı yok"      "FENERBAHÇE’NİN, ligde Galatasaray’a karşı şansı hiç yok. Fenerbahçe çok yavaş oynuyor. Sahada sadece gezinerek, şampiyon olamazsınız. Galatasaray, sorunları olmasına rağmen benim ligdeki şampiyonluk için favorim. Paralarını zamanında alamıyorlar. Bu nedenle, belki Beşiktaş ve Trabzonspor’un az da olsa şampiyonluk şansı olduğu söylenebilir". 
     
"Galatasaray şampiyon olacak"      "HER şeye rağmen sezon sonunda Galatasaray büyük olasılıkla şampiyon olacaktır. Kariyerimdeki en büyük hata, prensipte Galatasaray ile anlaştıktan sonra Fenerbahçe’ye transfer olmamdı. Sonra bu hatayı telafi ettim, Fenerbahçe’den ayrılarak, Cim - Bom’a döndüm, ama artık çok geçti" 
     


 SPOR 






























</TEXT>
</DOC>
