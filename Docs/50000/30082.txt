<DOC>
<DOCNO> 30082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/yazar/theper.html </URL>
<DATE> 2001/07/03/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Dava açmak cezalandırma değildir 
</HEADLINE>
<TEXT>

Apartmanımızda bir yönetici ile çalıştım, ben denetçiydim ancak anlaşamadık. Örneğin bana tetkik için defterleri vermedi, ben de denetçilikten ayrıldım. Sonra aynı kişi yine yönetici seçildi. Hala yönetici. Ben aidat vermiyorum, hesapları bilmiyorum, aidat vermediğim için beni dava ederler mi Ben dava açabilir miyim 
T. U. - İstanbul 

     Ekte gönderdiğiniz karar defteri örneğine göre bahsettiğiniz kişinin yöneticiliği devam ediyor ama kendisi 2000 yılı içinde yeniden seçilmiş, yani öyle anlaşılıyor ki, apartmanınızın vazgeçilmez yöneticisi olmuş. 
     Karar defterinde işletme projesi niteliğinde bir karara rastlamadım. Dolayısı ile kat malikleri kurulunun tespit ettiği bir aidat yok. Aidat yönetici tarafından yapılan işletme projesi ile tayin edilmiş olabilir, bunun da size tebliği gerekirdi, bundan da söz etmemişsiniz. Öyleyse bunlar tamamlanana kadar aidat vermeyebilirsiniz. İşletme projesi kesinleşene kadar, aidat avans talebi ile sizi dava edemezler. Ancak işletme projesinin kesinleşmesinden sonra dava edebilirler. 
     Sizin dava açıp açamayacağınıza gelince. Genel kanaat şu ki Bir kimse diğerine kızdığı zaman ona dava açmayı düşünür. Dava açmak birine karşı kızgınlığın giderilmesi değildir. Dava açmak cezalandırma da değildir. İki kişi arasında bir anlaşmazlık varsa, bunun hukuki yoldan halli için hakime başvurulur. Bu da bir cezalandırma yöntemi değil son derece medeni bir davranıştır. Dolayısı ile size gidin dava açın diyemem. Önce dava nedeni olması lazım. Örneğin bir alacağınız varsa tabii gidip dava açın veya yöneticinin seçildiği toplantıda yasaya aykırılık varsa bunun için de dava açın ama önce ne yapmak istediğinizi bilmem lazım, yani hukuka aykırı olarak gördüğünüz hususu bildirmeniz lazım ki, ben de size "evet bu hukuka aykırıdır" veya "hayır bu hukuka uygundur dava açmanız yersizdir" diyebileyim. 
     
     







Erbakan geliyor mu 


Pahalı dava 


IMF eliyle yürütülür 


Dürüst olunca da laf ederler 


Demokrasi ve özgürlük alanını genişletmek... 


IMF... Sisifos'un kayası 


Kuğunun ölümü 


Ulusal Eğitime Destek Kampanyası 


Programdan kurtulmak 


İyi bir dönem olabilir 


Piyasalar temkinli karşılar 


Kumarcılar doğruyu söylemiyor 


Cem'in iç politikası 


"Gümrükler için tek bir işadamı bile aramadı " 


Dava açmak cezalandırma değildir 


Siyasal avantacılığı dünya yutmuyor 


</TEXT>
</DOC>
