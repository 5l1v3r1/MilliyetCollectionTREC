<DOC>
<DOCNO> 22750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/yazar/civaoglu.html </URL>
<DATE> 2001/05/23/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Derviş yerelde 
</HEADLINE>
<TEXT>

     Derviş'in Gaziantep gezisine farklı bir yaklaşım... 
     Türkiye, IMF ile anlaşmayı imzaladı. 
     İlk yardım dilimi geldi. 
     Peki Derviş, bundan sonra ne yapacak 
     Ekonomik koordinasyon, sadece faiz, kur, para politikaları ve Hazine borçlanması mı 
     Başka ne yapacak 
     Kendine "politika yapıyor" dedirtmemek ve liderleri rahatsız etmemek için "iş olsun" diye - Tanrı tekrarından korusun - IMF ile bir anlaşma daha mı imzalamalı 
     Yoksa Ankara'da oturup "klasik bakanların tek tip ve yavan 24 saatlerini mi yaşayacak " 
     
Genel ve yerel      Derviş, sıradan takvimlerin adamı değil. 
     İlk geldiğinde sabah saat 06.00'da başlayan çalışmalarıyla dikkat çekmişti. 
     Şimdi Gaziantep'den başlayan gezileri de önce yadırganacak... 
     Ama... Gerekçelere "politika" etiketi yapıştırılmadan, başka gerçekler de araştırılmalı. 
     Derviş, genel ekonomi uzmanı. 
     Türkiye'yi genel ekonominin yörüngesine oturttu. 
     Ama... Özel, yerel ve sektörel nokta çözümler de gerekmekte. 
     Son krizden en çok etkilenen yörelerden biri Gaziantep... 
     107 fabrika çalışmıyor... Kalanları da yarım kapasiteyle çalışıyor. 13 bin kişi işten çıkarılmış. İflaslar var. 
     Türkiye'nin en gelişmiş sanayi kentlerinden biri olan Gaziantep için özel ve sektörel ilk çözüm paketi hazırlanabilir. 
     Kemal Derviş, işte bu nedenle öncelikle orada... 
     Adana'da da aynı şeyi yapacak. 
     Kriz öncesinde sanayi patlaması yapan ve şimdilerde çöken Çorum'a gidecek... 
     Kayseri de programda... 
     Türkiye'nin ihracat merkezlerinden biri olan zordaki Denizli sırada. Ardından Diyarbakır, Mardin sanayi bölgeleri... 
     Hepsi için ayrı ayrı ekonomik tedavi paketleri hazırlanacak. 
     Doğu Anadolu'da hayvancılık ve tarım konusunda çözüm paketleri üretilecek... 
     Karadeniz, Marmara, Ege ve Trakya için de... 
     Eğer bu yapacağı "politika" ise... Keşke... 
     
Yerinde yönetim      Derviş'in genel ekonomi politikalarıyla uyumlu yerel çözümler üretebilmesi için Türkiye'nin reel sektör coğrafyası ve insan potansiyeli hakkında yeterli deneyim ve gözleme sahip değil. 
     Yerel sorunlarla onların coğrafyasında karşılaşmalı... Onları yerinde görerek tanımalı. İnsanlarını dinlemeli. 
     Sularını, ayranlarını, rakılarını içmeli. 
     Yemeklerini yemeli, havasını solumalı. 
     Kokusunu almalı. 
     Bu eksiğini gidermek zorunda. 
     Hem kendisi için, hem de yürüttüğü görevin çözüm üretme sorumluluğu gereği. 
     Yani... "Derviş, siyasete çok erken soyunuyor" söylem sahiplerinin bir de bu açıdan bakmalarında yarar var. 
     O nedenle... Hükümet ortağı partiler, erken rahatsızlık göstermesin. 
     IMF ile anlaşma kalın çizgidir. 
     Şimdi son krizle çöken potansiyeli yeniden ayağa kaldırmak için yöreler bağlamında ince ayarlar zamanı. 
     Ama... Derviş, bu arada aktif siyaset için nabız tutamaz mı 
     Yoksa yasak mı 
     
Derviş'in dili      Kemal Derviş'in en çok dikkat çeken özelliği, uzun yıllar yurtdışında yaşamasına karşın konuşurken hiç yabancı kelime kullanmaması... 
     Derviş, lise eğitimini Fransa'da yapmış... Fransız kadar iyi Fransızca konuşuyor. 
     Annesi Alman olduğu için Almanca ikinci dili... 
     Amerika'da yüksek eğitim almış ve çeyrek yüzyılı aşkın süredir ABD'de oturmuş... İngilizce'si de çok iyi. 
     Ama... Türkçe konuşurken bu 3 dilden tek kelime dahi kullanmıyor. 
     Sadece özenle seçilmiş Türkçe kelimeler... 
     Türkçe'ye bu özeni, Gaziantep gezisiyle başlayan Türkiye coğrafyasına ilgisiyle örtüşmekte. 
     Ayrıca çıkar hesabı ve kudret ihtirası olmadan, hizmet için - beğenilir, beğenilmez o ayrı - gelmiş, bir adam didiniyor... 
     Karşılığında "Hükümet'e dördüncü ortak mı " ya da "IMF'nin tayin ettiği memur bakan" etiketleriyle ödüllendiriliyorsa .. 
     Dayanağını halkta araması neden yadırganır ki 
     Üstelik... Halk, en iyi boy ölçüsüdür. 
     
     







Tuhaf bir maç 


Yeni CASA'lar yolda 


Artık adı neyse 


'Müslüman Demokratlar' mı gelecek, yoksa .. 


Derviş yerelde 


Suskun gençlik 


Ortadoğu mantığı 


Çatlamış ar damarıma su serper misin 


Borç takası... 


Bir bilmecem var... 


Sessiz sedasız... 


Nafaka'nın hesabı 


"Deliler Evi" 


Millet "cambaza bakarken" fasulye, pirinç ithalatı başladı 


Casa Olayı’nı unutmamak 


</TEXT>
</DOC>
