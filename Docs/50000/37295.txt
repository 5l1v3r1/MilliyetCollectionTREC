<DOC>
<DOCNO> 37295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/son/sontur13.html </URL>
<DATE> 2001/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ak Parti'den İstanbul Büyükşehir Belediye Başkanı'na teklif 
</HEADLINE>
<TEXT>

     İstanbul Büyükşehir Belediye Başkanı Ali Müfit Gürtuna, dün kurulan Adalet ve Kalkınma Partisi'nden kendisine teklif geldiğini belirterek, ''Bağımsız olmaktan dolayı bir rahatsızlığımız yok'' dedi. 
     Zeytinburnu'nda gerçekleştirilen deprem tatbikatından sonra gazetecilerin sorularını yanıtlayan Gürtuna, Recep Tayyip Erdoğan ve arkadaşları tarafından kurulan AK Parti'ye ''hayırlı ve başarılı olması'' dileğinde bulundu. 
     Kendisinin şu anda bağımsız olduğunu hatırlatan Gürtuna, ''AK Parti'den size teklif geldi mi '' şeklindeki soruyu şöyle yanıtladı 
     ''Bizim arkadaşlarımız, tanıdığımız, görüştüğümüz insanlar. O bakımdan bundan doğal bir şey olamaz. Biz şu an sadece hizmete yoğunlaştık. Politik konulardan ziyade İstanbul'la ilgili projelerimiz var. Bağımsız olmaktan dolayı bir rahatsızlığımız yok.'' 
     Gürtuna, bir başka soru üzerine, Belediye Meclisi üyelerinden yeni partilere katılım olabileceğini de kaydederek, ''Hepsi bizim arkadaşlarımız. Hepsi bizim parti sayılır'' diye konuştu. 
     

</TEXT>
</DOC>
