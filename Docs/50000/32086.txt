<DOC>
<DOCNO> 32086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/15/guncel/gun04.html </URL>
<DATE> 2001/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Marmara’dan 597 mezun 
</HEADLINE>
<TEXT>

İktisadi ve İdari Bilimler Fakültesi'ni bitiren gençler, törenle diploma aldı. Eski mezunlar adına konuşan Uğur Ekşioğlu, İşinizde önce ülkenizi düşünün’ dedi 
     GÜLAY FIRAT İstanbul 

     Marmara Üniversitesi İktisadi ve İdari Bilimler Fakültesi 2000 - 2001 eğitim - öğretim yılı mezuniyet töreni, Lütfi Kırdar Kongre ve Sergi Sarayı'nda yapıldı. 
     597 öğrencinin diploma aldığı 118. dönem mezuniyet töreni saygı duruşu ve İstiklal Marşı'yla başladı. Fakülte öğrencisi Betül Eşmelioğlu, "Hayalini kurduğumuz iş dünyasına gireceğimiz için mutlu, üniversite hayatından ayrılacağımız için hüzünlüyüz. Ancak kendimize ve öğrendiklerimize güveniyoruz" dedi. 
     
     Rüyalarınızı gerçekleştirin’ 
     Eski mezunlar adına kürsüye gelen TİMSAN A.Ş. Yönetim Kurulu Başkanı Uğur Ekşioğlu da, okul anılarıyla süslediği konuşmasında, Türkiye'nin 1950'lerden 1990'la kadar sosyal, siyasi ve ekonomik sürecini özetledi. Ekşioğlu öğrencilere, "Ülkemiz henüz oturmamış demokrasisi ve ekonomi anlayışıyla maalesef her 10 yılda bir geri gitmekte olsa da, arzu ve azimle yolunuza devam ederek rüyalarınızı gerçekleştirmelisiniz" dedi. 
     Ekşioğlu, "Bizim neslimizin, ülke için yapılması gerekeni yapabildiklerinden emin değilim" derken, gençlere Vehbi Koç'un "Ülkem varsa ben de varım" sözünü hatırlattı ve işlerinde önce ülke menfaatini düşünmelerini istedi. 
     
     Sıradan olmayın’ 
     İstanbul Yüksek Ticaret ve Marmara Üniversitesi İİBF Mezunlar Derneği Genel Başkanı Sabri Tümer, öğrencilerin geçmişi parlak ve şanlı bir okuldan mezun olduklarını vurgularken, ABD'deki Michigan State Üniversitesi öğretim üyesi Prof. Dr. Tamer Çavuşgil, öğrencilere, sıradan tutkular yerine gerçekleşebilecek üstün başarıların peşinden gitmelerini önerdi. 
     Konuşmaların ardından İİBF'nin eski dekanları ve sponsorlara şükran plaketi, öğrencilere de diplomaları verildi. Mezuniyet törenine milletvekilleri Masum Türker, Emre Kocaoğlu, Aydın Ayaydın, Edip Özbay ve çok sayıda davetli katıldı. 
     



 GÜNCEL 






















</TEXT>
</DOC>
