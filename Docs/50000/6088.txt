<DOC>
<DOCNO> 6088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/yazar/sazak.html </URL>
<DATE> 2001/02/08/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Fazilet ve seçim 
</HEADLINE>
<TEXT>

     Anayasa Mahkemesi dün Fazilet davasının seyrini değiştirebilecek yeni bir karar aldı. 
     Yargıtay Cumhuriyet Başsavcısı Sabih Kanadoğlu'nun mahkemeye sunduğu "ek iddianame"deki deliller çerçevesinde "Refah Partisi'nin devamı olduğu" gerekçesiyle kapatılması istenilen FP hakkındaki dosya, Vural Savaş döneminde açılan davayla birleştirildi. 
     Fazilet'i şimdi daha güç bir savunma dönemi bekliyor. 
     Laik Cumhuriyet karşıtı eylemlerde odak olma ve kapatılan RP'nin devamı suçlamasıyla baş etmeye çalışan Kutan yönetiminin son günlerdeki "iyimser" beklentisini değiştiren gelişme yeni başsavcının girişimi oldu. 
     Başsavcı Kanadoğlu, Fazilet'i 14 Mayıs kongresindeki "Mücahid Erbakan" barkovizyonu ile köşeye sıkıştırdı. 
     Ankara'daki kongreyi izlemiştik. 
     Yenilikçiler ile Gelenekçiler arasındaki yarış kıran kırana geçiyordu. Balgat'tan gelen tüm mesajlara karşı Abdullah Gül çekilmiyordu ve Hoca'nın Kutan'dan yana koyduğu tüm ağırlığa karşın salondaki hava yenilikçilerden yana esiyordu. 
     Hocacılar kongreyi kaybetmek üzereyken salonda bir dalgalanma oldu. Başkanlık Divanı'nın ardındaki dev ekranda bir anda "Mücahit Erbakan" görüntüsü belirdi ve Erbakan'ın gönderdiği mesaj okunmaya başladı. 
     Salon "Mücahit Erbakan" diye inliyordu. 
     Kalabalığın arasında Oral Çalışlar'la "Partiyi Gül'e teslim etmektense kapatmayı tercih edecekler" diye konuştuğumuzu anımsıyoruz. 
     Nitekim Erbakan'ın mesajı "Hoca'ya itaatçi" kitleyi harekete geçirdi ve Kutan az farkla kongreyi kazandı. Yenilikçiler'in o günkü manzarayı "Partinin geleceğini tehlikeye attılar, genel başkanlık uğruna başsavcıya koz verdiler" diye yorumladıklarını biliyoruz. 
     Fazilet yönetimi şimdi "Mücahit Erbakan" gösterisini reddederken, "Skorbordcu bu yazıları, partinin bilgisi dışında kendi kendine yazmış" diye savunma yapıyorsa da yeni başsavcının bunu inandırıcı bulmadığı ortada. 
     Fazilet davasında bir başka "güvence" olarak gözüken Anayasa'nın 69'uncu madde değişikliği, koalisyonun tüm çabalarına karşın Anayasa Mahkemesi'nin de itirazıyla askıya alındığına göre şimdi ne olacak 
     FP, odak olmaktan ya da devamdan kapatılırsa, milletvekilliği düşecek üye sayısına göre "seçim" gündeme gelecek mi 
     Başkent kulislerinde, ek iddianamede kapatılma istemi ağır basmakla birlikte sadece 2 kurucunun Refat'ta milletvekili olması nedeniyle ara seçim olasılığının zayıflayacağı öne sürülüyor. 
     FP davasının sonucu, "erken seçim" dahil hesapları değiştirebilir 
     
     İSLAM ABİ'NİN VASİYETİ Spor basınının duayeni, Namık Sevik kuşağının usta kalemi İslam Çupi'yi son yolculuğuna sevgiyle uğurladık. Zeki Çol'un Milliyet'te yayımladığı "ödül"lü yazısı, genç kuşaklara "gazetecilik vasiyeti" gibiydi. İçinizdeki "insan"ı makineye teslim etmeyin, gelişen teknoloji meslek ilkelerini, sevgiyi, dostlukları öldürmesin diyordu. 
     Çupi, Babıali'nin son efsanelerinden biri olarak daima saygıyla anılacak. Seni unutmayacağız, İslam abi. 
     
     





Nakşibendi... 


Coşan 


Atatürk'e inat 


Yolsuzluk bürokrasisi 


Benim de ve kurtul 


Arafat’tan Türkiye’ye destek çağrısı... 


Devlet, asker, emir... 


Saç tıraşı kaç milyon 


Süleymaniye ve Laisizm 


"Fevkalade" ölüm 


Tatilya eziyet 


Erbakan'dan özür dileyin .. 


Bir bu eksikti 


Bugün IMF için ne yaptınız 


Akasyaları kesmeyiniz... 


İslam, üslubuyla gitti 


Fazilet ve seçim 


Çözüm yok 


Mimarlara "İltifat olmayan yerde, marifette olmuyor" 


</TEXT>
</DOC>
