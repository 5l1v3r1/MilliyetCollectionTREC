<DOC>
<DOCNO> 3904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/son/soneko12.html </URL>
<DATE> 2001/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Faruk Süren'in şirketlerine icra 
</HEADLINE>
<TEXT>

     Galatasaray Kulubü Başkanı Faruk Süren'in şirketleri Makina Takım Endüstrisi ve Transtürk Holding aleyhine girişilen icra takiplerinin toplam tutarı 3.8 trilyon lirayı aştı. 
     Makina Takım Endüstrisi'nden Borsa'ya gönderilen açıklamaya göre, 5 banka ile 5 finans kuruluşu, şirket aleyhine 1 trilyon 780 milyar 647 milyon 178 bin 85 liralık icra takibinde bulundu. 
     Transtürk Holding de, 5 banka ve 5 özel finans kuruluşunun şirket aleyhine 2 trilyon 57 milyar 733 milyon 178 bin 85 lira tutarında icra takibinde bulunduğunu İMKB'ye bildirdi. Her 2 şirketin açıklamasında, alacaklı bankalarla ilki geçen ay olmak üzere 3 görüşme yapıldığı, anapara, vade ve faiz oranını içeren protoko esasları üzerine tamamına yakını ile şifahi mutabakatın sağlandığı belirtildi. Açıklamada, mutabakatın yazılı protokole bağlanması aşamasına gelindiği ve yaklaşık 1 ay içerisinde tüm alacaklı bankaların katılımıyla sonuçlanmasının beklendiği vurgulandı. 




</TEXT>
</DOC>
