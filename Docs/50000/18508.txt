<DOC>
<DOCNO> 18508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/28/yazar/cankat.html </URL>
<DATE> 2001/04/28/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Başarılı avukat 
</HEADLINE>
<TEXT>

     Yıllar önce bir kıyı kentimizde çok güzel bir arazi parçası satışa çıkarılmıştı. Güzel bir hanım pek beğendi ve istenen parayı yatırıp bu yeri satın aldı. 
     Ne var ki, orman idaresi hak iddia etti bu arazi üzerinde. Siyas partilerimizden birinin genel başkanının eşi olan Hanım, aleyhinde açılan davayı kaybetmek üzereydi. 
     Ailece üzüldükleri bir sırada, akıl verenler oldu 
     O kentte genç bir avukat vardır. İşinin ehlidir. Kazandığı benzer davalar da var. İlişkileri çok iyidir. Davayı ona verin. 
     Verdiler. Dava gerçekten kazanıldı. Daha sonra Hanım bu araziyi, hatırı sayılır bir bedelle elden çıkardı. Başarılı avukat, aile reisinin partisinden aday oldu, milletvekili seçildi. Bakan bile oldu... 
     Kent Çanakkale’dir. 
     
Daha önemli ne olabilir ki      Ne Derviş, ne Ersümer, ne Pişkinsüt... 
     Dünün tek önemli haberi Eylül’dü Geç yaşta çocuk sahibi olan ana babasının tek kızıymış... 
     Dokuz yıllık ömrünün iki yılını hastanelerde, hiç bilmediği ölümü bekleyerek geçiren Eylül... 
     "Beni çağırdılar anne, gidiyorum" demiş... "Gidişini" bir 23 Nisan’a denk getiren Eylül... Ve Sabah’ın başlığı "Eylül geç geldi, erken gitti " 
     Boncuk gözlü bir bıcır... 
     Ana babanın acısı... 
     İsyan etmemek mümkün mü Tanrım 
     
Frikik ve takiye      Avrupalı kadın parlamenter Mia Asenius FP Genel Merkezi’ni ziyaret etti. Eteği kısa, uyluklarını köküne kadar açarak bacak bacak üstüne atmış. Densizlik ve görgüsüzlük. FP’lileri bilmiyor mu Avrupa Parlamentosu’nun Ankara’da bu kadını uyaracak bir görevlisi yok mudur 
     Faziletli Recai Kutan ile Temel Karamollaoğlu da, çareyi sırtlarını Asenius’a dönmekte bulmuşlar. Bu pozisyona girme gereğini belki de, fotoğraf çekildiği sırada duymuşlardır. Takiye kanlarına işlemiş ya... 
     Ben olsaydım mı 
     Kadının yerinde olsam, bir etek giyip de gelirdim. 
     Kutan’ın yerinde olsam... Hımm Gazetecilerin önünde ziyaretçi hanıma "Biliyorsunuz, biz kılık kıyafet konusunda titiz bir partiyiz. Tesettürden yana olanlarımız çoğunlukta. Aramızda kadın eli sıkmamaya itina edenler bile var. Şimdi fotoğraflar çekilecek ve göreceksiniz, yarınki gazetelerde görüşmemizin içeriğinden değil, sadece sizin kıyafetinizden ve bizim duyduğumuz rahatsızlıktan söz edilecek. Avrupalı olarak bizden taleplerde bulunuyorsunuz, ama bizim hassas olduğumuz konulara saygı göstermiyorsunuz" derdim, gibi geliyor... 
     
BİRİ BİZİ UYARIYOR      Kemal Derviş uyarıyor. TOBB uyarıyor. Sendikalar uyarıyor. Son olarak, Türkiye’nin en büyük "üniformalı toplum örgütü’ de uyardı. 
     "Fadime, kahvaltı masasında Temel’e döndü 
     Ula Temel, ha bundan böyle ben de öbür gariler gibi uyarildiktan sonra sevişmek isteyrum. Ha bunu aklindan çikarma " 
     Temel uzun uzun düşündü, ses etmedi. Kahvaltısını bitirdi, ceketini alıp kahveye gitmek için evden çıkarken seslendi 
     Bak şimdiden uyariyrum, ha bu gece sevişeceğuz da, haber vermedu demeyesun " 
     
     







Siyaset ve hukuk 


Anzaklar kadar 


Zirve ve istifa 


Başarılı avukat 


İstifayla birlikte revizyon da yapılsaydı keşke... 


Gecikmiş doğru 


Refah ve Apo davası 


Sınav maratonu 


Kömür, altın, bor 


Türkiye'nin şansı 


Yabancıyı bırak, içeriye bak 


Bir gazete... 


Beyaz istifa 


Türk malına mecburi dönüş başlayacak 


Haklıysanız yorulacaksınız 


"Hortum"u abarttıkça moral ve güven kalmadı 


</TEXT>
</DOC>
