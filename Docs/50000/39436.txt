<DOC>
<DOCNO> 39436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/son/sontur21.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Firari erin yakınları Emniyet'te... 
</HEADLINE>
<TEXT>

     İşadamı Üzeyir Garih cinayeti nedeniyle ''çok önemli bir şüpheli'' olarak arandığı bildirilen Yener Yermez'in yakınları, polis tarafından bilgi alınması amacıyla Kayseri Emniyet Müdürlüğü'ne getirildi. 
     Görev yaptığı Hasdal'daki kışlasından firar ettiği bildirilen Yener Yermez'in nüfus kaydının olduğu Pınarbaşı İlçesi'ne bağlı Kılıçkışla Köyü İğdeli mezrasında yapılan araştırmada, Yermez'in yakınlarına ulaşılamadı. 
     Polis ekipleri, Yener Yermez'in cezaevi kayıtlarına göre ikamet ettiği Deliklitaş Mahallesi Hamam Sokak 15 numara olarak belirtilen adresteki evde arama yapmak istediler, ancak evin önceki yıl yıkıldığı ortaya çıktı. 
     Araştırmalarını sürdüren polisin, Yener Yermez'in iki kardeşi ile annesini bilgi almak için Emniyet Müdürlüğü'ne getirdiği, bazı yakınlarını da sorguladığı öğrenildi. 
     
     






</TEXT>
</DOC>
