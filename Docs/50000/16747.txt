<DOC>
<DOCNO> 16747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/ekonomi/eko07.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Standard Poors siyasetten korktu 
</HEADLINE>
<TEXT>

S P, hükümetin siyasi gerilimi daha da artırmadan borç dinamiklerini tersine çevirmesi gerektiğini belirtti 
     REUTERS 

     Uluslararası derecelendirme kuruluşu Standard Poors S P , Türkiye’nin mali ve bankacılıktaki sorunlarının, hükümetin borçlarını ödeme yeteneğinin önünde giderek büyüyen bir tehdit oluşturduğunu belirterek, uzun vadeli kredi notunu tek B’den B eksiye düşürdü. 
     
     İkinci not indirimi 
     S P Türkiye’nin yine tek B olan döviz "senior unsecured" notunu da B eksiye indirirken, C olan kısa vadeli ülke notunu teyit etti. S P, Türkiye’nin uzun vadeli kredi notunu daha da düşürülebileceğini bildirdi. 
     S P Türkiye Analisti Marie Cavanaugh, not indirme kararının ardından Reuters’e yaptığı açıklamada, "Türkiye yeni ekonomik programı biraraya getirme sürecinin ortasında bulunuyor. Program piyasaların endişelerini azaltmayı başaramazsa olumsuz hareketlerin daha da artmasına neden olur" dedi. 
     Cavanaugh, Türkiye’nin şubatta döviz çıpasını terk etmesinden beri liranın yüzde 40 civarında değer kaybettiğini hatırlattı. 
     S P şubatta da Türkiye’nin notunu B artıdan B’ye düşürmüştü. 
     
     Dış borç uyarısı 
     S P açıklamasında, bu hafta içinde dış mali kaynak planı açıklanacağına değinilerek, hükümetin artan siyasi gerilimi daha da kötüleştirmeden ülkenin borç dinamiklerini tersine çevirebilecek bir program hazırlama baskısı altında olacağı belirtildi. 
     S P, Türkiye’nin mayısın ikinci yarısında yaklaşık beş milyar dolar ve haziranda da buna yakın miktardaki borç servisi ödemelerini karşılamak için çok taraflı ve ikili resmi kreditörlerden hızla yeni dış finansman bulmaya çalıştığını hatırlattı. 
     
     Dış kaynak zor’ 
     S P, Türkiye’nin IMF kredilerinden toplam 2.6 milyar dolarlık iki diliminin serbest bırakılmasını onaylamasının dışında gelecek birkaç ay içerisinde diğer resmi kreditörlerden ek finansman sağlaması ihtimalinin düşük olduğunu belirtti. 
     Salomon Smith Barney Devlet Kredileri Araştırma Departmanı Başkanı Stephen Taran, "S P’nin bu hamlesi kuşkusuz durumun aciliyetinin altını çiziyor ve Alman hükümetini Türkiye’ye ek destek sağlamaya motive edebilir. B eksi seviyesinin altına indiğinizde, bu, kuruluşun hükümetin yükümlülüklerini yerine getirmekte önemli zorluklarla karşılaşabileceği endişesini yansıtır" diyerek görüşlerini dile getirdi. 
     


 EKONOMİ 

























</TEXT>
</DOC>
