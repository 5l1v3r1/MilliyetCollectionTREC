<DOC>
<DOCNO> 41924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/yazar/sazak.html </URL>
<DATE> 2001/09/13/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
The Day After 
</HEADLINE>
<TEXT>

     Kıyameti televizyon ekranlarında - uzaktan - izleyenlerin ilk tepkisi milyonlarca dolarlık bütçelerle çevrilen Hollywood yapımı dehşet sahnelerine özgü bir yabancılama oldu. Manhattan’ın gökdelenleri arasındaki kötülüğü bertaraf edecek çizgi roman kahramanları gecenin karanlığında kenti korurken New York’un güpegündüz havadan saldırıya uğraması gerçek olmazdı. 
     Pearl Harbor filmi daha yeni çekilmişti ve sabahın ilk ışıklarıyla gökten yağan kamikazeler, şaşkın bakışlar arasında donanmayı Pasifik’in sularına gömmüştü. Bu defa Dünya Ticaret Merkezi’nin kuleleri binlerce insanla havaya uçuruluyordu. 
     AP’nin siyah beyaz fotoğrafı "kıyamet"i tarihin arşivine geçirdi İnsanlığın, tarih boyunca yok edemediği acı ve dehşetin izleri bu defa Manhattan’da panikle kaçışan tozlu yüzlerde okunuyordu. 
     Taksim’de daha iki gün önce terör dehşeti yaşanmıştı, Marmara depremi ise kilometrelerce alana yayılmış felaketti. Bir terörist atağın bilançosu depremden büyük, savaştan beter olabilir mi 2 gökdelende 50 bin masum insan ölüyor Amerikalıların yüzlerindeki şaşkınlığı Saraybosna’daki pazar yerine atılan bombada görmüştük. Kudüs’te, Gazze’de yüzlerce Filistin ve İsrail yurttaşı intihar saldırılarının hedefi oldular. 
     Körfez Savaşı’nı bugün kaç kişi anımsıyor 
     Bağdat 60 gün süreyle bombalanmıştı. 
     İnsanlığın ABD’de yaşanan felaketin ardından çıkaracağı büyük dersler var Onca silahlanma, akıl ve bilim yerine kötülüğü besleyen teknoloji, başka coğrafyalarda dökülen kana karşı kayıtsızlık ve şiddet sonuçta bumerang gibi tüm insanlığı vuruyor. 
     ABD’de de vurulduktan sonra "küresel şiddet"in sınır tanımayan olası sonuçlarını dünya masaya yatırmalıdır. 
     Kıyamet koptuğuna göre artık "ertesi gün"ü konuşmalıyız. 
     Aslında dünyanın sonunu işleyen "The Day After"ı da Hollywood çekmemiş miydi Özgürlük anıtının Manhattan Adası’yla birlikte sulara gömüldüğü Maymunlar Cehennemi’nin yeni versiyonu sinemalarda 
     Ne yazık ki bu defa izlediğimiz film değil, gerçek. ABD’de yakınları olan binlerce aile gibi biz de Onur’un telaşına düşüyoruz. Washington’la internet üzerinden bağlantı kurmamız birkaç saat alıyor. Televizyonda haberler... New York, Washington, terör mültecileri yollarda. Havadaki uçakların nereye yönlendiği meçhul. Küresel kabustan kaçış yok. 
     Düşünüyorum da Bush’un "nükleer füze kalkanı" projesi bile akıl dışı dehşete davetiye olamaz mı 
     ABD’nin acemi başkanı yaz boyunca Washington’u terk etmekle tarihin en büyük terör eylemini atladı. Baba Bush da 1990 yazında Bağdat’taki Büyükelçisi’nin yanlış kriptosuna aldanarak Saddam’ın Kuveyt’i işgalini pas geçmişti. 
     Pentagon’u vuracak organizasyon ve gücü sergileyenler Usame Bin Ladin’in adamları değilse ne olacak 
     Tanrı Amerika’yı korusun 
     
     







Terörde yeni dönem 


Aydınlı tek tek oynar... 


Ankara'daki hava 


Teröre karşı birleşik cephede omuz omuza 


Taksi şoförü kadın ayda 6 bin mark kazanıyor 


Salıverilen cin 


O kadın niye sevindi 


Ertesi gün... 


Kendinden kuşkulanmayana ne mutlu 


Amerikan güvenlik sistemi neden çöktü 


The Day After 


Wall Street Journal okuyan teröristler 


İncir değil makine 


Aydın’lık bir yol var 


</TEXT>
</DOC>
