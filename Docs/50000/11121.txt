<DOC>
<DOCNO> 11121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/spor/spo03.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
SÜREN BOMBALADI 
</HEADLINE>
<TEXT>

Galatasaray başkanı, Fenerbahçe’den Mircae Lucescu’ya, Beşiktaş’tan, Emre, Okan ve Jardel’e kadar her konuda çarpıcı açıklamalarda bulundu 
     HALİL ÖZER 

     Neden alındılar ki 
     Galatasaray Başkanı Faruk Süren, PSG maçı öncesi pek çok konuda ilginç açıklamalarda bulundu. Önce oklarını Fenerbahçe’ye yönelten Başkan, Sarı - Lacivertli camianın gösterdiği tepkiyi bir türlü anlayamadığını belirterek, "Ben hiç bir zaman kutsal ittifakı Fenerbahçe yapıyor demedim. Fenerbahçe adını ağzıma almadım. Aksine onların emeğine saygılıyım. Neden alındılar ki Ben bu lafları hakemler, MHK ve medya için sarfettim" dedi. 
     
     Lucescu’ya eleştiri 
     SÜREN sonra Lucescu’ya yöneldi. Rumen hocanın zaman zaman saha içi kurguyu iyi yapamadığından yakınan başkan, "Önemli olan futbolcuların performansları. Bugün 1956’daki Macar zaferindeki milli takımın teknik direktörünü ya da federasyon başkanını kaç kişi hatırlıyor Ama herkes ogünkü oyuncuları tek tek tanıyor" ifadelerini kullandı. Ardından da teknik direktörüne yönettiği eleştirileri "Ama o iyi bir hoca. Kendisini ile üç - dört yıl daha çalışabiliriz" diye yumuşattı. 
     
     Okan-Emre’ye uyarı 
     Menajerlerİn Scala’yı önce Galatasaray’a pazarlamak istediklerini ancak kendilerinin araştırarak İtalyan hocayı almadıklarını söyleyen Faruk Süren son olarak Emre ve Okan’a da mesaj yolladı. Tecrübeli başkan, "Inter, Hakan dolayısıyla kaynak bulduğunu zannetti. Ama öyle olmadığını görecekler. Özellikle Emre için söylüyorum. Henüz gitmesi erken. Taş yerinde ağırdır" diye konuştu. Süren, golcü Jardel için de "Onu dışarıdan gören bir kişi topçu - mopçu zannetmez. Ama gol atınca herkesi şaşırtıyor" yorumunu yaptı. 
     
Ayıp ettin Emre      YAŞI küçük, ama futbolu çok büyük. Az zamanda büyük işler yaptı, adını yıldızlar arasına yazdırdı Emre... Herkesin, hatta İnter’in de beğenisini kazandı. Ama zaman zaman yaptıkları... Örneğin Gençlerbirliği maçında, yardımcı hakeme söyledikleri. İşte bu hiç yakışmadı. Söyledikleri bizde saklı kalsın. Temennimiz, Emre bir daha böyle yapmasın, Türk futbolunda ölümsüzler arasındaki yerini alsın. 
     
Federasyon sert çıktı      FUTBOL Federasyonu, yazılı bir açıklama yaptı, olaylara adı karışan yönetici ve futbolcuları eleştirerek, en ağır cezaların verileceğini açıkladı. Açıklamada, "Hatırlanmalıdır ki liglerimiz geçen yıllarda da aynı hakemlerce yönetilmekteydi. Kişileri itham etmek başvurulacak en kolay yoldur" ifadeleri kullanıldı. 
     FEDERASYONUN mensuplarına karşı yapılacak her türlü sportmenlik dışı davranış ve beyanlara en ağır yaptırımlarda bulunulacağı da belirtildi ve "Bu kararlı yaklaşımımızın kulüp yönetici ve futbolcularımız için ciddi bir anlamı olduğuna dikkatleri bir kez daha çekiyor, aksine davranışlardan kaçınılmasını istiyoruz" denildi. 
     
Ve Hagi sevk edildi      GENÇLERBİRLİĞİ maçında hakem Ersoy’a tüküren, ayağına basan, sözlü ve fiili saldırıda bulunan Galatasaraylı Hagi, dün tedbirli olarak Disiplin Kurulu’na sevk edildi. Yıldırım telgrafla bugün savunması istenecek Rumen yıldızın, üç gün içinde savunmasını gönderdiği takdirde, durumu perşembe günkü toplantıda görüşülecek. Ayrıca saha olayları nedeniyle Galatasaray da PFDK’ya sevk edildi. 
     
Popescu da destek verdi      GALATASARAY’IN İkinci Kaptanı Popescu, vatandaşı Hagi’ye destek verdi. Rumen oyuncu, "Biz Türk bayrağı için mücadele ediyoruz. Türkiye’ye bunca başarıyı, bunca puanı kim getirdi Bize karşı olan bu hırs nedir Bizi öldürüyorlar. Hagi’ye gösterilen sarı kart, sadece onu değil herkesi çileden çıkarır. Hagi da kartı görünce kendini kaybetti" dedi. 
     
Hakemlerin isyanıHagi ile Takiiddin Yarayan’ı mahkemeye verecekler. Bu haftaki karşılaşmalara 5 dakika geç çıkacaklar 
     CEMAL ERSEN 

     SON günlerde artan, Galatasaray - Gençlerbirliği karşılaşmasından sonra da doruk noktaya çıkan eleştiriler, sonunda hakemleri de isyan ettirdi. Kolları sıvayan hakemler, karşı atak başlattılar. Faal Futbol Hakemleri ve Gözlemcileri Derneği, bir hafta önce hakem Metin Seval’a yumruk atan Siirt Jetpa Kulübü Başkanı ve milletvekili Takiddin Yarayan ile Erol Ersoy’a tüküren, ayağına basan, saldırmaya çalışan Hagi’yi mahkemeye verme kararı aldı. 
     YASA ile yeni sezondan itibaren kamu personeli sayılan hakemlere saldıranlara Türk Ceza Kanunu’na göre 6 aya kadar hapis cezası öngörüldüğü belirtildi. Faal Futbol Hakemleri ve Gözlemcileri Derneği, hakemlerin bu haftaki maçlara protesto için 5 dakika geç çıkmalarını kararlaştırdı. Galatasaray-Gençlerbirliği maçında Emre Belözoğlu, Emre Aşık ve Okan’ın hareketleri ekranlarda yer almasına rağmen, hakem ve gözlemciler bu eylemleri rapor etmedi. 
     
Para, para, para      LUCESCU puan kayıplarının hep parasal sorunların olduğunu döneme rastladığını belirterek, "Kocaeli, Bursa, Denizli ve Trabzon maçlarındaki kayıplarımız hep kriz zamanlarında oldu. PSG maçını hem grup lideri olmak için hem de kasamıza para girmesi için kazanmamız gerek" dedi. Faruk Süren ise, Paris’e gelirken uçakta üç takım kaptanı ile parasal konuları görüştü. Futbolcuları rahatlatmaya çalışan Süren, ödemeler konusunda yine tarih vermedi. 
     
Eşler alanda kaldı      GALATASARAY’da cezalı olan Okan ve Bülent de kafile ile Paris’e geldi. Kafileye Kaptan Bülent, Suat, Hagi, Popescu ve Lucescu’nun eşleri de alındı. Ancak havaalanında takım otobüsüne alınmayan eşler, alanda kalınca, bu duruma tepki gösterdiler ve başka bir araçla otele geldiler. Bu arada Lucescu morali bozuk olan ve sarı kart tehlikesi bulunan Hagi’yi oynatmamayı düşünüyor. Romen hoca son kararını bugün verecek. 
     


 SPOR 



























</TEXT>
</DOC>
