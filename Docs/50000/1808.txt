<DOC>
<DOCNO> 1808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/spor/spo04.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
JEST TO JEST 
</HEADLINE>
<TEXT>

Trabzon yönetimi, futbolcuların alacakları dondurma teklifine karşılık, 300 milyarlık primleri ödeyecek 
     ERGUN ATA 

Moral ziyareti      TRABZONSPOR yönetimi, futbolcuların alacakları konusundaki jestine jestle karşılık verdi. Başkan Özkan Sümer ve bir grup yöneticinin hafta sonu moral ziyareti yapacağı kampta, oyunculara daha önceki maçlarda hak ettikleri yaklaşık 300 milyarlık primleri ödenecek. Başkan Sümer, forma reklamı gelirlerinin de kasaya girmesinden sonra gecikmiş transfer taksitleri ve maç başı ücretlerinin de yatırılacağını söyledi. 
     
Eleştiriye yanıt      KANAL D’de yayınlanan "Futbol Mahkemesi" programında eski başkan Mehmet Ali Yılmaz ile eski Asbaşkan Hikmet Onur’un eleştirilerini yanıtlayan Özkan Sümer, "İktidar - muhalefet ayrımı yok" dedi. Yönetim olarak tüm camiayı kucakladıklarını vurgulayan Başkan Sümer, "Eski yönetim konusunda hiçbir yöneticimiz olumsuz sözler kullanmıyor. Bu kararlılığımızı sonuna kadar koruyacağız" ifadelerini kullandı. 
     
Ankara çıkarması      TRABZONSPOR Başkan Özkanı Özkan Sümer, yardımcıları Ahmet Kul, Bahri Köse, Genel Sekreter Mahmut Ören ve yönetici Ömer Sağır ile birlikte dün Trabzonlu bakanlar Koray Aydın, Hikmet Sami Türk ve DYP Genel Başkanı Tansu Çiller’i ziyaret ettiler. Bordo - Mavili yönetimin, Ankara çıkarması bugünkü ziyaretlerle devam edecek. Bu arada Yusuf Tokaç, Erzurumspor’la anlaşırken, aynı kulübün Jarko’yu da istediği bildirildi. 
     


 SPOR 

































</TEXT>
</DOC>
