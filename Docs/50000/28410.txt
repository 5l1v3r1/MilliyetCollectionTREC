<DOC>
<DOCNO> 28410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/23/yazar/akyol.html </URL>
<DATE> 2001/06/23/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Parti kapatmak 
</HEADLINE>
<TEXT>

     ANAYASA Mahkememiz bir kararında diyor ki 
     "Kimi siyasal nedenlerle dış etkenlerden kaynaklanan, kimi varsayım, yorum ve bahanelere dayanan, insan hakları ve özgürlük savlarıyla yoğunlaştırılan sakıncalı amaçlara geçerlik tanınamaz..." AMKD, 33 2, sf. 629 
     Bir hukukçu, hele de o satırları yazan emekli Anayasa Mahkemesi mensubu çıksın, "dış etkenlerden kaynaklanan... varsayım... bahane... sakıncalı..." gibi kelimelerin hukuk doktrininde ve yasa metinlerinde karşılığını göstersin, ne anlama geldiğini anlatsın 
     'Sakıncalı' görüyorsan partiyi kapat 1982 Anayasası'ndan gerekçe çıkarmak kolay 
     Elbette devletler ve rejimler kendini savunur... Ama olgulara hukuk gözlüğüyle bakarak, nitelemeleri hukuk terimleriyle yaparak 
     İdeolojik ve sübjektif kavramlarla hüküm verirseniz, hukuk devleti olduğunuza dünyayı inandıramazsınız, kararlarınız da AİHM'den döner 
     
     AİHM sonuca bağladığı üç parti kapatma davasında Türkiye'yi mahkum etti BKP, ÖZDEP ve SP... 
     İşte gerekçelerden biri 
     "Bir demokrasinin en belirgin özelliği ülkenin sorunlarına çözüm bulunabilmesi için karşıt fikirler dahi olsa, şiddete dönüşmeyen bir diyalog ortamını tesis edebilmesidir. Sosyalist Parti'nin programında ve eylemlerinde şiddete teşvik, ayaklanmaya çağrı veya demokratik ilkeleri kaldırmaya dönük bir hareket bulunamamıştır..." 
     AİHM neye bakıyor Çeşitli biçimlerde "şiddet" unsuru var mı "Ayaklanma" çağrısı veya "demokratik ilkeleri kaldırma" yönünde "hareket" eylem var mı 
     AİHM "kin ve düşmanlık", "terörü övme" gibi unsurları da kullanıyor. Mehdi Zana'nın PKK'yı öven sözlerini AİHM de suç kabul etti. 
     AİHM'nin kullandığı bu kavramların hepsi hukukidir. 
     Göreceksiniz, AİHM, Refah'ın kapatılmasını da yanlış bularak Türkiye'yi mahkum edecek, sadece Erbakan ve bazı arkadaşlarını suçlayacak, şiddet ve anti demokrasi içeren konuşmalarından dolayı... 
     
     FAZİLET davası tahminlere uygun ama hukukçuların öngörülerine aykırı bir biçimde "kapatma" ile sonuçlandı. 
     Dünkü Milliyet hukukçuların görüşünü yayınlamıştı 
     Prof. İbrahim Kaboğlu FP, Refah'ın aynısı değil. İbre FP'nin lehine. 
     Prof. Bülent Tanör Kapatılan bir partinin devamı olmak parti kapatma sebebi değildir. 
     Prof. Fazıl Sağlam Fazilet eylemi, söylemi, otokritiği ve içindeki muhalefetle, Refah'ın devamı değildir. 
     Prof. Zafer Üskül FP, Refah'tan farklı bir partidir. 
     Prof. Aslan Gündüz Anayasa Mahkemesi isteseydi, Anayasa değişikliğini bekleyebilirdi.... Siyasi partiler şiddeti destekliyorsa, ırkçılığı teşvik ediyorsa kapatılabilir. 
     Demek ki, Anayasa hukuku hocalarına göre, ne "irtica odağı", ne de "kapatılan partinin devamı" gerekçeleri geçerli değil... 
     Buna rağmen, beş üçü eski milletvekilinin suç teşkil etmeyen davranış ve beyanlarından dolayı, koca ana muhalefet partisi "irtica odağı" sayılarak kapatıldı 
     Demokrasinin sınırı, bu kararlara, önceki parti kapatmalara göre daha da daralmıştır. 
     Belli ki, Anayasa Mahkemesi üyelerinin çoğu geleneksel "otoriter" yorumunu sürdürüyor, Batı'da geçerli olan "liberal" yorumları benimsemiyor. 
     Bu kapatma da AİHM'de Türkiye'nin mahkum edilmesiyle sonuçlanacak, AB üyeliği konusunda da işimizi biraz daha zorlaştıracaktı. 
     
     







Parti kapatmak 


Ararat yolda... 


Parti ve akım 


The other Turgut 


Kafayı değiştirme zamanı gelmedi mi 


Beklenende beklenmeyenler 


Mahiriz kendimizi paralamakta 


Toz duman içinde eğitim 


Siyaset, hukuk ve erotizm 


Dış etkenin rolü... 


"Vizesiz satış" 


Biz yargıya inanırız ama 


Fazilet'in yerine 2 parti 


Derviş'in medyayla ilk ciddi sınavı 


Göcek kaderini "tekne"lere bağlamış 


</TEXT>
</DOC>
