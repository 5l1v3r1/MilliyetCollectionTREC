<DOC>
<DOCNO> 3285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/guncel/gun03.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezaevlerinde 24 saat önlem 
</HEADLINE>
<TEXT>

Hayata Dönüş Operasyonu’nda yaralanan mahk mların tedavilerinin yapılmadığıyla ilgili bazı basın kuruluşlarında çıkan haberlere Adalet Bakanlığı’ndan yanıt geldi 
     ANKARA Milliyet 

     Adalet Bakanlığı, tüm cezaevlerinde 24 saat hizmet vermek üzere yeterli sayıda doktor, psikolog ve sağlık memuru görevlendirildiğini, tutuklu ve hükümlülerin her gün sağlık kontrolünden geçirildiğini, cezaevi revirinde tedavilerin yapıldığını, tedavilerinin sağlık kuruluşlarında yapılması gerekenlerin de derhal hastanelerde tedavi altına alındığını bildirdi. 
     Adalet Bakanlığı Basın Müşavirliği’nden yapılan açıklamada, bazı yayın organlarında, "Hayata Dönüş Operasyonu sonucu F tipi cezaevlerine nakledilen tutuklu ve hükümlülerden yaralı olanların tedavi ettirilmedikleri" şeklindeki haberlere yer verildiği belirtilerek şöyle denildi "Ankara Sincan, Edirne ve Kocaeli F tipi cezaevleriyle diğer cezaevlerine nakledilen tutuklu ve hükümlülerin tamamı cezaevlerine kabul sırasında, tek tek muayene edilmiş, muayene sonuçları bir raporla dosyalarına konulmuş, yaralı olanlar cezaevi reviri veya sağlık kuruluşlarında tedavi ettirilmiştir. Ayrıca, operasyonda yaralananlar hastanede tedavi ettirilmiş ve tedavileri tamamlananlar cezaevlerine geri gönderilmiştir." 
     


 GÜNCEL 

















</TEXT>
</DOC>
