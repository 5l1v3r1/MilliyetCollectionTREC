<DOC>
<DOCNO> 36978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/siyaset/siy02.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Albayrak yalanı 
</HEADLINE>
<TEXT>

Albayraklar’ın, Erdoğan döneminde 35 trilyonluk iş yaptıklarını açıklayan ilanları üzerine, Büyükşehir Belediyesi, bedelin 195 trilyon lira olduğunu bildirdi 
     MEHMET DEMİRKAYA İstanbul 

     İstanbul Büyükşehir Belediyesi eski Başkanı Recep Tayyip Erdoğan döneminde aldıkları ihaleler nedeniyle, haklarında başlatılan soruşturma dosyasıyla, DGM’ye gönderilen Albayrak Şirketler Grubu sahiplerinin hesap çelişkisi ortaya çıktı. Albayrak kardeşler, 7 Ağustos’ta çeşitli gazetelerde yayınlanan açıklamalarında, İstanbul Büyükşehir Belediyesi ve onun şirketlerinden Recep Tayyip Erdoğan döneminde toplam 36 ihale aldıklarını, bu işler karşılığında da belediyeden 35 trilyon lira 19 trilyon 500 milyar Türk Lirası ve 11 milyon 750 bin dolar tahsil edildiğini bildirmişlerdi. 
     İstanbul Büyükşehir Belediyesi ise iki gün sonra yaptığı açıklamada, 36 ihalenin bedelinin 140 milyon dolar yaklaşık 195 trilyon lira olduğunu bildirdi. Belediye yetkilileri, "Albayrak’ın yaptığı açıklama bizi ilgilendirmez. Belediyenin kayıtları bu rakamı gösteriyor" derken, Albayrak kardeşlerin rakamı küçük tutmak için hesap oyunu yaptığı iddia edildi. Albayraklar’ın yıllar önce aldığı ihalelerin bedeli olarak o dönemki Türk lirası bedelini gösterdiği, hakedişlerini dövize ya da bugünkü kura çevirmeden açıklama yaptığı ileri sürüldü. 
     
     Metro açıklaması 
     İstanbul Büyükşehir Belediyesi ayrıca, 3. ihaleyi metro vagonları hariç 180 milyon dolara Cegelec - Albayrak - Cengiz İnş. konsorsiyumun kazandığını, vagonların ise bir başka firmadan 45 milyon dolara alındığını açıkladı. Siemens’in verdiği tekliften bir milyon dolar daha pahalıya gerçekleşen bu ihalede, Albayrak şirketinin payı 11 milyon 750 bin dolar oldu. 
     
İhaleler ve bedelleri      Albayrak Şirketler Grubu tarafından alınan ve bedelleri yönünden İstanbul Büyükşehir Belediyesi’nin en büyük ihalelerini oluşturan işlerin bazıları şöyle 

</TEXT>
</DOC>
