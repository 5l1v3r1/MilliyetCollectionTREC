<DOC>
<DOCNO> 37356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/spor/spo02.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
OKTAY Acelem yok 
</HEADLINE>
<TEXT>

Fenerbahçe’nin golcü oyuncusu, ilk on birde şans bulabilmek için acele etmediğini söyledi. Yıldız futbolcu, kaliteli kadronun değişmemesinin normal olduğunu da ekledi 
     HÜSEYİN YAVUZ 

     SARI - Lacivertli ekibin golcüsü Oktay takımda forma şansı bulabilmek için sonuna kadar bekleyeceğini belirtti. Yıldız futbolcu "Fenerbahçe, geçen seneye oranla daha güçlü ve zengin kadroya sahip. Oturmuş kadro değişmez. Zamanım çok. Takımda ilk on birde forma şansı bulmak için hiç acele etmiyorum. Son iki yıldır çok yıprandım. Arkadaşlarımdan fizik olarak daha zayıfım. Kendimi hazır hissettiğim an, gollerime devam edeceğim" dedi. 
     OKTAY, İspanyol Las Palmas kulübünün haksız bir iddia da bulunduğunu da vurguladı. Golcü oyuncu şöyle devam etti "Benim üzerimde hiçbir hak sahibi değiller. Bir de beni oynatmamak için FIFA’ya başvuruyorlar. Kedi uzanamadığı ciğere, mundar der. Las Palmaslılar beni de aradılar. Ne düşündüğümü sordular. Fenerbahçe’de oynamak istediğimi kendilerine söyledim. Bu transferin sonucuna, FIFA karar verecek." 
     
Tempolu çalışma      MUSTAFA Denizli ağır antrenmanlara başladı. Samandıra’da dün milli takımlara çağrılmayan 14 futbolcusuna iki saate yakın bir çalışma yaptıran Denizli, sıcak havaya karşın tempoyu yüksek tuttu. Efora dayalı şut attıran ünlü hoca, futbolcuların adeta pestilini çıkardı. Neşeli bir havada geçen idmandan, Johnson, Ali Akdeniz ve Revivo yüzlerinin akıyla çıktı. 
     
Zeplinle reklam      FENERBAHÇE, Şükrü Saracoğlu Stadı’na reklam amaçlı zeplinler asacak. Sarı - Lacivertli kulüp, yapımı süren maraton tribünü önüne dört adet zeplin yerleştirerek reklam alacak. Akşam saatlerinde iç aydınlatmaya sahip olacak olan zeplinler maç öncesi ve sonrasında 75 metre yükseltilerek Fenerbahçe Şükrü Saracoğlu semalarını süsleyecek. 
     



 SPOR 




























</TEXT>
</DOC>
