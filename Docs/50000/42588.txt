<DOC>
<DOCNO> 42588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/son/sondun11.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'deki saldırılarda zanlılardan El Ömeri "İlgim yok" 
</HEADLINE>
<TEXT>

     Federal Soruşturma Bürosu'nun FBI , ABD'deki saldırıların zanlıları arasında açıkladığı Suudi Abdülaziz El Ömeri, pasaportunun 1995'te çalındığını söyleyerek, saldırılarla ilgisini yalanladı. 
     El Ömeri, merkezi Londra'da bulunan, Arapça yayınlanan Eş Şark El Avsat gazetesine yaptığı açıklamada, FBI'ın açıkladığı isim ve doğum günü gibi bilgilerin kendisine ait olduğunu belirtti, ancak ''New York'taki Dünya Ticaret Merkezi'ni bombalayan ben değilim'' dedi. ABD'de mühendislik öğrenimi gören El Ömeri, pasaportunu 1995'te Colorado'daki evi soyulduğunda kaybettiğini ve bunu polise bildirdiğini ifade etti. Suudi Arabistan'ın başkenti Riyad'dan açıklama yapan El Ömeri, ABD'den geçen yıl Nisan'da ayrıldığını ve saldırılar sırasında Riyad'daki bürosunda olduğunu kaydetti. El Ömeri'nin ismi, FBI'ın Dünya Ticaret Merkezi'ne düzenlenen saldırıda kullanılan uçakları kaçıranlar olduğu sanılan 5 kişi arasında geçiyor. 







</TEXT>
</DOC>
