<DOC>
<DOCNO> 13822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/30/son/sonspo04.html </URL>
<DATE> 2001/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol Federasyonu'ndan Galatasaray ile Fenerbahçe'ye para cezası 
</HEADLINE>
<TEXT>

     Basketbol Federasyonu Disiplin Kurulu, Galatasaray ile Fenerbahçe arasında 11 Mart'ta oynanan Erkekler Birinci Ligi karşılaşması öncesi ve sonrasında çıkan olaylar nedeniyle, Galatasaray Kulübü'ne toplam 3,5 milyar lira, Fenerbahçe Kulübü'ne de 1,5 milyar lira ve ihtar cezası verdi. 
     Basketbol Federasyonu'ndan yapılan yazılı açıklamada, maç başlamadan önce ve müsabaka sırasında, Galatasaraylı taraftarların sahaya yabancı madde attıkları ve sahaya girdiklerinin, ayrıca ahlaka aykırı tezahüratta bulunduklarının kendilerine rapor edildiği belirtilti. 
     Disiplin Kurulu'nun, Galatasaray'a, sahaya yabancı madde atılması sonucu oyunun durması nedeniyle 1,5 milyar lira, ahlaka aykırı tezahüratta bulunulduğu için 1 milyar lira ve taraftarın sahaya girmesi nedeniyle de 1 milyar lira olmak üzere toplam 3,5 milyar lira para cezası verdiği bildirildi. 
     Açıklamaya göre, aynı karşılaşmada Fenerbahçeli taraftarların sahaya yabancı madde atmaları ve sahaya girmeleri nedeniyle, Fenerbahçe Kulübü'ne 1,5 milyar lira para cezasının yanı sıra ahlaka aykırı tezahürat nedeniyle ihrat cezası verildi. Bu arada, Erkekler İkinci Ligi ve bölgesel liglerde 3 antrenör ve 1 yönetici, toplam 36 ay hak mahrumiyeti cezası aldı. 




</TEXT>
</DOC>
