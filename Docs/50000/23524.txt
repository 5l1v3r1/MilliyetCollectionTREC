<DOC>
<DOCNO> 23524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/son/sondun06.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Japon Figaro Türkiye'yi kapak yaptı 
</HEADLINE>
<TEXT>

     Dünyaca ünlü Figaro dergisinin Japonya baskısında Türkiye kapak yapılarak, tarihi ve turistik yerleri tanıtıldı. 
     2 ayda bir yayınlanan 200 bin tirajlı derginin Mayıs ve Haziran sayısının kapağında ''Büyüleyici Türkiye'ye Seyahat'' başlığı altında, Bodrum'un eşsiz güzelliğini yansıtan bir fotoğrafa yer verildi. Derginin iç sayfalarında da Türkiye'nin tarihi ve turistik bölgeleri fotoğraflarla süslenerek okuyuculara aktarıldı. Figaro dergisinin Japonya baskısında Türkiye'ye ayrılan 48 sayfada, İstanbul'un Sultanahmet, Ortaköy, Boğaziçi gibi yerleri, Bursa kaplıcaları, Safranbolu evleri, Antalya, Kalkan, Ölüdeniz, Bodrum, Göl-Türkbükü, İzmir, Efes, Kuşadası, Şirince, Çeşme ve Balçova'nın tarihi ve doğal güzellikleri tanıtıldı. Türk mutfağına da yer ayrılan dergide, farklı yörelerin geleneksel yemek ve tatlılarından örnekler verildi. 







</TEXT>
</DOC>
