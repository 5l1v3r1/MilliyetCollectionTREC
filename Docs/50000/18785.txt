<DOC>
<DOCNO> 18785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/son/sondun02.html </URL>
<DATE> 2001/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbol terörü Afrika'ya sıçradı, Kongo'da 7 ölü 51 yaralı... 
</HEADLINE>
<TEXT>

     Kongo'da bir futbol maçında meydana gelen arbedede, ilk belirlemeler göre 7 kişi öldü. 
     Kongo Enformasyon Bakanı Kikaya Bin Karubi, Lupopo ve Mazembe futbol takımları arasında oynanan maç sırasındaki arbedede 51 kişinin de yaralandığını açıkladı. 
     Karubi, güneydeki Lubumbashi kentinin iki takımı arasında oynanan maç sırasında meydana gelen bu olayın ülkesinde bir ilk olduğunu belirtti. 
     Mazembe oyuncularının maçın bitimine 10 dakika kala 1-1'lik beraberliği sağlamaları üzerine, rakip takım taraftarlarının sahaya şişeler atmalarıyla olayların başladığı, polisin göz yaşartıcı bomba kullanarak müdahale ettiği bildirildi. Polisin kullandığı göz yaşartıcı bombadan kaçmak için bariyerlere akın eden seyircilerin, birbirlerini ezdikleri belirtildi. Karubi, olaylarda 7 kişinin öldüğünü söylerken, Lubumbashi'deki bir doktor ölü sayısının 10 olduğunu ileri sürdü. Görgü tanıkları 40 bin kişilik stadyumun tıka basa dolu olduğunu söylediler. 







</TEXT>
</DOC>
