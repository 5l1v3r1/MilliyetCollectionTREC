<DOC>
<DOCNO> 3920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/son/sontur02.html </URL>
<DATE> 2001/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Aftan çıktılar, kurşunlanıp hastanelik oldular 
</HEADLINE>
<TEXT>

     İzmir'in Buca İlçesi'nde meydana gelen olayda, şartla salıverilme ve cezaların ertelenmesine ilişkin yasadan yararlanarak cezaevinden çıkan 2 kişi, bir araçtan açılan ateş sonucu ayaklarından yaralandı. Saldırının ne amaçla yapıldığı, henüz kesinlik kazanmadı. 
     Menderes Caddesi'nde Ferdi Hepgürses 23 ile Ferit Tekdemir 20 , plakası henüz belirlenemeyen özel bir araçtaki 3 kişinin silahlı saldırısına uğradılar. Saldırganlar, 2 kişiyi açtıkları ateş sonucu ayaklarından yaralayıp, olay yerinden kaçtılar. 
     Olay yerine gelen emniyet güçleri, saldırıyla ilgili inceleme yaptılar. Ayaklarından yaralanan Ferdi Hepgürses, tedavi için Yeşilyurt Atatürk Eğitim ve Araştırma, Ferit Tekdemir ise Bozyaka SSK Hastanesi'nde tedavi altına alındılar. İncelemede, olay yerinde, kimlikleri henüz belirlenemeyen 3 saldırganın silahlarından çıkan 15 adet boş kovan bulundu. 
     Soruşturmalarda, yaralanan 2 kişinin adam yaralamaktan sabıkalı oldukları ortaya çıktı. Ferdi Hepgürses ile Ferit Tekdemir'in, şartla salıverilmeye ilişkin yasadan yararlanarak cezaevinden çıktıkları belirlendi. 
     Polis, 2 eski sabıkalının ne amaçla silahlı saldırıya maruz kaldıkları yönünde araştırma başlattı. Eşkalleri belirlenemeyen 3 saldırganın yakalanmasına çalışılıyor. 




</TEXT>
</DOC>
