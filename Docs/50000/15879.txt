<DOC>
<DOCNO> 15879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/yazar/okur.html </URL>
<DATE> 2001/04/12/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Biz, 52 gündür üzgünüz... 
</HEADLINE>
<TEXT>

     Merkez Bankası’nın eski Başkanı Gazi Erçel, "üzgünüm" diyor. 
     Ama biz 19 Şubat’tan bu yana üzgünüz. 
     Yazdık, çizdik. 
     Ve dedik ki 
     "20 Şubat tarihinde yurtdışına yüklü miktarda döviz transfer eden banka, hangi banka Öğrenmek istiyoruz..." 
     Yanıt yok... 
     Biz, "Dalgalı kur sistemine geçmeden önce yüklü miktarda döviz alanlar kim Bu sorulara yanıt bekliyoruz" dedik. Yine yanıt yok. 
     Şimdi, tartışılmaya başlandı. 
     
Fırsat bu fırsat’      Kriz, "kaosu" yaratır. Birileri "fırsat bu fırsat" der, yoluna devam eder. 
     Kimse etmemeli 
     O sırada bir aylık bono ihalesi yapıldı. 1 katrilyonluk ROT satışı yapıldı... 800 trilyonu kamuya, 200 trilyonu piyasa yapıcısı bankalara... Bankalar tamam. Ama kim bu kamu kuruluşları demiştik. Yine ses yok. 
     Hatta sorduğumuzda, "Aman fazla karıştırmayın" bile denilmişti. 
     O sıralar aldığımız duyumlardan biri "Döviz satış işlemlerinin de, ihalenin de incelemeye alınacağı yönündeydi." 
     Biz de merak ediyoruz, acaba ne oldu 
     Ancak herkes yeni programın açıklanma arifesinde dövizdeki atağı konuşuyor. 
     
Program açıklanmalı      Üzerinde durmaya değer. Birileri yine çalışıyor. 
     O yüzden bir an önce "program" açıklanmalı. Bu işin başka yolu yok. 
     Fakat bu kez Tasarruf Mevduatı Sigorta Fonu’na alınan bankalarla ilgili gelişmeleri izliyoruz. İşte 5 banka, Yaşarbank, Yurtbank, Egebank, Bank Kapital, Sümerbank çatısı altına alındı. Sümerbank’ın başına Egebank’ın Genel Müdürü Cevdet Erkanlı getirildi. Hatırlatalım, Erkanlı, özel sektöre transfer olmadan bir süre önce murakıp olarak Esbank’ı denetleyen kişilerden birisiydi. 
     Yaşarbank’ın tüzel kişiliği yok artık. Tam 1000 kişi işten çıkartıldı. Beklenen sonuç bu. 
     Ama görevi sona eren yönetim kurulu başkanı, genel müdür ve bazı üst düzey yöneticiler hala makam otosuyla dolaşıyorsa, biz ne diyebiliriz ki 
     
E - mail yağmuru      Sorumluluk başka şey. Fon bankası çalışanlarından yağmur gibi mail geliyor. 
     Herkes sıkıntısını anlatmaya çalışıyor. 
     Ve yazımıza eski Merkez Bankası Başkanı’nın 52 milyar lirasını, 19 Şubat’ta dolara çevirmesiyle başlamıştık ya bu kez 22 Kasım 2000’e dönmek istiyoruz. 
     Acaba Demirbank’ın fona devredilmesini sağlayan süreçte yaşanan gelişmelerde birilerinin hatası var mı, yok mu 
     Konuyla ilgili Devlet Denetleme Kurumu’ndan bir rapor çıktı mı, çıkmadı mı 
     Bize gelen duyumlara göre, konuyla ilgili olarak 15 gün önce bir raporun hazırlandığı ve BDDK’ya gönderildiği biçiminde. Ne diyelim 
     Ancak bu kez bir başka cepheye dikkat çekelim. Fethullah Gülen uzun süredir ABD’de tedavi görüyordu. Ama artık Türkiye’ye dönmeye karar vermiş. 
     Kulislerde konuşulan konu bu. 
     Haydi hayırlısı 
     
     





Sokak ve siyaset 


Haciz dramı... 


Dolar vurguncuları tespit edilecek 


Eyvah Meclis’te öpüşenler var 


İstanbul'dan Ankara'ya ilginç mesajlar... 


Beyin yıkamak .. 


Taç ve sandık 


Ecevit evde ne yaptı 


Peres ile konuşulanlar... 


Biz, 52 gündür üzgünüz... 


Ankara'da zoru başaranlar 


Hiciv ve düzen... 


Derviş ve iktidar 


TL’ye dönüş başladı 


Miras kime kalacak 1 


Dolar fiyatı gerileyebilir 


</TEXT>
</DOC>
