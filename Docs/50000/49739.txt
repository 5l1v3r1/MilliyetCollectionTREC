<DOC>
<DOCNO> 49739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/yasam/yas02.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Koca arabayı dümdüz ettiler 
</HEADLINE>
<TEXT>
Bu travestilere yan bakan yandı 
Arkadaşımızı gasp etti’ dedikleri otoyu E - 5'te paramparça eden travestileri polis sadece izledi 
     ŞAKİR AYDIN İstanbul 

     Bir grup travesti, E - 5 üzerinde takip ederek durdurdukları bir otomobilde bulunan iki kişiyi dövdükten sonra araçlarını taş ve sopalarla parçaladı. Travestiler, söz konusu kişilere bir süre önce bir arkadaşlarını gasp ettikleri için saldırdıklarını iddia ettiler. Travestilerden korkan polis ekipleri olayı uzaktan izlemekle yetindi. 
     
     Taş, sopa ve bıçakla... 
     Bir süre önce bir arkadaşlarını gasp ettiklerini öne sürdükleri otomobili gece saat 00.30 sıralarında E - 5 Karayolu üzerinde gören bir travesti, arkadaşlarına haber verdi. Otomobili takibe alan travestiler, içinde iki kişi bulunan otomobili Yenibosna sapağında durdurdular. Aracı otomobilleriyle çarparak etkisiz hale getirdikten, sonra taş ve sopalarla saldıran travestiler, bıçaklarla otomobilin lastiklerini de parçalayarak kullanılamaz hale getirdiler. 
     
     Banu ’ bıçaklandı 
     İsimleri açıklanmayan iki kişi, Banu takma adını kullanan travestiyi kalçasından bıçakladı. 
     İ.Ü. Çapa Tıp Fakültesi'ne kaldırılan yaralı travesti, ilk müdahaleden sonra taburcu edilirken, isimleri açıklanamayan iki kişi polis tarafından ifadelerine başvurulmak üzere karakola götürüldü. Bu arada çevredeki vatandaşların çağırmasıyla olay yerine gelen polislerin olaya müdahele etmeyip, olan biteni uzaktan seyretmesi dikkat çekti. 
     
     



 YAŞAM 


















</TEXT>
</DOC>
