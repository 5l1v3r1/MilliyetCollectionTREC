<DOC>
<DOCNO> 21028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/13/son/sonspo11.html </URL>
<DATE> 2001/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ERZURUMSPOR 1 - FENERBAHÇE 0 İLK YARI 
</HEADLINE>
<TEXT>

     Birinci Futbol Ligi'ndeki Fenerbahçe-Erzurumspor maçının ilk yarısı, 1-0 ev sahibi Erzurumspor'un üstünlüğüyle kapandı. 
     Maç öncesi, yaşamını yitiren Fenerbahçe'nin eski teknik drektörü Didi'nin anısına saygı duruşunda bulunuldu. 
     Yapılan anonsla seyirci 1 dakika saygı duruşunda bulunduktan sonra hakem Musa Eryılmaz, seyirciyi yeniden saygı duruşuna çağırdı. Maçın daha ilk dakikasında Soner'in kaptırdığı topu alan Rapaiç, topa 20 metreden sert vurdu. Top, az farkla üstten auta çıktı. 
     2. dakikada Erzurumspor ilk tehlikeli atağını gerçekleştirdi. Bu dakikada Kürşat, sağ kanattan korner çizgisine inerek ortaladı. Selçuk'un kafayı vurduğu top, üst direği sıyırarak auta çıktı. 
     8. dakikada Kürşat, topu Ivos ile buluşturdu. Ivos'un ceza alanı içine girip yaptığı ortaya Yusuf dokunamayınca, takımını bir golden etti. 
     13. dakikada Celil'in ortasına Andersson kafayı vurdu. Top üstten auta çıktı. 
     19. dakikada Selçuk topu Yusuf ile buluşturdu. Yusuf'un ceza alanında vurduğu sert şutta, top üstten auta çıktı. 
     22. dakikada Erzurumspor'un atağını kesmeye çalışan Mustafa Doğan, topu Selçuk'un önüne bıraktı. Selçuk'un 20 metreden sert şutunda, top az farkla auta çıktı. 
     24. dakikada Yusuf, ceza alanı içinde buluştuğu topla rakiplerini geçerek kaleye vurdu. Top auta çıktı. 
     26. dakikada Rapaiç, soldan korner çizgisine inip ceza alanı içine ortaladı. Revvio'nun kafa vurduğu topu kaleci Koraç yatarak son anda kornere çeldi. 
     34. dakikada Andersson'un ceza alanı içine ortasında Revio rövaşata dönerek topa vurdu. Top, auta çıktı. 
     37. dakikada Lazetiç, ceza alanı içinde topla Yusuf'u buluşturdu. Yusuf, topa iyi vuramayınca top auta çıktı. 
     41. dakikada Volkan, ceza alanı içine girip topu Ali Yılmaz'ın önüne bıraktı. Ali Yılmaz'ın vuruşunda, top Fenerbahçe ağlarıyla buluştu 1-0. 
     Bu dakikadan sonra her iki takımın da atakları sonucu değiştirmedi ve ilk yarıyı Erzurumspor 1-0 önde kapadı. 
     







</TEXT>
</DOC>
