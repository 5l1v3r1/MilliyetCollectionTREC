<DOC>
<DOCNO> 30998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/son/sondun02.html </URL>
<DATE> 2001/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de ırkçı çatışma 80 yaralı 
</HEADLINE>
<TEXT>

     İngiltere'nin kuzeyindeki Bradford kentinde çıkan ırkçı çatışmalarda iki kişinin bıçaklandığı, 80'den fazla polisin yaralandığı bildirildi. 
     Irkçıların Asya kökenlilerin oturdukları Manningham semtinde yoğunlaştırdıkları çatışmaları önlemek isteyen polise taş, tuğla ve söktükleri trafik işaretleriyle saldırdıkları belirtildi. Çatışmalar sırasında 2 kişi bıçaklanırken, 80'den fazla polisin yaralandığı ve 18 kişinin gözaltına alındığı açıklandı. Çatışmalar sırasında birkaç mağaza ve meyhanede ağır hasar meydana geldiği de kaydedildi. İngiltere'de son 6 haftada Oldham ve Burnley kentlerinde de ırkçıların çıkardığı çatışmalar ve kundaklama eylemleri meydana gelmişti. Oldham'da Bangladeşlilere saldırıldı. 







</TEXT>
</DOC>
