<DOC>
<DOCNO> 15835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/siyaset/siy11.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Mustafa Bayram yargılanacak 
İSTANBUL Milliyet 
     Dokunulmazlığı kaldırılan Van Bağımsız Milletvekili Mustafa Bayram, Roma dönemine ait mermer tanrıça heykelini yurtdışına kaçırarak satmaya çalışmak suçundan yargılanacak. Üsküdar Cumhuriyet Başsavcısı Kemal Canbaz, iddiayla ilgili olarak milletvekili dokunulmazlığı kaldırılan Bayram ile ilgili dosyanın Adalet Bakanlığı tarafından kendilerine gönderildiğini söyledi. Dosyanın, ilgili savcılığa verildiğini ifade eden Canbaz, "İddianamesi önümüzdeki günlerde hazırlanacak olan heykel olayıyla ilgili olarak Bayram da diğer vatandaşlar gibi yargılanacak" dedi. 
     
     Refah yeniden incelenecek 
ANKARA Milliyet 
     Kapatılan RP’nin genel başkanı Necmettin Erbakan ile genel başkan yardımcıları Şevket Kazan ve Ahmet Tekdal’ın da aralarında bulunduğu 79 sanığın, Hazine yardımı olan 10 milyon markı 6 trilyon lira usulsüz harcadığı gerekçesiyle açılan davada, partinin tüm defter, kayıt, fatura ve belgeleri üzerinde bilirkişi incelemesi yapılarak rapor hazırlanmasını kararlaştırdı. 
     Ankara 9. Ağır Ceza Mahkemesi’ndeki dünkü duruşmaya tamamı tutuksuz yargılanan 
     sanıklardan 7’si ve sanık avukatları ile müdahil Hazine avukatı katıldı. 
     
     İthal ilaçta çözüm zirvesi 
ANKARA Milliyet 
     İthal ilaçta yaşanan sıkıntı nedeniyle Sağlık Bakanlığı, İlaç Endüstrisi İşverenler Sendikası İEİS yöneticileri ile tekrar masaya oturacak. Sağlık Bakanlığı ve İEİS yöneticileri arasındaki toplantı, Sağlık Bakanlığı’nda bu hafta içinde gerçekleşecek. Toplantıda, ithal ilaçtaki sıkıntının aşılması ve ithal ilaç için baz alınacak dolar kuru üzerinde görüşmeler yapılacak. 
     Sağlık Bakanlığı İlaç Eczacılık Genel Müdürü Orhan Canpolat, sorunun hafta sonuna kadar çözüleceğini umduğunu belirterek, şu anda piyasada tüm ilaçların bulunduğunu ancak ilacın hastaya ulaşmasında sıkıntı yaşandığını söyledi. 
     
     Meclis’ten yalaka’ davası 
GÜNSELİ ÖNAL Ankara 
     TBMM Başkanı Ömer İzgi, İstanbul Ticaret Odası İTO Başkanı Mehmet Yıldırım’ın "eleştiri dozunu kötüye kullandığını" ifade ederek "Hiçbir milletvekili onun ifade ettiği gibi yalaka değildir" dedi. İzgi, Yıldırım hakkında dava açılacağını bildirirken milletvekilleri de kişisel tazminat için girişim başlattı. İzgi, son günlerde TBMM’ye yönelik eleştiri dozunun arttığını anımsatarak "Bir oda başkanınca milletvekili arkadaşlarımıza yakışmayacak biçimde bir tecavüzde, saldırıda bulunulmuştur. Bu davranış, eleştiri dozunun kötüye kullanılması demektir" diye konuştu. 
     
     Yıldırım Kimse alternatifsiz değil 
İSTANBUL Milliyet 
     İstanbul Ticaret Odası İTO Başkanı Mehmet Yıldırım, parlamentonun demokrasi sistemi içinde her şeyi halledebileceğini belirterek "Kimse kimseyi korkutmasın. Alternatifsiz Allah’tır. Kimse alternatifsiz değildir." TOBB’un toplantısında başbakan ve hükümetin istifasının istendiğini hatırlatırken kimsenin alternatifsiz olmadığını söyledi. Sokaktaki insanların baskısına tahammülleri kalmadığını, sürekli baskı içinde olduklarını anlatan Yıldırım, bir çıkış yolu bulunması gerektiğini, parlamentonun içinde soruna çare bulunacağını söyledi. 
     


 SİYASET 




















</TEXT>
</DOC>
