<DOC>
<DOCNO> 2946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/yazar/pulur.html </URL>
<DATE> 2001/01/19/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Artık anlasalar 
</HEADLINE>
<TEXT>

     FRANSA, "Ermeni Soykırımı"nı kabul etmiş veya etmemiş, hiç önemli değil 
     Önemli olan bazılarının "Avrupa'nın bizi istemediğini" artık anlamalarıdır. 
     Avrupa bizi istemiyor 
     Adamlar "2010 yılından sonra gel " diyor, anlamıyoruz. 
     Adamlar, İsveç'te Avrupalı parlamenterleri topluyor, seni çağırmıyor, anlamıyoruz. 
     Adamlar, Ege anlaşmazlığını, "Yunanlıların istediği gibi çöz " diyor, anlamıyoruz. 
     Adamlar "Kıbrıs'tan vazgeç " diyorlar, anlamıyoruz. 
     Hepsinden önemlisi, adamlar "Avrupa ordusu" kuruyor, bizden asker istiyor, ama ordunun yönetimine bizi almıyor, sanki Türk ordusu lejyon ordusu, parayı verecekler "Savaş" diyecekler... 
     Bunu da anlamıyoruz... 
     
     BAZILARINA göre, eğer Kürtçe yayın ve eğitimi kabul edersek, ertesi gün bizi hemen Avrupa'ya alacaklar... 
     Keşke denenmesi mümkün olsa da, denense... 
     Avrupalı, bütün bunları yapsak, ne derlerse "evet" desek de, bizi yine almaz... 
     Niye itiraf etmiyoruz, niçin çekiniyoruz, bizim yapımız Avrupa'nın yapısına uygun değil 
     Şu şehirlerin haline bakın, şu köylerin haline bakın, şu ekonominin haline bakın, gelir dağılımındaki eşitsizliğe, işsizliğe, yoksulluğa, yolsuzluğa bakın 
     Avrupalı bizi niye evine kabul etsin 
     Üstüne üstlük bir de Müslümanlık... 
     
     PEKİ, ne yapacağız 
     İnsan olmak için Avrupalı olmak şart değil ki 
     İnsan hakları, demokrasi, sosyal adalet, dürüst yönetim, bunlar evrensel kurallardır, Avrupalının tekelinde değildir, biz, bunları kendimiz için yapmalıyız. 
     
     "AVRUPA Sevr'in peşinde " diyenler var... 
     Doğrudur, Avrupa'da böyle düşünenler de vardır, bizim yapacağımız ise "Biz, vatanı böldürmeyiz " demek olduğu kadar, vatanı böldürmemek için 2000'li yıllara yakışan bir düzeni korumak için çalışmaktır. 
     
     ERMENİ soykırımı tasarısı bir yasağı da beraberinde getiriyormuş... 
     Artık, Fransa'da kimse "Türkler, Ermenilere soykırım yapmadı " diyemeyeceklermiş, yasakmış 
     Ey hürriyetlerin kabesi , demokrasini beşiği Fransa 
     Hani düşünce, düşünceyi ifade etme özgürlüğü 
     O halde biz de "Ermeni soykırımı olmuştur " diyenlere yasak koysak 
     Kimlere mi 
     "Ermeni muhibleri"yle tanışmamıza az kaldı, yakında görüşürüz 
     
     DİP NOTU Bir tartışma daha 
     "Şarkıcıdan, mankenden gazeteci, köşeyazarı olur mu " 
     Niye olmasın, pekala olur, hatta dansözlerden bile olur 
     Fikri dansözlerden oluyor da, fiziki dansözlerden niye olmasın 
     
     





Soykırım .. 


DSP'nin Düz'ü 


Dürüst memurun içi rahat olsun 


Ecevit imzalı sahte mektup 


Soruşturmalar hız kesmesin Operasyonlar tavsamasın 


Ahtapotun kolları 


Viranşehir çocukları 


Hazar Denizi'nin statüsü 


Semra Sezer 


Yönetenler 


Zamansız öten "horoz" Fransa 


Şimdi ne yapmalı 


"Burası Türkiye, Yok öyle..." 


Artık anlasalar 


Sezer'in misyonu 


Tabusu çok olanın... 


Koruma ve veli ortak oldu 


Kefillikten çıkmak 


Brezilya şeker ve tütün satardı, şimdi uçak satıyor 


AB'de bir Sokrates'imiz var 


</TEXT>
</DOC>
