<DOC>
<DOCNO> 8936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/guncel/gun06.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hızır Hoca'nın katili 
</HEADLINE>
<TEXT>
"Cinlerini üstüme saldı diye öldürdüm" 
     ELVAN EZBER İstanbul 

     Fatih Çarşamba'daki İsmailağa Cemaati lideri Mahmut Hoca'nın Ustaosmanoğlu l iki yıl önce öldürülen damadı Hızır Ali Muratoğlu'nun katil zanlısı Ufuk Şahin Hantal, "Hızır Hoca'yı, üzerime cinlerini saldığı için öldürdüm" dedi. 
     Çukurbostan Camii imamı olan Muratoğlu'nu silahla öldüren Hantal, ilk ifadesinde, "Hızır Hoca'nın müridi değilim. Yanına dini bilgi almak için gidiyordum. Cinlerinden kurtulmak için öldürdüm" diye konuştu. 
     Balistik inceleme sonucu Hantal'ın aynı silahla Eyüp Düğmeciler Mahallesi Damla Sitesi'nde inşaat kalfalığı yapan ve dini bilgi almak cemaate girdiği öğrenilen Ömer Temiz'i de 27 Nisan 2000'de öldürdüğü, 21 Şubat 2001'de de, Ahmet Kurt'u, Bayrampaşa Yıldırım Kocatepe Mahallesi 9. Sokak 16 numaralı evinin önünde ağır yaraladığı belirlendi. 
     Kurt'u öldürülmesinden sonra olay yerinde Hantal'ın evinin anahtarını bulan polis, Fatih'te nalburculuk yapan babasını takip ettikten sonra, Hantal'ı silahıyla birlikte ele geçirdi. 
     Hantal da ifadesinde, Temiz'in hemşehrisi ve eski arkadaşı olduğunu kaydederek şunları söyledi 
     "O da cemaate dini bilgiler almak için geliyordu. İçeceklerime okunmuş ilaçlar atarak cinlerini üzerime saldığını öğrendim. Cinlerinden kurtulmak için onu da öldürdüm. Kurt da imam hatip lisesinden arkadaşımdı. 15 yıl önce okulda şehvetli bir şekilde bacağımı sıkmıştı. Bunun intikamını almak için onu da silahla yaraladım." 
     


 GÜNCEL 

















</TEXT>
</DOC>
