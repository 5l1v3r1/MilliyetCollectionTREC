<DOC>
<DOCNO> 13307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/27/son/sonspo01.html </URL>
<DATE> 2001/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidayet'in NBA'li arkadaşlarından Balkan gençlerine destek 
</HEADLINE>
<TEXT>

     ABD Profesyonel Basketbol Ligi NBA'in oyuncuları, Balkan ülkelerinden 50 genç için bu yaz bir basketbol eğitim kampı düzenliyor. 
     Sacramento Kings takımında oynayan Hidayat'in takım arkadaşları Yugoslavya kökenli Vlade Divaç ve Peya Stoyakoviç, Atlanta Hawks takımından Hırvat kökenli Toni Kukoç ve diğer 6 NBA oyuncusu, 29 Haziran-2 Temmuz 2001 tarihleri arasında İtalya'nın Tereviso kentinde kurdukları bir kampta, 12-14 yaşları arasındaki gençlere eğitim verecekler. 
     ''Sınır Tanımayan Basketbol'' adlı eğitim programı çerçevesinde, uyuşturucu alışkanlığı ve eğitim gibi konularda da seminerler düzenlenecek. 
     Yugoslavya'nın dağılmasından sonra bazıları mülteci konumuna düşen çocukları biraraya getirmeyi amaçlayan program, NBA, BM Uyuşturucu Kontrol Merkezi, Benetton Treviso ve Uluslararası Basketbol Federasyonu Birliği FIBA sponsorluğunda uygulanacak. 



</TEXT>
</DOC>
