<DOC>
<DOCNO> 38885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/spor/bbas.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
AVRUPA BASKETBOL ŞAMPİYONASI’NA DOĞRU 
</HEADLINE>
<TEXT>
Milliler’e kolay lokma 
A Milli Takım, İsrail’den sonra Polonya karşısında da zorlanmadı 
     BASKETBOL Milli Takımı, Ankara’da düzenlenen üçlü turnuvanın son maçında Polonya’yı farkı mağlup etti. Karşılaşmanın ilk devresinde İbrahim, Hidayet ve Hüseyin’in basketleriyle etkili olan Ay - Yıldızlılar, 10 sayılık üstünlüğü yakaladı. Üçüncü periyottan itibaren, oyuna ağırlığını koyan Milli Takım, Hüseyin’in sakatlanması yüzünden ribauntlarda aksamasına rağmen hızlı hücumlarla sayılar buldu. İbrahim ve Hidayet’in yüksek performansıyla 93 - 68’lik sonuca gitti. 
     
     Maçın karnesi 
     HAKEMLER Fatih Söylemezoğlu , Altuğ Köselerli 
     TÜRKİYE Kerem 2, Hidayet 15, Orhan 14, Harun 9, İbrahim 21, Hüseyin 10, Mehmet 5, Haluk 2, Kaya 2, Arda 1, Asım 10, Murat , Ömer 2 
     POLONYA Szawarsk 6, Pluta 13, Szczesniak 2, Prawica 6, Szeczyk 10, Dylewicz 4, Lopatka 4, Sroka 1, Stefanski 7, Bacig 11, Korytek 4 
     1.PERİYOT 25 - 19 Türkiye, 2.PERİYOT 23 - 19 Türkiye, 3.PERİYOT 20 - 16 Türkiye 
     MAÇ SKORU 93 - 68 Türkiye 
     
TÜRKİYE B GRUBU      Hedef şampiyonluk 
     2001 Avrupa Şampiyonası’nda evsahipliği yapacak olan A Milli Takımımız, Aydın Örs yönetiminde şampiyonluğu yakalamaya çalışacak. Kadrosunda NBA’de forma giyen Hidayet Türkoğlu’nun yanısıra, Panathinaikos’a transfer olan İbrahim, Maccabi Tel Avivli Hüseyin ve CSKAlı Mirsad gibi lejyoner yıldızları da olan Milli Takımımız’da diğer oyuncular da Efes ve Ülkerspor’dan seçilen kaliteli isimler. Milli Takımımız’ın halen 14 kişi olan kadrosu şampiyonadan bir gün önce 12’ye inecek. 

</TEXT>
</DOC>
