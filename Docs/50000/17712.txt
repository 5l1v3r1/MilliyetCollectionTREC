<DOC>
<DOCNO> 17712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/son/sontur30.html </URL>
<DATE> 2001/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit "Çeçen gerillaları destekleyenlere Türkiye'de yer yok" 
</HEADLINE>
<TEXT>

     Başbakan Bülent Ecevit, Çeçen gerillaları destekleyenlerin Türkiye'de barındırılmayacaklarını ve gerekli tüm tedbirlerin hızla alınacağını söyledi. 
     Ecevit TBMM'de, gazetecilerin Swissotel baskınına ilişkin sorularını yanıtlarken, "Türkiye Cumhuriyeti olarak Çeçen gerillaları destekleyenlerin Türkiye'de barınmalarına izin vermemiz söz konusu değil. Bu konuda gerekli tedbirler hızla alınacak. Çeçenler kardeşimizdir ama hiç bir zaman Türkiye'nin çıkarlarına aykırı hareket edilmesini tasvip edemeyiz, onaylayamayız" dedi. 
     Ecevit, "Bu olayın turizme olumsuz etkisi olur mu " sorusunu da, "Sanmıyorum, Çünkü çok kısa sürede ve her hangi bir üzücü olaya neden vermeyecek şekilde sona ermiştir. Ama bu anlamsız eylemi yapanlar vatandaşımızsa, Türkiye'ye iyilik etmediklerini bilmelidir" diye yanıtladı. 



</TEXT>
</DOC>
