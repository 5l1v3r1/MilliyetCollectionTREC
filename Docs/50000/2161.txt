<DOC>
<DOCNO> 2161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/yazar/talu.html </URL>
<DATE> 2001/01/14/ </DATE>
<TIME>  </TIME>
<AUTHOR> Umur TALU  </AUTHOR>
<HEADLINE>
Şimdi, fakat, aslında, o, bilmem ki 
</HEADLINE>
<TEXT>

     Aaa Hüsamettin Bey, elinizde fenerle ne yapıyorsunuz öyle 
     Meçhul komutanı arıyorum komutanım, yani sayın liderim başbakanım. Sizin buyurduğunuz gibi. 
     Cumhur Bey elektrikleri kesince karanlıkta kaldı galiba. Fakat bulmamız şart. Tabii şart olmayabilir de. Şartlara bağlı. Ancak rütbesiyle ilgili hiç ipucu yok. 
     Haklısınız efendim. Yani onbaşılardan başlayarak bi gözden geçirsek diyorum. 
     Evet tabandan başlanabilir ancak baksanıza jandarma bile bulamadı o jandarma komutanının ismini. 
     Çok haklısınız efendim. Sanırım ileride anılarını yazınca kesin ortaya çıkar. 
     Siz yine de demokrasi açısından uyanık olun Hüsamettin Bey. Biliyorum zaten hiç uyumuyorsunuz ama. 
     Takdiriniz için müteşekkirim. Siz uyuyun, ben beklerim. 
     
     Yoğunluktan Halkbank'ın sorumluluğunu da devretmişsiniz. 
     Evet efendim, çok yoğunluk yaratıyordu o banka. Eh baktım sorumluluğumu didikleyenler de var... 
     İyi yapmışsınız. Bir zamanlar bana "halkçı" derlerdi. Sanırım sizin de öyle bir lakabınız olmuştur şimdi. 
     Aman efendim, siz nerede ben nerede. Yani siz nerede ben orada tabii. Her işin başı sağlık. 
     Bunu neden söylediniz şimdi 
     Hiçbir kastım yok efendim. Maşallah çok iyisiniz. Fakat yedekte, yani tetikte durmamda isabet bulan çevreler olabilirse de bunlar elbette dedikodudan ibarettir. 
     
     Mesut Bey'le aranız düzeldi mi 
     Pek sayılmaz efendim. Sadettin onu sıkıştıracak sanırım. 
     Ama Sadettin Bey dürüsttür. 
     Benim eski arkadaşım. Hakkaten öyle bir çocuktur. Fakat teslim edersiniz ki benim asıl önemsediğim o tarafı değil. Bir yedekleme durumunu gözönüne alıyorum. Yani orada o, burada ben diyeceğim ama Allah gecinizden versin tabii. Kim demiş bunu, Allah Allah, yoksa yine meçhul komutan mı 
     Bu yorumunuzu pek anlayamadım Hüsamettin Bey. Rahşan'a bir danışayım... 
     Aman efendim ne gerek var kendisini rahatsız etmeye. Ben uyanığım her zaman. 
     İlginizi esirgemediğinizi biliyorum. Nedir o önünüzdeki röntgenler 
     Yok şey, efendim, akciğer yani enerji bir ülkenin ciğeri olduğundan dedim, beyaz enerji operasyonuyla ilgili son raporlar yani. Siz kendinizi yormayın böyle sağlıksız raporlarla. 
     Demokrasi açısından bir tehlike söz konusu değil umarım. 
     Hayır efendim, ben de bir komutana sordum, "estağfurullah" dedi kendisi. 
     Bu içime sindi şimdi. Fakat Mesut Bey'in partisinin "askeri rejimlerde yolsuzluk" diyerek Sayın Saddam'ı suçlaması hoş olmadı. 
     Haklısınız efendim. Fakat adamcağızın aklına o sırada İdi Amin gelmemiş. Sonra bana sordu, "neydi o Arabın adı, hani insan yiyen" diye. Şimdi de Saddam'ı rahatlatacak bir açıklama yapacaklarmış, "Napolyon zamanı kastedildi" diye. Gerçi Arap değil ama, sözde Ermeni sözde yasasına karşı sözde Fransa'ya misilleme olur. 
     
     Benim içime yine de Cumhur Bey konusunda kuşkular düşmüyor değil. Çanakkale'de çok büyük bir çiftliğe sahip olduğu duyumları ulaştı bir kulağıma. Kendisi Tarım Bakanı mıdır ki Üstelik, neydi o çocuğun adı, hani Sayın Mükremin Erdoğan'ın eniştesi oluyor, Fadıl Bey... Durmadan "Cumhur Abi" diye birisini arıyordu. 
     Çok ilginç bir husus efendim. Zaten o telefonlar da dinleniyormuş. Nereden biliyorum, vallahi bilmiyorum. 
     Ben de biraz dinlenmeye çekileyim. Siz en iyisi bana bir açık çay söyleyin. 
     Açık çay. 
     Her zamanki gibi yine ne kadar güzel söylediniz Hüsamettin Bey. 
     
     





Hıncal mucizesi 


Hızlı Meclis 


Ecevitler’in gizli şıklığı 


Türkiye AB'nin içinde mi bölünür, dışında mı 2 


28 Şubat Şeyhi 


Geçmişin külleri alev alev 


Ecevit söz verdi 


CHP köklerini arıyor... 


Gani Müjde yalan dünya’dan bildiriyor 


"Aşk Geçer" 


Filmin kod adı Silgi... 


Cem Putin barışçı 


Şimdi, fakat, aslında, o, bilmem ki 


Kuzen Mehmet Kutman sahneye çıkarken... 


Zoru başarmanın doyulmaz lezzeti 


İsteyince "belediye"den hizmet alınabiliyor 


</TEXT>
</DOC>
