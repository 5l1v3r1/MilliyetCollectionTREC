<DOC>
<DOCNO> 44408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/son/sontur11.html </URL>
<DATE> 2001/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye BM'nin terörle mücadeleyle ilgili kararından memnun... 
</HEADLINE>
<TEXT>

     Türkiye'nin, BM Güvenlik Konseyi'nin BMGK uluslararası terörle etkili bir biçimde mücadeleyi öngören tasarıyı kabul etmesinden memnuniyet duyduğu bildirildi. 
     Dışişleri Bakanlığı'ndan yapılan açıklamada, BMGK'de 28 Eylül gecesi oy birliğiyle kabul edilen terörizmle ilgili 1373 sayılı kararıdan duyulan memnuniyet ifade edilirken şöyle denildi 
     ''11 Eylül'de dost ABD'ye karşı girişilen saldırılardan sonra kabul edilen 1368 sayılı BMGK kararını teyit eden ve operatif hususlar içeren 1373 sayılı bu karar, Türkiye'nin terörizm konusunda öteden beri savunageldiği hususları, uluslararası barış ve güvenliği korunması açısından BM teşkilatına üye ülkelerin uymaları zorunlu kurallar haline getirmektedir. Söz konusu karar, terörizmin mali kaynaklarının kurutulması, terörist eylemlerin hazırlık aşaması da dahil olmak üzere her düzeyde önlenmesi, üye ülkelerin terörizmle mücadele için aralarında yoğun bir işbirliği gerçekleştirmeleri, terörist eylemlere girişenlerin ağır suçlu olarak yargılanmaları, teröristlere mülteci statüsü taınmaması, terörizmle organize suçlar arasında bağlantı kurulması, BM üyesi ülkelerin terörizmle mücadele için uluslararası işbirliğini öngören tüm sözeşmelere süratle katılmaları gibi hususları içermekte olup bütün devletlerin BMGK'ye bağlı olarak kurulacak bir komiteye kararın uygulanması konsunda 90 gün içinde rapor vermeleri yükümlülüğünü getirmektidir.'' Kararın, ayrımsız bir şekilde, terörün cinsine ve meydana geldiği ülkeye bakılmaksızın kararalılıkla ve eksiksiz uygulanmasının temenni edildiği açıklamada şu ifade kullanıldı 
     ''Ülkemize olduğu kadar, dünyaya da büyük acılar ve yıkımlar çektirmiş olan terörizm belasıyla, ancak uluslararası işbirliği ve dayanışmayı güçlendirerek mücadele etmek mümkündür. Türkiye, milletler ailesiyle birlikte terörizmin dünya üzerinden yok edilmesi için her türlü işbirliğine ve dayanışmaya açık bir şekilde hareket etme kararlılığını ve azmini bundan böyle de devam ettirecektir.'' 
     






</TEXT>
</DOC>
