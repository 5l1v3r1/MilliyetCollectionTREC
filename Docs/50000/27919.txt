<DOC>
<DOCNO> 27919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/son/sontur03.html </URL>
<DATE> 2001/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Anayasa Mahkemesi Başkanı "Kararın bugün çıkacağını sanıyorum" 
</HEADLINE>
<TEXT>

     Anayasa Mahkemesi Başkanı Mustafa Bumin, ''FP'nin kapatılması istemiyle açılan davada karar bugün çıkar mı'' sorusuna, ''Tahmin ediyorum'' yanıtını verdi. 
     Bumin, Anayasa Mahkemesi heyetinin bugün saat 09.30'da başlayacak FP Davası ile ilgili toplantısı için saat 09.15'de mahkemeye geldi. Bumin, ''Karar bugün çıkar mı'' sorusuna, ''Tahmin ediyorum. Çıkacağını sanıyorum'' yanıtını verdi. 
     Anayasa Mahkemesi Başkanvekili Haşim Kılıç da aynı yöndeki sorulara ''Hergün aynı şeyi soruyorsunuz. Cevap vermeyeceğim'' dedi. Anayasa Mahkemesi üyeleri, 09.30'da başlayacak toplantı için saat 09.00'dan itibaren mahkemeye gelmeye başladılar. 
     Öte yandan, mahkemeden bugün karar çıkma olasılığının yüksek olması nedeniyle sabahın erken saatlerinden itibaren televizyon kuruluşlarının canlı yayın araçları, Anayasa Mahkemesi önünde hazırlıklara başladılar. 
     Davayı çok sayıda gazeteci takip ediyor. 
     

</TEXT>
</DOC>
