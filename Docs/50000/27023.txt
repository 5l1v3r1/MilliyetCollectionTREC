<DOC>
<DOCNO> 27023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/son/sondun19.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Jimi Hendrix'in eşyaları açık artırmaya çıkıyor 
</HEADLINE>
<TEXT>

     Efsanevi rock gitaristi Jimi Hendrix'in, aralarında gitarlarından birinin de bulunduğu özel eşyası,gelecek hafta Londra'da satışa çıkarılıyor. 
     Bonhams Brooks müzayede evi yetkililerine göre, Hendrix'in kız arkadaşı Kathy Etchingham tarafından düzenlenen müzayedede, 100 bin sterlinden 170 milyar TL fazla gelir bekleniyor. Sotheby's müzayede evinde geçen yıl Eylül ayında düzenlenen açık artırmada, 30 yıl önce 27 yaşındayken hayata veda eden Hendrix'in ceketi 35 bin sterline yaklaşık 60 milyar TL alıcı bulmuştu. Aynı müzayede evinde, Hendrix'in 1969 yılındaki Woodstock Festival'inde çaldığı ''Fender Stratocaster'' gitarı 10 yıl önce 198 bin sterline yaklaşık 340 milyar TL satılmış, bu gitar daha sonra özel bir koleksiyoncu tarafından 750 bin sterline 1 trilyon 275 milyar TL satın alınmıştı. 
     Gelecek hafta Perşembe günü yapılacak müzayedede, Hendrix'in 1967 ve 1970 yılları arasında şarkılarını bestelerken kullandığı ''Vintage Epiphone'' gitarın ise 50 bin ve 60 bin sterlin arasında 85 ila 102 milyar TL alıcı bulması bekleniyor. 







</TEXT>
</DOC>
