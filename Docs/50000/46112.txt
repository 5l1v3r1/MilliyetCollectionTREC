<DOC>
<DOCNO> 46112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/son/sondun01.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaide ''Savaşı ABD'nin kalbine getireceğiz'' 
</HEADLINE>
<TEXT>

     Suudi asıllı Usame Bin Ladin'e bağlı El Kaide örgütünün sözcüsü, ''Cihat her Müslüman için farzdır'' dedi. 
     Adını açıklamayan sözcü, Katar'ın El Cezire televizyonunda daha önceden kaydedilmiş bir videobantta yaptığı açıklamada, ''Savaşı ABD'nin kalbine getireceğiz'' diye konuştu. 
     Hava korsanlarının ABD'deki saldırılarla iyi birşey yaptığını söyleyen sözcü, uçak kaçırarak yapılan saldırıların durmayacağını belirtti. 
     ABD'nin Afganistan'a yönelik saldırılarını ''haçlı seferi'' olarak niteleyen ve İslam toplumunun sorumluluklarını alması gerektiğini yoksa utanç içinde yaşayacağını söyleyen sözcü, ''Bu savaş ateizm ve inanç arasında kesin bir savaş olacak'' dedi. 
     Amerikan güçleri Müslümanlara ait topraklardan çekilinceye kadar savaşın süreceğini söyleyen sözcü, ''Amerikan bir kapı açtı, inşallah kapanmayacak'' dedi. 
     Sözcü, ''ABD'ye yeni saldırılar olacak, çünkü Amerikalıların yaşama düşkünlüğü kadar bizde ölüme düşkün birçok gence sahibiz'' diye konuştu. 
     Afganistan'a başlatılan saldırıların yeni bir düşmanlık sayfası açtığını söyleyen sözcü, ''Mali ve ruhani gücümüzle ve Allah'a inancımızla kazanacağız'' dedi. 
     El Cezire videobantın ne zaman kaydedildiği konusunda bilgi vermedi. 
     






</TEXT>
</DOC>
