<DOC>
<DOCNO> 33727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/25/siyaset/siy10.html </URL>
<DATE> 2001/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli, Kazan'da Satıkadın Parkı'nı açtı... 
</HEADLINE>
<TEXT>

     KEMAL BULUT 

     Başbakan Yardımcısı Devlet Bahçeli, Ankara'nın Kazan ilçesinde ilk kadın milletvekillerinden Satı Kadın'ın heykelinin açılış töreninde yorgun düştü. Programını yarıda kesen Bahçeli, evinde istirahata çekildi. Törende yapılan konuşmalar sırasında, Bahçeli'nin sıcaktan bunaldığı ve terini silmeye çalıştığı görüldü. Kazan'a gelişinde Mehter takımı tarafından karşılanan Bahçeli, Meclis'in ilk kadın milletvekillerinden Satı Kadın adına yaptırılan Satıkadın Parkı ve parkın içinde konuşlandırılan Satıkadın Anıtı ile Koşuyolu'nun açılışını gerçekleştirdi. Bahçeli ayrıca, anıtın yapımında emeği geçen bazı MHP'li ve DSP'li milletvekillerine plaket verdi. 



 SİYASET 
















</TEXT>
</DOC>
