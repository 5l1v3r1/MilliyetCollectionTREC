<DOC>
<DOCNO> 31549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/son/sontur02.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de ortadan kaybolan 5 yaşındaki çocuk ölü bulundu... 
</HEADLINE>
<TEXT>

     İzmir'in Kemalpaşa ilçesinde kayıp olarak aranan ve cesedi bulunan 5 yaşındaki çocuğun vücudunda darp izlerine rastlandı. 
     Alınan bilgilere göre, V.T. 5 , evlerinin bulunduğu 272. sokakta oynarken ortadan kayboldu. Tüm çabalara rağmen küçük çocuk bulunamadı. Sirke fabrikasında işçi olarak çalışan baba Ali Tat, Kemalpaşa Cumhuriyet Savcılığı'na kayıp başvurusunda bulundu. 
     Sokakta oynarken kaybolan V.T.'ın cesedi, akşam saatlerinde babaannesi tarafından evlerinin yakınındaki zeytinlik alanda bulundu. V.T.'ın cesedinde yapılan incelemelerde boynunda ve kafasında darbe izlerine rastlandı. 
     Küçük çocuğun ölüm nedeninin, yapılacak otopsi sonucu kesinlik kazanacağı belirtildi. Cesedi bulunan 5 yaşındaki Tat'ın anne ve babasının ayrıldığı, annesinin Bergama'da yaşadığı ortaya çıktı. 
     Olayla ilgili olarak, Kemalpaşa İlçe Emniyet Müdürlüğü ekiplerinin yanı sıra, İzmir Asayiş Şube Müdürlüğü Cinayet Büro Amirliği'ne bağlı bir ekip ile Olay Yeri İnceleme Şube Müdürlüğü'ne bağlı uzmanlar, soruşturmayı çok yönlü olarak sürdürüyor. 
     
     







</TEXT>
</DOC>
