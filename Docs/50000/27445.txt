<DOC>
<DOCNO> 27445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/yazar/ozkan.html </URL>
<DATE> 2001/06/18/ </DATE>
<TIME>  </TIME>
<AUTHOR> Tuncay Özkan  </AUTHOR>
<HEADLINE>
Sadettin Tantan'ın yolu 
</HEADLINE>
<TEXT>

     Mustafa İnci imzalı Star gazetesindeki "Sakin sularda dinleniyor" başlıklı "Derin Haberi" aynen aktarıyorum önce 
     "İçişleri Bakanlığı görevinden alındıktan sonra atandığı Devlet Bakanlığı ve ANAP'tan istifa eden Sadettin Tantan, iki gündür Göcek koylarında stres atıyor. Önceki gün Göcek Port Marina'ya gelen Tantan'ı Fenerbahçe Başkanı Aziz Yıldırım'ın kardeşi işadamı Ali Yıldırım ağırladı. Yıldırım'ın 'Aloha' isimli iki direkli guletiyle Göcek koylarına gelen Tantan, geceyi Swissotel'de geçirdi. Daha sonra yine Ali Yıldırım'a ait üzerinde Fenerbahçe bayrakları bulunan 12 metrelik beyaz motoryatla Göcek koylarını gezdi. Tantan'ın dün sabah erken saatlerde, işadamı Hüseyin Bayraktar'ın 'Elebration' isimli 15 metrelik teknesine geçtiği ve bu tekne ile Göcek'ten ayrıldığı öğrenildi. Tantan'ın yanında kimlikleri öğrenilemeyen 3 kişinin daha bulunduğu belirtildi." 
     
Çerkez Ethem      İşadamlarıyla yaptığı bu 15 günlük tatil kendisine pahalıya patlamıştır. Mebus maaşı nasıl dayansın, tükenmiştir. Çünkü Tantan tatil parasını işadamlarına ödetmeyecek kadar dürüsttür Bir de kendisini Sakarya'ya gidecek sanıp, oraya gidip bekleyen can yoldaşı Kazım Abanoz var. Onun da gönlünü alır herhalde. Bir Göcek çıkarmasını da birlikte yapmalarını öneririm. Yanlarına türbanlı da olsa eşlerini alsınlar, aile içinde kırgınlık olmasın. Dışarıdan yanlış anlaşılmasın. 
     Tatil yorgunu Tantan, ayağının tozuyla devrimci - demokrat bir kurum ve başkanı Oktay Ekinci'nin Mimarlar Odası Başkanı kendisine destek için verdiği ödülü aldı. Tantan ödülü alırken Fatih, Çarşamba'dan gelen kalabalık taraftar topluluğu "Tantan gelecek dertler bitecek" diye bağırdı. Kalabalık erkeklerden oluşuyordu. Kadınlar çarşaflarıyla gelmek istemişler ama, sonra vazgeçmişler. İmaj sorunu var ya... 
     Cumhuriyet gazetesi Tantan'ın burada "Atatürk'ü vatan haini ilan eden ve Milli Mücadele karşıtı yazılar yazan Ali Kemal'i anımsatarak" şu konuşmayı yaptığını yazdı 
     "Eğer tarihin derinliklerine bakılsaydı, İzmit istasyonundaki Ali Kemal'in akıbeti linç edilerek öldürüldü bilinebilseydi..." 
     Demek Tantan kendi siyasi karizmasını Atatürk ile, eleştirenleri de Ali Kemal ile özdeşleştiriyor. Gırtlak dokuz boğum, sekizini yut, birini söyle derler. Doktor arkadaşları da var, kendisine yardımcı olabilirler, ama tarih bilgileri kıt herhalde... 
     Cumhuriyet'in yazarlarından olan Oktay Ekinci burada Tantan'ı destekler konuşmalar yapmış. Ekinci'ye yakışmış, ama eksik. Çünkü Cumhuriyet son dönemde yakın tarihe ışık tutan kitaplar verdi ekinde. İki haini anlatanları enfesti. Biri "Çerkez Ethem", diğeri "Topal Osman". İnsan gazetesinden alıntılarla Tantan'a yardım etmez mi Çerkez tutkusu olan Tantan'a bir kitap olsun vermez mi Tarih konusunda yanlış yapılırsa, birileri çıkar Tantan için Çerkez Ethem der, sonra ne olur Kendinde "Atatürk" karizması gören, bu "devrimci" siyasetçiye arka çıkmakta eksik yer bırakılır mı Oktay Ekinci Haydi o olmadı, Susurlukçu, Veli Küçük Paşa'dan da mı yardım alamadınız yani. Topal Osman konusunu en iyi o biliyor. Gazeteye bir telefonla çözerdiniz sorunu. Topal Osman ekinde emeği var. 
     
Kasırga zanlısının yatında      Sadettin Tantan'a gelince. Artık ulusal hükümet, ulusal medya, ulusal güvenlik, ulusal gençlik ve iktidar planlarına dair ne varsa açıklamalı. Bu planları kimle birlikte yaptığını da. Herkes onu bekliyor. Tayyip bile. Sonra elinde bulunan siyasi yolsuzluk dosyalarını bakanken açıkla ya madıydı ya, artık ortaya dökmeli. Hem de hemen. Yoksa dedikoducu derler, yakışmaz. 
     Bir de hatırlatayım, sonradan dahi olsa "devrimci siyasetçi" olmaya soyunanların işadamı arkadaşlarını seçerken dikkatli davranması gerekir. Bana arkadaşını söyle sana kim olduğunu söyleyeyim derler ya, işte o nedenle. Kamu ihaleleriyle büyüyenler, Kasırga Operasyonu'yla gözaltına alınanlar sonra yatlarını katlarını açarlarsa, ayıp olur. Mak - Yalcı Yalçınlar ve Aziz Yıldırım ile kardeşleri askeri ihale zenginidirler. Akrabadırlar. Yalçın ihaleyi alır, Yıldırım taşeronluğunu yapar. Paraya para demezler. Şimdilerde Miami'de alınan, verilen evler yüzünden ihale alımında sıkıntıları var. Sadettin Tantan bu konunun üzerine fırtına gibi gidecek diyorlardı boş çıktı. Tantan onların yatında, katında gezmeyi tercih etti. Yeni bakan bu olayların üzerine gidebilir mi dersiniz 
     Gerçi Sadettin Tantan teflon gibidir, kir tutmaz. 
     
     







Anayasa hukuku 


Milliyet... 


Dinlemek isterdim 


Türkiye'nin tedirgin takipçileri 


IMF’den uyarılar sert geldi 


Sadettin Tantan'ın yolu 


Şimdi tasa, Anayasa... 


Sivil anayasaya doğru 


Evliliğin bekası küsenlerin elindedir 


Dornbusch mu haklı, Demirel mi 


Saraylar köşkler vekillerin emrinde 


</TEXT>
</DOC>
