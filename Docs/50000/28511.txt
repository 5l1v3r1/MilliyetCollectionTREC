<DOC>
<DOCNO> 28511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/siyaset/siy05.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
"Herkes gelmesin" 
</HEADLINE>
<TEXT>

Fazilet Partisi'nin ardından yenilikçiler, parti kurma çalışmalarını hızlandırdı. Tayyip Erdoğan’ın ölçüsü, bugüne kadar yanında olanlarla devam etmek 
     SERPİL YILMAZ 

     Fazilet Partisi'ni Anayasa Mahkemesi'nin kapatmasından sonra partililerin Tayyip Erdoğan'a ilgisi arttı. Tayyip Erdoğan bu süreçte Fazilet Partisi'ne karşı tedbirli davranıyor. Temel ölçüsü, bundan sonra bugüne kadar yanında yer alanlarla yola devam etmek. Parti hazırlıklarını tamamlayan Tayyip Erdoğan kuruluşun açıklanması için dün Fazilet Partisi'nin yenilikçi kanadındaki milletvekilleriyle görüşmek üzere Ankara'ya hareket etti. Orada yapılacak değerlendirmeye göre partiyi açıklayacaklar. Bu süre çok uzun olmayacak. Muhtemelen bir hafta. 
     
Hür Demokratlar Partisi      Öte yandan Necmettin Erbakan ekibi, yeni parti için Erdoğan'dan daha hızlı davranma eğiliminde. FP'nin yeni oluşumunda Saadet ismi üzerinde duran gelenekçi ekibin aksine yenilikçi kanadı temsil eden Erdoğan'ın ekibi parti adının Fazilet Partisi'nin geçmişini ve bugününü anımsatmamasına dikkat ediyorlar. Şu ana kadar Erdoğan ekibinin üzerinde durduğu partinin ismi Hür Demokratlar. 
     Bu arada ANAP'ın ağustos başındaki genel kurulu da Tayyip Erdoğan rüzg rından etkilenecek. Erdoğan, kuracağı partide siyasetin merkezini temsilen, ANAP ve DYP'den milletvekili transferi için bağlantılar da kurdu. Erdoğan'a bugünlerde en çok "İçişleri eski Bakanı Sadettin Tantan'la birlikte olacak mısınız " sorusu soruluyor. Ancak Erdoğan ekibinin verdiği yanıt olumsuz. 
     DünAnkara’ya gelen Erdoğan yeni grupla buluştu. Erdoğan’ın bürosundaki toplantıya Abdullah Gül, Salih Kapusuz, İsmail Kahraman, Akif Gülle gibi yeni grubun ağır topları katıldı. 
     



 SİYASET 















</TEXT>
</DOC>
