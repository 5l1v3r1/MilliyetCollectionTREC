<DOC>
<DOCNO> 44451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/spor/spo01.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaeli karşısında 3 puanı yakaladı, futbolu ve golleriyle taraftarına keyif verdi 
</HEADLINE>
<TEXT>
KARTAL GİBİ KARTAL 
İnönü Stadı zevkli gecelerden birini daha yaşadı. Beşiktaş üç farklı öne geçti, Kocaeli pes etmedi skoru 3 - 2’ye getirdi. Ancak uzun süre 10 kişi kalan ev sahibi, dördüncü golle rakibini nakavt etti 
     GOLLERİ, mücadelesi, küfür için verilen arası ile dört dörtlük bir maçtı. Beşiktaş, maça fırtına gibi girmiş. Nihat’ın enfes golüyle tribünleri ayağa kaldırmıştı. Sonra Ronaldo’nun defanstan seken vuruşu ağlarla kucaklaşmış, Kartal coşmuştu. 30. dakikada Tümer’in kaçan penaltısı bile ev sahibinin hızını kesmemiş, 43. dakikada Nihat bu kez penaltıyı gol yapmıştı. Tayfur’un 36. dakikada atılmasıyla 10 kişi kalan Beşiktaş devreyi farkla kapamıştı. 
     İKİNCİ 45 dakikada yürekler yine ağızdaydı. Çünkü Kocaeli pes etmemişti. Ayew ve Cihan’ın golleriyle, Körfez ekibinin ayak sesleri duyulmaya başlamıştı. Ama İlhan Mansız, Siyah - Beyazlıları rahatlatan golü atmıştı bile... Kocaeli bastırıyor, ama boşluk bulan Beşiktaş, Nihat ile golleri kaçırıyor, daha doğrusu Metin Mert’i aşamıyordu. 78. dakikada Mutlu Çelik’in küfür nedeniyle ara verdiği maçta terler soğudu, Beşiktaş üç puanı buldu. 
     

</TEXT>
</DOC>
