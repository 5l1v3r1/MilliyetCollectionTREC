<DOC>
<DOCNO> 16394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/15/yazar/asik.html </URL>
<DATE> 2001/04/15/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
SBF'den inciler 
</HEADLINE>
<TEXT>

     Siyasal Bilgiler Fakültesi hocalarının incileri Kazgan Dergilerinden derlenmiş.. Mülkiye'nin internet sitesinde yayınlanıyor. İşte oradan birkaç söz... 
     "Zayıflamak kişinin kendisinden et yemesidir" Tuncer Bulutay 
     "Somali'de hiç çirkin insan yok nerede bir Somalili görsem tanırım" Türkkaya Ata"v 
     " Yıldırımın çarptığı insan gök gürültüsünü duymazmış" Metin Kıratlı 
     " Namus deliklerin muhafazasından oluşmuyor" Yahya Sezai Tezel 
     "Hitler'le ilk görüştüğümüz zaman anormal olduğunu anladım" Ahmet Şükrü Esmer 
     "Dengesizlik yengesizliktir" Bülent Daver 
     " Yolda yürürken şakada şukada çekin demiyoruz ama cinsellik doğal birşeydir çocuklar. Ve hiyerarşi hıyarların eşitsizliğidir." Doğu Ergil 
     Bülent Daver'e Amerika'da biri yanaşmış ve saati sormuş 
     " Do you have a time " 
     Daver'de elindeki newsweek dergisini göstermiş ve demişki 
     " No, I have a newsweek" 
     "Bir kimsenin yakışıklı olup olmamak, zeki oluıp olmamak, kişizade doğup doğmamak elinde değildir, ama nazik olmak elindedir" Bedri Gürsoy 
     "Benimle siyasi parti liderleri gibi konuşmayın yavrucum" Ali Bozer 
     "Zaman zaman Hürriyet'de keçiboynuzunun insanın gücünü arttırdığına dair rapor çıkar. O zaman keçiboynuzuna talep artar" Salih Ak 
     
Küçük ilanat...      .SATILIK herif, n'olucak O kadar yürekli idin de 28 Şubat'ta neredeydin Şimdi meydanı boş zannettin, konuşuyorsun. Ama adama işte böyle yalatırlar koçum. Partin de seni sattı, n'aber Vatandaş Yılmaz. 
     .EMLAK arıyoruz. Nerede olduğu, fiyatının ne olduğu hiç önemli değil, yeter ki pahalı olsun, dolarla olsun, bilvesile bizim cep de dolsun. İşbirliği yapalım, cukkalarımızı beraberce kapalım. Müracaat SSK Genel Müdürlüğü. 
     .HURDACILAR Elimizde bol miktarda hurdaya çıkmış lider var. İlgilenirseniz, üste para da veririz, yeter siz almayı kabul edin. 
     .ARANIYOR. Milletvekillerinin halka görünmeden mesaiye gidip gelmeleri için Milletvekili lojmanlarından TBMM'ne tünel inşa edecek müteahhit acele aranıyor. Para işi kolay kardeşim, sen kaç günde bitireceğinden haber ver. Ömer İzgi. 
     .PROGRAMCILAR Alooo, size söylüyorum. Bu ne biçim program kardeşim 50 günde çıkara çıkara bunu mı çıkardınız Ötekiler zaten canımızı çıkarmıştı, siz de kalanını mı çıkarmak istiyorsunuz Hay ben sizin programınıza...Vatandaş Mehmet. 
     .SÜRÜCÜ'ye işaret ettim, sağa çek, ehliyetini - ruhsatını göster dedim, bana milletvekili kimliğini gösterdi. O an kendimi kaybetmişim, gerisini hatırlamıyorum, tahliyemi talep ediyorum hakim bey. Allah sizden razı olsun hakim bey. Yaşasın Adalet Trafik polisi Senai Sinir. 
     .KAYIP. Milletvekili kimliği kaybettim, bulanların insaniyet namına imha etmelerini rica ederim. 
     .PARANIZA ihtiyacımız yok, çünkü o kirli paradır Gazi bey. Biz kirli para aklamıyoruz, lütfen başka kapıya...ÇYDD Başkanı Türkan Saylan. 
     
Golü Memet yedi      Kemal Derviş zarif adam... Konusuna hakim, sempatik, inandırıcı, uygar bir zat... Bakanlar arasında böyle nitelikli birinin bulunması yurttaşlara güven veriyor. Peki ya açıkladığı program Ne yazık ki o sahibi kadar güven verici değil. 
     İnsansız ve insafsız... Klasik bir İMF reçetesi... 
     Kayıt dışı ekonomiye ve yolsuzluklara kayıtsız... Çok kazanandan vergi istemeyen... Hortumlanan paraları geri almaya niyet etmeyen... Zengini üzmeyen bir program. 
     Yeni vergi yok. Ama benzinin gazın üstüne bindirilip vatandaştan alınan vergi günübirlik artıyor. 
     Emekçi kesimlerin geri kalan parasını da enflasyon yutacak. 
     Son 20 yıldır seyrettiğimiz film, bu defa değişik bir aktörle sürecek. 
     Türkiye'nin uzun dönemli mutluluğu için çok daha köklü, adil, kapsamlı programların hayata geçirilmesi gerekiyor. 
     
     Hırsız bile işini on yılda öğrenir. Japon sözü 
     
     
     





SBF'den inciler 


Ecevit "Dış desteğin önü açıldı" 


İçel Havalimanı Öksüz kaldı 


Haydi bakalım, yeniden umuda yolculuk... 


Milat Pazartesi 


İki yabancı 


Plato "Akıl kutsaldır" 


Diyalog eksikliği 


Devletin tasarruf tedbirleri 


"Gülmeye, gülmeye geldik " 


Lale Devri'nin sonu 


Sen öyle zannet 


Gelecek tamam, dalgalıya devam 


Derviş "umut" dağıttı 


</TEXT>
</DOC>
