<DOC>
<DOCNO> 6949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/siyaset/siy01.html </URL>
<DATE> 2001/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli biliyordu 
</HEADLINE>
<TEXT>

Tuğrul Türkeş, "MHP’ye ait para ve bazı gayrimenkuller Alparslan Türkeş üstüneydi. Şayet Hakkın rahmetine kavuşursa bu malların Türk milliyetçiliği davasına verilmesi gerektiğini söyledi. Biz de 25 Mart 1998’de Bahçeli’ye bildirdik" 
     ANKARA Milliyet 

     Tuğrul Türkeş, Alparslan Türkeş’in kızlarını "birbirine düşüren" 1.2 trilyonluk gizli servetle’ ilgili olarak bir açıklama yaptı. Tuğrul Türkeş, "MHP’ye ait para ve bazı gayrimenkuller Alparslan Türkeş üstüneydi. Merhum Türkeş, 12 Eylül öncesinde Muzaffer Şükriye Türkeş Hanımefendi’den olma evlatlarını toplayarak bu malların kendisine ait olmadığını ve şayet Hakkın rahmetine kavuşursa, bu malların Türk milliyetçiliği davasına verilmesine gerektiğini ifade etmiştir" dedi. 
     
Mallar Türk milliyetçiliğinin      Türkeş, açıklamasında şöyle dedi "12 Eylül öncesinde Muzaffer Şükriye Türkeş Hanımefendi’den olma evlatlarını toplayarak bu malların kendisine ait olmadığını ve şayet Hakkın rahmetine kavuşursa, bu malların Türk milliyetçiliği davasına verilmesine gerektiğini ifade etmiştir. Merhum Türkeş’in yıllar önceden beri yapageldiği bu şifahi beyanı, vefatının ardından da çocukları tarafından bir vasiyet olarak kabul edilmiş ve merhum Türkeş’in ölümünün ardından açılan terekenin tespiti davasını takiben 5 Mart 1998 tarihli talimat yazısıyla avukata bildirilmiş, bu talimata istinaden de avukat Umur Tamur konuyu Ankara 3. Sulh Hukuk ve Ankara 9. Asliye Hukuk mahkemelerine bildirmekle beraber, 25 Mart 1998 tarihinde MHP Genel Başkanı Sayın Devlet Bahçeli’ye de gereği sebebiyle bildirilmiştir." 
     Tuğrul Türkeş, ayrıca "Geçmiş dönemle ilgili bilgisi olanların da basına konuştukları özgürlükte ve rahatlıkta Cumhuriyet savcılarına konuşmaları gerektiğini düşünmekteyim. Ama kendi ismini ve sıfatını göstermekten korkanların iddialarının da ciddiye alınabilecek bir tarafı yoktur" dedi. 
     
     Gizli servet listesi uzuyor 
Mal beyanında 2 gayrimenkul yokHABER MERKEZİ 
     Alparslan Türkeş’in mal varlığı beyanında bildirmediği servetinin listesi uzuyor. Başbuğ’un İngiltere’de geçen hafta ortaya çıkan 1.2 trilyon liralık döviz hesabının ardından Türkiye’deki bazı gayrimenkullerinin de Meclis’e 1990, 1991 ve 1994’te sunduğu mal beyanında bulunmadığı belirlendi. Tuğrul Türkeş, babası öldükten sonra terekesinden çıkan 4 - 5 tapunun aslında MHP’ye ait olduğunu söyleyerek, bunu da Bahçeli’ye ilettiklerini ve feragat edeceklerini anlattı. "Terekeden çıkan" gayrimenkuller şöyle 
     Kocaeli Gebze’de 348 ada, 264 parsel numaralı 1263 metrekare arsa. 
     İzmir Özdere’de 450 metrekare arsa, 160 metrekare ev. 
     İzmir Konak’ta 11 - 80 hissesi kendisinin 153 metrekare daire. 
     Eskişehir merkezde 948 ada, 121 parsel numaralı 262 metrekare mesken. 
     Ancak Türkeş’in üç ayrı mal beyanında Kocaeli ve Eskişehir’deki gayrimenkul bilgilerini sunmadığı belirlendi. 
     
     Eski MHP’liden ilginç iddialar 
Hediyeleri ailesi için kabul ettiANKARA Milliyet 
     MHP Kayseri eski Milletvekili Seyfi Şahin, Alparslan Türkeş’in sonradan ortaya çıkan mal varlığının kendisine değil, "dava"ya ait olduğunu savundu. MHP yanlısı yayın yapan Ortadoğu gazetesindeki köşesinde Türkeş ve mal varlığına ilişkin açıklamalarda bulunan Şahin’in ilginç iddiaları şöyle 
     12 Eylül’den sonra ona "O parayı çok sever" dediler. Parayı kim sevmez Bilhassa mafyacılar, kafa ve davasını makam - mevki için başkasına kiralayan köle ülkücüler, ülkücülerin başını belaya sokanlar... 
     Rahmetli Başbuğ, "Ben hapiste iken Seval hanım iffetimi korudu, mağdur oldu. Eşim ve çocuklarıma karşı mahcubum" derdi. MHP’nin yıldızı parlayınca, Başbuğ kendisine hediye edilen bütün para ve malları kabul etmiştir. 
     Tuğrul Bey, "Son günlerde bahsedilen paranın ülkücülerin parası olduğu ve yedek akçe için tutulduğunu babam bize söyledi" diyor. Bu para demek ki tekrar dava için harcanacak bir para imiş. Para Başbuğ’un kendi parası olsa Ayyüce ve Ahmet’e söylerdi. 
     
     Federasyon parayı yalanladı 
Bizim böyle bir hesabımız yoktuERSAN ATAR, UTKU ÇAKIRÖZER Ankara 
     Alparslan Türkeş’in "gizli serveti"nin İngiltere’de ortaya çıkmasının ardından partililerin "Para ne Türkeş’in ne de MHP’nin. Para Avrupa Türk Federasyonu’nun" iddiasına yanıt veren federasyonun o dönemdeki başkanı Mehmet Erdoğan, "Federasyonun böyle bir parası yok" dedi. Erdoğan, Avrupa Türk Federasyonu’nun Avrupa’ya gelen Türkler veya Türk cumhuriyetlerdeki muhtaç kişilere yardım ettiğini belirterek "Bağış genelde fertlere yapılır. Derneklerin üyeleri yardımda bulunur. Ancak bu bir kişiye verilmez. Adres gösterilir. Örneğin Türkiye’de, Azerbaycan’da kime verilecekse bu para oraya verilmiştir" diye konuştu. 
     Federasyonun şu anda yardım yapıp yapmadığını bilmediğini belirten Erdoğan, "Türkeş’in böyle bir hesabı olduğundan haberdar mıydınız" sorusuna şu yanıtı verdi "Bizim böyle bir hesabın varlığından hiçbir bilgimiz olmadı. Böyle bir gelenek de yoktu zaten. Yardım yapılacakların adresleri gösterilir oralara verilirdi. Zaman zaman merhum, kendisi şuraya buraya verin derdi." 
     


 SİYASET 

















</TEXT>
</DOC>
