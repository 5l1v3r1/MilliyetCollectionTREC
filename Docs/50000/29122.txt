<DOC>
<DOCNO> 29122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/son/soneko21.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
2. seansta borsa böyle geçti 
</HEADLINE>
<TEXT>

     İMKB Ulusal-100 Endeksi, 1. seansa göre 86.56 puan kayıpla 2. seansı 11,164.22 puandan tamamladı. 
     Hisse senetleri ortalama yüzde 0.77 oranında değer yitirdi. 
     Borsa'da günün ilk yarısındaki yükselişin ardından, 2. seans 11,191 puan seviyesinde satış ağırlıklı açıldı. Türk Telekom'un olağanüstü genel kurulunun bir türlü toplanamaması piyasayı tedirgin ederken, Endeks minimum 11,057 puanı gördü. İlk bir saat ise 11,119 puanla geçildi. 
     İkinci yarıda da satış baskısıyla sıkışık seyrini sürdüren Endeks, bu kez en düşük 11,028 puana kadar geriledi. Ancak, yine son dakikalarda gelen alımlarla Ulusal-100 endeks, günü 11,164.22 puanla kapattı. Hisse senetleri günün tamamında yüzde 1.13 oranında değer kazandı. 
     Kapanışta mali endeks 153.16 puanlık kayıpla 16,052.58 puana, sınai endeksi 27.21 puanlık kayıpla 8,632.29 puana, hizmet endeksi de 113.06 puanlık kayıpla 6,395.95 puana geriledi. 
     Böylece ilk seansa göre mali grup hisseler ortalama yüzde 0.95, sınai grubu hisseler yüzde 0.31, hizmet grubu hisseler de yüzde 1.74 oranında değer yitirdi. 2. seansta işlem gören toplam 294 hisse senedinden 161'i değer yitirdi. 55 hisse senedi değer kazanırken, 78 hissenin fiyatında ise değişiklik olmadı. 
     Seansta 112 trilyon 320 milyar 889 milyon liralık işlem hacmi oluştu. İki seansın işlem hacmi toplamı da, 303 trilyon 820.9 milyar lira olarak gerçekleşti. 2. seansta Doğan Holding, Yapı Kredi Bankası, Tüpraş, Sabancı Holding ve Akbank en yoğun işlem gören hisseler oldular. 






</TEXT>
</DOC>
