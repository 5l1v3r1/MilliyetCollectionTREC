<DOC>
<DOCNO> 12756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/son/sontur07.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz "Derviş siyasete girerse şahsen memnun olurum" 
</HEADLINE>
<TEXT>

     ANAP Genel Başkanı, Devlet Bakanı ve Başbakan Yardımcısı Mesut Yılmaz, ekonomiden sorumlu Devlet Bakanı Kemal Derviş'in politikaya girmesinden şahsen memnun olacağını söyledi. 
     ANAP Başkanlık Divanı, Genel Başkan Mesut Yılmaz'ın başkanlığında 11.45'te toplandı. 
     Yılmaz, bir gazetecinin, ''Kemal Derviş'in siyasete girmeyeceğine ilişkin sözleriniz var. Böyle birşey var mı '' sorusu üzerine, kendisine Kemal Derviş'in siyasete girip girmeme niyetine ilişkin bir ifadesinin olup olmadığının sorulduğunu belirterek, ''Bu soruya Evet dedim, bize böyle söyledi. Ama ben şahsen politikaya girerse memnum olurum'' dedi. 
     ''Kemal Derviş'e destek verilmesi, siyasetin dışlandığı yorumlarına neden oluyor. Buna katılıyor musunuz '' sorusuna ise Yılmaz, bu görüşe katılmadığını ifade etti. 




</TEXT>
</DOC>
