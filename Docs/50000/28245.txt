<DOC>
<DOCNO> 28245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/son/sondun23.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Tramvayda kıskançlık krizi 4 yaralı 
</HEADLINE>
<TEXT>

     Belçika'nın Anvers kentinde, bir tramvay içinde kıskançlık krizi geçiren kadın, 4 kişiyi yaraladı. 
     Savcılıktan verilen bilgilere göre, bu sabah 18 yaşındaki sevgilisi ile tramvaya binen 20 yaşındaki bir genç kadın, 19 yaşındaki bir başka genç kadının, yanındaki erkeğe ''anlamlı bir şekilde ve uzun süre'' bakmasını kıskandı. ''Sevgilisini kem gözlerden korumak amacıyla saldırıya geçtiğini'' belirten kadın, ''rakibini'' tramvay içinde dövmeye başladı. Savcılık, iki kadını ayırmak isteyen tramvay sürücüsü ile iki yolcunun da yaralandığını ve hastaneye kaldırıldığını, ''saldırgan ve kıskanç'' kadının gözaltına alındığını duyurdu. Olayın, polisin müdahelesiyle sonuçlandığı, ''operasyona'' katılan polislerin de ''şok halinde'' olduğu belirtildi. 







</TEXT>
</DOC>
