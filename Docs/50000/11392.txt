<DOC>
<DOCNO> 11392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/dunya/dun01.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüşvet manyağı lidere suçüstü 
</HEADLINE>
<TEXT>

     DIŞ HABERLER SERVİSİ 

     Hindistan’da silah tüccarı kılığına giren gazeteciler son yılların en büyük rüşvet skandalını ortaya çıkardı. Skandal, biri iktidardaki partinin genel başkanı olmak üzere 5 kişinin başını yedi. 
     Kendilerini West End International adlı bir silah şirketinin yöneticisi olarak tanıtan iki gazeteci, iktidardaki Bharatiya Janata Partisi’nin BJP Genel Başkanı Bangaru Laxman’a, orduya seyyar gece görüş cihazı satımında kolaylık sağlaması için 100 bin rupi 2 bin 170 dolar rüşvet verdiler. Gazeteciler, yanlarında getirdikleri gizli kamerayla BJP liderinin rüşvet alışını saniye saniye görüntülediler. 
     Laxman’ın para destelerini alıp yanına koyduğu görüntüler dün, gazetecilerin bağlı olduğu Tehelka.com adlı internet haber sitesinde yayınlandı. 
     
Direnemeyip istifa etti      Skandalın patlak vermesinden sonra başlatılan soruşturma sonucu aralarında bir orgeneralin de bulunduğu dört Savunma Bakanlığı yetkilisi apar topar görevden alındı. Olaya önce, "Ben parayı partiye verecektim" şeklinde tepki vererek geçiştirmeye çalışan BJP lideri de baskılara dayanamayarak birkaç saat içinde istifa etti. 
     


 DÜNYA 











</TEXT>
</DOC>
