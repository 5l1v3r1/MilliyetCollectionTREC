<DOC>
<DOCNO> 27375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/ekonomi/eko02.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurtar bizi baba’ya çağdaş olun’ mesajı 
</HEADLINE>
<TEXT>

     ANKARA Milliyet 

     Devlet Bakanı Kemal Derviş, takası başarmanın zor olduğunu ve diğer ülkelerin bu tür operasyonlara yüksek miktarlar ödeyerek danışman tuttuğunu ifade etti. 
     Derviş, "Bunu başarmak zordur. Teknik bilgi ve takım çalışması gerekir. Türk Hazinesi olarak biz de danışman tuttuk ama maliyetsiz oldu. Başarı devletin uzman kadrosunun başarısıdır. Operasyon Hazine Müsteşarı Faiz Öztrak tarafından planlanmıştır. Başarı onun ekibinindir. Operasyonu yönetenler ise Müsteşar Yardımcısı Hakan Özyıldız, Kamu Finansmanı Genel Müdürü Tülay Şaylan ve Genel Müdür Yardımcısı Ali İhsan Gelberi, Daire Başkanı Volkan Taşkın. Başarılar onlarındır. Kendilerini yürekten kutlarım" dedi. 
     
     Bankalara teşekkür etti 
     Bankaların takas operasyonunda sorumlu davrandığını belirten Derviş, "Asgari 3 ile 5 demiştik, yararlı olur. 8,5 olarak gerçekleşiyor. Bankalarımız bu ihalede sorumlu davrandı. Ekonominin uzun vadeli dengesini düşünerek hareket ederek teklifte bulundu. Bu yüzden miktarı yüksek tuttuk ve tekliflerin dörtte üçünden fazlasını kabul ettik. Böyle davranıp kısa vadeli ve sadece kendilerini değil, uzun vadeli düşünen ve ülke çıkarını gözeten bankalarımıza teşekkür etmek istiyorum" diye konuştu. 
     Derviş, bir gazetecinin halkın kendisine "Kurtar bizi baba" diye seslendiğini hatırlatarak, babalar gününde nasıl bir mesaj vermek istediği yönündeki sorusu üzerine "Çağdaş dünyada her şey takım işidir" diye konuştu. 
     



 EKONOMİ 



















</TEXT>
</DOC>
