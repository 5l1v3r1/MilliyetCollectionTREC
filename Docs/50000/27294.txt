<DOC>
<DOCNO> 27294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/17/spor/spo15.html </URL>
<DATE> 2001/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Al, şansını tepti      DANİMARKA’nın başkenti Kopenhag’da yapılan 67 kilo WBC kıtalararası unvan maçında Hasan Al, Arjantinli Carlos Baldomir ile berabere kaldı. Al, 12 raundluk mücadelede rakibi karşısında zaman zaman üstün bir karşılaşma çıkarmasına rağmen galibiyete ulaşamadı. Müsabaka ring kenar hakemlerinin puanları ile berabere bitince kemer Baldomir’de kaldı. 
     
Denizlispor ilk sınavda      DENİZLİSPOR, İntertoto Kupası’nda birinci tur ilk maçını Bosna Hersek temsilcisi NK Celik’le bugün deplasmanda oynayacak. Biline Polije Stadı’ndaki karşılaşma TSİ 18.30’da başlayacak. Maçı Macar hakem Atilla Abraham yönetecek. Temsilcimiz gençlerden oluşan bir kadro ile sahaya çıkacak. 
     
Ve Okan da, FIFA’ya gidiyor      BURSASPORLU Okan, Marsilya ile yaptığı olaylı sözleşme nedeniyle FIFA’ya şikayete gidecek. Genç futbolcunun, Marsilyalı bir yönetici yerine, FIFA menajeri Gilbert Sou ile masaya oturduğu ortaya çıktı. Okan’ın yasal menajeri Ali Güven’in durumu fark etmesi üzerine, Sou’nun FIFA Tahkim Kurulu’na şikayet edileceği, ardından parasız oynatılmak istenmesi nedeniyle Avrupa İnsan Hakları Mahkemesi’ne başvurulacağı bildirildi. 
     
Schmeichel bıraktı      DANİMARKALI ünlü file bekçisi Peter Schmeichel, Sporting Lizbon’dan ayrıldığını açıkladı. Futbola veda etmesi de gündemde olan Schmeichel, bir süre dinlendikten sonra ne yapacağına karar vereceğini söyledi. 
     
Fiorentina atakta      İTALYA’DA kupayı müzesine götüren Fatih Terim’in eski takımı Fiorentina, yeni sezon için transfer çalışmalarına hız verdi. Mor Menekşeler, Yugoslav orta saha oyuncusu Dejan Stankoviç ve İsveçli Daniel Andersson ile anlaşmaya vardı. 22 yaşındaki Stankoviç Lazio, 23 yaşındaki Andersson ise küme düşmesi kesinleşen Bari’den geldi. 
     
Bravo Freeman      OLİMPİYAT şampiyonu Avustralyalı atlet Cathy Freeman’ın, Sidney 2000’de giydiği atletizm suiti, açık artırmada 11 bin 600 dolara yaklaşık 14 milyar lira satıldı. Göğüs kanseri araştırmaları amacıyla kurulan bir dernek yararına yapılan açık artırmada, toplam 20 bin dolarlık gelir elde edildi. 
     
Dostluk maçı      TÜRKİYE ile Yunanistan U 15 genç milli futbol takımları, bugün İstanbul’da dostluk maçı yapacak. Futbol Federasyonu’nun Riva’daki Özkan Olcay Kamp ve Eğitim Tesisleri’nde ortak kamp yapacak her iki ülke ekipleri 17.00’de karşı karşıya gelecek. İki takım salı günü de Beykoz Stadı’nda karşılaşacak. 
     



 SPOR 


























</TEXT>
</DOC>
