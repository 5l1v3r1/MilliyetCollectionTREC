<DOC>
<DOCNO> 5515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/guncel/agun.html </URL>
<DATE> 2001/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
400 bin askere doğum kontrol yöntemleri hakkında eğitim verilecek 
</HEADLINE>
<TEXT>
Askere doğum kontrol dersi 
Cinsel yaşam eğitimi görmeye başlayan 400 bin askerin en merak ettiği konular, erken boşalma ve hastalıklar... 
     Leyla ATAMAN 

     Türkiye Aile Sağlığı ve Planlama Vakfı'nın TAP , Kara Kuvvetleri Komutanlığı bünyesinde yürüttüğü "Üreme Sağlığını Geliştirme Projesi" çerçevesinde, 400 bin asker, cinsel yaşam, doğum kontrol yolları ve üreme sağlığı konularında oldukça kapsamlı bir eğitimden geçirilecek. 
     Bugüne kadar İstanbul 26. Zırh Tugay Komutanlığı, Samsun Sıhhiye Okulu ve Isparta Eğridir Komando Okulu'nda düzenlenen kurslara büyük ilgi gösteren askerler, doktorları adeta soru yağmuruna tutuyor. 
     Askerlerin en çok merak ettikleri konuların başında, cinsel yolla bulaşan hastalıklar ve erken boşalma konuları geliyor. Tam iki yıl devam etmesi planlanan proje için Kara Kuvvetleri Komutanlığı, Sağlık Bakanlığı ve TAP Vakfı ortak çalışıyor. 
     
     Sağlık Bakanlığı destekli 
     Proje sayesinde, üreme sağlığı tehlikelerinden kaynaklanan anne ve bebek ölümlerinin azaltılması, cinsel yolla bulaşan hastalıkların gizlice yayılmasının önlenmesi, baba adayı 400 bin kişinin aile planlaması konusunda eğitilmesi planlanıyor. 
     


 GÜNCEL 





















</TEXT>
</DOC>
