<DOC>
<DOCNO> 16360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/15/magazin/yazdud.html </URL>
<DATE> 2001/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Deniz, Murat Aslan'ı eski nişanlısıyla bastı 
</HEADLINE>
<TEXT>

Caretta, Schlotzsky's, Divan et, ex cellent, Azer'in çilesi, Veysel'in yeni yaşı, Singapur Yemek Festivali, Grup Turkuaz, Schnitzel Restaurant, muhteşem bir gösteri Sultan of the Dance, 'Deli Dolu' ve ... 
     Türk Telekom'da bir işim vardı. Hazır gelmişken Esentepe'yi şöyle bir dolaşayım istedim. Şehrin merkezinde olmasına rağmen kapıdan girdiğiniz andan itibaren farklı bir mekanda olduğunuzu hissediyorsunuz Keskin Kalem Sokak'da. Adı Caretta Mediterranean Cuisine. Buranın açıldığını Lobby Halkla İlişkiler'in sahibi sevgili Ünal Uzun Ağabey'den öğrenmiştim. Sahibi Prof. Dr. Muzaffer Bayhan'ın eşi Leyla Hanım ve oğulları Alper Bey. Öğle ve akşam yemekleri için ideal. Mekana, nadir bulunan, uzun yaşayan ve dünyada korunması için dernek üstüne dernek kurulan sevimli kaplumbağaların adı verilmiş. Üç katlı villanın dekorasyonu Haldun Erkman imzasını taşıyor. Sebze ve tahıllarla desteklenen deniz mahsulleri ağırlıkta. Şef, Ömer Uras. Mönüde ağırlık, Akdeniz'e özgü şarap, balık, zeytinyağlı ve hububatta. 'Marine edilmiş somon balığı', 'limon soslu tavada piliç göğsü', benim vazgeçemediğim, İzmir Çeşme'ye özgü bir lezzet 'sakızlı su muhallebisi' mönünün favori çeşitleri. Öğle yemeği adetim olmadığı için sizin adınıza gezmek ve fikir edinmekle yetindim. Ama en kısa süre içinde gideceğim. Telefon numarası 0212 288 65 93. Caretta çıkışı, yolumun üzeri olduğu için sandöviçlerine, fiyatlarına, temizliğine hayran olduğum Schlotzsky's Deli'nin Mecidiyeköy şubesine uğradım. Bildiğiniz üzere Bağdat Caddesi ve Beyoğlu'nda da şubeleri var. Buradaki kahve çeşitlerine bayılıyorum. Kolite ve reflüye zarar vermesine rağmen özellikle uyandırıcı nitelikte olan Kenya çeşidi hoş. Uzmanlara göre, böğürtlen aromalı olan Kenya, dikkate değer asiditesi ile öğle yemeklerinin ardından içilecek yegane şey. Ben genelde vanilya ile fındığın yağlı aromasının birleşmesinden doğan 'hazelnut'u tercih ediyorum. Burada her çeşit kahve mevcut. 
     
     Grup Turkuaz, Hyatt Regency'de Singapur yemekleri ve Sultan of the Dance 
     Efendim, Erzurum dönüşü bayilerinizden rahatça alabileceğiniz 'Mydonose Life Dergisi'nin Genel Yayın Yönetmeni Balçiçek Pamir'in davetlisi olarak Mydonose Showland'e gittim. Balçiçek ve derginin Yazı İşleri Müdürü olan arkadaşım Gülay Erdemli ile Sellam'da bir yemekte buluşmuştuk. Balçiçek'in ne anlama geldiğini sordum. Öykü şöyle Hun İmparatorluğu'nda hükümdar ölünce başa karısı geçer. İmparatorluğu ileri bir düzeye götürür. Zırh giyip savaşlara katılır, halkını refah içinde yaşatır. Daha sonra da tahtı büyümüş olan oğluna devreder. Ama halk ona aşıktır. İşte bu imparatoriçenin adı Balçiçek Hatun'dur. Dedesi bu ismi koymuş Pamir'e. O gece yemek sırasında verdiğim sözü yerine getirdim ve 'Sultan of the Dance'in özel gösterisini izledim. Bir rüya gibi. Yılmaz Erdoğan'ın ağabeyi Mustafa'nın 1,5 yıl boyunca alın teri harcadığı, Canan Göknil'in kostümlerini yaptığı, Nesrin Topkapı'nın oryantal bölümlerinin koreografisini hazırladığı gösteride tüylerim diken diken oldu, göğsüm kabardı, gururlandım. Bu arada yazılarını her zaman keyifle okuduğum Hürriyet Gazetesi Genel Yayın Yönetmeni Ertuğrul Özkök'ün şahsıma yaptığı övgü dolu sözlerinden de güç aldım. Buradan kendisine tekrar teşekkürler. 3 -6 Mayıs tarihleri arasında izleyicinin huzuruna çıkacak olan 'Sultan of the Dance' tam 90 gencin gerçek anlamda emek sarfettiği bir gösteri. Türkiye'de bugüne değin yapılmış en pahalı prodüksiyon. Milletçe birbirimize destek olmaya ihtiyacımız duyduğumuz şu günlerde mutlaka izlemeniz gerekir. Fikir babası, Mydonose Production'ın Yönetim Kurulu Başkanı Yalçın Çevikel ve Mustafa Erdoğan. Hyatt Regency Agora Restaurant'da, 19 -28 Nisan tarihleri arasında Malezya, Çin, Endonezya, Hindistan, Tayland, Japonya ve Kore gibi farklı ülke lezzetlerinden oluşmuş 'Singapur Yemek Festivali' var. Bilginize. Uzun süredir uğrayamadım, ama en kısa süre içinde gitmek istiyorum. Artık bahçesi de açıldı. Sabah, akşam Maçka'da hizmet veren Schnitzel Restaurant'dan söz ediyorum. Abartmıyorum, en iyi şnitzeli burada yiyebilirsiniz. Servis mükemmel, fiyatlar uygun. Şimdilerde bahçede, özellikle hanımlar için nefis çörekler, pastalar eşliğinde beş çayı başladı. Telefon numarası 0212 231 31 61. İlk kez Günay'da izlediğim Grup Turkuaz'ı dinlemekten hep büyük keyif almışımdır. Şimdilerde her cuma, Kalamış Yat Limanı içindeki Old Sailor'da sahne alıyorlar. Repertuarları müthiş. Nostaljik parçalardan opera ve operetlere, günümüzün popüler şarkılarına kadar hem de... Cumartesi günleri ise aynı mekanda Fatih Erkoç çıkıyor. Rezervasyon için telefon numarası 0216 330 74 28. 
     
Divan et, ex cellent ve Azer'in çilesi      Son dönemde otel, restoran ve barlarda özel günler yoğunlaştı. Türk mutfağını yaşatmayı ilke edinen ve artık klasik hale gelen Divan Et Lokantası'nda da 11 Nisan'da Ege yemekleri sunulmaya başladı. 21 Nisan'a kadar sürecek. İlk fırsatta gideceğim, Egeliyiz ya. Yabani taze ot papatya, turpotu, hardalotu, hindiba salataları, deniz börülcesi, Ayvalık'ın nefis zeytinyağında kavrulan taze soğan, sarımsak ve ısırgan otundan hazırlanan harcı ile dalgan böreği şimdiden ağzımı sulandırıyor. Durun, daha bitmedi. Ana yemek çeşitlerinde ahtapot güveci, kuzu etli enginar annem bu yemeği müthiş yapar , deniz mahsulleri pabucaki ve finalde İzmir lokması. Telefon numarası 0212 231 41 00. Maslak'da ex cellent Cafe -Restaurant ve Seba Sinemaları'nın abonesi oldum. Çünkü ucuz. Bu ekonomik krizde zaten okuyucularım pahalı yerlere gidince küfrü basıyorlar haklı olarak. Şimdilerde ex cellent paket servisine başladı. Her çeşit pizzanın fiyatı 3 -5, nefis İtalyan salataları da 2 ila 4 milyon lira arasında. Bir telefon ile hepsi kapınızda. Çok da doyurucu. Telefon numarası 0212 286 50 55. Şu Azer Bülbül'e acaip üzülüyorum. Aslında çocuğun sesi iyi, titremesine rağmen fiziği de fena sayılmaz. Ama terhis olduğundan beri başı dertten kurtulmuyor. 
     
     Şimdi de bazı eğlence yeri sahipleri Azer'i arıyormuş. Zevk -i Sefa, Paella gibi. Çünkü her gittiği yerden hesap ödemeden çıkıyormuş. Son olarak Zevk-i Sefa'ya 710 milyon takmış. Adisyon fişi, gördüğünüz gibi sayfada. Ama yaptığım araştırmaya göre bu konuda suç, Bülbül'ün menajeri Mustafa Kocadağ'daymış. 
     
Baskın basanındır, 'Deli Dolu' ve Karafaki      Bir süredir Karafaki'ye uğramamıştım. Aslında Anita'nın yemeklerinin hatırına o gürültü çekilir. Son günlerde tüm yakın çevrem doğum günlerini burada kutluyor. Sevgili komşum Adnan Bel'den sonra benim saç doktorum, ünlülerin kuaförü Veysel de doğum gününü burada gerçekleştirince tabii ki gittim. Tıklım tıklımdı. Herkes, son günlerin gözde oryantali Şıvga hayranı. Bizim Adnan da öyle, onlar karşılıklı göbek attılar, bana da seyretmek düştü. Adnan'ın hanımı Hülya ve Veysel'in karısı Aynur Şenel de hayretler içinde izledik. Konuklar arasında süper bir beyefendi olan tekstilci Vehbi Akman dostumuz da vardı. Bu arada Veysel'e Los Angeles ve Las Vegas'dan teklif gelmiş. Kuaför salonu açması için. Veysel adını verecek, arada bir gidecek. Düşünüyor. Efendim, Cemal Reşit Rey Konser Salonu'nda 'Deli Dolu' opereti başladı. Kadroda Yalçın Otağ, Lale Belkıs, Bora Gencer, Tayfun Duygulu, Jeyan Tözüm gibi tanıdık isimler var. Telefon numarası 0212 232 98 30, aman kaçırmayın. Efendim, sonunda beklenen ayrılık oldu. Deniz Akkaya, sevgilisi Murat Aslan'ı Anadolu Yakası'ndaki Lacivert adlı restorantta ayrıldığı nişanlısı Melis Çiftçi ile bastı. Masada kimse bir terbiyesizlik yapmadı. 
     
     Deniz, Murat'a "Yolun açık olsun" deyip çıktı. İşin garip tarafı Murat, Melis ile barışmak için bu gizli buluşmayı gerçekleştirmişti. Ama masaya Deniz'in gelmesiyle, Melis de Murat'a restini çekmiş. Şimdi anne Oya Aslan ile baba Recai Bey Murat'ı apar topar New York'a gönderdiler. Bakalım uçarı delikanlı akıllanacak mı ve Melis, Murat'ın evlilik teklifini kabul edecek mi Hikayenin devamını sizlere yine Şenay Düdek farkı ile aktaracağım. Efendim, bugünlük de bu kadar kalın sağlıcakla. En kötü gününüz benimkinden iyi olsun. 
     
Okuyucuya mektuplar      Mehmet derslerinle ilgilen 
     Benim en fanatik okuyucularımdan biri Mehmet Güçlü. Henüz 17 yaşında. Zeki bir çocuk. Günden en az üç mail, iki telefon alıyorum kendisinden. Sevgisine, bana olan hayranlığına teşekkürler Mehmet. Ama derslerine ağırlık versen ve çevrendeki hoş kızlarla ilgilensen beni daha çok mutlu edersin. Gözlerinden öpüyorum. 
     
     Bülent Ersoy'a evlilik teklifi 
     Balıkesirli Mustafa Bey henüz 22 yaşında. Bülent Ersoy'a körkütük aşık. Onunla evlenmek istiyor. mail adresi bende mevcut, bilmiyorum Bülent Hanım ne kadar ilgilenir. Ben Mustafa'ya bir iyilik yapayım istersen Ersoy'a yazacağın özel mektubu, sanatçının plak şirketi olan Universal'e gönder. Daha çabuk eline geçer. 
     
     Yaşam devam ediyor 
     Sevgili Seval Sunter annenin ölümüne çok üzüldüm. Anne gibi yar olmaz elbetti. Ama benim yazılarımla hayata döndüğüne de sevindim. Sevgili okuyucularım üzerinde bu kadar etkili olabiliyorsam ne mutlu bana. Yaşam her şeye rağmen devam ediyor. Bu arada gezdiğin yerler ve izlediğin sanatçılarla ilgili önerilerini dikkate alacağım. 
     
     Kriz büyük 
     Darıca Gebze'den faks çeken ev hanımı sevgili okuyucum, yazdıklarınızı kitap haline getirmek istemeniz tabii ki hoş. Ben sizin adınıza birkaç yayınevi ile görüştüm. Ama şu eknomik krizde hiç şansınız yok. Sizi olumsuz yanıtladığım için bağışlayın. 
     


 MAGAZİN 












</TEXT>
</DOC>
