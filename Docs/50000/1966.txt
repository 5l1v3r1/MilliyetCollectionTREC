<DOC>
<DOCNO> 1966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/sanat/san04.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
www.fillervecimen.com 
</HEADLINE>
<TEXT>

     Web’de Kültür Sanat AVNİYE TANSUĞ 

     Önce müzik eşliğinde filmden kısa sahneler ve mesajlar akmaya başlıyor ekrandan. Derken çimenler ve yukarıdan aşağı inen bir fil ayağı. Tepinen ayakla birlikte ekranınız da tir tir titremeye başlıyor. "Fillerin sürekli tepiştiği bir coğrafyada inadına yeşeren umudun öyküsü" mesajı ile donan görüntüden sonra, sitenin ana sayfasına gidiyorsunuz... Eh, bu kadar ses getiren bir filmin web sitesinin de ondan aşağı kalmaması gerekirdi herhalde. "Filler ve Çimen"in, tasarımı Mavi Tanıtım, programlaması "Hiperaktif" ekibi tarafından sitesinde, yönetmen Derviş Zaim, yaşam öyküsü, filmleri, ödülleri ile ayrıntılı olarak tanıtılıyor. Alt başlıklarda, "filmin amacı", "kısa öyküsü", "fragman", "kim kimdir", "basın ne dedi", "salonlar ve seanslar" bir de "ödüllü yarışma" yer alıyor. Filmin basın için hazırlanan "CDRom" dosyasında bazı kamera arkası anıları da var. Camoka ve Hızır Veli rollerinin ikisini birden oynayan Ali Sürmeli’nin, Hızır Veli rolü için kostümünü giyip, plastik makyajını yaptıktan sonra sete geldiğinde, görevliler tarafından meraklı bir seyirci sanılıp, setten uzaklaştırmaya çalışılması gibi. Film hakkında yapılmakta olan tartışmalar durulunca, bu web sitesi yeni bir kalıcı işlev üstlenecektir herhalde diye düşünüyorum... 
     
Hani Şekeroğlu film vermezdi      Bu hafta Türk sineması ile ilgili siteleri araştırırken bir de baktım ki, MSÜ’nün Prof. Şekeroğlu ile özdeşleşen Sinema Televizyon Enstitüsü artık, arşivlerini ilgilenenlere açmış. Oysa, Prof. Sami Şekeroğlu’nun öğrenci iken kurduğu "Kulüp Sinema 7" ile başlayan, sonra "Türk Film Arşivi" adı altında ile sürdürülen ve sonunda bugünkü eğitim kurumuna dönüşen STM’nin, ne gerekçeyle olursa olsun, arşivinden kolay kolay film alınamaması dillere destandır. Kim demiş Şekeroğlu artık aşağıdaki filmlerden bazı parçaları her isteyene veriyor. Bakın hangi filmler hem de 
     "Binnaz", Ahmet Fehim, 1919 - "Bican Efendi", Sadi F. Karagözoğlu, 1921 - "Söz Bir Allah Bir", Muhsin Ertuğrul,1933 - "Bataklı Damın Kızı Aysel", 1934, "Bir Kavuk Devrildi", 1939, Muhsin Ertuğrul, - "Düşman Yolları Kesti", Osman Seden, 1959 - "Yılanların Öcü", Metin Erksan, 1962 - "Gurbet Kuşları", 1964, "Haremde Dört Kadın", 1965, Halit Refiğ - "Karanlıkta Uyuyanlar", Ertem Göreç, 1964 - "Bitmeyen Yol", Duygu Sağıroğlu, 1967 - "Kızılırmak Karakoyun", 1967 - "Vesikalı Yarim", 1968 - "Gelin", 1973, Lütfü Ö. Akad - "Kadın Asla Unutmaz", Orhan Aksoy, 1968 - "Linç", Bilge Olgaç 1970 -"Umut", Yılmaz Güney, 1970. 
     Ancak, "tadımlık" da olsa bu filmleri görmeniz için gerekenler bilgisayarınızda "QuickTime Player" yazılımının bulunması, filmler yüklenirken sabırlı olmanız, bir de http mediaccess.msu.edu.tr SERVICES STM stm.html adresine girmeniz 
     Haftaya diğer Türk sinema siteleri ile devam ederiz... 
     


 SANAT 










</TEXT>
</DOC>
