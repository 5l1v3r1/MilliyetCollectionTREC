<DOC>
<DOCNO> 25114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/yazar/akyol.html </URL>
<DATE> 2001/06/05/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Hukukta sıkışma 
</HEADLINE>
<TEXT>

     ANAYASA Mahkemesi "Komünist Parti"nin adını değiştirmesi için "ihtar" verilmesini uygun buldu. Resmi Gazete'de yayımlanan karara göre, parti 6 ayda adını değiştirmezse, kapatılacak. 
     Çünkü Siyasi Partiler Kanunu SPK , 96. maddesinde bu gibi adlarla parti kurulmasını yasaklıyor. 
     "Komünist Parti"nin "proletarya diktatörlüğü" gibi anti demokratik bir amaca programında yer vermediğini Savcı da, Mahkeme de kabul ediyor ama "adından dolayı" ihtar veriliyor. 6 ayda adını değiştirmezse kapatılması için dava açılacak. 
     Karar iki bakımdan çok önemli... Önce, AB hukuku ve liberal demokrasi ile hukuk sistemimiz arasındaki derin çelişkilere yeni bir örnektir bu. 
     İkincisi, "Komünist" adına sahip çıkanların bile artık "proletarya diktatörlüğü" falan gibi projeleri terk etmiş olmalarıdır. Dün 'bilimsel' sanılan ve heyecan yaratan totaliter Jakoben projeler artık eskimiştir, çağ dışıdır. 
     
     DAHA önce "Türkiye Birleşik Komünist Partisi"ni kapattığı için Türkiye, AİHM'de mahkumiyet almıştı Rejim için tehdit oluşturmayan bir parti sırf adından dolayı kapatılmamalıydı. 
     AİHM bu kararını 30 Ocak 1998'de vermişti. Türkiye hala SPK'daki 96. maddeyi değiştirmedi. Şimdi "Komünist Partisi" yine AİHM'ye gidecek ve AİHM Türkiye'yi yine mahkum edecek 
     Anayasa Mahkemesi kararında, liberal üyelerden ikisinin karşı oy yazısı var Haşim Kılıç ve Sacit Adalı... 
     Özetle diyorlar ki 
     - Anayasa'da parti kapatma sebepleri sayılmıştır, adından dolayı parti kapatma yönündeki yasa hükmü, Anayasa'ya aykırıdır. 
     Hatırlayalım Refah davasında Yüce Mahkeme, Anayasa'ya aykırı bulduğu 102. maddeyi iptal etmiş, aleyhe olarak geçmişe de yürütmüştü bu kararını Fazilet davasında da 103. maddeyi iptal etmişti. Emsal var, benzerini bu defa lehe olarak yapabilirdi yani. 
     - Sırf adından dolayı parti kapatmak AİHM kararlarına aykırıdır. 
     Hatırlayalım Anayasamızın 90. maddesine göre, uluslararası anlaşmalar kanun hükmündedir, daha güçlüdür AİHM kararları da bizi bağlar 
     
     YARIN, anadil yasakları konusunda dava ve kararlar gelecektir 
     Din hürriyeti konusunda da dava ve kararlar gelecektir. AİHM, Yunanistan'ı mahkum ettiği "İbrahim Şerif Davası"nda insanların diledikleri gibi dini cemaat oluşturabileceklerini, ibadet ve eğitim faaliyetinde bulunabileceklerini belirtmiştir. Bizde bunlardan sadece ibadet 'resmen' serbesttir. 
     Hatta Nuh Mete Yüksel, dini cemaat için "tek kişilik çete" davası açıyor 
     Türkiye, bugünkü haliyle, hukuk bakımından gittikçe daha fazla sıkışmaktadır. 
     AİHM'nin çok yanlış kararları da var özellikle Kıbrıs konusunda. 
     Genele bakıldığında, AİHM'de kara bağlanan 140 davadan 137'sinde Türkiye mahkum olmuştur. 
     Düzeltmemiz gereken çok şey var. Ekonomide olduğu gibi hukukta da Türkiye'nin düzlüğe çıkması liberalleşmeye bağlıdır. Uluslararası itibarımız da bunu gerektiriyor. Öyle bir Türkiye AİHM'de kendini daha güçlü savunur. 
     
     







Hukukta sıkışma 


Peşkeşin sonu 


Mirzaoğlu'nun başvurusu 


Basın kortta bekleyedursun 


Kıbrıs, Türkiye'nin Avrupa yolunu kesmesin 


Dikkat, Rusya tetikte .. 


Aman dikkat 


Akıllı mı, aptal mı 


Ticari anlaşma taslağı 


İnterneti kim hallediyor 


Yatağan faciası 


Tütün Yasası, hangi anlaşmaya tersmiş 


Çocuk bahçesi yapılamaz 


Karadeniz tütünü 


</TEXT>
</DOC>
