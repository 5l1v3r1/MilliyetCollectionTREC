<DOC>
<DOCNO> 37991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/guncel/gun03.html </URL>
<DATE> 2001/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Terminalde perişan oldular 
</HEADLINE>
<TEXT>
Gurbetçiye tur’ işkencesi 
Tatil için Türkiye’ye gelen 300 gurbetçi, tur şirketinin uçak bulamaması yüzünden üç gündür havalimanında yatıp kalkıyor 
     SİNAN TOROS DİNÇER ŞEREF İstanbul 

     Tatillerini geçirmek üzere Türkiye'ye gelen gurbetçiler, tur şirketinin uçak bulamaması nedeniyle üç gündür Atatürk Havalimanı'nda mahsur kaldı. 
     Dış Hatlar Terminali'nin gidiş katında bekleyen gurbetçiler, temmuz ayında Almanya'dan "Ege Tur" adlı şirketten Düsseldorf - Ankara gidiş dönüş bileti aldıklarını söylediler. 
     Çeşitli havayolu şirketleri ile Türkiye'ye gelen gurbetçiler, 14 Ağustos günü Almanya'ya dönüş için Ankara Esenboğa Havalimanı'na geldiklerini, ancak tur şirketinin uçak bulamaması nedeniyle geri dönemediklerini ifade ettiler. 
     Tur şirketi yetkililerinin uçağı İstanbul'dan kaldıracağını belirtmesi üzerine, otobüslerle İstanbul Atatürk Havalimanı'na geldiklerini anlatan gurbetçiler, tur şirketinin burdada uçak bulamaması nedeniyle cuma gününden bu yana havalimanında bekletildiklerini kaydettiler. 
     
     Ceza ödeyecekler 
     Gurbetçiler, zamanında Almanya'ya gidemedikleri için bugün başlayacak okullara çocuklarını gönderemeyeceklerini, bu nedenle bin mark para cezası ödeyeceklerini bildirdiler. "Ege Tur" yetkililerinin kendileri ile ilgilenmediklerinden de yakınan gurbetçiler, üç gündür işbaşı yapamadıkları için işten atılma durumlarını söz konusu olduğunu söylediler. 
     
İşimden olursam dava açarım’      Münevver Uğur 30 "Bir an önce gidip işime başlamak istiyorum. Eğer işimden olursam, bu şirkete dava açacağım." 
     Ayhan Dokuzlar 35 "Bir an önce Almanya'ya giderek, çocuklarımı okula hazırlamak istiyorum. Rezil bir haldeyiz." 
     Mehmet Gökçe 57 "Düsseldorf'ta işçi olarak çalışıyorum. Yarın bugün işe başlamam gerekiyordu." 
     Aytekin Karakoç 32 "Eşim Almanya'da yalnız. Ben döndüğümde işbaşı yapacak. Şirkete dava açacağım." 
     



 GÜNCEL 














</TEXT>
</DOC>
