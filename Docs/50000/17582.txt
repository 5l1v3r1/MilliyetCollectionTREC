<DOC>
<DOCNO> 17582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/magazin/mag02.html </URL>
<DATE> 2001/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Dönüşüm muhteşem oldu’ 
</HEADLINE>
<TEXT>

Kadir İnanır'ın kendisini taciz ettiği iddiasından aylar sonra manken Buket Saygı, podyumlara 'başı dik ve göğsünü gere gere ' döndü 
     BULUŞMALAR Ahmet TULGAR 

     Manken Buket Saygı'nın adı kitlelerce ilk kez bir dizinin setinde Kadir İnanır tarafından taciz edildiğini ileri sürünce duyuldu. Önce medyatize, sonra hipermedyatize oldu. Ama dizi yayından kalktı. Tacizin aktörü ise eteklerini toplamakla meşguldu. Bu haliyle çok sempatikti. Zararsız görünüyordu. Bu arada Saygı da unutuldu. 
     Ta ki Buket Saygı mahkeme koridorlarındaki mücadelesinde edindiği savaşçı karakterini podyumda sergileyene ve tek göğsü dışarıda Yıldırım Mayruk defilesine çıkana kadar... 'Amazon manken' Buket Saygı ile tacizin sınırlarını konuştuk. 
     
Altında kalmam’Uğradığınızı ileri sürdüğünüz tacizin etkilerini atlatabildiniz mi 
     Tabii. Ciddi sıkıntılı bir devre geçirdim ama artık zerre kadar şeyi yok. 
Peki, bu taciz meselesini afişe ettiğinizde suyun başını tutmuş adamların kariyerinizin önünü kesmesinden korkmadınız mı 
     Ben bu tür hesaplar yapmıyorum. Ben bir şeyler yapıp bir yere gelmek istiyorum. Tabii ki bir takım insanların yardımı olacak ama öyle çok fazla insana ihtiyaç duyduğumu zannetmiyorum. 
Taciz kadını çok mu yaralıyor 
     Kasaba gitseniz, o da laf atsa rahatsız olursunuz. Her yerde geçerli olan bir şey. Ama bunun altında kalmak kadın olarak bana uymuyor. Başkalarını bilmiyorum. Ben bireysel davranırım. 
Bireyci olduğunuzu söylüyorsunuz ama dizide taciz olmasa oradaki manken güruhunun arasından biri kalacaktınız. 
     Ben o dizide kendimi denedim. 
Sevgiliniz Çelik evde de sürekli politika konuşur mu 
     Her şeyi o kadar mantıklı açıklıyor ki, "amma da mantıklı" deyip karşı çıkamıyorsunuz ki, mantıklı çünkü. 
Peki, o zaman biz de mantık yürütelim. Taciz son kertede kadının kendi istemini yok sayıp onu bedene indirgemek anlamına geliyor, yani kadına nesne muamelesi yapılıyor. Giysi taşımak üzere çıktığınız bir defilede size memelerinizi açtırmaları da taciz değil mi Orada da salt bedene indirgeniyorsunuz. Kıyafet değil siz nesnesiniz. 
     Hayır, bu benim işim . İsteyerek yaptığım için de bu bir taciz değil. 
     
Mayruk defilesi bir onur’Yıldırım Mayruk'a hiçbiriniz karşı çıkamıyorsunuz galiba... 
     Ben onun defilesine ikinci kez çıkıyorum. O nasıl bir şey Onu nasıl anlatayım Türkiye'de onun defilesine çıkabilmek hakikaten büyük bir şey. Her mankeni kabul etmeyen biri. Ebru Ürün, Deniz Pulaş, Sema Şimşek gibi isimlerle 10 senedir çalışıyor. Bu kadroya girebilmek için bütün mankenler çaba harcıyoruz, girince de artık... O yüzden hiçbir tereddütüm olmadı açıkcası. 
Peki, bu şekilde podyuma çıkmadan önce Çelik'i ve ailenizi hazırladınız mı 
     Tabii. Çelik de Yıldırım Mayruk'un nasıl bir stili olduğunu çok iyi bilir. Hiçbir ters tepkisi olmadı, aksine çok memnun oldu. Ailemden de tepki gelmedi. 
     
Kabak gibi yürünmez’Bu dekolte kıyafetlerle bir insan sokağa çıkamaz. Sansasyon olsun diye sunuluyor. Yine kadın bedeni kullanılıyor. 
     İçine bir şey giyerek kullanabilir kadınlar bu kıyafetleri. Ama öyle kabak gibi yürüyerek de insanların ilgisini çekemeyiz. Gerçi Yıldırım Bey'in böyle bir şeye ihtiyacı olmaz ama... 
Madem ihtiyaç hissetmiyor niye her defilede manken soyuyor 
     Ama bence son derece dozunda... Tam bir Avrupa standartında... 
Sizin bu taciz olayından sonra podyumlara dönerken bu tür bir sansasyona ihtiyacınız olmuş olabilir mi 
     Bu taciz olayından sonra bana hiç gelmediği kadar çok teklif geldi. Öyle olsa onları kullanırdım. Onları kullansaydım çok para kazanırdım. Bir dönüş yapmam gerekiyordu. "İş yapmıyor" diyorlardı. Ben Yıldırım Mayruk'la bunlara da cevap verdim. 
     
Çok mutluyum be Atam Beyaz, sizin giydiğiniz kıyafeti sevgilisi Çağla Şikel'e giydirmeyeceğini söyledi, bir hafta sonra Çağla Hanım da transparan bir kıyafet giydi. 
     Gülüyor . Yorum yapamam. 
Türkiye'nin Batılılar'ı, hep Doğu ve Güneydoğu'da küçük yaşta kızların evlendirilmesini eleştirir. Mayruk'un defilesinde 15 yaşında bir kız gelinlikle podyuma çıkarıldı. Doğru buluyor musunuz 
     Evet, çok tatlı bir kız. Heyecandan kızardı. Çok masum bir suratı olan bir kızdı. Gelinlik de masumiyeti simgeliyor. Çok doğru bir seçimdi. 
Ama masumiyeti yaşından kaynaklanıyor. Bu masumiyet istismar edilmiş olmuyor mu 
     Ben yanlış bulmuyorum. İlk defa siz söyleyince düşündüm. 
Taciz olayına bence bir de bu gözle bakmak lazım. 
     Evet, galiba. 
Kadir İnanır, "Komiser Şekspir" filminde Atatürk büstünün önünde diz çöküp "Cok yalnızım be Atam" diye ağlıyor. Sevgiliniz Çelik de evde Atatürk büstünün önünde diz çöküp "Çok mutluyum be Atam" diyor mu 
     Kahkahalarla gülmeye başlıyor. Çok şakacısınız. 
     


 MAGAZİN 












</TEXT>
</DOC>
