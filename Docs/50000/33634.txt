<DOC>
<DOCNO> 33634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/24/son/soneko08.html </URL>
<DATE> 2001/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol piyasaları durgun 
</HEADLINE>
<TEXT>

     ABD'nin akaryakıt stoklarının son durumuna dair haftalık rapor ile Petrol İhraç Eden Ülkeler Teşkilatı'nın OPEC üretimi kısmak üzere Ağustos ayında acilen toplanıp toplanmayacağı haberini bekleyen borsalarda fiyatlar durgunlaştı. 
     OPEC'in toplam ham petrol üretimini Ağustos ayında azami 1.5 milyon varile kadar kısıp kısmayacağı ile ABD'nin ham petrol ve benzin stoklarının azalıp azalmadığının kesinleşmesi bekleniyor. 
     Singapur borsasında Amerikan Batı Teksas ham petrolünün varil fiyatı bugün sadece 3 sent artışla 26 dolar 15 sent arttı. New York borsasında bu petrolün varil fiyatı TSİ dün gece 18 sent artmıştı. 
     OPEC delegeleri, 6 Ağustos'da acilen toplantı düzenlenebileceğini tahmin ederken, dünyanın en büyük petrol tüketicisi ABD'nin ham petrol ve rafine petrol ürünleri stoklarına dair haftalık verilerin TSİ bu akşam açıklanması bekleniyor. 
     Petrol analistleri ve borsacıları, ABD'nin ham petrol ve benzin stoklarında 14-20 Temmuz tarihleri arasında geçen bir haftada birer milyon varil artış, ancak, fuel-oil dahil, diğer rafine petrol ürünlerinde 1 milyon varil artış tahmin ediyor. Talepte ve karlılıkta azalış nedeniyle, ABD'nin ham petrol ve rafine petrol stokları ise bir yıl öncesine kıyasla arttı. 







</TEXT>
</DOC>
