<DOC>
<DOCNO> 49362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/29/spor/ymese.html </URL>
<DATE> 2001/10/29/ </DATE>
<TIME>  </TIME>
<AUTHOR> BİLAL MEŞE  </AUTHOR>
<HEADLINE>
Suç ve ceza 
</HEADLINE>
<TEXT>

     KİMİ yazacağımızı, kimi eleştireceğimizi, kimi savunacağımızı şaşırdık doğrusu... Her maçın kendine göre "KADER" anları vardır. Yozgatspor maçından sonra "BAŞ TACI" yaptığımız Fevzi, dünkü maçın belirleyicisi oldu adeta Fevzi ilk golde kendini savunabilir... Peki ya ikinci gol Tuttuğu topu elinden kaçırdı, hem takımı "YAKTI", hem de üzülerek söylüyorum Daum'u "HAKLI" çıkardı. Onun adına çok üzüldüm. 
     Fevzi kadar Daum'da "SUÇLUDUR"... Aylardır PAF'la çalışan Ali Eren'i kritik bir maçta görevlendirdiği için "SUÇLUDUR"... Tecrübeli futbolcu oyunda kaldığı sürece savunmada hiçbir şey yapmadı. Sadece eli - ayağına dolaştı, rakibe top kaptırdı. 
     Ronaldo'ya ne demeli O da evlere şenlikti. Ne doğru dürüst bir hava topu hakimiyeti, ne de üretken bir pas. Dan - dunlarla maçı tamamlayabildi. 
     Sezon başından bu yana Beşiktaş İstanbulspor maçı hariç iyi top oynadı. Yenildiği maçlara dikkat ederseniz ya savunma hatalarından ya da forvetteki gol kısırlığından yıkıldığını görürsünüz. 
     Daum ikinci yarıda Ali Eren'i oyundan aldı, Tayfur'u savunmaya monte etti. Bu geç kalmış bir karardı. Tayfur'un savunmaya geçmesinden sonra ikinci yarıda Beşiktaş daha etkili bir oyun ortaya koydu. Ne var ki Kartal bu yarıda özellikle "SKANDAL" ofsayt bayrakları kaldıran Sürhat Müniroğlu'na takıldı... Metin Tokat yan hakemlerinin hatalarını kapatmaktan ASIL işini yapamadı. 
     İkinci yarıyı rakip alanda geçiren Beşiktaş, İlhan Mansız'la skoru eşitledi, Stavrum'la öne geçti. Bu iki golde müthiş bir TABLO izledik. İlhan Mansız golü attıktan sonra içine giydiği Fevzi'nin formasını tribünlere göstermesi ANLAMLIYDI... İlhan Mansız bu DESTEĞİ Stavrum'un golünden de sonra sürdürdü. 
     Stavrum'un golüyle üç puana uzanan KARTAL yine "SAVUNMASINI" unutmuştu. Altı pas içinde karambol, savunma da yine PANİK ve araya giren Veysel KARTAL'ın avucundan galibiyeti alıp, götürdü. 
     YAZIK, emeklere YAZIK... Bin bir zorlukla golleri bulan Kartal, yediği gollerle SOS vermeye devam ediyor... 
     



 SPOR 

























</TEXT>
</DOC>
