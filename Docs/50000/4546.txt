<DOC>
<DOCNO> 4546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/ekonomi/eko02.html </URL>
<DATE> 2001/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Davos mis gibi’ kebap koktu 
</HEADLINE>
<TEXT>

Döner ve lahmacun sonunda Davos'a da adım attı. Bingöllü Bahtiyar'ın Kebap Bar'ı özellikle gençlerin akınına uğruyor 
     HAKAN ŞANLITÜRK Davos 

     Dünya Ekonomik Forumu toplantılarıyla ünlenen İsviçre'nin Davos kasabası, Türkiye'nin dünyaca ünlü geleneksel yemeği döner ile tanıştı. Döner ile birlikte iskender ve lahmacun da Davosluların ve turistlerin mönüsüne girdi. 
     Küreselleşme karşıtlarının boy hedefi olan Davos'a giren döner, anavatandan uzakta pişirilmesinden olsa gerek "lezzetindeki azalma" ile de dikkat çekti. 
     Elektrikli makinede pişirilen ve klasik bıçağı yerine ayarlı bıçak ile kesilip servis yapılan döner yine de Davoslular için farklı bir tad oldu. Lahmacun ise odun ateşiyle değil de elektrikli aletle yapılınca Türkiye'deki lezzetinden taviz vermek zorunda kaldı. 
     
     Bingöl’den Davos’a 
     Özellikle akşam saatlerinde gençler Türk dönercisine akın ediyor. Davos'a giden Türkler ise bu dükkanın varlığından haberdar değil. 
     Davos'daki ilk Türk işyerinin sahibi Bingöl'lü Hasan Bahtiyar. Daha önce Davos'a 100 km mesafedeki Landguard'da esnafmış. Yaklaşık bir yıl önce Davos'a göç etmiş. İşyerinin ismi "Kebap Bar." 
     


 EKONOMİ 




















</TEXT>
</DOC>
