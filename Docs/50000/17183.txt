<DOC>
<DOCNO> 17183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/spor/spo03.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA turu yedirmedi 
</HEADLINE>
<TEXT>

Lucescu, Real Madrid gibi büyük kulüplerin elenmesine izin verilmediğini, bu nedenle hakemlerin taraf tuttuğunu ileri sürdü 
     HALİL ÖZER 

     Taraflı yönetim 
     GALATASARAY Teknik Direktörü, "UEFA, bize turu yedirmedi" dedi. Rumen hoca, hakem Frisk’in bu nedenle taraflı bir yönetim gösterdiğini de belirtti, "UEFA, Real gibi kulüplerin elenmesini istemiyor. Herkes onların şampiyon olmasını arzuluyor" diye konuştu. Lucescu, bu konuda defalarca uyarılarda bulunduğunu da hatırlattı, "Ama korktuğumuz başımıza geldi. Hakemin etkileneceği belliydi. Bu şartlar altında turu geçmek zordu" ifadesini kullandı. 
     
     Şanssız kuraydı 
     RUMEN hoca, kuranın şanssız olduğunu, karşılarına en iyi takımın çıktığını da vurguladı. Sarı - Kırmızılı ekibin teknik patronu, "Eğer ilk maç Bernabeu’da olsaydı, belki daha farklı sonuç alırdık. Hakemler, her zaman büyük kulüplerin ve yıldız futbolcuların etkisi altında kalıyorlar. Ayrıca, bir de ortada muhtemel bir Galatasaray - Leeds United finali vardı. Belki uzak olasılık ama, bunu da düşünmüş olabilirler" yorumunu yaptı. 
     
     Kurgu bozuldu 
     SARI - Kırmızılı ekibin hocası, sakat ve eksikler yüzünden savunma kurgularının bozulduğunu ifade etti. Lucescu, "Basit goller yedik. Ama bu gollerde, hakemin rolü çok büyüktü. İstanbul’da, Jardel’in sayılmayan golünü Real atsaydı, kesinlikle sayarlardı" dedi. Rumen hoca, "Arif ve Serkan, ligde gol atıyorlar, ama uluslararası maçlar farklı. Hagi ne kadar kötü olursa olsun, her dakika oyunu değiştirebilir. Jardel de öyle" diye konuştu. 
     
     Okan harika 
     SUAT’I hata yaptığı için oyundan aldığını söyleyen Lucescu, Okan’la gurur duyduğunu bildirdi. Rumen Teknik Direktör, "Okan gerçek profesyonel. İnter’le anlaşmasına rağmen her şeyini ortaya koyuyor. Emre ise çok genç. Bu transfer olayından etkilendi. Aklı bazen İtalya’ya gidiyor" ifadesini kullandı. Lucescu, skor 2 - 0’ken Okan’ın kaçırdığı golün dönüm noktası olduğunu da belirtti, "Gol olsaydı, oyunun rengi değişirdi" dedi. 
     
Frisk’in rapor ayıbıİsveçli hakem, UEFA’ya yolladığı raporda G.Saraylı futbolcuları suçladı. Cim - Bom şikayete hazırlanıyor 
     MEHMET ÇİFTÇİ 

     REAL Madrid - Galatasaray maçındaki yönetimi ve yanlı kararlarıyla büyük tepki çeken İsveçli hakem Anders Frisk’in maçtan sonra hazırlamış olduğu rapor tartışma konusu oldu. Frisk’in, Sarı-Kırmızılı futbolcuların üzerine yabancı madde yağdıran İspanyol seyircisini rapor etmediği, aksine Emre ve Taffarel’i provakasyonla suçladığı öğrenildi. 
     FRİSK’in raporunda, "Real taraftarı çok iyiydi. Onları provake eden Galatasaraylı futbolcular oldu" demesi, Cim-Bom’u ayağa kaldırdı. Sarı-Kırmızılı kulübün, UEFA’ya giderek, hakemi ve Real Madrid kulübünü şikayet edeceği bildirildi. Yöneticiler, "Bu kadar olmaz. Kafamıza çakmak atıyorlar. Biz nasıl provake ederiz" diye konuştular. 
     
Alkışlı karşılama      REAL Madrid yenilgisi sonrası dün öğle saatlerinde bir grup taraftarın alkışlarıyla karşılanan Galatasaray, ayağının tozuyla idmana çıktı. Lucescu yönetimindeki ter antrenmanına ilk on birde forma giyenler katılmazken, diğer oyuncular düz koşu yaptı. Ergün de ayrı çalıştı. 
     
Hakem, Real forması giydi      İSPANYOL BASINI 

</TEXT>
</DOC>
