<DOC>
<DOCNO> 32067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/15/astro/index.html </URL>
<DATE> 2001/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Jüpiter sizi nasıl etkileyecek 
</HEADLINE>
<TEXT>

Şans ve fırsatlar yoluyla deneyim kazanma gezegeni Jüpiter 13 Temmuz’da Yengeç burcuna geçti. Jüpiter bu yeni konumunda her burç için değişik titreşimler getirmekte. Kimi burçlar para konusunda, kimileri ise ilişkilerde yeni olanaklarla karşılaşacak. Yaklaşık 1 yıl sürecek bu etkinin burcunuza yansıması için yükselen burcunuzu da okumayı ihmal etmeyin 

KOÇ Jüpiter her anlamda size yaşadığınız ortamı güçlendiren fırsatlar getirmekte. Bu, ev hayatınızda rahatlama ve bu alana yansıyan bir genişleme olabileceği gibi, duygusal anlamda da güven ve olumlu koşullar anlamına gelmekte. 

BOĞA Bu dönemde öğreneceğiniz çok şey var. Bu belki yeni bir okul ya da özel bir eğitim olabilir. Kardeşlerinizle ilişkilerde canlılık ön planda olabilir. Değişime açık olun. 

İKİZLER Ticaretle uğraşıyorsanız bu yıl parasal konularda belirgin bir rahatlama söz konusu. Bu arada Jüpiter’in getirdiklerini hemen çarçur etmeden yatırımlara dönüştürmeyi ihmal etmemelisiniz. 

YENGEÇ Pek çok alanda önemli başlangıçlar yapabilirsiniz. Uzun süredir beklediğiniz fırsatlar artık sizle beraber olabilir. Yeni projeleriniz zahmetsiz ilerleyebilir. Yolculuklar, eğitim olanakları ve size iyimserlik katacak pek çok gelişme söz konusu. Risk almayı bilmelisiniz. 

ASLAN Şimdiye kadar yaptığınız iyiliklerin semeresini alabilir, bu arada duygusal açıdan tatmine çok daha yakın olabilirsiniz. İçinizdeki sese kulak vermek ve yeni şeyler bulmak son derece değerli şeyler getirebilir. 

BAŞAK Yeni sosyal gruplara girmeniz ve bu gruplara yön göstermeniz söz konusu olabilir. Sıkı çalışacaksınız zira Satürn burcunuzu test ediyor. Ama Jüpiter sayesinde kurabileceğiniz yeni ilişkiler yepyeni açılımlar anlamına da gelmekte. 

TERAZİ Jüpiter bu yıl kariyer alanında büyük fırsatlara işaret etmekte. Biraz daha özenle çalışırsanız terfi edebilir, dikkat çekecek projeler içinde yer alabilirsiniz. Jüpiter bazılarınıza evlilik, bazılarınıza kariyer anlamında yeni sosyal statüler tanımakta. Değerlendirmeye bakın. 

AKREP Eğitim, yolculuk ve şimdiye kadar alışık olmadığınız alanlarda dünya görüşünüzü zenginleştirebilirsiniz. Hemen uygulamaya geçemeseniz bile yaptığınız planların önümüzdeki yıl içinde olgunlaştığını görebilirsiniz. 

YAY Jüpiter bu dönemde ikili ilişkilerin, ortaklıkların önemini vurgularken Satürn’le birlikte bazı sorumluluklara da dikkat çekmekte. Özellikle ortaklaşa yatırımlar, alabileceğiniz toplu paralar ya da miras gibi başkaları ile beraber paylaşabileceğiniz değerler söz konusu. Bu bir yıl içinde yoğun duygusal paylaşımlar da öne çıkabilir. İlişkilerinizde tutku çok yer kaplayabilir. 

OĞLAK Ektiklerinizi biçme zamanını geldi. Ortaklıklar ve evlilikler hayatınıza girebilir. Yaptıklarınızın karşılığını alırken bir çok kişisel konuda yeni çıkış yolları da arayabilirsiniz. Evlilik bu yıl önemli bir gündem maddesi olabilir. 

KOVA Bu dönemde daha verimli olmanızı sağlayabilecek yenilikler yapabilir, yeteneklerinizi geliştirebilecek mesleki eğitimler alabilirsiniz. Sağlık problemleri olan Kovalar Jüpiter’in olumlu titreşiminden faydalanabilecekler. İş ortamınız kendinizi geliştirebileceğiniz diğer bir şans alanı. Bu yılın bir hazırlık yılı olduğunu unutmayın. 

BALIK Jüpiter’in konumu yaratıcı çalışmalar ve kuşkusuz sevgi ilişkilerinde kocaman bir artı anlamına geliyor. Çocuğu olanlar bu yıl onlarla gurur duyabileceği gibi bu yeni çocuk anlamına bile gelebilir. Jüpiter size yaşam enerjisi, heves ve cesaret veriyor. Hayattan zevk almayı öğrenmelisiniz. Tabii aşırı risk almamak koşuluyla. 

            Faks 287 74 37 
      








BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
