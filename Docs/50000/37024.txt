<DOC>
<DOCNO> 37024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/yasam/yas14.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İşadamının oğlu operasyonla kurtarıldı 
</HEADLINE>
<TEXT>

     KONYA, AKSARAY DHA 

     Konya’da 15 gün önce kaçırılan, Hamatek Holding’in eski Yönetim Kurulu Başkanı Veli Böge’nin oğlu Mustafa Böge 12 , dün kurtarıldı. Kaçırma olayını, Hamatek Holding’in Avrupa Temsilcisi Ramazan Er’in planladığı ortaya çıktı. Hamatek Holding’in çoğunluk hissesini elinde bulunduran ve Almanya’da oturan Ramazan Er, iddiaya göre, Veli Böge’nin zimmetine geçirdiğini söylediği 15 milyon markı tahsil edebilmek için çete kurdurdu. Çetenin lideri Hürriyet İç, Böge’yi arayıp oğluna karşılık bir milyon mark istedi. Hürriyet İç, ankesörlü telefondan çıkarken yakalandı ama bir polisi yaralayarak kaçtı. Kadınhanı’nda polisce kıstırılan İç, intihar etti. Çetenin diğer altı mensubu da kıskıvrak yakalandı. Mustafa Böge ise Mersin’de rehin tutulduğu evden kurtarıldı. 
     



 YAŞAM 
























</TEXT>
</DOC>
