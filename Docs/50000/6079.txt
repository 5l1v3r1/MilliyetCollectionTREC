<DOC>
<DOCNO> 6079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/yazar/cetiner.html </URL>
<DATE> 2001/02/08/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Saç tıraşı kaç milyon 
</HEADLINE>
<TEXT>

     Migros, Gima, Carrefour gibi büyük alışveriş merkezlerini dolaşmak insanı bir bakıma dinlendiriyor, hem de toplumda ne olup bittiğini görüyorsunuz. TV ekranları, gazete haberlerinin esas kaynağı elbette sokak .. Çocuktan al haberi derler ya, ben de şimdi alışveriş merkezlerinden al haberi diyeceğim .. 
     Cumartesi günü Carrefour'a gittim, müthiş kalabalıktı, zor yürüdüm. Herkes karınca kaderince bir şeyler alıyordu, aklıma geldi "yahu dedim hani iş yoktu, dükkan kepenkleri açılmıyordu " Ama sonra kendime geldim, bu hanımlar, bu beyler diğer günler çalıştıkları için haftalık alışverişlerini yapıyorlardı, ayrıca da yiyecekti sepetlerinin içindeki. Bir o kaldı, yani yemek de mi yemesinler Böyle bir tartışma geçirdim içimden. 
     Fasulye 2.5 milyon, patates yarım milyon, peynir 5 milyon, zeytin ortalama 2 milyon, milyon milyon .. Yürüyordum ki, kapıya yakın şık bir erkek berberi dükkanı ilişti gözüme, daha doğrusu çarptı. Dışarıdan içeriye bakınca tertemiz, zevkli bir görüntü vardı, koltuklar, aynalar... Vitrinde bir liste kocaman yazılarla. Gözüme bir an saç kesimi 7 milyon rakamı ilişti. Sonra 8 milyon, 4 milyon sıralandı. Sakal tıraşı herhalde 4 milyon. Ee bunun bahşişi de var, yani 10 milyondan aşağı çıkmak mümkün değil. Lokanta gibi. 
     Bu rakamlar kafamda şok etkisi yaptı, neden Ben cimri, ben gaddar adam, Bebek'te 20 yıllık berberim Ayhan'a 2.5 bazen hovardalık edip 3 milyon veriyorum da ondan. Daha önceleri ünlü berber Kemal'e Divan'a giderdim, şimdi uzak geliyor. Kim bilir orada saç kaça kesiliyor 
     Evet, ben memnun, Ayhan memnun sürüp giderken bu müthiş vitrin de nereden çıktı karşıma Vicdan azabı çekiyorum. Halbuki Ayhan kapıdan çıkarken 10 kez teşekkür ediyor, acaba içinden geçenler ne Memnun görünüyor amma .. 
     Kısacası enflasyon hesabını berberimde unutmuşum. İçim içimi yedi, arkadaşlara sordum. Semtine, dükkanına göre herkes kendine göre bir rakam söylüyor, 10 milyon verenler de var. Ama doğrusu ya hiç kimseden berberine ne ödediğini tam olarak öğrenemedim. Saçlarını yıkatıp şampuanlatanlar var, friksiyon yaptıranlar, masaj yaptıranlar var. Ve bahşişte ölçü olmuyor, o da sır, sorunca laf gargarasına geliyor insan. Bir daha kaça saç kestiriyorsun diye kimseye sormayacağım. 
     Şimdi biliyorum berber dostlar "Eh yani taze fasulyenin 2.5 milyon lira, biberin kilosu 1 milyon olursa ayda 7 milyon, 10 milyon tıraş parası çok mu " Onlar da yerden göğe haklılar. Zaten ben de zıvanadan çıkmış piyasada tıraş fiyatları pahalı filan demedim. 
     İlk tıraşımda Ayhan kusurumu telafi edeceğim. İyi ki alışveriş merkezlerine gidiyorum... 
     
     





Nakşibendi... 


Coşan 


Atatürk'e inat 


Yolsuzluk bürokrasisi 


Benim de ve kurtul 


Arafat’tan Türkiye’ye destek çağrısı... 


Devlet, asker, emir... 


Saç tıraşı kaç milyon 


Süleymaniye ve Laisizm 


"Fevkalade" ölüm 


Tatilya eziyet 


Erbakan'dan özür dileyin .. 


Bir bu eksikti 


Bugün IMF için ne yaptınız 


Akasyaları kesmeyiniz... 


İslam, üslubuyla gitti 


Fazilet ve seçim 


Çözüm yok 


Mimarlara "İltifat olmayan yerde, marifette olmuyor" 


</TEXT>
</DOC>
