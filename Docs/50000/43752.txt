<DOC>
<DOCNO> 43752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/25/guncel/gun05.html </URL>
<DATE> 2001/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Vekil oğluna Susurluk dayağı 
</HEADLINE>
<TEXT>

ANAP Milletvekili Şadan Tuzcu’nun oğlu, pub’da şarkı yüzünden tartıştığı Susurluk sanığı Altınok ve iki arkadaşı tarafından feci şekilde dövüldü 
     ŞENOL DEMİRCİ İstanbul 

     ANAP İstanbul Milletvekili Şadan Tuzcu'nun oğlu Ali Murat Tuzcu ile Susurluk davası sanıklarından Mustafa Altınok ve iki arkadaşı arasında kavga çıktı. Tuzcu, kavga sonucu Altınok ve iki arkadaşı tarafından hastanelik edildi. 
     Geçen cumartesi günü saat 01.00 sıralarında Yeşilyurt Spor Kulubü Tenis Pub'da eğlenen Tuzcu ile hemen yan masada oturan Altınok ve iki arkadaşı arasında şarkı yüzünden söz dalaşı çıktı. Tartışmanın büyümesi sonucu çıkan kavgada Altınok ve iki arkadaşı Tuzcu'yu feci şekilde dövdüler. International Hospital Hastanesi'ne kaldırılan ve vücudunun çeşitli yerlerinde ezik ve kesik bulunan Tuzcu, tedaviye alındı. 
     Olaydan sonra polisçe gözlem altına alınan Altınok ve arkadaşları, çıkartıldıkları adliyede tutuksuz yargılanmak üzere serbest bırakıldılar. 
     Ali Murat Tuzcu ise geçen 21 Ağustos'ta Yeşilyurt'ta park yeri yüzünden tartıştığı Yurdun Alpman'ı döverek hastanelik etmişti. 
     



 GÜNCEL 























</TEXT>
</DOC>
