<DOC>
<DOCNO> 28775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/son/sontur10.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir Picasso tablosu da Edirne'de ele geçti... 
</HEADLINE>
<TEXT>

     Edirne'de, jandarma tarafından gerçekleştirilen operasyonda, ünlü ressam Pablo Picasso'ya ait olduğu öne sürülen bir tablo ele geçirildi. Tabloyu 1 milyon 200 bin dolara satmak isteyen, aralarında köy korucusu ve zabıta memurunun da bulunduğu 5 kişi yakalandı. 
     Edirne Jandarma Komutanlığı Kaçakçılık ve Organize Suçlarla Mücadele Şube Müdürlüğü'nden yapılan açıklamaya göre, Hüsnü Kahraman'ın 49 , elinde bulunan ve Körfez Savaşı'nda Irak'tan kaçırıldığı belirtilen tarihi bir tabloyu satmak istediği istihbaratı alındı. 
     Alıcı gibi davranan jandarma timleri, Hüsnü Kahraman ve tablonun satışına karıştıkları belirtilen arkadaşlarıyla 1 milyon 200 bin dolar karşılığında tabloyu almak üzere anlaştılar. İstanbul'un Silivri ilçesinde belirlenen buluşma yerinde önlem alan jandarma ekipleri, buluşma yerine 2 otomobille gelen Hüsnü K. Yafi G. 30 , gönüllü köy korucusu Haşim S. 32 , İstanbul'un Bakırköy İlçe Belediyesi'nde Zabıta Memuru olarak çalışan Mehmet A. 39 ve Harun S'yi 39 , yanlarında getirdikleri tablo ile birlikte yakaladı. 
     Sanıkların yapılan üst aramasında, köy korucusu olarak görev yapan Haşim S.'nin üzerinde ruhsatlı bir tabanca bulundu. Jandarmada yapılan sorguda, Picasso'nun ''Ağlayan Adam'' adlı eseri olduğu iddia edilen tabloyu, Körfez Savaşı'nda Irak uyruklu Abdullah Hasan Pervar'ın, Iraklı bir generalden 150 bin dolar karşılığında aldığı, Pervar'ın da tabloyu Yafi G.'ye 200 bin dolar karşılığında sattığı anlaşıldı. 
     Yafi G'nin tablo karşılığında Iraklı Pervar'a 40 bin dolar avans verdiği, tabloyu sattıktan sonra da geri kalan borcunu ödemek kaydıyla tabloyu kaçak olarak Türkiye'ye getirdiği belirlendi. Yafi G'nin burada, tarihi eser işiyle uğraştığı belirtilen Hüsnü K. ile temas kurduğu kaydedildi. 
     Ele geçirilen ve gerçek değerinin 3 milyon dolar olduğu belirtilen tablonun ekspertiz raporunun alınması için İstanbul'a gönderildiği, sanıkların bugün adli makamlara sevk edileceği bildirildi. Bu arada, 1999 yılında Edirne Jandarma Komutanlığı'na bağlı ekipler tarafından gerçekleştirilen operasyonda, Van Gogh ve Cotet'e ait iki tablo ele geçirilmişti. Bu tablolarla ilgili İstanbul'da yapılan ilk değerlendirmede sahte oldukları yönünde rapor verilmiş, ancak daha sonra Kültür Bakanlığı Güzel Sanatlar Genel Müdürlüğü, Devlet Resim ve Heykel Müzesi yetkililerince yapılan incelemede, iki tablonun da gerçek olduğu belirlenmişti. 







</TEXT>
</DOC>
