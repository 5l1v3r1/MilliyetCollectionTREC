<DOC>
<DOCNO> 14909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/yasam/yas01.html </URL>
<DATE> 2001/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölümden döndüler 
</HEADLINE>
<TEXT>

İçkiyi fazla kaçıran Rus diplomat, hava almak için çıktığı balkonda dengesini kaybedince oğluyla birlikte aşağı düştü... 
     ŞAKİR AYDIN İstanbul 

     Ukrayna'nın İstanbul Konsolosu Ruslan Demchenko'nun Yardımcısı Vladislav Kramarenko, aldığı aşırı alkolün etkisiyle, kucağındaki çocuğuyla balkondan uçtu. Kramarenko ve oğlu Vitali, International Hospital'da yoğun bakıma alındı. 
     Ataköy 7 - 8. Kısım Cumhuriyet Sitesi D - 33 numarada oturan Kramarenko, önceki gece ailesiyle bir arkadaşının doğum günü kutlamasına katıldı. Geç saatlere kadar içen Kramarenko daha sonra evine döndü. 
     
     Yoğun bakımdalar 
     Hayli içkili olan Kramarenko bir ara hava almak için, 6 yaşındaki oğlu Vitali'yi de kucağına alarak 2. kattaki evinin balkonuna çıktı. Ancak çok sarhoş olan konsolos yardımcısı, bir anda dengesini kaybederek oğluyla birlikte balkondan aşağıya uçtu. 
     Eşi Svetlana'nın ihbarı üzerine olay yerine gelen gelen polis, ambulansla Kramarenko ve oğlunu International Hospital'e kaldırdı. Ağır yaralanan Kramarenko ve oğlu yoğun bakıma alınırken, sinir krizleri geçiren eşi Svetlana, hastaneye gelen konsolosluk görevlilerince güçlükle teskin edildi. 
     
     


 YAŞAM 























</TEXT>
</DOC>
