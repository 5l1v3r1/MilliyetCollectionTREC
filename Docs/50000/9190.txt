<DOC>
<DOCNO> 9190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/yazar/heper.html </URL>
<DATE> 2001/02/27/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Halkın denetimi için çare var 
</HEADLINE>
<TEXT>

     İç içe geçmiş kıdemli kıdemsiz problemler şimdi birbirini tetikliyor. Bu da kaos ortamı yaratıyor. 
     Siyasi partiler iktidar olunca hemen yandaşlar yaratıyor. 
     O yandaş müteşebbisler de o siyasi gücün devamlı destekçisi oluyor. 
     Fasit daire veya kısır döngü... 
     Amiyane tabiriyle al gülüm ver gülüm. 
     Demokrasi için, yolsuzlukların önlenmesi için, ekonomik istikrar için bu fasit dairenin, bu çemberin kırılması lazım. 
     Ama nasıl 
     Öncelikle Seçim ve Partiler Yasası'nı değiştirerek. 
     
Üretim yapmayana destek      Yıllardır ne bankalar salt bankacılık yapıyor ne de iş dünyası tümüyle üretim için yatırım. 
     Reel sektör denilip duruluyor, gerçek anlamda oran ne 
     Bu yağma düzeninde her şeye rağmen gerçek yatırımcıların, üretimcilerin heykelini dikmek lazım. 
     Ne zaman ki, bankalar bankacılık yapar, işadamı da yatırım ve üretim, o zaman Türkiye kaostan kurtulacak demektir. 
     Ama bunun da birinci şartı iktidarların kayırmadan, yandaş ekonomik güçler yaratmaktan vazgeçmeleridir. 
     İktidarların başarılı, gerçek işadamlarına karşı diğerlerini destekleyip haksız rekabet yaratmamaları gerekiyor. Reel sektörü, üretenleri, istihdam yaratanları, ihracat yapanları desteklemeleri gerekiyor. 
     
Türkiye yolsuzluk şampiyonu      Davos'ta Türkiye'nin yolsuzlukta dünya dördüncüsü olduğu ilan edildi. 
     Şimdi Allah için söyleyin. 
     Temeli, sakat bir siyasetçi - yandaş ortaklığına dayanan sıhhatli demokrasi olur mu 
     Olmazsa, bu rejimde yolsuzluklar önlenebilir mi 
     Önlenemez. Ve bundan halk kadar, gerçek ve dürüst işadamları ekseriyeti ve ülke ekonomisi zarar görür, bugün olduğu gibi. 
     Aslında dün de böyleydi. Lockheed yolsuzluğunun bile iç yüzü bugüne kadar su yüzüne çıkartılamadı. 
     
Vatandaşın denetimi yok      Kokuşmuşluğun temelinde siyasi sistem var ve bu sistem mikrop üretiyor. Kaosun da, yolsuzlukların da yaratıcısı o. Bu sistemde siyasete yatırım, ekonomik yatırım gibi algılanıyor. Öyleyse bu sistemi değiştirmenin yolunu bulmak lazım. 
     Bunun için de her şeyden önce siyasetçi üzerinde vatandaşın denetimini kurmak gerekiyor. 
     Bu yolda "iki turlu dar bölge seçim sistemi" çare olabilir. 
     Bir yanda iktidarların yarattığı, beslediği partiyle bütünleşmiş çevreler, öte yanda gelmesi, gitmesi yalnızca genel başkana bağlı, halkın tanımadan oy verdiği siyaset adamları, milletvekilleri, bakanlar. 
     Böyle demokraside gerçek denetim olmaz. 
     Böyle demokrasiden olsa olsa bugünkü Türkiye çıkar. 
     Yineleyelim sistemin eksenine oturması için "iki turlu dar bölge" olumlu bir yoldur. 
     
     





'Sol' ekonomi 


Seçim 


Fark normal 


Buzlar erirken 


Kusur İnönü’de mi, yoksa Baykal’da mı 


Kara Çarşamba sonrası için notlar... 


Rota "sakin sular"... 


Kirliyle temiz 


Merkez Bankası Cumhuriyeti 


Hasan Ali Yücel 


Halkın denetimi için çare var 


AB de destek veriyor, ama... 


Hesap vermekten korkmayın 


Merkez Bankası'na başkan aranıyor 


İki bürokrat 


Bir dilekçe taslağı 


Tantan, gözden düşmek istiyorsa... 


Reislik elden gitti mi 


Önce günü kurtaralım sonra ne yapacağımızı tartışırız 


</TEXT>
</DOC>
