<DOC>
<DOCNO> 39971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/yazar/temelkuran.html </URL>
<DATE> 2001/09/01/ </DATE>
<TIME>  </TIME>
<AUTHOR> Ece Temelkuran  </AUTHOR>
<HEADLINE>
Siz de işlersiniz namus cinayeti ’ 
</HEADLINE>
<TEXT>

     Gümüş gerdanlıklı, halhallı güvercinler avlulardaki taş havuzlara iner. Dar sokaklardaki kapıların üzerinde çiçekli K be’li resimler. Hacca gidenler kapılarının üzerini böyle işaretlerler... Mırrayı tek bir taş fincandan, fincanı döndüre döndüre içerler, bebeklerin gözlerine siyah sürme çekerler. Köylerde Arap kadınları koyun gütmeye bile takıp takıştırıp, tek kişilik bayram yeri gibi giderler. Selamlaşırken kadınlar iki kere kucaklaşıp, birbirlerini üç kere öperler. Balıklıgöl’de çocuklar ezberledikleri peygamber menkıbelerini tekdüze bir şarkı gibi söylerler. Çok derler, evlerin altları hep gizli geçitler... Velhasıl, buraya ilk kez gelenler hiç firesiz büyülenip dönerler. 
     Bu "oryantalist" gösterinin perdesi biraz aralanınca da şaşkına dönerler... 
     
     Siz de öldürürsünüz ’ 
     - Siz de namus cinayeti işlersiniz burada. 
     - O zaman siz de işlersiniz demek mi bu 
     - Mecburi bu. Yoksa ölmekten beter ederler insanı. Hiçbir şey değiştiremez bunu. 
     Oysa insan, daha biraz önce "sosyal hayatın" ne kadar cılız olduğundan söz etmekteydi, nasıl sıkıldığından. Konuyu "sembol olmuş" namus cinayetine getirince, havası döndü birden. "Yanlış yapan kızı" öldürmeyen erkeklerin evden dışarı çıkamayacağını anlatmaya koyuldu. Sinemaya gitti diye, eve geç geldi diye, birini sevdi diye öldürülüveren küçük kızlardı konu. Devlet bir şey değiştiremezdi ve buralara gelip "Kızlarınızı öldürmeyin" diyen İstanbullu kadınlar Urfalı erkekler için eğlenceli bir "teyatoro" idi. 
     
     Esmer erkek kalabalığı 
     Güç bela TIR’ın önüne çekilip, etrafı da esmer erkek kalabalığından biraz arındırıp konuşmaya ikna edilen kadın, etrafını kollaya kollaya konuştu 
     "Biz tutucu insanlar değiliz. Ama kızımı salamıyorum dışarı. Evde tıkılmaktan, sıkıntıdan sinir hastası olacak neredeyse. Yaşanır mı böyle " 
     Kocası bir türlü biraz ötede durmaya ikna edilemeyen bir başka Urfalı kadın da fısıldaya fısıldaya 
     "Kuma çok burada. Kumalık bizim esas derdimiz." 
     On çocuğu var, daha otuzlarının başında. 
     - Neden doğurdun bu kadar çok peki 
     - Doğurmasam, Bunun pili biti’ deyip başka kadına gidecek adam. 
     
     Kızını öldüren anne 
     Dışarıdan gelen yabancı kadına büyük saygısı vardır Urfalı erkeklerin, ama sıra kendi kadınına gelince... Başka bir hukuk bu, başka bir düzen "yanlış yapan kızın" öldürülmesini mecburi sayan. Üstelik bu hukuku kadınlara öyle bir dayatan ki... Kim hayal edebilir, kendi kızını oğulları öldürmesin diye, "Bari benim elimden ölsün" diye traktörün altında başını ezerek öldüren bir anneyi İlk kez gelenler anlamayacaktır insanların buna neden ve nasıl mecbur edildiğini... Alt sınıftan kızların namus cinayetinde öldürülüp, üst sınıftan kızların aynı suçu işleyince öldürülmeyip ömrü boyunca oda hapsine mahkum edildiğini... Başka bir hukuk bu, başka düzen. Gerdanlıklı, halhallı güvercinleri, taş avluları ve büyülü dar sokakları unutturuveren... 
     
     







Yine komplo teorisi 


Yanıtı Bahçeli verecek 


Koray Aydın istifa iki yazısı 


Damlalık ve kepçe 


Bir eylül günü 


Üniversiteyi kazandılar ama... 


Diyarbakır’da gerilim Urfa’da barış havası 


Umuda çağrı 


Güneşi balçıkla sıvamaya çalışanlar 


Deprem vergisi faize mi gitti 


Şanlıurfa GAP’ı gaptırmış 


Eller aya, biz yaya 


Siz de işlersiniz namus cinayeti ’ 


Bir cinayet kurbanının anatomisi 


Garih cinayetinin ipucu GAP’ta mı 


Üretimi unuttuk ekonomi rezil oldu’ 


</TEXT>
</DOC>
