<DOC>
<DOCNO> 41019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/son/sontur21.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Balıkesirliler, ışık gösterisini UFO zannetti 
</HEADLINE>
<TEXT>

     Balıkesir'de yapılan ışık gösterisini ''UFO'' zanneden vatandaşlar, 155 polis imdat telefonlarını kilitledi. 
     Edinilen bilgiye göre, Balıkesir'in düşman işgalinden kurtuluşunun 79. yıldönümü etkinlikleri kapsamında Atatürk Stadı'nda ışık gösterisidüzenlendi. Yaklaşık 1,5 saat süren gösteride kullanılan ışık sisteminin güçlü olmasından dolayı, gökyüzüne çeşitli şekiller yansıdı. 
     Bu şekilleri ''UFO'' zanneden, stadın bulunduğu Adnan Menderes Mahallesi sakinleri, 155 polis imdat telefonunu arayarak ''UFO gördük'' iddiasında bulundular. Aynı saatlerde polis telsizlerinde de bu konuda araştırma yapılması yönünde anoslar duyuldu. 
     Yapılan araştırmada, iddiaların asılsız olduğu, görülen şekillerin ışık gösterisinden kaynaklandığı ortaya çıktı. 
     
     







</TEXT>
</DOC>
