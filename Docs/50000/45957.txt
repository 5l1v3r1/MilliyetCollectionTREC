<DOC>
<DOCNO> 45957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/son/soneko07.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Finansbank'a 110 milyon dolarlık sendikasyon kredisi... 
</HEADLINE>
<TEXT>

     Finansbank, uluslararası para piyasalarından 110 milyon dolarlık sendikasyon kredisi sağladı. 
     Finansbank'dan yapılan açıklamaya göre, sendikasyon kredisine ilişkin anlaşma İstanbul'da dün imzalandı. 
     Finansbank'ın 60 milyon dolarla çıktığı sendikasyon kredisi, çok yüksek katılım sayesinde 110 milyon dolara yükselirken, kredinin faizi Libor artı yüzde 1.15 olarak belirlendi. 
     Sendikasyon kredisini, Alpha Bank, Bank Gesellschaft Berlin, The Bank of New York, Bank of Tokyo-Mitsubishi, HVB Group ve Firs Union National Bank ortak olarak düzenlediler. 
     Finansbank Genel Müdürü Onur Umut, ülkenin ve dünyanın geçirdiği zorlu dönemde Finansbank'ın dünyanın önde gelen bankalarından sağladığı kredinin, bankanın uluslararası piyasalardaki itibarının ve bütün yaşanan sıkıntılara rağmen Türkiye'nin geleceğine duyulan bir göstergesi olduğunu vurguladı. 
     Yaşanan krizler sonrası yeniden yapılanmakta olan Türk bankacılık sisteminde Finansbank'ın en az etkilenen bankalardan biri olduğunu ve konumunu daha da güçlendirdiğini kaydeden Onur Umut, ''Alınan bu kredi, dünyanın 25 önde gelen bankasının da başarımızı teyit etmesi anlamını taşımaktadır'' dedi. 
     






</TEXT>
</DOC>
