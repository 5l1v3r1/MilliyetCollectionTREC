<DOC>
<DOCNO> 44074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/28/yasam/yas02.html </URL>
<DATE> 2001/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Sırları cesaret 
</HEADLINE>
<TEXT>

Birleşmiş Milletler Avrupa Ekonomi Komisyonu’nun "Mükemmel Kadın Girişimci" listesine girmeyi başaran iş kadınları, Milliyet için bir araya geldi. Sıfırdan başlayıp başarıyı yakalayan bu kadınların ortak mesajı ise "cesaretli olun" oldu 
     ÜMRAN AVCI İstanbul 

     Gülfem Tömen Promise Tekstil 
     1997’de beş kişiyle başladığım konfeksiyon işini büyüttüm. Şimdi 40 bin parça mal üretip ihraç ediyorum. Ne kriz ne savaş bizi etkilemedi. Masrafları kıstık ve işçi çıkarmadık. 
     
     Esra Aksoy Promark Danışmanlık 
     1996’dan beri çok uluslu şirketlere hizmet veriyorum. İş hayatında kadın mı, erkek mi olduğumu fark etmedim. Önemli olan teknolojiye yönelirken, insan faktörünü unutmamak. 
     
     Füsun Sarp Nebil Inter Vizyon 
     İnşaat yüksek mühendisiyim. Ancak kafama esti dört yıl hostes olarak uçtum. İş bilenin kılıç kuşananın diyerek internet dünyasına girdim. Kadın girişimciler desteklenmeli. 
     
     Meltem Kurtsan Otacı - Kurtsan İlaçları 
     Girişimci bir aileden gelmek bana yol gösterdi. Bir bakıma çekirdekten yetiştim sayılır. Kadınların cesarete ihtiyacı var. 
     
     Melek Bar Elmas Merlin Bilgisayar 
     1990’da "Ben olsaydım" deyip kollarımı sıvadım. "Uzay Yolu" filmi bana ilham oldu ve bilgisayar dünyasına girdim. 
     
     Ayşen Zamanpur Silk Cashmere 
     Kaşmir tutkum beni 1992’de Çin’de fabrika kurmaya götürdü. Bir düşün fikre, fikrin projeye, projenin hayata geçmesi başarımın hik yesi. 
     



 YAŞAM 



















</TEXT>
</DOC>
