<DOC>
<DOCNO> 49249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/son/sondun07.html </URL>
<DATE> 2001/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarık Aziz " ABD ve İngiltere terör bahanesiyle Irak'a saldıracak" 
</HEADLINE>
<TEXT>

     Irak Başbakan Birinci Yardımcısı Tarık Aziz, ''ABD ve İngiltere, terörle mücadele bahanesiyle Irak'a saldıracak'' dedi. 
     İngiltere'nin Sunday Telegraph gazetesine mülakaat veren Tarık Aziz, ''ABD ve İngiltere'nin, Irak Devlet Başkanı Saddam Hüseyin'i devirmek için saldırı hazırlığında olduğunu biliyoruz. İkisini de çok yakın takip ediyoruz'' ifadelerini kullandı. 
     Aziz, ''büyük saldırının eli kulağında olabileceğini'' vurguladı. 
     ABD ve İngiltere'nin son 11 yılda Irak'ta 300 yere saldırdığını ve ''insafsız'' ambargoyu sürdürdüğünü belirten Aziz, ''Irak'a karşı girişilecek yeni geniş çaplı saldırı, yeniden bariz tecavüz olacaktır. 
     ABD'nin teröre karşı hassasiyetle hazırladığı uluslararası koalisyon da çökecek, uluslararası camia buna tahammül edemeyecektir'' dedi. 
     






</TEXT>
</DOC>
