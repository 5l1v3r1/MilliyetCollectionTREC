<DOC>
<DOCNO> 13594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/yasam/yas03.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’de insanlık can çekişiyor 
</HEADLINE>
<TEXT>

Trafik kazasında Nurettin Yılmaz’ın ayağı kırıldı ve bir parmağı da koptu. O acil tedavi beklerken, hastane görevlileri cebindeki parayı sayıyordu... 
     SONER KAVAK - ERAYDIN AYTEKİN Sivas DHA 

     Nurettin Yılmaz Sivas’ta ciddi bir trafik kazası geçirdi. Sağ el başparmağı koptu, bir ayağı da kırıldı... Onu önce Numune Hastanesi’ne götürdüler. Bu arada polis, kaza yerinde kopan parmağı bulup hastaneye yetiştirdi. Yılmaz’ın ameliyat için Cumhuriyet Üniversitesi Tıp Fakültesi Hastanesi’ne sevk edilmesi gerekiyordu. Ancak, hastane görevlileri muayene ve röntgen için alacakları 8 milyon 800 bin liranın derdine düştü. 
     
     Çabuk, sakat kalmak istemiyorum’ 
     Yılmaz, sedyede "Sakat kalmak istemiyorum. Parmağımı çabuk dikin" diye yardım isterken, para ödenmediği için ambulansa bildirilmedi. Bir hastabakıcı Yılmaz’ın gösterdiği pantolon cebinden 10 milyon lirayı alarak parayı ödedi. İşlemler tamamlandı, Yılmaz ambulasa bindirildi Kopuk parmağı da ameliyat eldiveni içine koyarak eline verildi. Ancak Yılmaz’ın çilesi hastanede de bitmedi. 
     
     Bu defa da sevk kağıdı 
     Buradaki görevliler de sevk evrakı olmadığı gerekçesiyle Yılmaz’ı kabul etmek istemedi. Bir dizi söylemden sonra ameliyat başladı. Yılmaz’ın parmağı önce doku canlandırması için karın derisine dikildi. Çok üzüldüğünü söyleyen Yılmaz ise şöyle konuştu "Ben parmak derdindeyim, onlar para derdinde. Nedir bunlar İnsanlık ölmüş" 
     
     


 YAŞAM 

























</TEXT>
</DOC>
