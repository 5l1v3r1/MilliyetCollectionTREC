<DOC>
<DOCNO> 32595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/18/guncel/gun06.html </URL>
<DATE> 2001/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecimer’in aşk yuvası... 
</HEADLINE>
<TEXT>

     TOLGA ŞARDAN Ankara 

     Milliyet, hakkındaki kesinleşmiş hapis cezası nedeniyle 'Kırmızı Bülten'le aranırken, sevgilisi Hüseyin Mete Deniz ile birlikte Fas'ta yakalanan Ayşegül Tecimer'in kaldığı evin fotoğraflarını ele geçirdi. Tecimer'in kaldığı ev, Marakeş'in en zengin bölgesinde yer alıyor. Deniz'in önce kiraladığı, ancak daha sonra satın aldığı ev, kentin Medina bölgesinde ve küçük bir saray görüntüsünde. İki katlı evde Tecimer'in, sevgilisi Deniz ve bir hizmetçiyle kaldığı saptandı. Fas Polisi'nin üç gün boyunca izlediği evin adresi de Fas'a giden Türk ekibince belirlenmişti. Tecimer, "8 Derb El Haj Mamoune Zaouia Abbasia 40008 - Marakeş" adresli bu evde yakalandı. Bu arada, ilk duruşma sonrasında tutuklanan Tecimer'in cezaevinde kalabalık bir koğuşa konulduğu öğrenildi. Duruşmada açıklanan kararla şok olduğu gözlenen Tecimer'in Marakeş sosyetesinde önemli bir yeri olduğu ve evinde sık sık davet verdiği belirlendi. 
     



 GÜNCEL 


















</TEXT>
</DOC>
