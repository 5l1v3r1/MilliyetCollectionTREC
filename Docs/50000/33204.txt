<DOC>
<DOCNO> 33204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/21/yazar/uras.html </URL>
<DATE> 2001/07/21/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Turist geliyor döviz gelmiyor 
</HEADLINE>
<TEXT>

     Yedinci ayın sonuna geliyoruz ama bugüne kadar sadece yılın ilk dört ayında turistlerin getirdiği döviz ile ilgili bilgiler açıklandı. Bu bilgilere göre 
     1 Yılın ilk dört ayında turist sayısı yüzde 16 artmış. 
     2 Turistlerin getirdikleri dövizdeki artış ise sadece yüzde 3 oranında. 
     Halbuki büyük ölçüdeki devalüasyondan sonra Kemal Derviş "Turizmde çok goller atacağız..." demişti. Turizm dövizi ile döviz açığının kapatılabileceğini söylemişti. 
     İnşallah yılın kalan aylarında durum değişir de, turizmdeki patlama sadece sayıda kalmaz, döviz girişi de artar. 
     Geçmiş yıllarda görüldü ki, yılın ilk dört ayındaki turizm geliri yıllık toplam gelirin yüzde 15 - 16'lık bölümünü oluşturuyor. Ve de yıllık toplam gelir hakkında tahmin yapma imkanı veriyor. Bu yılın ilk dört aylık gelirine göre 2001 yılı toplam turizm gelirinin geçen yılki rakamın biraz üzerinde 8.3 milyar dolarda kalacağı anlaşılıyor. Bu kötü bir haber. 
     Neden turist sayısı artıyor da, turizm geliri artmıyor Çünkü gelen turistler "ucuz turist"... Geçen yıllara göre daha az "döviz" bırakıyor. 
     Geçen yılın ilk dört ayında gelen turistler kişi başına ortalama 628 dolar bırakmıştı. Bu yılın ilk dört ayında gelen turistler ortalama 557 dolar bıraktı. Geçen yıla göre turistlerin kişi başına bıraktıkları dövizde yüzde 11.3 oranında azalma var. 
     Bütün sorun turizm politikasındaki yanlışlardan, ihmallerden, bilgisizlikten kaynaklanıyor. 
     Biz içeride palavra atarak turist gelirini artıracağımızı sanıyoruz. Bu hatalı politika sonunda, kıymetli paracıklarımızla yaptığımız pahalı ve lüks tesisleri, ucuzcu turistlere "peşkeş" çekiyoruz. Hem yatırımcı, hem ülke ekonomisi zarar görüyor. 
     Turizm iktisatçısı Fehmi Köfteoğlu, bu konuda Türkiye'nin yanlışını, Yunanistan'daki gelişmelerle karşılaştırarak sergiliyor. 
     Fehmi Köfteoğlu'nun anlattığına göre, 1998 yılına kadar Yunanistan, Türkiye'den daha çok yabancı turist ağırlar, ama Türkiye'den az turizm geliri elde ederdi. Çünkü, Yunanistan'a gelen turist Türkiye'ye gelenden daha az para bırakırdı. 
     Bunun üzerine Yunanistan tanıtım ve pazarlama politikasını değiştirdi. Yunanistan'a gelen turist profilini değiştirdi. Yunanistan'a gelen turist daha fazla para harcamaya başladı. 1998 yılında Yunanistan'a gelen turist ortalama 559 dolar harcarken, 2000 yılında 744 dolar harcar hale geldi. 
     1998 yılında Türkiye'den fazla turist ağırlarken, Türkiye'den az turizm geliri olan Yunanistan 2000 yılında turizmden 9.3 milyar dolar gelir sağladı. Geçen yıl bizim turizm gelirimiz ise 7.6 milyar dolarda kaldı. 
     
Türkiye ve Yunanistan'a gelen turist turizm geliri ve kişi başına harcama  Turist sayısı bin kişi Turizm geliri bin Kişi başına ortalama harcama Turist sayısı bin kişi Turizm geliri bin Kişi başına ortalama harcama Yılı Yunanistan Türkiye Yunanistan Türkiye Yunanistan Türkiye 1998 10.900 9.752 6.100 7.177 559 735 1999 12.000 9.487 8.700 5.203 725 548 2000 12.500 10.428 9.300 7.636 744 732      
     Kaynak Ekin Yazım Merkezi Araştırma Birimi turizmgazetesi.com 
     
     







'Birleştirici' parti 


Top Çankaya'da 


Tayyip Erdoğan'ın liderliği 


Siyasette Tayyip Erdoğan rüzgarı... 


Tayyip ve milletvekilliği 


Misyoner dervişler 


Dolarlı eğitimin iflası 


Onlar da küresel.. 


Hayırlı olsun... 


Ört ki, ölem 


Küresel ısınma alarmı 


Hükümette Rus ruleti 


Afta eşitlik sağlandı mı 


Çaresizliğin fantezileri 


Turist geliyor döviz gelmiyor 


</TEXT>
</DOC>
