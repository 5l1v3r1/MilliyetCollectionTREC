<DOC>
<DOCNO> 19941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/yasam/yas04.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Acargün ölümden döndü 
</HEADLINE>
<TEXT>

Anayasa Mahkemesi Başkan Yardımcısı kaza geçirdi 
     Anayasa Mahkemesi Başkan Yardımcısı Yalçın Acargün, aşırı hızda kullandığı otomobiliyle İstanbul’dan Ankara’ya giderken trafik kazası geçirdi. Acargün, içinde eşinin bulunduğu otomobiliyle giderken Çaydurt Bolu Otobanı’nda aşırı hız ve yolun kaygan olması nedeniyle bariyerlere çarptı. Kazada, başından ve kaburgalarından yaralanan Acargün, Bolu İzzet Baysal Devlet Hastanesi’ne kaldırıldı. Hastanenin acil servisinde Acargün’e ilk müdahale yapıldı. 
     Acargün’ün eşinin de kazayı hafif sıyrıklarla atlattığı belirtildi. Bolu İl Sağlık Müdürü Osman Nacaroğlu ve Emniyet Müdürü Uğur Gür, hastaneye gelerek Acargün’ün tedavisi ile ilgilendiler. 
     
     



 YAŞAM 

















</TEXT>
</DOC>
