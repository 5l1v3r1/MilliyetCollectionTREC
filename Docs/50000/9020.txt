<DOC>
<DOCNO> 9020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/son/soneko01.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF ve Dünya Bankası'nın bankacılık uzmanları Ankara'da 
</HEADLINE>
<TEXT>

     IMF ve Dünya Bankası'nın bankacılık uzmanlarından oluşan heyet, Ankara'ya geldi. 
     Dünya Bankası Bankacılık Grup Sorumlusu Lalit Raina başkanlığındaki heyet, bugün Hazine ve Merkez Bankası ile Bankacılık Düzenleme ve Denetleme Kurumu'nda çalışmalarda bulundular. Gruplara ayrılan heyet, kamu bankaları yetkilileri ile de biraraya geldiler. Görüşmelere, IMF Türkiye Masası Şefi Carlo Cottarelli de katılırken, çalışmalar, yaklaşık 10 katrilyon lirayı bulan kamu bankalarının likidite sorunlarının çözümü üzerine yoğunlaştı. 
     Önümüzdeki hafta içinde İstanbul'a da gitmeleri beklenen bankacılık uzmanlarının, bankacılık sektörünün sorunları konusunda saptamalarda bulunduktan sonra hafta sonunda Carlo Cottarelli ile birlikte Türkiye'den ayrılmaları bekleniyor. 
     Yetkililer, bankacılık sektöründeki en önemli sorunun kamu bankalarının likidite sorunu olduğunu vurgulayarak, öncelikle bu sorunun çözümü için formül arayışında bulunacaklarını, daha sonra da tüm bankacılık sektörünün likidite ve kaynak sorunu üzerinde çözüm arayışı içinde olacaklarını ifade ediyorlar. 
     
     



</TEXT>
</DOC>
