<DOC>
<DOCNO> 21419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/son/sontur06.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel Üniversitelerin yeni öğrenim yılı fiyatları için tıklayın... 
</HEADLINE>
<TEXT>

     Yaşanan ekonomik krizin ardından Türk Lirası dolar karşısında yaklaşık yüzde 80 oranında değer kaybetmesine karşın, vakıf üniversiteleri dolara endeksli öğrenim ücretlerine zam yapmaktan geri durmadı. Aralarında Bahçeşehir ve Işık ve Kadir Has Üniversitesi'nin de bulunduğu 7 üniversite, öğrenim ücretlerine 250 ile bin dolar arasında zam yaptı. 
     Ücretlerine biner dolarla en fazla zam yapan kurumlar Bilkent ve Koç Üniversitesi oldu. Vakıf üniversiteleri 2001-2002 öğretim yılı öğrenim ücretlerini ilan etmeye başlarken, bazı üniversitelerin dolarlı ücretlerine de zam yaptığı belirlendi. Bir çok vakıf üniversitesi ücretlerini geçen yılki düzeyde tutarken, 7 vakıf üniversitesi dolarlı ücretlerine 250 ile bin dolar arasında değişen miktarlarda zam yaptı. 
     Zamlarla birlikte vakıf üniversitelerinin 2001-2002 yılı ücretleri de 5 bin ile 11 bin dolar arasında değişen miktarlara yükseldi. Bahçeşehir Üniversitesi ücretini 7 bin dolardan 7 bin 500 dolara, Bilkent Üniversitesi 5 bin dolardan 6 bin dolara, Çankaya Üniversitesi 4 bin 626 dolardan 4 bin 857 dolara, Işık Üniversitesi 6 bin 600 dolardan 7 bin dolara, İstanbul Kültür Üniversitesi 6 bin 250 dolardan 7 bin dolara, Kadir Has Üniversitesi 6 bin dolardan 6 bin 500 dolara, Koç Üniversitesi de 10 bin dolardan 11 bin dolara yükseltti. 
     Ücretlerine biner dolarla en fazla zam yapan kurumlar Koç ve Bilkent Üniversitesi oldu. Atılım, Başkent, Beykent, Çağ, Doğuş, Haliç, İstanbul Bilgi Üniversitesi ücretlerini geçen yıla göre aynı düzeyde tutarken, geçen yıl ücretini 6 bin dolar olarak açıklayan Maltepe Üniversitesi bu yıl ki ücretini Türk Lirası olarak belirledi. 
     Maltepe Üniversitesi hazırlık sınıfı ücretini 6.5 milyar, lisans programları ücretini de 7.5 milyar lira olarak ilan etti. Doğuş Üniversitesi ile Yeditepe Üniversitesi iki taksitte alınan öğrenim ücretinin taksit sayısını 4'e çıkarırken, Yeditepe Üniversitesi öğrenim ücretini güz ve bahar dönemi olarak iki farklı şekilde belirledi. 
     Yeditepe Üniversitesi, güz dönemi ücretlerini programlara göre 2 bin 475 ile 3 bin 375 dolar arasında belirlerken, bahar dönemi ücretlerinin, güz döneminde alınan ücretlere Eylül 2001-Şubat 2002 dönemindeki TÜFE artışının yansıtılarak hesaplanmasını planladı. Vakıf üniversitelerinin yüzde 8 KDV eklenecek 2001-2002 öğrenim ücretleri şöyle 
     "Bahçeşehir Üniversitesi hazırlık sınıfı 7 bin, lisans programları 7 bin 500 dolar , Atılım Üniversitesi tüm programlar 5 bin 500 dolar , Başkent Üniversitesi tüm programlar 5 bin dolar , Beykent Üniversitesi tüm programlar 3 bin 500 sterlin , Bilkent Üniversitesi tüm programlar 6 bin dolar , Çağ Üniversitesi tüm programlar 5 bin dolar , Çankaya Üniversitesi tüm progframlar 4 bin 857 dolar , Doğuş Üniversitesi İngilizce programlar 6 bin 500, Türkçe programlar 5 bin 500 dolar , Haliç Üniversitesi Hazırlık, Amerikan Kültürü ve Edebiyatı 4 bin, işletme fakültesi 5 bin, İngilizce işletme 6 bin dolar , Işık Üniversitesi tüm programlar 7 bin dolar . 
     İstanbul Bilgi Üniversitesi hazırlık 7 bin 50, iktisadi ve idari bilimler fakültesi 7 bin 385 dolar , İstanbul Kültür Üniversitesi mühendislik-mimarlık fakültesi 7 bin, diğer bölümler 6 bin 750 , Kadir Has Üniversitesi mühendislik fakültesi 6 bin 500, iktisadi ve idari bilimler 5 bin 500, hazırlık sınıfları 5 bin dolar , Koç Üniversitesi tüm programlar 11 bin dolar , Maltepe Üniversitesi hazırlık sınıfı 6.5 milyar, diğer programlar 7.5 milyar, Yedi Tepe Üniversitesi güz dönemi-hazırlık sınıfları 2 bin 475, hukuk, iletişim 2 bin 700, mühendislik-mimarlık 3 bin 375 dolar ." 






</TEXT>
</DOC>
