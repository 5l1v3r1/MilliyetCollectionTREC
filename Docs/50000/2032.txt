<DOC>
<DOCNO> 2032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/yazar/okur.html </URL>
<DATE> 2001/01/13/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Risk yönetimi... 
</HEADLINE>
<TEXT>

     Bankalar Birliği Başkanı Osman Tunaboylu, "bankalar için geçiş süresi" gerekir demiş. 
     Tunaboylu, bankaların patronu. Üstelik iki cephede birden görev yapan bir bürokrat. Uzun yıllar Hazine'de bankaları denetleyen "Banka ve Kambiyo Genel Müdürlüğü" görevini sürdürdü. Bankacılıktan sorumlu Hazine Müsteşar Yardımcısı olarak çalışırkan Ziraat Bankası'na Genel Müdür olarak atandı. 
     Sonrasını biliyorsunuz. Bankaları bir şemsiye altında toplayan "Bankalar Birliği'nin" başkanı oldu... Acaba her iki şapkayı taşımak, bakış açısını nasıl etkiliyor Merak ediyoruz. 
     Ancak bildiğimiz şu. Bankalar, şimdiden bir konuya odatlandılar 
     Risk yönetimi... 
     Hangi banka yöneticisiyle konuşursanız konuşun herkes "risk yönetiminden" dem vuruyor. Ve ay sonuna doğru Bankacılık Düzenleme ve Denetleme Kurumu BDDK 'ndan konuyla ilgili bir açıklama bekliyor. 
     "Risk yönetimi" bankalar açısından ne anlama geliyor 
     Aktif - pasif yönetimindeki denge, dersek yanlış söylemeyiz. Cümle alem biliyor ki bankalar, risk yönetimiyle birlikte ilk adımı," vade uyumsuzluğunu" ortadan kaldırma yolunda atacaklar. Bu durumda da pasiflerindeki "vade" yapılarını uzatamayacaklar. Aktiflerindeki varlıkların vadesini kısaltmaya çalışacaklar. 
     Sizin anlayacağınız, konjonktür gereği vadesi üç ayı geçen Hazine bonosunu tutamayacaklar. Hatırlatalım, aslında bu durum Hazine'nin de mevcut iç borçlanma yapısını göz önüne alırsak bir handikap. Biliyorsunuz, bugünkü şartlar altında üç ay vadeli bonoların karlılığı, vadesi üç ayı geçen bonolara göre daha az. Bu da bankalar açısından karlılığın düşmesi anlamına geliyor. Kasım ayındaki krizin bankaların yapısını nasıl bozduğu ve piyasalardaki dalgalanma hatırlanırsa, bankalar açısından aktif - pasif dengesini sağlamak hiç mi hiç kolay değil... 
     Küçük bir notu da ekleyelim reel sektörün durumunu ve krediler konusunu da gözardı etmemek gerekiyor. Görünen şu, bankalar cephesinde sular kolay kolay durulmayacak. Ancak bir de "özel finans kurumları" meselesi" var. Son liderler zirvesinde özel finans kurumlarının durumu da tartışıldı. Ancak BDDK, henüz özel finans kurumlarıyla ilgili bir açıklama yapmadı. 
     
     





Kelimeler, anlamlar 


"Emir versek işkence biter" 


Bizim önyargımız 


'Bilgi vermedim, veremezdim' 


Uçağı dağıtan sarhoş gazeteci 


Türkiye AB'nin içinde mi bölünür, dışında mı 1 


Asker ve AB 


Bir de erkekleri düşünün 


"Ulusal Program" hazır 


Şovmenlere aman dikkat 


AB mi bizi, biz mi AB'yi istemiyoruz 


AB'ye güvensizlik... 


Risk yönetimi... 


Yenilikçiler 


Kriz dersleri 


Aslan gibi 


Demirel'in avukatı Çağlar'ı da savunur 


TÜSİAD "ele verir talkını, kendi yutar salkımı " 


</TEXT>
</DOC>
