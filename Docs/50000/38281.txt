<DOC>
<DOCNO> 38281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/21/son/sonspo25.html </URL>
<DATE> 2001/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'dan gönderilen Popescu, İtalyanların umudu oldu 
</HEADLINE>
<TEXT>

     Galatasaray'dan Lecce'ye transfer olan Rumen futbolcu Gheorghe Popescu, takımının umut kaynağı oldu. 
     Birinci Lig'de, geçen sezon son haftada aldığı galibiyetle kalabilen Lecce, bu sezon defansında Popescu'ya güveniyor. 
     Birinci Lig'in tek güney takımı olan Lecce'nin teknik direktörü Alberto Cavasin, ''Popescu, bir şampiyon. Onu sunmak için çok fazla kelimeye gerek yok. Rumen, Hollanda, İngiliz, İspanyol ve Türk liglerini tanıyor. Teknik ve taktik açıdan üst kalitede. Dünyadaki en iyi liberolardan biri. Takımı tamamlamakta çok büyük rol oynayabilir''dedi. 
     Yeni takımıyla bugün ilk antremana çıkan Popescu'nun şimdiden hazır olduğunu kaydeden Cavasin, pazar günü Parma karşısında, Rumen futbolcuya ilk 11'de şans verebileceğini ifade etti. 
     Popescu ise amacının Lecce'yi Avrupa kupalarına taşımak olduğunu söyledi. 
     







</TEXT>
</DOC>
