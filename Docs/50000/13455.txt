<DOC>
<DOCNO> 13455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/son/soneko03.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş CNN'de açıkladı "2001 yılı enflasyonunu yüzde 30'u aşar" 
</HEADLINE>
<TEXT>

     Devlet Bakanı Kemal Derviş, 2001 yılı enflasyonunun yüzde 30'u aşabileceğini bildirdi. 
     Derviş, CNN televizyonunda katıldığı programda, bir soru üzerine şubat ayındaki devalüasyon nedeniyle yılın ilk yarısında yükseleceğini, yılın ikinci yarısından itibaren bu oranı aylık yüzde 2'nin altına çekmeyi hedeflediklerini söyledi. 
     Enflasyonun gelecek yıl aylık yüzde 2'nin de altına düşmesinin hedeflendiğini belirten Derviş, ''Bu yıl yıllık enflasyon yüzde 30 olursa çok memnun oluruz ancak, bunun biraz üzerinde olacağını tahmin ediyorum'' dedi. Devlet Bakanı Kemal Derviş, krizin ardından Türk bankacılık sisteminin daha etkin bir çalışma biçimi benimseyeceğini umduğunu söyledi. 
     Derviş, CNN televizyonunda katıldığı programda, izleyicilerden gelen bir soru üzerine, ''Krizin ardından Türk bankacılığının üretken yatırımlara daha fazla yöneleceğini, ihracat, yatırım, turizm gibi sektörlerde uzun vadeli yatırımları finanse etmeye başlayacağını umduğunu söyledi. 
     Derviş, Zekeriya Temizel'in istifası ve Bankacılık Düzenleme ve Denetleme Kurulu'nun statüsüyle ilgili bir soruya karşılık, ''Temizel'in çok saygın bir kişi olduğu, BDDK'nın da kendi yetkisine bağlandığını söylemenin doğru olmayacağını, söz konusu kuruluşun bağımsız bir kuruluş olduğunu'' söyledi. 
     
     



</TEXT>
</DOC>
