<DOC>
<DOCNO> 32494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/son/sondun09.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İsviçre'de bir kedide de deli dana görüldü 
</HEADLINE>
<TEXT>

     İsviçre'de 6 yaşında bir kedinin, muhtemelen yediği gıdayla bağlantılı olarak deli danayla ilgili bir hastalığa yakalandığı açıklandı. 
     İsviçreli yetkililer, İngiltere'de bu konuda 1990'dan bu yana 90 vaka görülmesine karşın, kendi ülkelerinde ilk olduğunu söyledi. Norveç'te 1995'de, Liechtenstein'da ise 1996'de kedilerde deli dana vakası görüldüğünü belirten yetkililer, ayrıca çeşitli ülkelerdeki hayvanat bahçelerinde bulunan kedigiller familyasından puma, kaplan, aslan gibi büyük bazı hayvanlara, kedilerdeki deli dana olan feline spongiform encephalopathy FSE teşhisi konulduğunu söyledi. Yetkililer, FSE'nin kedilerden insanlara geçmediğine, köpeklerde görülmediğine dikkat çekiyorlar. Bern Üniversitesi hayvan nöroloji merkezinde tanımlanan FSE, kedilerde merkezi sinir sistemini bozuyor. Avrupa'da et ve kemik ürünlerinin, deli dana ya da bovine spongiform encephalopathy BSE hastalığını taşıdığına inanılıyor. Bazı uzmanlarsa ucuz bir protein kaynağı olarak kullanılan et ve kemik ürünlerinin güvenli olduğunu öne sürüyor. 







</TEXT>
</DOC>
