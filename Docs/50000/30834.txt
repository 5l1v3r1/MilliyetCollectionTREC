<DOC>
<DOCNO> 30834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/yazar/guclu.html </URL>
<DATE> 2001/07/07/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Veliler, öğrenciler, kamuoyu kandırılıyor 
</HEADLINE>
<TEXT>

     Türkiye pek çok konuda olduğu gibi öğrencilerin sınıfta kalmaları konusunda da kandırılıyor. 
     Eğitimde kaliteden fedakarlık yapılamazmış. Bakan öyle diyor. Bundan daha büyük bir kandırmaca olamaz. 
     Eğitimde kalite adına konuşacak en son kişiler, uzağa gitmeye hiç gerek yok. Milli Eğitim bakanlarının ta kendileridir. Onlar değiller midir ki eğitimi bu hele getiren, gençleri okula, okumaya, ülkeye karşı soğutan. Şimdi hangi hakla kaliteden söz ediyorlar, anlamak mümkün değil. 
     Hemen her yıl birbirine zıt yasalar çıkartarak eğitimi yazboz tahtasına döndüren, birinin ak dediğine, diğeri kara diyen, 5 dersten zayıfı olanı sınıf geçirip tek dersten kalanı okuldan atan sanki onlar değil .. 
     Zayıfı olan tembel, olmayan çalışkanmış. Bakan öyle diyor. Aynı bakana sormak gerekir Bırakın sınıfını geçenleri, okul birincilerinin üniversiteye giriş sınavlarındaki başarı durumu ne Siz onu söyleyin Bunlar nasıl birinciler ki binlercesi ÖSS barajını bile aşamıyor .. 
     Mevcut sınıf geçme sisteminin yasalara ve Anayasa'ya aykırı olduğunu bizzat kendi partisinin milletvekilleri söylüyor. DSP İstanbul milletvekili Masum Türker Nokta dergisinin bu haftaki başyazısında bunu örnekleriyle açıklıyor. 
     
     Kimse bedavadan sınıf geçmek istemiyor 
     Batılı eğitim sistemleriyle, bizimkini kıyasladığımızda temel farklılık çok net görülebiliyor. Onlar çocuklarını her koşulda kazanmak için alternatif üretiyor, biz ise harcamak için. Onlar her çocuğun başarılı olabileceği bir alan vardır anlayışıyla yola çıkıp öğrencinin başarılı olduğu dersleri dikkate alıyor, biz ise zayıflarını. İşte bu yüzden de 10 derste başarıl olan bir öğrenciyi tek ders yüzünden okul dışına itebiliyoruz. 
     
     Sınav kandırmacısı yapılıyor 
     Öğretmenlerin yaz tatili bölünmesin diye bütünleme sınavları kaldırıldı. Eskiden zayıfı olan yaz tatilini zehir eder ve eyülde sınava girerdi. Çalışan geçer, çalışmayan da kalırdı. Şimdiki gibi uluorta tartışmalar da olmazdı. Oysa şimdi, okullar kapanır kapanmaz yapılan not yükseltme sınavı, kesinlikle bir ikmal sınavı değil. Başarılı öğrencilerin, üniversiteye girişte daha avantajlı duruma gelmeleri için notlarını yükseltmelerine olanak sağlayan bir sınav. Dolayısıyla yıl içinde başarılı olamayan öğrencinin üç gün içinde mucize yaratmasını kimse bekleyemez. Şu anda mağdur öğrencilerin istedikleri de not barajının indirilmesinden çok, eylülde yeni bir sınav hakkı. Ama adilane bir sınav. Hatta soruları bakanlık tarafından hazırlanan merkezi bir sınav. Çünkü bazı öğretmenlerin, öğretmenlik formasyonlarından ciddi bir şekilde şüphelenmeye başlayanların sayısı hiç de az değil. 
     Batılı ülkelerde öğrenci kadar, öğretmenlerin başarısı da sorgulanıyor. Öğrencisinin yüzde 90'ı sınıfta kalan öğretmenler de değerlendirmeye alınıyor. Çok merak ediyorum sıfırcı hocalar bir yeterlilik sınavına girseler kaç alırlar .. 
     Özetin özeti Eğitim politikacıların ve artık bıkkınlık noktasına gelmiş bürokratların oyuncağı olmayacak kadar ciddi bir iş. Doğru düzgün eğitim veremiyorsunuz, bari komuoyunu kandırmayın .. 
     
     







İleriyi görmek 


Pasta bitince 


Öz Refah Partisi 


Bir saatli bombanın tik tak sesi... 


Bir formül 


Pembe geceler 


Veliler, öğrenciler, kamuoyu kandırılıyor 


Başarı karşılıklı 
sorumluluk gerektiriyor 


"Kadınlar neden aldatır .." 


Keşke... 


Bu paket başka 


İşte Ansen'in marifetleri 


Akmerkez yolu "pazar"ın yeni yeri 


Batı'nın Derviş, Tayyip merakı 


Hüsamettin Özkan ve ilişkileri 


Döviz sorunu yok güven sorunu var 


</TEXT>
</DOC>
