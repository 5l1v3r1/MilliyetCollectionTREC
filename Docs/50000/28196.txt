<DOC>
<DOCNO> 28196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/yasam/yas05.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu anneler kesin çıldırmış olmalı 
</HEADLINE>
<TEXT>

ABD’de bir anne ’, 5 çocuğunu banyoda boğdu. Yeni Zellanda’da bir bebek ateşe atıldı, Hong Kong’da bir bebek, annesinin uyuşturucu aleminde’ can verdi 
     DIŞ HABERLER SERVİSİ 

     ABD’nin Houston kentinde yaşayan 36 yaşındaki anne Andrea Yates önceki gün beş çocuğunu banyoda boğarak öldürdü, sonra da polisi arayarak teslim oldu. 
     Polisi kapıda elleri ıslak ve nefes almakta zorlanır bir halde karşılayan anne Yates, Çocuklarımı öldürdüm Hepsi arka odada buyurun’ dedi. Houston Polisi’nin arka odada karşılaştığı manzara ise korkunçtu. En küçüğü 6 aylık, en büyüğü 7 yaşında olan çocuklardan dördünün cesedi, arka odada üzerleri çarşafla kapatılmış olarak yatıyordu. En büyük çocuğun cesedi ise, suyla dolu küvetin içinde yüzüyordu. 
     
     Cezası iğneyle idam 
     Baba Russell Yates’in Amerikan Uzay ve Havacılık Dairesi NASA’nın Johnson Uzay Merkezi’nde çalıştığı ve çiftin 8 yıllık evli olduğu belirtiliyor. Bu vahşet ise, anne Yates’in doğum sonrası girdiği depresyona bağlanıyor ve canavar annenin iki yıl önce de bir intihar girişiminde bulunduğu kaydediliyor. 
     Birden fazla cinayet suçundan idam talebiyle yargılanacak Andrea Yates, mahkum olması durumunda zehirli iğneyle idam edilecek. 
     
Yavrusunu diri diri ateşe attı      Yeni Zelanda’nın Auckland kentinde de bir anne, 4 aylık bebeğini yaktı. Polis, bebeğini ateşe atan ismi açıklanmayan annenin, akli dengesinin incelenmesi amacıyla hastaneye sevk edildiğini belirtti. Middlemore Hastanesi detektifi Julian Rinckes, vücudunun beşte biri yanıklarla kaplı olan 4 aylık bebeğin durumunun ciddiyetini koruduğunu kaydetti. 
     
Alem’ yüzünden bebeği can verdi      Hong Kong’da ise, 10 haftalık bebeğini uyuşturucu alemine götürerek ölümüne neden olan genç bir anne, 9 yıl hapis cezasına mahkum oldu. Lorraly Ng Lok - Wan 21 adındaki genç anne, bebeğini geçen şubat ayında 27 saat süreyle bir uyuşturucu aleminde yanında tutmuştu. Rahatsızlanınca götürüldüğü hastanede can veren bebeğin kanında, öldürücü miktarın 6 katı morfin çıkmıştı. 
     



 YAŞAM 























</TEXT>
</DOC>
