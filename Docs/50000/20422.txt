<DOC>
<DOCNO> 20422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/ekonomi/eko09.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Citibank gözünü İsrail bankalarına dikti 
</HEADLINE>
<TEXT>

     EKONOMİ SERVİSİ 

     ABD’li bankacılık devi Citibank’ın, İsrail’in ikinci büyük kredi finans kurumu Bank Leumi’yi satın almak istediği bildirildi. 
     İsrail basınında çıkan haberlere göre Bank Leumi’nin Başkanı Galia Maor, bu hafta Citibank yönetimiyle biraraya gelerek tanıtım yaptı. 
     Bir süre önce Tel Aviv’de şube açan Citibank’ın gelişmekte olan piyasalarda yayılma stratejisinin bir parçası olarak İsrail’de satın almak üzere banka arayışında olduğu tahmin ediliyor. 
     Uluslararası rating şirketi Merrill Lynch de geçtiğimiz yıl, yüzde 36’sı İsrail devletine ait olan Bank Leumi’ye, kamuya ait kısmının özelleştirmesini önermişti. 
     Merrill Lynch’in, bu konuda hükümete verdiği brifingte de Citibank, HSBC ve İtalyan Generali gruplarından "potansiyel alıcılar" olarak bahsettiği belirtiliyor. 
     



 EKONOMİ 



















</TEXT>
</DOC>
