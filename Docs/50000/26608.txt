<DOC>
<DOCNO> 26608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/son/sondun02.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Canavar anne babanın dolaba kilitledikleri kızı polis kurtardı 
</HEADLINE>
<TEXT>

     ABD'de, anne-babası tarafından kapatıldığı dolapta 4 ay geçirerek 9 kiloya düşen 8 yaşındaki bir kız, ihbar üzerine polis tarafından kurtarıldı. 
     Teksas'ta anne-babası ve beş kardeşiyle birlikte bir karavanda yaşayan ve adı açıklanmayan küçük kızın, 4 ay boyunca, 1 buçuk metre yüksekliğinde ve 80 santimetre genişliğindeki dolaptan hiç çıkarılmadığı belirtildi. 
     9 kiloya düşen kız, Dallas'ta bir çocuk hastanesinde tedavi altına alındı. 
     Polis şefi yardımcısı David Landers, gazetecilere açıklamasında, küçük kızın ruh halinin çok iyi olduğunu söyledi. 
     Karavan evde bulunan diğer beş çocuk, eyalet çocuk koruma yetkililerinin gözetiminde bir çocuk bakım evine yerleştirildi. Küçük kızı dolaba kilitleyen anne-babasının ise, çocuklarına kötü davranmaktan gözaltına alındığı bildirildi. 
     
     
     







</TEXT>
</DOC>
