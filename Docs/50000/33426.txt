<DOC>
<DOCNO> 33426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/yasam/yas02.html </URL>
<DATE> 2001/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilgisayar oyunu zek geliştiriyor 
</HEADLINE>
<TEXT>

Aşırıya kaçmadan bilgisayar oyunu oynayan çocuklarda kavrama, analiz ve koordinasyon yetenekleri, astronotlardaki kadar gelişiyor 
     NEVSAL ELEVLİ Londra 

     İngiliz Ekonomik ve Sosyal Araştırma Konseyi’nin ESCR son araştırması, bilgisayar oyunlarıyla vakit geçiren çocukların, oynamayanlara oranla daha geniş bir arkadaş çevresi edindiğini ve derslerinin de daha iyi olduğunu ortaya çıkardı. 
     Bilgisayar oyunlarına düşkün 100 çocuğa yapılan psikolojik test ve anketlerden alınan sonuçları temel alan ESCR raporu, 'Bu tür oyunların çocukları gerçek dünyadan uzaklaştırdığı, akademik ve sosyal etkinliklerini azalttığı' yönündeki klasik teorileri derinden sarstı. Çünkü, ESCR raporu, siber oyunlar oynayan çocukların zihinsel becerilerinin, bir önceki kuşağa oranla çok daha yüksek olduğunu ortaya koydu. 
     Raporun en şaşırtıcı bulgusu ise, bilgisayar oyunlarına düşkün çocukların zihinsel ve fiziksel yetenekleri arasındaki kavrama, analiz ve koordinasyon uyumunun, en iyi astronot ve atletlerle hemen hemen aynı düzeyde olduğunun anlaşılmasıydı. 
     
Fazlası kişiliği bozuyor      Tüm bu bulgulara rağmen aynı rapor, çocukların bilgisayar oyunlarına aşırı zaman harcamamasını da öğütlüyor ve böyle bir durumun kişilik bozukluklarına yol açabileceği uyarısında bulunuyor. Çünkü rapora göre, ESCR testi uygulanan başarılı çocuklar, haftada ortalama 18 saati bilgisayar başında oyuna ve bir bu kadar süreyi de kitap ya da sosyal faaliyetlere ayırıyor. 
     



 YAŞAM 




















</TEXT>
</DOC>
