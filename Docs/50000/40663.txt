<DOC>
<DOCNO> 40663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/son/sonspo19.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu hiç olmadı, size hiç yakışmadı... 
</HEADLINE>
<TEXT>

     Milli Futbol takımımız Ali Sami Yen'de 88. dakikaya 1-0 önde girdiği maçı 2-1 yenik kapatarak basketbolda sevinen Türkiye'yi üzdü. 
     Hakemler Stefano Braschi xx, Marco Ivaldi xx, Giovanni Stevanato xx İtalya 
     Türkiye Rüştü xx, Fatih xx, Ümit Özat xx, Alpay xx, Ümit Davala xx, Tayfur xx, Yıldıray xx, Emre xx, Abdullah xx, Hasan Şaş xx, Hakan Şükür xx 
     İsveç Hedman xx, Mellberg xx, Patrik Andersson xx, Saarenpaa xx, Kamark xx, Alexandersson xx, Linderoth xx, Daniel Andersson xx, Ljungberg xx, Allback xx, Larsson xx 
     Dünya Kupası 4. Eleme Grubu 9. maçında, Türkiye ile İsveç ilk yarıyı golsüz eşitlikle kapadı. 
     Karşılaşmanın ilk yarısında her iki ülke A milli takımları da birbirlerine üstünlük sağlayamadı. Genelde orta alanda geçen ilk 45 dakika boyunca 2 takım da kalelerde net gol pozisyonu bulmakta zorlandı ve karşılaşmanın ilk yarısı 0-0'lık skorla kapandı. 
     12. dakikada İsveç'in kazandığı serbest vuruşta, Patrik Andersson topa sert vurdu. Rüştü'den seken topu savunma uzaklaştırdı. 
     15. dakikada Allback, ceza alanı dışında topu Daniel Andersson'a indirdi. Bu futbolcunun sert şutunda, meşin yuvarlak üstten auta gitti. 
     20. dakikada ceza alanı önünde Hakan Şükür, topu kafayla Yıldıray'ın önünde bıraktı. Bu futbolcunun sert şutunda, top üstten auta çıktı. 
     40. dakikada Patrik Andersson'un sağdan ortasında, ceza alanı içinde bomboş pozisyondaki Larsson'dan önce Fatih topu kafayla taca attı. 
     Her iki takımın da gol bulamadığı karşılaşmanın ilk yarısı 0-0 sona erdi. 
     İkinci yarıya millilerimiz hızlı girdi. Dakikalar 52'yi gösterirken Abdullah'ın uzun pasıyla İsveç ceza sahasına köşeden sokulan Arif topu Hakan'ın kafasına ortaladı. Hakan kendisine yakışan klas bir kafa vuruşu ile topu İsveç ağları ile buluşturdu. 
     Ali Sami Yen Stadı bayram sevinci yaşıyordu. 1954 Dünya Kupası'ndan sonra 48 yıllık hasrete son vermeye dakikalar kalmıştı. 
     Herkes maçın bu sonuçla bitmesini beklerken, 88. dakikada defansın büyük hatasını affetmeyen Larrson kafayla beraberlik golünü attı. 
     Ali Sami Yen Stadı'ndaki bayram coşkusu yerini derin bir sessizliğe bırakmıştı. Bu kez 90. dakikada Andreas Anderrson İsveç'in ikinci golünü attı ve takımının grup liderleriğini garantilemesini sağladı. 
     Maçı 2-1 mağlup bitiren Millilerimiz ise grup ikinciliğini garantilediği için Dünya Kupası finallerine katılmak için İsrail yada Avusturya ile baraj maçı oynayacak. 
     

</TEXT>
</DOC>
