<DOC>
<DOCNO> 6425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/yazar/asik.html </URL>
<DATE> 2001/02/10/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Piyano zamanı 2 
</HEADLINE>
<TEXT>

     Mudanya'dan Emir Doğan Savaş'ın notuna dün yer vermiştik... Bugün okullarına yakıt parası gönderemeyen devletin, İkinci Dünya Savaşı yıllarında onca yokluğa rağmen Anadolu'daki okullara "piyano" gönderdiğini anımsatıyor, o piyanoların sonraki yıllarda kendi bitirdiği Şükrü Çavuş İlkokulu'nda olduğu gibi çürümeye terkedildiğini söylüyordu. 
     Dün de Kocaeli'den Sefer Debreli aradı 
     - İzmit Ulugazi İlkokulu'nu 1952'de bitirdim. Okulumuzu Atatürk kurmuş. Onun armağanı bir kuyruklu piyanomuz vardı. Şimdi hurdalıkta... 
     İstanbul'dan Dr. Fikret Altan telefonda 
     - Babaannem Melahat Kunter, Samsun'da 5 yaşında piyano öğrenimine başlamış. Dev bir kuyruklu piyanosu varmış. 1965'te İstanbul'a gelirken taşıma güçlüğü nedeniyle Samsun Kız Meslek Lisesi'ne bağışlıyorlar. 1987'de Samsun'da askerliğimi yaparken bu liseye de uğradım "Piyano ne halde Göreyim" diye.. Bir bacağı kopmuş, bir köşeye atılmış, perişan vaziyetteydi. 
     
     Çağdaş Türk Dili dergisinin son sayısında Atatürk'ün eğitim konusundaki görüşlerine yer veriliyor. Kurtuluş Savaşı sonrasında Ata'ya soruluyor 
     - Ülkeyi özgürlüğüne kavuşturdunuz, şimdi ne yapmak isterdiniz 
     Yanıt 
     - Eğer Cumhurreisi olmasam Maarif Vekilliğini almak isterdim... 
     Dün ile bugünün farkı Atatürk ile mevcut liderlerin farkına eşittir. 
     
LAFORİZMA      Tarikat oyu avcısı Türk siyasetçisinin Ermeni oyu avcısı Fransız milletvekilinden çok farkı var mı 
     Cihan Demirci 
Mürit isyanı      Cumhurbaşkanı Sezer'in Esat Coşan'la ilgili kararnameyi geri çevirdiğine en çok DSP'li milletvekilleri sevinmiş görünüyor. Hikmet Uluğbay, Rıdvan Budak, Ahmet Arkan, İsmail Aydınlı önceki gün kuliste sevinçlerini yüksek sesle belli ederken adını vermeyen bir DSP milletvekili şöyle konuştu 
     - Sayın Sezer bugün bir parti kursa, inanın tek başına iktidara gelir. DSP milletvekillerinin yüzde 80'inin de oyunu alır. 
     Bir başka DSP'li ekledi 
     - Bizim şeyh Esat Coşan'ın müritlerini kapayım derken kendi müritlerini kaybediyor. Manzara onu gösteriyor. 
     
Tarikat sevgisi      Atatürk'ün kurduğu CHP'nin yıllarca genel başkanlığını yapmış biri nasıl olur da Atatürk ve laiklik karşıtı bir tarikat şeyhi için özel kararname çıkartır 
     Soru güncelliğini korurken DSP eski milletvekillerinden Bekir Yurdagül anlatıyor 
     - Erbakan başbakanlık konutunda tarikat liderlerine iftar yemeği verince 28 DSP milletvekili harekete geçtik. Söz konusu yemek ve tarikatlarla ilgili genel görüşme önergesi hazırladık ve izin almak için partimizin Meclis Grup Yönetimi'ne başvurduk. İmza sahipleri arasında Uluç Gürkan, Bülent Tanla, Gökhan Çapoğlu, Emin Karaa, Fikret Ünlü, Veli Aksoy, Cevdet Selvi, Ali Günay gibi isimler vardı. Sayın Ecevit, önergemize büyük tepki gösterdi ve imzaların geri çekilmesi için Hüsamettin Özkan aracılığıyla baskı yapmaya başladı. Sonuçta, 28 imza sahibinden 18'i imzalarını geri çekti. Çekmeyen 10 milletvekili hakkında hemen disiplin işlemi başlatıldı. 5 milletvekili uyarı cezasına çarptırılırken Bülent Tanla, Gökhan Çapoğlu ve ben partiden ihraç edildik. Diyeceğim, Sayın Ecevit tarikatçı tavrını geçmişte de ortaya koymuştu. 
     
     Cağaloğlu'nda bir hanın kapısında şu tabela gözümüze ilişti "Gallery Küflü"Kimin burası diye sorduk... Yıllardır Türk Edebiyatı'nın en seçkin örneklerini yayınlayan Bilgi Kitabevi'nin sahibi Ahmet Küflü'nünmüş.Küflü'nün İngilizcesi yok muydu Sevgili Ahmet Bey 
Liberal beylere      Gazetelerde işadamlarının bitmeyen istekleri 
     . Devlet, sanayicilerin bankalara olan kredi borçları için fon oluştursun. 
     . Devlet, ihracata 1 milyar dolarlık Eximbank kredisi versin. 
     . Devlet, esnafı perişan eden süpermarketlere sınırlama getirsin. 
     . İşletmelere açılacak kredilerin faiz oranlarını indirsin. 
     . Devlet SSK ve Bağkur borçlarını taksitlendirsin. vs. vs. 
     Kim bunları isteyenler Yıllardır devletçiliği her olumsuzluğun sebebi diye gösteren, devlet ekonomiden elini ayağını çeksin, başka birşey istemiyoruz diye atıp tutanlar... Yıllardır her türlü kredi, teşvik, vergi indirimi, gümrük muafiyetini cebe indirdiler. Yıllar sonra "Bize yardım edin ayakta duramıyoruz" diye tekrar devletin yani halkın kapısındalar. Neden Pasta ufaldı... Yıllardır malı birlikte götürdükleri uluslararası sermaye artık ganimetin tümüne el koyuyor da ondan. Ne diyelim Allah versin... 
     
     





Eşitlik, laiklik 


Haklı uyarı 


Piyano zamanı 2 


Ekonomiye ince ayar 


Büyükelçi, bakan ve güzel kadın 


Ramallah'ta bir cuma Şiddetle barış... 


Gölgeler 


Alo karne sendromu 


"Kara Kasım" rüşveti 


Öğretmenin feryadı 


İktidar pahalı "çözüm"e teslim 


Ortadoğu'da belirsizlik 


Gündemin adını siz koyun 


Kılavuzu Fransız olanın... 


Çankaya 


Maruzatımız var 


ABD üzerinden borç tasfiyesi 


"Porgy ile Bess" İstanbul'da 


</TEXT>
</DOC>
