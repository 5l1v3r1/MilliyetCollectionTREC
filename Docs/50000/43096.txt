<DOC>
<DOCNO> 43096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/ekonomi/eko03.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK off - shore’lara el attı 
</HEADLINE>
<TEXT>

     EKONOMİ SERVİSİ 

     Bankacılık Düzenleme ve Denetleme Kurumu BDDK ile Kuzey Kıbrıs Türk Cumhuriyeti KKTC Merkez Bankası, KKTC’de bulunan bankalar ve off - shore kuruluşların denetiminin karşılıklı güven ve anlayışa dayanılarak ortaklaşa gerçekleştirilmesi amacıyla ikili bir anlaşma imzaladı. 
     BDDK’dan yapılan açıklamada, Türk bankalarının yurtdışındaki iştirakleri, şube ve temsilcilikleri aracılığıyla yürüttükleri faaliyetlerin sağlığının, Türkiye ve ev sahibi konumunda bulunan diğer ülkelerin mali sistemlerinin istikrarını ve güvenilirliğini ilgilendirdiği kaydedildi. 
     Açıklamada, yurtdışı faaliyetlerin yapısını, ana kuruluşla bağlantılarını değerlendirebilmenin, bu faaliyetleri denetlemenin, ülkeler arasında denetim ve gözetim işbirliğini kolaylaştıracak uluslararası anlamda kurumsal çerçeve oluşturmak anlamında önemli olduğu vurgulandı. 
     



 EKONOMİ 



























</TEXT>
</DOC>
