<DOC>
<DOCNO> 17953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/yasam/yas03.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Can çekişmeyi öğrendi’ 
</HEADLINE>
<TEXT>

23 Nisan törenine giden küçük Ercan’a öğretmeni çarptı. Otomobilin altında sıkışan öğrenci, yarım saatte kurtarılabildi 
     ARİF ARSLAN DHA 

     Batman'da meydana gelen trafik kazasında 11 yaşındaki Ercan Orak, az daha kendi öğretmeni Gönül Ümsal'ın kullandığı otomobilin altında can veriyordu. 
     Orak, 23 Nisan töreni için yaya olarak Sakarya İlköğretim Okulu'nun yolunu tutmuşken aynı anda öğretmeni Gönül Ümsal da otomobiliyle okula gitmekteydi. 
     
     Aniden fırladı 
     Karşıdan karşıya dikkatsizce geçen Ercan aniden yola fırlayınca öğretmenin kullandığı aracın altında kaldı. 
     Sol ayağı otomobilin ön tekerleğine sıkışan küçük Ercan'ı kurtarmak için vatandaşların çabası sonuç vermeyince itfaiye ile trafik ekiplerinden yardım istendi. 
     Trafik ekipleri kaldıraç ve levyelerle otomobili kaldırmaya çalışırken, anne Ayşe Orak da olay yerine geldi. Anne Orak, ağlayan oğlunu sakinleştirmeye çalışırken, minik Ercan yarım saatlik bir uğraştan sonra kurtarılabildi. 
     Kazanın ardından şoke olan öğretmen Gönül Ümsal ise şunları söyledi "Ercan önüme fırladı. Yolun sağ tarafı dere olduğu için kaçamadım ama Ercan'ın kazayı hafif atlatması beni rahatlattı." 
     



 YAŞAM 






















</TEXT>
</DOC>
