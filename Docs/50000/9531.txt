<DOC>
<DOCNO> 9531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/son/sondun14.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'de polis Tel Aviv'de bomba arıyor 
</HEADLINE>
<TEXT>

     İsrail polisi, bir şüphelinin Tel Aviv'e bomba yerleştirildiği yönündeki itirafı üzerine alarma geçti. 
     Polis sözcüsü, bugün İsrail'in kuzeyinde bir araçta meydana gelen patlamada yaralanan ve terörist olduğundan kuşkulanılan kişinin, Tel Aviv'e bomba yerleştirildiği şeklindeki itirafı üzerine alarma geçildiğini belirtti. 
     Tel Aviv'e yerleştirilen bombanın arandığı belirtilirken, Ehud Barak hükümetinin Savunma Bakan Yardımcısı Efraim Sneh, bugün İsrail'in kuzeyinde meydana gelen patlamadan Filistinlileri sorumlu tuttu. Sneh, şaşırmadığını, zira bir süredir İslami Cihad veya Hamas örgütünün İsrail'de arabalara bomba yerleştirerek eyleme kalkışacağı yönünde istihbaratlar bulunduğunu söyledi. İsrail'in kuzeyindeki Arap köyü Umm El Fahim'e 3 kilometre uzaklıkta kavşakta bir araçta meydana gelen patlamada, 1 kişi ölmüş, 9 kişi de yaralanmıştı. 




</TEXT>
</DOC>
