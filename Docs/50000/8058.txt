<DOC>
<DOCNO> 8058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/son/sontur14.html </URL>
<DATE> 2001/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Mantar fabrikasında patlama 5 yaralı 
</HEADLINE>
<TEXT>

     Adapazarı’nda faaliyet gösteren Coşkunlar Mantar Fabrikası’nda meydana gelen patlamada 5 işçi yaralandı. 
     D-100 karayolu Dörtyol mevkiinde bulunan fabrikada, saat 12.30 sıralarında henüz belirlenemeyen nedenle patlama oldu. 
     Havai fişek ve mantar üreten fabrikada büyük hasar meydana geldi. Patlama sonucu yaralanan Halise Büyükdemir, Gülşen Dağdeviren ve Bahar Kara, Toyoto-Sa Acil İlkyardım Hastanesi’nde, Tahsin Yıldırım ve Erol Küçük de SSK Adapazarı Hastanesi’nde tedavi altına alındılar. 
     Bu arada, olaydan yara almadan kurtulan çok sayıda işçi şok geçirdi. Bunlardan Nihat Giray, SSK Adapazarı Hastanesi’nde yapılan müdahaleden sonra taburcu edildi. 
     Aynı fabrikada, geçen hafta da patlama meydana gelmiş, bir işçi ağır yaralanmıştı. 
     




</TEXT>
</DOC>
