<DOC>
<DOCNO> 40028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/son/sontur15.html </URL>
<DATE> 2001/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine piknik ateşi, yine orman yangını... 
</HEADLINE>
<TEXT>

     Tokat'ın Reşadiye ilçesinde dün çıkan orman yangınında, 50 hektarlık ormanlık alanın tamamen yandığı bildirildi. 
     Reşadiye Kaymakamı Münir Karaloğlu,ilçenin Adatape Köyü Bükbaşı ile Tilemsebükü mevkiindeki yangının, piknik yapan vatandaşlar tarafından yakılan ateşten kaynaklandığını belirlediklerini söyledi. Kaymakam Karaloğlu, bunun, piknik malzemelerinin olay yerinde bırakılarak kaçılmasından anlaşıldığını belirterek, yangınla ilgili şu bilgiyi verdi ''İlk etapta 20 hektar alanda başlayan yangın, daha sonra şiddetli rüzgarın etkisiyle kısa zamanda 50 hektarlık alana yayıldı. Reşadiye ve Niksar ilçe itfaiye ekipleri, jandarma birlikleri ve köylülerden oluşan yaklaşık 100 kişi, yangını sabaha karşı söndürmeyi başardı.'' Yangına neden olan kişi veya kişilerin yakalanması için başlatılan soruşturmanın sürdüğü kaydedildi. 







</TEXT>
</DOC>
