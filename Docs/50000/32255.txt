<DOC>
<DOCNO> 32255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/spor/spo01.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum'un hız tutkusu 
</HEADLINE>
<TEXT>

Beşiktaş Teknik Direktörü, Almanya kampında oyuncularından daha seri olmalarını istedi, "Sahada kimse ayağında top tutmamalı. Yeni sezonda hedefi Kartal gibi anında yok etmeliyiz" diye konuştu 
     KARTAL YİĞİT 

     Futbolcular istekli’ 
     SİYAH - Beyazlı takımın teknik patronu Daum, yeni sezonda rakiplerinden daha seri hareket edip, hedefi yok etmenin planlarını yapıyor. Almanya kampının yarısını tamamlayıp, dün Köln yakınlarındaki bir tesise yerleşen takımda antrenmanlarda futbolcuların moralli ve istekli oluşu Daum’u sevindirdi. Tecrübeli teknik adam, "Ancak başarılı olmak için daha çabuk hareket etmeliyiz" dedi. 
     
     Yeni bir Kartal’ 
     FUTBOLCULARLA yaptığı toplantıda kampın ilk bölümünü değerlendiren Daum, uyarılarını sıraladı. Daum, "Teorik derslerde anlattığımızı sahaya en iyi şekilde yansıtmaya çalışıyoruz. Yeni sezonda herkes bizi çabuk oynayan ve disiplinli bir ekip olarak görmeli. Kalecisinden forvetine kadar herkes seri olacak. Kimse ayağında top tutmayacak, arkadaşını görecek" diye konuştu. 
     
     Dörtlü forvet 
     SİSTEMDEN önce oyun planını oturtmak gerektiğini sözlerine ekleyen Alman hoca, şöyle devam etti "Nasıl Kartal çabuk ve hızlı davranıyorsa, biz de sahanın kartalları olmalıyız. Sahaya çok iyi yayılıp, hedefi kartal gibi anında yok edeceğiz". Daum ayrıca futbolculara gol yollarında daha etkili olmak için zaman zaman dörtlü forvet oynatacağını bildirdi. 
     
Arat atağa geçti      BEŞİKTAŞ’TA geçen seçimde Serdar Bilgili ile girdiği başkanlık yarışını az farkla kaybeden Hasan Arat, önümüzdeki seçimde de aday olacağını açıkladı. Mevcut yönetimin başarısız olduğunu ve güven kaybettiğini savunan Arat, aday olma kararını Beşiktaşlı Gümrükçüler Derneği BEGÜM Başkanı Serdar Keskin ve yöneticilerle yaptığı görüşmede açıkladı. 
     HASAN Arat güçlü ve nakit sıkıntısı çekmeyecek bir liste hazırlamak için çalışmalara başladı. Başkan adayı, "Katı muhalefet yapmayacağız. Yönetime saygı duyuyoruz. Biz kongrede sözümüzü söyleriz" dedi. Arat’ın BEGÜM’ün yanı sıra 1903 Kara Kartallar Grubu, İzmir Beşiktaşlılar Derneği ve diğer Anadolu dernekleri ile temasa geçtiği bildirildi. 
     
İlk ciddi sınav      BEŞİKTAŞ, Almanya kampındaki üçüncü ve ilk ciddi maçını bugün Hollanda 1. Lig takımlarından Roda ile oynayacak. Karşılaşma TSİ 20.00’de başlayacak. Teknik Direktör Daum’un bu maça daha çok önem verdiği ve kafasındaki on biri sahaya sürmeyi planladığı bildirildi. 
     
Bilgili geliyor      ASBAŞKAN Yıldırım Demirören, bugün kamptan ayrılıp, İstanbul’a dönecek. Bu kez Başkan Serdar Bilgili bugün kampa gelerek, takımın durumu hakkında teknik heyetten bilgi alacak. 
     
Ahmet’e izin yok      SAKAT olan ve bir ay sahalardan uzak kalacağı bildirilen Ahmet Dursun, Teknik Direktör Daum’dan İstanbul’a dönmek için izin istedi. Ancak tecrübeli çalıştırıcı, arkadaşlarıyla birlikte kalmasını isteyip, bunu kabul etmedi. 
     
Roma ile maç      BEŞİKTAŞ, Almanya kampını 23 Temmuz’da tamamlayıp, İstanbul’a dönecek. Daum’un, 1 Ağustos’ta Avusturya’da yapılacak turnuvada sadece İtalya şampiyonu Roma ile hazırlık maçı yapmayı planladığı, diğer ekiplerle karşılaşmak istemediği bildirildi. 
     
Nouma çıkmazı      DAUM’UN forvet ve savunmaya takviye istemesi maddi sıkıntı çeken yönetimin elini kolunu bağlıyor. Yöneticiler, tüm planlarını Nouma’nın satışından gelecek paraya bağladı. Ancak Fransız futbolcu kendisine hala kulüp bulamadı. 
     
Daum’a sponsor      BEŞİKTAŞ’IN Alman hocasına İtalyanlar’ın ünlü spor giyim markası Kappa sponsorluk teklif etti. Daum, İstanbul’a döndükten sonra İtalyan yetkililerle bir araya gelecek. 
     
Stavrum toparlanıyor      SİYAH - Beyazlı ekip, dün sabah Bitburg’ta, akşam da Köln yakınlarındaki tesiste çalıştı. İlk antrenmanda İlhan hafif sakatlık geçirirken, Stavrum’un attığı gollerle yavaş yavaş kendisini toparladığı görüldü. 
     



 SPOR 
























</TEXT>
</DOC>
