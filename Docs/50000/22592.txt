<DOC>
<DOCNO> 22592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/son/soneko15.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekonomik programa 3 yılda 25 milyar dolar... 
</HEADLINE>
<TEXT>

     Dünya Bankası Türkiye'ye, 3.2 milyar doları bu yıl olmak üzere, üç yıl için 6.2 milyar dolar kredi kullandıracak. 
     Bu kredinin 5 milyar dolarlık kısmını, Ülke Yardım Stratejisi CAS çerçevesinde üç yıl içinde gelecek para oluştururken, geri kalanı da yapısal uyum kredisinden oluşacak. 
     Türkiye'nin, üç yıllık bir program çerçevesinde kullanacağı toplam kredi miktarı, 19 milyar doları IMF ve 6.2 milyar doları da Dünya Bankası'ndan olmak üzere, 25.2 milyar doları bulacak. 
     Yetkililer, Banka'nın, Türkiye'ye vereceği kredi miktarının, Türkiye'nin kategorisinde bulunan ülkeler arasında en yüksek miktarlardan biri olduğunu vurguluyorlar. 
     Banka'nın, Türkiye'ye vereceği kredi miktarını arttırmasında, ekonomik programa olan güvenin yanı sıra uzun bir süre Dünya Bankası başkan yardımcılığı yapan Devlet Bakanı Kemal Derviş'in Banka'daki ikili ilişkilerinin de etkili olduğu kaydediliyor. 
     Dünya Bankası, kredi miktarını arttırma karşılığında, öncelikle bankacılık sektörünün yeniden yapılandırılmasını istiyor. Banka, enerji ve tarım sektörünün de liberal bir hale getirilmesini, özelleştirmeye hız verilmesini benimsiyor. Dünya Bankası ayrıca, daha etkin bir kamu borç yönetimi ve daha şeffaf bir kamu yönetiminin oluşmasını destekliyor. 
     Ayrıca, Türkiye'nin, IMF ile imzalanan Stand-By çerçevesinde yerine getirmesi gereken koşullar, Dünya Bankası tarafından da gözetiliyor. 
     
     
     
     
     
     







</TEXT>
</DOC>
