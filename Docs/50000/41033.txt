<DOC>
<DOCNO> 41033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/ekonomi/eko01.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
UZANLAR DGM’LİK 
</HEADLINE>
<TEXT>

Uzanlar’a bağlı gazete, televizyon ve radyoların aynı anda harekete geçerek İş Bankası’na iftira atmaları üzerine, Devlet Güvenlik Mahkemesi’ne cürüm işlemek için teşekkül oluşturdukları’ gerekçesiyle suç duyurusunda bulunuldu 
     EKONOMİ SERVİSİ 

     İş Bankası, asılsız haberleri nedeniyle, Star Grubu yayın organlarının tüm sorumluları hakkında, cürüm işlemek için teşekkül oluşturdukları’ gerekçesiyle, DGM Savcılığı’na suç duyurusunda bulundu. 
     Star Grubu’na ait gazete, televizyon ve radyolarda asılsız haberlere dayandırılarak sistemli biçimde sürdürülen aleyhte kampanya ile ilgili olarak Devlet Güvenlik Mahkemesi’ne DGM başvurma kararı alınmasının ardından yapılan açıklamada, bankanın, manevi şahsiyet ve kişilik haklarına yapılan saldırılar nedeniyle tazminat davaları açmak üzere de hazırlık yapıldığı belirtildi. 
     İş Bankası daha önce de Joy FM, Metro FM, Süper FM radyoları, Kanal 6 ve Interstar televizyonları ile Star gazetesinin banka aleyhinde hukuka aykırı olarak yaptığı ve yapacağı yayınların ihtiyati tedbir yoluyla durdurulmasını talep etmiş ve talebi mahkemeler tarafından kabul edilmişti. İlgili kuruluşların ihtiyati tedbir kararına uymaması sonucunda da suç duyurusunda bulunuldu. İhtiyati tedbir kararlarının ardından, bankaya yönelik basın yayın yoluyla yapılan saldırıların durdurulması, önlenmesi ve hukuka aykırılığının tespiti amacıyla bir dizi dava açıldı. 
     
     Mahkum olmuşlardı 
     Mahkemeler ayrıca İş Bankası’nın söz konusu yayınlar ile ilgili cevap ve düzeltme hakkı kullanma talebini de haklı buldu. Ancak Star gazetesinin söz konusu haberle ilgili tekzibi yasal süresi içinde yayınlamaması nedeniyle İş Bankası’nın yeniden mahkemeye başvurduğu bildirildi. İş Bankası, Radyo Televizyon Üst Kurulu’na RTÜK da başvurarak, Star Grubu radyo ve televizyonları hakkında 3984 sayılı yasanın 33’üncü maddesi gereği işlem yapılması talebinde bulundu. Banka konunun Basın Konseyi tarafından da değerlendirilmesi için gerekli başvuruyu yaptı. 
     
     İtibara saldırı 
     Öte yandan, söz konusu yayınlarda Bankalar Kanunu’na da muhalefet edildiğinden İş Bankası, hem İstanbul Cumhuriyet Savcılığı’na suç duyurusunda bulundu, hem de Bankacılık Düzenleme ve Denetleme Kurulu’na BDDK başvurarak, Bankalar Kanunu’nun 22 6 maddesi doğrultusunda işlem yapmasını istedi. Söz konusu madde, "bir bankanın itibarına, şöhretine veya servetine zarar verecek şekilde kasten ve asılsız yayın yapanların bir ile üç yıl arasında hapisle cezalandırılmasını" öngörüyor. İş Bankası, ayrıca, bu yayınların Sermaye Piyasası Kanunu’na da aykırı olması nedeniyle Sermaye Piyasası Kurulu’na SPK da başvurdu. 
     
Hukukçular Teşekkül suçu var      Konuyla ilgili olarak görüşlerine başvurduğumuz hukukçular, Star Grubu’na ait bütün yayın organlarının aynı anda harekete geçmelerinin, saldırının organize’ niteliğini ortaya koyduğunu, bu nedenle teşekkül kurmak’ suçunun isnat edilebileceğini belirttiler. Hukukçuların görüşü şöyle 
     "Bir suç işlemek için bir araya gelirlerse bu suçun mahiyetinin, yani kişiye veya devlete karşı işlenmiş olmasının bir önemi yok. Türk Ceza Kanunu’nun 313’üncü maddesinde düzenlenir bu. Suçu işlemeseler dahi, suç işlemek için bir araya gelmek ayrıca suçtur. Halk dilinde çete denilen suç oluşur. Bizim yaptığımız hukuki araştırmalar göre bir anda bu kadar fazla şirket, basın yayın kuruluşu aracılığıyla, bu kadar fazla kişinin yöneticisi ve sahibi bulunduğu şirketlerin Bankalar Yasası’nı, Sermaye Piyasası Kanunu’nu, Medeni Kanunu ve Türk Ceza Kanunu’nu hepsini ihlal edici yayına geçmiş olmaları, aynı anda belli bir senkronizasyon içerisinde yayın yapıyor olmaları, bunların bu suçları işlemek için bir araya geldiğinin kanıtı zaten. Bu da DGM’lik bir suçtur. Bir suçun failleri gerçek kişilerdir. Kimdir onlar Bu şirketlerin sahipleri ve yöneticileri tabii ki. Onların bir kısmını biz tespit edebiliyoruz." 
     



 EKONOMİ 
























</TEXT>
</DOC>
