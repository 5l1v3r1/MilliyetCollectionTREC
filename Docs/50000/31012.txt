<DOC>
<DOCNO> 31012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/son/sondun16.html </URL>
<DATE> 2001/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bosna'da bir toplu mezar daha... 
</HEADLINE>
<TEXT>

     Bosna Hersek'in doğusunda birkaç bölgedeki toplu mezarlardan 100'den fazla torba içinde insan cesedi çıkarıldı. 
     Kayıp Kişiler Boşnak Komisyonu yetkilisi Murat Hurtiç, torbalar içinde çıkarılan cesetlerin, Bosna savaşı sırasında en korkunç katliamlardan birine sahne olan Srebrenica'daki Boşnaklara ait olduğunu sandıklarını söyledi. 
     Adil tıp uzmanları, toplu mezarlarda kaç ceset bulunduğuna dair kesin rakam vermenin ya da DNA testleri bitinceye kadar kurbanların kimliklerinin belirlenmesinin mümkün olmadığını belirttiler. Bosna savaşının sonlarına doğru BM'nin Srebrenica'yı güvenli bölge ilan etmesi üzerine Sırp saldırılarından kaçan binlerce Boşnak kente akın etmişti. Daha sonra Bosnalı Sırp askerler Temmuz 1995'de yaklaşık 8 bin erkeği toplayarak katletmişti. Saraybosnalı yetkililer, Srebrenica'da katledilenleri anmak için 11 Temmuz'da kentte bir tören düzenleyerek, katliam kurbanlarının yeniden defnedildiği yerde ''Srebrenica, Temmuz 1995'' yazılı bir mermer taşın açılışını yapacak. Bosna'da 1992-1995'deki savaş sırasında 200 bin kişi öldürülürken,kaybolan 20 bin kişinin de öldüğü tahmin ediliyor. 







</TEXT>
</DOC>
