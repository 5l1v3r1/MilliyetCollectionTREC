<DOC>
<DOCNO> 18475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/28/siyaset/siy06.html </URL>
<DATE> 2001/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan'dan 'siyasi' sov 
</HEADLINE>
<TEXT>

     Şükrü Andaç 

     İstanbul Büyükşehir Belediyesi tarafından düzenlenen Uluslararası Yeni Binyıl Konferansları'nın birincisinin konuğu yasaklı lider Necmettin Erbakan'dı. Taraftarlarının yoğun ilgisi ve desteği altında konuşan Erbakan, "Hortum, pompa', 'Bu ekonomiden hayır gelmez' ve 'El elin eşeğini türkü söyleyerek arar' gibi renkli slogan cümleleriyle eski günlerini hatırlattı. 
     Fazilet Partisi'nin gelenekçi kanadından birçok kişinin katıldığı toplantıda Erbakan'ın yasaklı olmasına karşın eski temposundan hiçbir şey kaybetmediği ve yeni bir siyasi hareketin başında yer alabileceği de konuşuldu. Ayrıca yenilikçi kanattan olan MÜSİAD Başkanı Ali Bayramoğlu'nun da konferansta bulunması dikkat çekti. 
     Erbakan konuşmasında devamlı olarak geçmişteki Refah- Yol hükümetinden alıntılar yaparak, o dönemde uyguladıkları icraatlar ile bu krizden çıkılabileceğini belirtti. Erbakan konuşmasının sonunda Devlet Bakanı Kemal Derviş'e de seslenerek şunları söyledi 
     "Türkiye kendi özkaynaklarını kullanarak ve mikropları temizleyerek ABD'de, Almanya'da, Fransa'da aradığı 30 milyar doları Ankara'da, Konya'da, Diyarbakır'da bulabilir." 
     



 SİYASET 














</TEXT>
</DOC>
