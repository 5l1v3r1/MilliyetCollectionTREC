<DOC>
<DOCNO> 7076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/son/sontur14.html </URL>
<DATE> 2001/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistin Devlet Başkanı Arafat Ankara'ya geldi 
</HEADLINE>
<TEXT>

     Filistin Devlet Başkanı Yaser Arafat, bir günlük çalışma ziyareti için Ankara'ya geldi. 
     Arafat, Esenboğa havalimanında, Dışişleri Bakanı İsmail Cem, Ankara Valisi Yahya Gür ve Dışişleri Bakanlığı Müsteşar Yardımcısı Büyükelçi Uğur Ziyal tarafından karşılandı. 
     Diplomatik kaynaklar, Arafat'ın Mısır, Tunus ve Ürdün'ü de ziyaret ettiğini hatırlatarak, bu ziyaretleri çerçevesinde Ankara'ya gelmesinin önceden beklendiğini belirttiler. Arafat ve Cem, Eseboğa havalimanından Dışişleri Bakanlığı'na hareket ettiler. Arafat, Cem ile görüşmesinden sonra Cumhurbaşkanı Ahmet Necdet Sezer ile biraraya gelecek. Kalacağı otelde Başbakan Bülent Ecevit'i de kabul edecek olan Arafat, yarın sabah Ankara'dan ayrılacak. 




</TEXT>
</DOC>
