<DOC>
<DOCNO> 42742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/spor/spo05.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
GÜNEŞ ART NİYETLİLER 
</HEADLINE>
<TEXT>

A Milli Takım’ın hocası, suskunluğunu bozarak, eleştirilere sert çıktı, "Öneriye açığız. Ama kişiliğime saldırılmasına asla izin vermem" dedi 
     BİLAL MEŞE 

     Karşılıklı saygı gerek’ 
     İSVEÇ yenilgisinden sonra ağır eleştirilere hedef olan Milli Takım Teknik Direktörü Şenol Güneş, suskunluğunu MİLLİYET’e bozdu. Güneş, yapıcı eleştirilere saygı duyduğunu belirtip, "Ancak olay kişiliğimize dokunursa buna asla izin vermem. Fikir bekliyoruz, saldırı değil. Hiç kimse, kimseyi sevmek zorunda değil. Ancak herkes birbirine saygılı olmak zorunda" açıklamasını yaptı. 
     
     Yanıtı sahada veririz’ 
     GÜNEŞ, İsveç maçında galibiyeti kaçırdıklarını hatırlatıp, "Her şey iki dakikada terse döndü. Biz üzülmedik mi, kahretmedik mi Eleme maçı oynamayı hak etmemiştik" ifadelerini kullandı. Eleştirilere Dünya Kupası finallerine gidip, en iyi cevabı vereceklerini kaydeden tecrübeli hoca, "Biz sadece işimizi yapıyoruz. Bu tür eleştirilere, ki eleştiri değil, yanıtı sahada vereceğiz" dedi. 
     
     Gizli saklım yok’ 
     ELEŞTİRİLERİN dozunun kaçtığını vurgulayan Şenol Güneş, şöyle devam etti "Aldığım maaş ortada, gizli saklım yok. Kaldı ki Milli Takım’ın başındaki bir insana bu tür acımasız eleştiriler yapanlar ülkeye aynı pencereden bakıyordur. Yaptığımız her şey doğrudur diye iddiamız yok. Ancak eleştirilerde art niyet varsa buna da izin vermeyiz. Bize verilecek desteğin ülkeye verileceği unutulmasın." 
     
Karan’a çağrı      A MİLLİ Takım Teknik Direktörü Şenol Güneş, Dünya Kupası grup elemelerinde Moldova ile yapılacak maçta yeni isimlere şans verecek. Galatasaray’ın golcü futbolcusu Ümit Karan’ı kadroya alacağı bildirilen tecrübeli hocanın, Beşiktaş’tan Tümer ve İlhan’ı da düşündüğü öğrenildi. 
     
Kart korkusu      DÜNYA Kupası grup elemelerinde ikinciliği garantileyen A Milli Takım’da Şenol Güneş, 7 Ekim’de Moldova ile yapılacak prestij maçının kadrosunu geniş tutacak. Güneş, birer sarı kartı olan Okan, Ümit Özat, Fatih Akyel ve Alpay’ı kadroya alacak, ancak Moldova karşısında oynatmayacak. 
     



 SPOR 


























</TEXT>
</DOC>
