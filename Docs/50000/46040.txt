<DOC>
<DOCNO> 46040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/ekonomi/eko11.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İletişim ücretleri ucuzlamalı’ 
</HEADLINE>
<TEXT>

     REUTERS 

     Rekabet Kurulu Başkanı Prof. Dr. Tamer Müftüoğlu, telekomünikasyon sektöründe sağlanan hizmetlerden alınan ücretlerin, gelişmiş ülkelerdeki fiyatlara, hatta daha düşük seviyelere çekilmesi gerektiğini söyledi. Müftüoğlu, İkinci Telekomünikasyon Arenası’nda yaptığı konuşmada, sektörde rekabete açılabilecek tüm alanların herhangi bir tarih beklenmeksizin rekabete açılmasının sektörde politika belirleyenlerin birinci önceliği olması gerektiğini vurguladı. Müftüoğlu, "Aksi takdirde Türk Telekom’un özelleştirilmesinden elde edilecek gelir için ülkenin uluslararası rekabet gücünden bir ölçüde feragat etmesi söz konusu olacaktır" dedi. Aynı toplantıda konuşan Ulaştırma Bakanı Oktay Vural da Türk Telekom’a sabit bir fiyat biçmeye çalışmanın bir anlamı olmadığını, özelleştirme ile ilgili kararlar verirden birden fazla boyutun değerlendirilmesi gerektiğini söyledi. 
     



 EKONOMİ 



















</TEXT>
</DOC>
