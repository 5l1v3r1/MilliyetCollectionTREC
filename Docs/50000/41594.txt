<DOC>
<DOCNO> 41594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/son/soneko10.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
2002 bütçesinde faiz dışı fazla hedefi yüzde 6'ya çekilecek 
</HEADLINE>
<TEXT>

     2002 yılı bütçesinde, faiz dışı fazla hedefinin, yüzde 6.5'tan yüzde 6'ya çekilmesi planlanıyor. 
     Ekonomi yetkilileri, IMF heyetiyle yaptıkları görüşmelerde, gelecek yıl bütçesinde öngörülen yüzde 6.5'lik faiz dışı fazla hedefinin, ekonomik kriz nedeniyle ''üretimdeki gerileme ve kamu gelirlerindeki düşüşe'' bağlı gerçekleşmesinin güç göründüğünü vurguladılar. Yetkililer, faiz dışı fazla hedefinin, en azından yüzde 6'ya çekilmesinin daha makul olacağını söylediler. Faiz dışı fazla hedefinin indirilmesinden kaynaklanacak farkın, ''dış kaynak, yabancı sermaye girişi ve harcamalardaki kısıntıyla'' giderileceği, üretimin üzerinde olumsuz etki oluşturmaması için, yeni bir verginin ise düşünülmediği belirtiliyor. 
     Öte yandan 2002 mali yılı bütçesine ilişkin büyüklüklerin, Devlet Planlama Teşkilatı DPT , Hazine Müsteşarlığı, Maliye Bakanlığı ve Merkez Bankası yetkililerinin da çalışmalarıyla, bu hafta sonuna kadar belirlenmesi amaçlanıyor. Yetkililerin, önemli ölçüde kesinleşecek bütçe büyüklüklerini, hafta sonunda, IMF heyetiyle görüşecekleri ifade ediliyor. 







</TEXT>
</DOC>
