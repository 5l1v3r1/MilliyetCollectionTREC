<DOC>
<DOCNO> 1580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/ekonomi/eko04.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
10 milyon 412 bin 
</HEADLINE>
<TEXT>

Turizm Bakanı Mumcu 2000'de turist sayısının yaklaşık yüzde 40 arttığını söyledi 
     Turizm Bakanı Erkan Mumcu, Türkiye'nin ilk defa 10 milyonu aşkın turist ağırladığını belirtti. Mumcu, 2000 yılında Türkiye'yi 10 milyon 412 bin 248 turistin ziyaret ettiğini bildirdi. 
     Turist sayısının bir önceki yıla göre yaklaşık yüzde 40 artış gösterdiğini ifade eden Mumcu, Türkiye'ye OECD ülkelerinden gelen turist sayısının arttığına da dikkati çekti. 
     Mumcu, Türkiye'nin turizm ürününe düşük fiyat uyguladığı görüşlerini de eleştirerek, şunları söyledi 
     
     'Türkiye ucuz değil' 
     "TV'lerde yayınlanan uluslararası teletekstlere baksınlar. Burada tüm ülkelerdeki ürün fiyatları gayet açık yer alıyor. Ayrıca, OECD ülkelerinden Türkiye'ye gelen turistlerde yüzde 70'e yakın artış var. Bu ülkelerde fert başına gelir 20 bin doların üzerinde. Türkiye düşük gelirli turistleri ağırlayan konumda değil." 
     Mumcu, Türkiye'nin rakiplerine göre uzak bir tatil merkezi olmasına, yüksek maliyetle yolculuk yapılarak uçulmasına karşın piyasa koşullarında oluşan bir fiyat mekanizmasına sahip olduğunu bildirdi. 
     Tatil köylerinin, dört - beş yıldızlı otellerin, sezon boyunca yüzde yüz kapasiteyle çalıştığını da belirten Mumcu, "Önümüzdeki yıl turist sayısındaki bu artışın yüzde 5 ila 10 aralığında değişmesiyle beraber devam edeceğini düşünüyorum" dedi. 
     Mumcu, 2001 yılı için tek kaygısının turizm dışında bir takım olumsuzlukların cereyan etmesi ve altyapı yetersizlikleri olduğunu belirterek, şöyle dedi "Yol, içme suyu, enerji alt yapısının hızla takviye edilmesi gerekli." 
     
Turist sayısı 39 arttı Yıllar Turist Sayısı 1990 5 milyon 384 bin 1991 5 milyon 314 bin 1992 7 milyon 279 bin 1993 6 milyon 493 bin 1994 6 milyon 670 bin 1995 7 milyon 722 bin 1996 8 milyon 609 bin 1997 9 milyon 778 bin 1998 9 milyon 752 bin 1999 7 milyon 487 bin 2000 10 milyon 412 bin      

 EKONOMİ 

























</TEXT>
</DOC>
