<DOC>
<DOCNO> 42261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/15/spor/spo01.html </URL>
<DATE> 2001/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum’dan itiraf 
</HEADLINE>
<TEXT>

     BEŞİKTAŞ Teknik Direktörü Christoph Daum, yenilgiden kendisinin de payı bulunduğunu, ikinci devredeki değişikliklerden beklediği verimi alamadığını söyledi. Alman hoca, "Yediğimiz gol ve seyirci baskısı bizi strese soktu. İkinci devrede oyun anlayışındaki değişiklik de sonuç getirmedi. Yenilgi de benim de hatam var" dedi. 
     ALMAN hoca, panik yapmanın hataları peşinde getireceğini de kaydetti. Daum, seyirci tepkisi hakkında, "Takımın üzerine gitmek yanlış olur. Güçlü yanlarımızı ortaya koyup, işe yeniden koyulacağız" yorumunu yaptı. Siyah - Beyazlılar’ın teknik patronu, transferle ilgili soruya ise, "Transfer en kolay iştir" cevabını verdi. 
     
BEŞİKTAŞ      KJAER 
     Kartal’a kurtarıcı olarak alındı. Bushi’nin attığı golde pozisyon hatası yaptı. Bushi’nin 40 metreden şutunda direk olmasaydı, yanmıştı. 
     
     TAYFUR 
     Bir bakıyorsunuz orta sahada, bir bakıyorsunuz savunmada. O da ne yapacağını şaşırdı. Sadece Mehmet Yozgatlı’yı iyi kontrol etti, yetmedi. 
     
     ÜMİT 
     Bushi’yi bir unutması pahalıya mal oldu. Savunmadan çok hücumda topla etkili.. Acaba yerini mi yadırgıyor, orta sahaya mı alınmasını istiyor 
     
     RONALDO 
     Hani olsa da olur, olmasa da. Pozisyonlarda soğukkanlı hepsi o kadar. Hele hele ağırlığı en büyük dezavantajı, oyuna katkısı hiç mi hiç yok. 
     
     VEİT 
     Onun da varlığını sadece ilk yarıda çarprazdan attığı sert şutta gördük. Sağ kanatta fazla etkili olamadı, ortaları hep rakip savunmada kaldı. 
     
     BAYA 
     Ta başından beri söylüyoruz, adam yalan rüzgarı. Oyun kurucu mu, ne olduğu hiç belli değil. Biraz hırs yapıyor, tribünlere şirin görünüyor. 
     
     NİHAT 
     Kafası Avrupa’da, ayakları sahada. Sağ kanatı Veit’e teslim etti, ortaya geçti. Sadece ikinci yarıda direkten dönen topta gerçek Nihat’ı gördük. 
     
     SERTAN 
     Bu kadar süratli ve teknik ol, hiç çıkış yapma. İlk yarıda oyunda kaldı, rakiple boğuşmaktan, yere düşmekten başka bir şey yapmadı. 
     
     İBRAHİM 
     Sol kulvarın alternatifsizi. Topla süratli, ancak kafası sürekli yerde olması en büyük dezavantajı. Saido’yu geçemedi, pozisyon üretemedi. 
     
     TÜMER 
     Kartal’ın bize göre en isabetli transferi... Hırsı, tekniği, topu rakip alana taşıması mükemmel. Oyundan alınmasına bir anlam veremedik. 
     
     İLHAN MANSIZ 
     Kartal’ın deli fişeği, dağınık, ancak rakip savunmayı yıpratan bir oyuncu. Bir pozisyon buldu, onu da acemice harcadı. Yine de geleceği var. 
     
     STAVRUM 
     O da yabancı, ama hep yedekte. Hafta içinde iyi çalıştı, göze giremedi. İkinci yarıda girdi, pozisyon buldu, atamadı. Bu nasıl forvet 
     
     NECAT 
     Boylu, boslu, aslanlar gibi. Ama futbolculuğu tartışılır. Ondan olsa olsa belki basketbolcu olur. Kim, niye transfer etti, anlamak çok zor. 
     



 SPOR 

























</TEXT>
</DOC>
