<DOC>
<DOCNO> 22826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/son/sontur14.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller çok sertleşti... 
</HEADLINE>
<TEXT>

     DYP Genel Başkanı Tansu Çiller, Türkiye'nin bir kaosla karşı karşıya olduğunu, bu kaosu kimin bitireceği, devleti kimin derleyip, toparlayacağı konusunda tam bir umursamazlık bulunduğunu savunarak, ''Hükümetin işgal yıllarının İstanbul hükümetlerinden hiçbir farkı kalmamıştır'' dedi. 
     Çiller, partisinin grup toplantısında yaptığı konuşmada, yaşanan krizin özde siyasi olduğunu ifade ederek, şöyle devam etti 
     ''Asıl kriz, yönetimin iradesini kaybetmiş olmasıdır. Yabancı bir iradeye umut bağlayanların sayısının artıyor olması son derece önemli bir meseledir. Her kim ki, Türk milletinin uzağında, Türkiye'nin uzağında bir çözüm olduğunu söylüyorsa vahim bir yanılgı içindedir. Ağır bir sorumlulukla karşı karşıyayız. Hükümet bu sorumluluğu üstünden attı. Halktan destek almayan, halktan ruhsat almayan hiç kimsenin, hiçbir gücün, Türkiye'yi dönüştürmesine imkan yoktur. Ortaya konan senaryo, halka rağmen halkı kurtarma senaryosudur.'' 
     
     






</TEXT>
</DOC>
