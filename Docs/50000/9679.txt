<DOC>
<DOCNO> 9679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/02/yazar/cemal.html </URL>
<DATE> 2001/03/02/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Ahmet Necdet Sezer'li bir yazı... 
</HEADLINE>
<TEXT>

     Türkiye'de ne olup bittiğini yazmak için İstanbul'a gelmiş olan İtalyan bir meslektaşımla geçen gün sohbet ediyorduk. Cumhurbaşkanı Ahmet Necdet Sezer'den söz açılınca şöyle dedi 
     "Ne yapmak istiyor Sezer Yolsuzluk ve rüşvetle mücadeleden yola çıkarak 'halk kahramanlığı'na mı soyunmak niyetinde Siyasi ve ekonomik durumu bilmemesi mümkün değil. Dengelerdeki hassasiyetin de farkında olmalı. Bu durumda ne diye yaptı MGK'da krize yol açan o çıkışını Kamuoyundaki reytingini biraz daha yükseltmek için mi Acaba Ecevit'i bilinçli olarak provoke etmiş olabilir mi " 
     İhtimal vermediğimi söyledim. 
     Sayın Sezer bence siyasal altyapı ve deneyim yetersizliğinden dolayı böyle bir çıkış yaptı. Belki psikolojik yapısındaki bazı özellikler de bu çıkışında rol oynadı. 
     Üslup, içerik ve zemin açısından yanlışı büyüktü. Ecevit'e haksızlıktı. Sezer'in bu çıkışının muhatabı da, hiç beklenmedik zamanlarda hissi ve fevri tepkiler koyabilen Ecevit olunca, önce devletin tepesinde kriz patlak verdi. 
     Sonra kara çarşamba tetiklendi. 
     Ben bundan dolayı hem Sezer'i hem Ecevit'i eleştirdim. Her ikisinin de sorumlu davranmadıklarını belirttim. 
     Bugün de öyle düşünüyorum. 
     Okurların tepkisi farklı. 
     Elektronik postamdan çıkan mesajlar daha çok Cumhurbaşkanı Sezer lehine. Bana hak verenlerin sayısı daha az. Ecevit'i ise büyük çoğunluk eleştiriyor. 
     İlginç bir noktaya gelince 
     Elektronik mesajların büyük bir kısmından öyle bir hava çıkıyor ki, Sezer sanki Cumhurbaşkanı değil, temiz eller davasını sürükleyen bir muhalefet lideri... Siyaset sahnesinin inandırıcı bir muhalefetten yoksun olmasının bunda payı olabilir. 
     Ama Sezer muhalefet lideri değil. 
     Yüksek Mahkeme'nin başkanı da değil. 
     Artık devletin başı, Cumhurbaşkanı. 
     Bu sıfatıyla Sayın Sezer'in belki de en önemli görevi, devlet organlarının uyumlu çalışmasını sağlamaktır. Devletin tepesindeki asker - sivil dahil ince ayar dengeleri gözetmektir. Devlet teknesinin mümkün olabildiğince en az sarsıntıyla yol almasını sağlamaktır. 
     Yanlış anlaşılmasın. 
     Bunlar demek değildir ki Cumhurbaşkanı Sezer, uyum adına, istikrar adına devletin sağlığına zarar verebilecek gelişmelere göz yumacaktır. Temiz devlet ve temiz politika davasına kayıtsız kalacaktır. 
     Elbette hayır. 
     Olumsuzlukları kovalayacaktır ama Cumhurbaşkanı gibi, muhalefet lideri gibi değil. 
     Öte yandan, Cumhurbaşkanı Sezer'in Başbakan Ecevit'le diyaloğu yeterli olmaktan uzak kalmıştır. Bu konuda gerekli özeni göstermek Sayın Sezer'e düşüyor. 
     Cumhurbaşkanı Sezer, asker - sivil ilişkileri konusunda etkili ve aktif olabilir. Başbakan Ecevit'le Genelkurmay arasında bildiriler havada uçuşurken, inisiyatif kullanabilir, devletin tepesini anayasal görevinin de bir gereği olarak sakinleştirebilirdi. Seyretmekle yetindi. 
     Ahmet Necdet Sezer isminin kamuoyunda ilk kez yükseliş eğrisi çizmeye başlaması, 26 Nisan 1999'da Anayasa Mahkemesi'nin Başkanı olarak yaptığı konuşmayla oldu. 
     O tarihteki yazıma "Anayasa Mahkemesi Başkanı'ndan demokrasi dersleri" diyerek Sezer'i kutlamıştım. Sezer'in Çankaya'ya çıkışını aynı nedenle desteklemiştim. Avrupa Birliği'ne üyelik sürecinde, demokrasi ve hukuk devletine böylesine sahip çıkan bir Cumhurbaşkanı'nın bir şans olduğunu belirtmiştim. 
     Niçin 
     Çünkü Sezer'in, bir Cumhurbaşkanı olarak, ülkemizin demokrasi ve hukuk devleti açısından eksiklerini tamamlaması için devletin tepesinde olumlu bir rol oynayacağını düşündüm. 
     
Neyi yapmadı      Sezer'in yine demokrasi ve hukuk devleti konusunda TBMM'nin daha iyi çalışması için, koalisyon ortakları arasında anlaşma zeminlerinin oluşturulması için ve MGK'nın asker - sivil kanatları arasında uzlaşmalar örülmesi için inisiyatif kullanabileceğini de kendisi Çankaya'ya çıkarken düşünmüştüm. 
     Ama olmadı. 
     Cumhurbaşkanı Sezer bunlara da zaman ayırmadı. 
     Cumhurbaşkanı Sezer'in Çankaya'ya çıkışından bu yana 235 gün geçti. Kamuoyu desteği gayet iyi gidiyor. Ama bu, kısa zamanda çok iş başardı anlamına gelmiyor. 
     Sayın Sezer'in daha yapması gereken çok işi var. Ya da henüz hakkında fazla iddialı yargılarda bulunmak için vakit erken... 
     
     





Kemal Derviş 


Etniki tema... 


Vergisiz gelir paketi yolda 


Bir vaaz da benden 


Ahmet Necdet Sezer'li bir yazı... 


Godot geldi mi 


Ah bu gençler 


Krizde dış politika ayarı 


Ekinoks zor geçecek 


Diyanet Vakfı nereye koşuyor 


"Bak şu konuşana " 


Korku filmi 


Şap bize vız gelir 


Problem yok 


Dövizin fiyatı enflasyonu belirleyecek 


Patronlar altı aya imza atamadı 


</TEXT>
</DOC>
