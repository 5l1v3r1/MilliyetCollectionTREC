<DOC>
<DOCNO> 43814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/25/yazar/okur.html </URL>
<DATE> 2001/09/25/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Dünya gerçeği... 
</HEADLINE>
<TEXT>

     Göçmen bir ailenin ilk çocuğu olarak 1924’te Brooklyn’de doğdu. Çocukluğu, 1929 yılının kriz ortamında geçti. Başarısının sırrı belki de çocukluk yılları, bilmiyoruz ama bildiğimiz ailesinin üniversite eğitimi alan ilk kişisi... 
     Profesör Robert Solow’dan söz ediyoruz... 
     Dünyanın en önemli iktisatçılarından birisi... 
     Ekonomik gelişme modellerine yeni bir anlayış getirmiş. Bu çalışmasıyla 1987 yılında Alfred Nobel anısına verilen "ekonomi" ödülüne layık görülmüş. 40 yıl boyunca hiç ara vermeden çalışmış bir bilim adamı olarak aldığı sayısız ödülü var... 
     
Tehlike      Ve savaş stratejilerinin tartışıldığı bir ortamda ilk kez Koçbank’ın davetlisi olarak Türkiye’ye gelen Solow, "Ekonomik krizi büyümeye zarar vermeden aşmak ve alternatif bir yol var mı " konusunda bir konferans verdi. 
     Konu, içinde bulunduğumuz konjonktür gereği bizim için çok daha fazla önem taşıyor. 
     Solow diyor ki 
     "Dünya Ticaret Merkezi’nin bombalanmasının etkisini en fazla turizm sektöründe göreceğiz." 
     Ya dünya ekonomisi durgunluktan nasıl kurtulacak Eğer terör saldırısı olmasaydı kojonktür farklı mıydı 
     Profesör Solow’a göre "dünyada yaşanan durgunluğu" doğru analiz etmek gerekiyor. 
     Çünkü ABD ekonomisi uzun süredir yükselen bir trend izliyordu. 
     Ekonomideki patlama sona erdi. ABD’de, kötü yönetimin sonucu bu hale geldi. Ama nedenleri farklı olmasına rağmen İtalya, Fransa ve Almanya gibi Avrupa ekonomisinin güçlü ülkelerinin durgunluğa girmesi dünyayı olumsuz etkiliyor. 
     
Acı çekilecek...      İşte 11 Eylül’den bu yana dünya para trafiğinin rotasını yakından izleyip, analiz yapanlar için çok önemli bir değerlendirme bu... 
     Çünkü dünya nüfusun yüzde 5’ine sahip, üretimin yüzde 55’ini elinde bulunduran kuzey kesimi ile dünya nüfusunun yüzde 55’ini barındıran ama üretimin yüzde 5’ine sahip olan güney arasındaki fark iyice açılmayacak mı 
     Dünyanın en zengin ülkeleri durgunluğa girdiğinde, dünya nüfusunun büyük bölümü acı çekmeyecek mi Dünya ticaret hacmindeki daralma ihracat yapan ülkelerin zayıflamasına yol açmayacak mı Bu şartlar altında Türkiye ne yapacak 
     
Değişen rol...      Profesör Solow, dünya tarihinin değiştiğini söylüyor. 
     10 Eylül 2001 ile 11 Eylül 2001 arasında yüzlerce yıllık bir farklılık var. Artık hiçbir şey eskisi gibi değil. Dünya, "yeniden" şekilleniyor. 
     Ve bu yeni dünya düzeninde Türkiye’nin rolü kesinkes değişecek... 
     Dünya Bankası ve IMF’nin de rolü değişecek... 
     Solow, "henüz bir sinyal almadık ama bu kaçınılmaz" değerlendirmesi yapıyor. 
     Kriz ortamında, değişen dünya düzeninde Türkiye’ye gelen Solow’un bu ziyaretini gerçekten çok önemsiyoruz. 
     Çünkü tüm dünyanın dayanışma içinde olması, ortak hareket etmesi gereken bir dönemden geçiyoruz. 
     Solow da bu gerçeğin altını çizmiyor mu Dayanışma, dayanışma, dayanışma... 
     
     







Anayasa... 


Bu kalp seni... 


Çözüm Atatürk modelidir 


Anayasa için renk yasaklamıştı askeri yönetim 


2 jest 


"Ama"sız anayasa 


Kendi kendini yalanlıyor 


Solow Mutsuz aileler farklı olur 


Savaşa kaç var 


Kendi kaderini kendin yarat 


Dünya gerçeği... 


Savaş, barbarlar ve uygarlık 


Anayasa ve Tanör ayıbı 


Hedef rekabete açık’ üretim yapısı 


Kanuni’nin parası Çörtük’te... 


</TEXT>
</DOC>
