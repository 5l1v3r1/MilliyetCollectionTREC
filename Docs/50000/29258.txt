<DOC>
<DOCNO> 29258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/yazar/sazak.html </URL>
<DATE> 2001/06/28/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
CHP kurultayı 
</HEADLINE>
<TEXT>

     Türkiye sıcak bir yaza giriyor. Fazilet'in kapatılması, yeni siyasal yapılanmada rol almaları beklenen iki isimden - Derviş henüz beklemede - Tayyip Erdoğan'ı harekete geçirirken merkez sağ ve soldaki partilerde kurultay mücadelesi başlıyor. 
     30 Haziran'daki CHP kurultayında Baykal'ın rakibi Ertuğrul Günay. ANAP'ın 3 Ağustos'taki kongresinde ise Lütfullah Kayalar "değişim" iddisıyla Mesut Yılmaz'ın karşısına çıkacak. 
     Dokuz ay önceki CHP kurultayı, seçimden sonra çekilen Baykal'ın dönüşüne sahne olmuştu. Deniz Bey "işi ehline verin" diyerek Altan Öymen'den genel başkanlığı devralmıştı. 
     Aradan geçen sürede Baykal, söz verdiği biçimde etkili bir siyaset izleyebildi mi Kurultay nedeniyle yaptığımız söyleşide şunu anımsattık "Çile çekilmeden derviş olunmaz " diyordunuz. O zaman kendinizi tanımlarken Kemal Derviş de çıktı sahneye... Öte yandan Baykal geldi, ihraçlar istifalar başladı, parti içe döndü diye eleştiriliyorsunuz. 30 Eylül'e göre işiniz daha zor 
     Baykal'ın yanıtı şu oldu 
     "Doğrudur, kurultayda işi ehline verin dedim, bu temel inancımdır. Türkiye'nin başına ne geldiyse ehil olmayan ellerde yönetildiği için gelmiştir. Son ekonomik krizin nedeni de budur. Olayın özü yanlış siyasettir. İkincisi, çile çekmeden 'ermiş olunmaz' demiştim. Derviş değil... Sözün özü budur. Medyamız öyle yazdı. Derviş yanlıştır, ermiş doğrudur Benim söylediğim ermişlikti." 
     Dervişlikle ilgili bu düzeltmeden sonra asıl soruya geliyoruz. Baykal, 30 Eylül'de CHP liderliğini devraldıktan sonra yeni bir vitrin kurmaya çalışırken, ekonomik konularda görüştüğü, danıştığı kişilerden biri de Kemal Derviş'ti. Seçime dönük "iktidar kadrosu" oluşturulurken Derviş'i de CHP'ye davet edecekti. Ekonomik kriz bu planı bozdu, Kemal Derviş kendisini Ankara'da kabine üyesi olarak buldu. 
     ANAP Grubu'ndaki konuşmasından anlıyoruz ki, Ecevit'e gönül bağı nedeniyle solcu olan Derviş, aynı zamanda "Özalcıymış " 
     Baykal'a Derviş'in bugünkü şansını soruyoruz 
     "Türkiye'de sosyal demokrat yeni oluşum arayışını bu hükümetten yola çıkarak gerçekleştirme mümkün değildir. Bu hükümetten ne çıkar bilmiyorum ama sosyal demokrasi çıkmaz." 
     Derviş'in Özal'ın 1980 sonrası politikalarına "hayranlığını" açıklamasıyla eşzamanlı Baykal'ın Türkiye'yi günümüzün ekonomik ve siyasi iflasına son 15 yılın politikalarının getirdiğini savunması anlamlıdır. 
     "Aşırı borçlanmaya, bol bulamaç harcamaya, prensler marifetiyle kestirme çözümlere, köşeyi dönmeye yönelik adımlar yolsuzluk ekonomisini körüklemiştir. Hayali ihracatla başlayan süreç, banka boşaltmaya, hortumlamaya kadar uzanmıştır. IMF'ye teslim ekonomi halkı canından bezdirdi. 
     Sahte cennetin sonu geldi." 
     Baykal, "Solda adres CHP'dir" derken, herkesi yeniden düşünmeye çağırıyor. Solsuz, muhalefetsiz bir Meclis'in kimin çıkarına olduğu anlaşılacak mı Göreceğiz. 
     
     







Erbakan çekilsin 


Tam tiyatro 2 


Normale dönüş Asayiş jandarmaya 


Muhtarda kaydı yok 


Sürekli diken üstünde mi yaşanacak 


Avrupalılar ne der korkusu 


Olmak - olmamak 


Fazilet, adalet, siyaset 


Aceleye gerek var... 


Demirbank’a Brüksel sürprizi 


Kalkanı siyaset olanlar, yeni oyun peşinde 


Şu Jakobenler 


CHP kurultayı 


Türkbank'ı uğurlarken... 


Resmi Gazete’de ilan şart mı 


Ya faiz yükselecek ya da döviz 


Nasrullah Ayan "Tıkölatacak 


</TEXT>
</DOC>
