<DOC>
<DOCNO> 37577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/yazar/theper.html </URL>
<DATE> 2001/08/17/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Resmi Gazete'de yayını bekliyoruz 
</HEADLINE>
<TEXT>

     On gün kadar önce gazetenizde sizin dışınızda bir sütunda yıllık 10 zammı öngören kira yasasının Anayasa Mahkemesi'nde iptal olunduğu haberini okudum. Bunu sizin köşenizde veya diğer haberlerde görmedim. Ben kiralayan olarak şimdi ne yapacağım 
     H. Ş. - İstanbul 
     
     Anayasa Mahkemesi'nin iptal kararının hemen arkasından köşemde bu konuda bir yazı çıktı. Ben, okuyucularıma zaman zaman takılırım, bugün imtihan var söyleyin bakalım dün ne yazmıştım diye, bakın siz sınıfta kaldınız. 
     Evet Anayasa Mahkemesi bu kanunu iptal etti ama bugün için değişen bir şey yok çünkü, karar henüz Resmi Gazete'de yayımlanmadı. Yayımlandığında hükümleri geçerli olacak yani bu yasa artık uygulanmayacak. Anayasa Mahkemesi başkan vekili karar hakkında bilgi verirken, kararın Resmi Gazete'de eylül ayında yayımlanabileceğini söyledi. Dolayısı ile bu konuda daha net konuşabilmek için hepimiz kararın yayımlanmasını bekliyoruz ve diyoruz ki 
     Madem ki ortada Anayasa'ya aykırı bir kanun var, madem ki Anayasa Mahkemesi tarafından bu durum tespit edildi, öyleyse bunun bir an evvel yayımlanmasında toplumsal yarar yok mu Karar temmuzda çıktı eylülde yayımlanacak, eylül dediysek 30 Eylül'e kadar gidebilir hatta eylülde yayımlanacağının garantisi yok, daha ilerilere gidebilir. Oysa bu yasa zaten 31.12.2001 tarihinde kendiliğinden ortadan kalkacak. Öyleyse bunun bir an evvel yayımlanması gerekmez mi Gerekir tabii, zira yasa iptal edilmekle her şey sütliman olmuyor, ardından pek çok hukuki problemi beraberinde getiriyor. Örneğin, bugün yasanın Anayasa'ya aykırı olduğunu bile bile, kira dönemi biten kiracılar 10 zamla yetiniyor. Oysa enflasyon 65'lerde kalsa ne mutlu, peki bu mağduriyeti kim giderecek Bakın endişemi aktarayım. Anayasa Mahkemesi'nin iptalinden sonrası için kiraların yine sınırlandırılması çerçevesinde birtakım sürprizlere hazırlıklı olun, bu konuda hatalar ısrarla yapılıyor, hata yapan hatasının sıkıntısını çekmiyor nasıl olsa vatandaş çekiyor, bugünleri arayabiliriz. 
     
     







'Uğursuz' yıllar 


Ekim sonunda konutlarınız hazır 


Sigorta onarımı 


Toplumsal travma 


Pek de eğlenceli değil... 


Havuz sistemi 


Yerin altı da, üstü de bir mi acaba 


Bugün size geliyoruz ... 


Tenis kortunda siyaset 


Milliyet'in TIR'ıyla yola çıkarken... 


Nasıl insanlar olacağız şimdi biz 


Resmi Gazete'de yayını bekliyoruz 


Halkı yakalım derken devleti yakıyorlar 


</TEXT>
</DOC>
