<DOC>
<DOCNO> 27088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/son/sontur11.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
TBMM Başkanı "Ercan Vuralhan Florya köşkünde kalabilir" 
</HEADLINE>
<TEXT>

     TBMM Başkanı Ömer İzgi, gözaltına alınan Ercan Vuralhan'ın eski milletvekili olarak Florya Köşkü misafirhanesinde kalabileceğini söyledi. 
     İzgi, gazetecilerin sorularını yanıtlarken, Florya Köşkü'nün müze olduğunu belirterek, köşk bünyesinde TBMM Vakfı'nca işletilen bir misafirhane bulunduğunu kaydetti. 
     ''Eski bir milletvekili oradaki misafirhanede kalabilir'' diyen İzgi, burada kalan kişilerin aranıp aranmadığının takip edilemeyeceğini dile getirdi. 
     Ömer İzgi, Cumhuriyeti Savcısı'ndan yazı gelmesi durumunda misafirhane görevlilerinin gerekli özeni göstereceğini dile getirerek, ''Yazı gelmemişse bu TBMM'nin işi değil'' şeklinde konuştu. 
     Karşılıksız çek verdiği suçlamasıyla hakkındaki gıyabi tutuklama kararı dolayısıyla gözaltına alınan eski Milli Savunma Bakanlarından Ercan Vuralhan'ın ''Florya Köşkü'nde kaldığı'' öne sürülmüştü. 
     
     
     







</TEXT>
</DOC>
