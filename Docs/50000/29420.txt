<DOC>
<DOCNO> 29420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/spor/spo01.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
"Pişman olacaklar" 
</HEADLINE>
<TEXT>

Yeni Beşiktaşlı Ahmet, takımında kalıcı olacağını belirtti ve "Beni Galatasaray’dan Lucescu kopardı. Art niyetli bir hoca. Kendimi ona göstereceğim" diye konuştu 
     KARTAL YİĞİT 

     Artık rahat etsin’ 
     BEŞİKTAŞ’ın yeni transferi Ahmet Yıldırım, Milliyet’in sorularını yanıtladı, kendisini Galatasaray’dan Lucescu’nun kopardığını söyledi. Ahmet Yıldırım, Beşiktaş’a geldiği için huzurlu olduğunu belirterek, "Galatasaray da benim tek sorunum Lucescu’ydu. Onu hiç anlamadım. Kendisi art niyetli bir hoca. Ama artık Ahmet yok. Rahat etsin. Kendimi ona göstereceğim. Beni verdikleri için pişman olacaklar" diye konuştu. 
     
     Hedefi Milli Takım 
     HEDEFİNİN Beşiktaş’ta kalıcı olmak olduğunu söyleyen Ahmet, "Fatih hoca zamanında istikrarlı bir tablom vardı. Ama Lucescu’nun gelişi ile işler tersine döndü. Burada direk oynayarak milli takıma gideceğim. Benim için mevki kavramı yok. Romanlar gibi nereye gitsem orada konaklarım. Kendimi her maçta gösterdim. Eğer oynadığım maçlarda kötü olsaydım Beşiktaş’a değil belki de 2 .lig takımına giderdim" dedi. 
     
     Son durağım’ 
     AHMET, "Kampta neyin ne olacağı belli olacak. Beşiktaş son durağım. Bundan sonrasının hayırlı olacağına inanıyorum" diye konuştu. Ahmet’le birlikte gelen Mehmet Aksu da, Beşiktaş’a imza atmadan önce heyecandan uyuyamadığını belirterek, "Galatasaray’da kendimi gösterme fırsatı bulamadım. Yaşımın ufak oluşu benim büyük avantajım. Bu büyük camiaya daha uzun yıllar çok şey vereceğim" ifadelerini kullandı. 
     
Garip açıklamaBeşiktaş şaşırttı. "Tesislerimizle ilgili iddialar gerçeği yansıtmamaktadır" başlıklı bildirinin içinde "Onarıma Temmuz’da başlayacağız" denildi 
     COŞKUN TÜRK 

     GAZETEMİZDE dün çıkan "Kartal’a öncü şok" başlıklı habere Beşiktaş yönetim kurulu garip bir açıklamayla yanıt verdi. Haberi uyarı olarak algılayıp, çalışmalara hemen başlaması gereken yöneticiler, Yıldız Teknik Üniversitesi’nin raporlarına rağmen "Tesislerimizle ilgili iddialar gerçeği yansıtmamaktadır" başlıklı garip bir açıklama geçtiler. 
     ANCAK açıklamanın içinde ise "Onarımlar için çalışmalara Temmuz ayı başında başlanarak stadımız 2001 - 2002 sezon açılışına yetiştirilmiş olacaktır" denildi. Sadece İnönü Stadı’nın belirtildiği açıklamada daha büyük hasarlı olan Ahmet Fetgeri Salonu’na ise hiç yer verilmediği ve sadece "Gerekli hassasiyet gösterilmektedir" denildiği görüldü. 
     TESİSLERDEN Sorumlu eski yönetici Tuncer Zengin ise, "Bizim görev süremiz dolarken üniversiteden rapor geldi. Yönetimden ayrıldığımız için bunu yeni kurula devrettik. Raporda üç tesis için de güçlendirme yapılması belirtiliyordu. Biz yeni yönetime her fırsatta tesislerle ilgili durumu sorduk. Ama bir türlü yanıt alamadık" diye yakındı. 
     
Şifo’dan davet      FUTBOL yaşantısına bu yıl yapacağı jübile ile nokta koyacak olan Beşiktaş’ın başarılı kaptanı Şifo Mehmet, merhum foto muhabiri Arif Işıldayan’ın kızının nikahına konuk oldu ve genç çifti jübilesine davet etti. Bakırköy Belediye Başkanı Ahmet Bahadırlı’nın kıydığı nikahla hayatlarını birleştiren Mustafa - Ceyda Işıldayan Bayrak çifti, jübilesinde Şifo’nun yanında olacaklarına dair söz verdiler. 
     
Kahreden kaza      BEŞİKTAŞ’ın eski yöneticisi Faik Akdil’in büyük oğlu Uygar Akdil, kardeşi Kıvanç Akdil ile Antalya’da geçirdiği trafik kazasında hayatını kaybetti. Akdil kardeşlerin içinde bulunduğu otomobil otobüsün altına girerek paramparça oldu. Olayda Uygar Akdil hayatını kaybederken, kardeşi Kıvanç Akdil’in de ağır yaralandığı ve komada olduğu açıklandı. Merhum Uygar Akdil’e Allah’tan rahmet, kederli ailesine başsağlığı ve Kıvanç Akdil’e de acil şifalar diliyoruz. 
     
Samsun’a teklif      BEŞİKTAŞ, almak istediği İlhan ve Tümer için Samsunspor’a 1 trilyon artı üç futbolcu teklifi götürdü. Siyah - Beyazlılar, paranın yanı sıra Rahim, Khlestov ve Fazlı’yı önerdiler, ancak yine olumsuz yanıt aldılar. Sinan Engin, Galatasaray’ın Ümit Karan’ı antrenmanlara çıkartmasıyla ilgili olarak da, "Biz İlhan ve Tümer’de bunu yapmayacağız. Çünkü bonservisleri h l bizde değil. Bir ilerleme kaydedersek bu olabilir" dedi. 
     
Tamer’de rötar      BEŞİKTAŞ’ın,anlaştığı Trabzonspor’lu Tamer’in imzası bugüne kaldı. Almanya’da bulunan Tamer’in dönüş için uçakta yer bulamadığı, bu nedenle gelişini bugüne ertelediği belirtildi. Menajer Sinan Engin, "Tamer gelerek, üç yıllık anlaşma yapıp, antrenmana çıkacak" diye konuştu. Bu arada Beşiktaş’ın yeni sezonda Puma’nın formalarını giyeceği belirtildi. 
     
Kartal’da işbaşı      BEŞİKTAŞ, 2001 - 2002 sezonu için bugün topbaşı yapacak. Siyah Beyazlılar saat 16.00’da Fulya Şan Ökten Tesisleri’nde toplanacaklar ve ilk çalışmalarını da 18.00’de yapacaklar. Günde üç antrenman gerçekleştirecek olan Beşiktaş, 10 Temmuz’da 4 hazırlık maçı için Almanya’ya gidecek. Menajer Sinan Engin, Baya’nın 1 Temmuz’da İstanbul’da olacağını, Nouma’nın ise gelmeyeceğini söyledi. 
     



 SPOR 






















</TEXT>
</DOC>
