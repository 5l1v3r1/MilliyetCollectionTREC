<DOC>
<DOCNO> 12087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/19/son/soneko03.html </URL>
<DATE> 2001/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş "IMF ile anlaştık" 
</HEADLINE>
<TEXT>

     Devlet Bakanı Kemal Derviş, ekonomik programın bütün ayrıntılarının Nisan ayının ilk yarısında açıklanabileceğini, programa ilişkin niyet mektubunun da Nisan ayının ikinci yarısında IMF İcra Kurulu'nda görüşülebileceğini açıkladı. 
     Derviş, ekonomik program konusundaki çalışmaları hakkında bilgi vermek üzere düzenlediği basın toplantısında, programın maliye ve para politikasını içeren genel çerçevesi konusunda IMF ile anlaştıklarını bildirdi. 
     Toplantının başında Başbakan Bülent Ecevit'in çağrısı üzerine Türkiye'de çalışmaktan mutluluk duyduğunu belirten Derviş, bu nedenle Başbakan Ecevit'e teşekkür etti. 
     Türkiye'nin ciddi bir parasal kazaya uğradığını ancak bugün gerçekten ciddi bir aşamaya geldiklerini belirten Derviş, ''iyi bir hafta yaşayacağımız konusunda umutluyum'' dedi. 
     Geçen hafta ekonomik program çerçevesinde alınması gereken acil yasal önlemleri açıkladıklarını hatırlatan Derviş, bu önlemlerin programın başarısı için bir ön koşul oludğunu, Başbakan Bület Ecevit ve Başbakan Yardımcıları'nın desteği ile hazırlanan acil önlemler paketinin hemen uygulamaya konulacağını kaydetti. 
     İkinci aşamada, maliye ve para politikasını içeren programın genel çerçevesi hakkında IMF ile mutabakata vardıklarını açıklayan Derviş, Nisan ayının ilk yarısında toplumun çeşitli kesimlerinin görüşünü aldıktan sonra, ekonomik programın bütün ayrıntıları ile açıklanmış olacağını bildirdi. Bu süre içeresinde toplumsal kesimlerin önerilerin dinlemek ve programa katkılarını sağlamak yönündeki çaşılmaların süreceğieni kaydeden Derviş, ayrıca uluslararası çevreler ile yoğun temas içinde olacaklarını söyledi. Derviş, programa ilişkin niyet mektubunun nisan ayının ikinci yarısında IMF icra Drektörlerin Kurulu'nda ele alınacağını umduğunu kaydetti. 




</TEXT>
</DOC>
