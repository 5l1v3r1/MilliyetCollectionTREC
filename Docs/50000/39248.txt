<DOC>
<DOCNO> 39248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/27/son/sonspo10.html </URL>
<DATE> 2001/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan basınından Okan ve Emre'ye geçer not.. 
</HEADLINE>
<TEXT>

     İtalya'da, İnter formasıyla ilk resmi maçına çıkan Emre Belözoğlu ve Okan Buruk, İtalyan basınından geçer not aldı. 
     İtalya basını özellikle Emre'den ''Büyük yetenek'' diye söz ederken, Okan'ı da takıma katkılarından dolayı beğendi. Emre, spor basından 6.5 iyi not alırken, 11 dakika oyunda kalan Okan'a genelde az süre oynadığı için puan verilmedi. 
     Tutto Sport, ''Emre, çok büyük yetenek. Hiçbir topu boşa harcamıyor. Fırlatma rampasında. Okan, az oynadı, ama iyi. Orta sahanın solunda barikat kuruyor ve 4. golün pozisyonunu hazırlıyor'' yorumlarına yer verdi. 
     La Gazzetta dello Sport, ''Emre, oyuna girer girmez sarsıntı yaratıyor. Grup içinde oynayacak biri değil. Fantazisi ve canlılığıyla daha yararlı. Arjantinli teknik adamın taktiğine yardımcı oluyor. Okan, Seedorf'un orta alandaki yerini alıyor, ama daha çok faulleriyle göze batıyor'' yorumlarını yaptı. 
     Corriere dello Sport gazetesi ise ''Emre, bir ateşleyici özelliğe sahip'' ifadelerini kullandı. 
     Bu arada, geçen sezon aldığı galibiyetlerle süpriz takım olan Perugia'yı ilk maçta, 4-1 yenen teknik direktör yönetimindeki İnter, hızlı bir başlangıç yaptı. 
     Arjantinli teknik adam maç sonrasında yaptığı açıklamada, ''Şimdi gerçek bir takımız. İyi bir başlangıç yaptık. Memnunum'' dedi. 
     Şampiyonluk parolasıyla yola çıkan Roma, Juventus, Milan, İnter ve Lazio takımlarından sadece Juventus ve İnter takımları ilk hafta sonunda 3 puan alırken, diğer takımlar 1'er puanla yetinmek zorunda kaldı. 2002 Dünya Kupası elemelerinde, Litvanya-İtalya takımları arasında yapılacak milli maç nedeniyle lige 1 hafta ara verilecek. 






</TEXT>
</DOC>
