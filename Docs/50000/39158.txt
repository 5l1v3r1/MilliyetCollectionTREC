<DOC>
<DOCNO> 39158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/27/siyaset/siy01.html </URL>
<DATE> 2001/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
MEB'den kıyafet uyarısı 
</HEADLINE>
<TEXT>

     ANKARA ANKA 

     Öğretim yılının açılması için geri sayım başlarken, her yıl tartışma yaratan kıyafetler konusunda, Milli Eğitim Bakanlığı'ndan MEB uyarı geldi. Bakanlık, kıyafet değişikliğine gidilmemesi ve öğrencileri belirli yerlerden kıyafet almaya zorlamamaları konusunda okul yönetimlerini uyardı. 
     Milli Eğitim Bakanlığı, okul kıyafetleri ile ilgili kuralların, yeni öğretim yılında da titizlikle uygulanacağı uyarısında bulundu. Öğrenci kıyafetleri ile ilgili olarak "Atatürk ilke ve inkılaplarına uygun, sadelik, temizlik ve uyum esas olup uygar, aşırılıklara kaçmayan ve öğrencilikle bağdaşmayan giyime yer verilmemesi esastır" kuralı anımsatılırken, öğrenci kıyafetlerinin seçimi konusunda velilerin serbest bırakılacağı kaydedildi. 
     Bazı okul koruma derneklerinin gelir temin etmek amacıyla velileri anlaşma yaptıkları firmalardan alışveriş yapmaya zorladıkları yönünde şik yetler geldiğine dikkat çeken bakanlık yetkilileri, bu konuda önlem alınması ve her yıl kıyafetlerin değiştirilmemesi gerektiğini bildirdi. 
     



 SİYASET 








</TEXT>
</DOC>
