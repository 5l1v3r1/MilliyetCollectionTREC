<DOC>
<DOCNO> 29019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/guncel/gun10.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya’da türbana iki yasak 
</HEADLINE>
<TEXT>

     Almanya’nın Baden - Württemberg İdari Mahkemesi, Afgan kökenli Alman öğretmen Fereşta Ludin’in başörtüsüyle ders vermesine karşı çıkan okul yönetimi hakkında açtığı davayı reddetti. 
     Mahkemenin kararında, öğretmenlerin tarafsızlığının, dini inançlarından önce gelmesi gerektiği belirtildi. Ludin, daha önce de derslerde başörtüsünü çıkarmamak için Stuttgart İdari Mahkemesi’ne başvurmuş, bu davayı da aynı gerekçeyle kaybetmişti. 
     Afganistan’da doğan 28 yaşındaki Fereşta Ludin, derslerde çocukları etkilemek için değil, kendi dini inancından dolayı başörtüsü takmak istediğini belirtiyor. Köln’deki Müslümanlar Merkez Konseyi, mahkemenin kararını sert bir dille eleştirerek, bu kararın fiilen tüm Müslümanlara çalışma yasağı getirdiğini savundu. 
     



 GÜNCEL 




















</TEXT>
</DOC>
