<DOC>
<DOCNO> 19232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/son/sontur14.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlülerin kaldığı Kartal Cezaevine halı futbol sahası yaptırılıyor 
</HEADLINE>
<TEXT>

     Kamuoyunun yakından tanıdığı bazı tutukluluların bulunduğu İstanbul Kartal Özel Tip Cezaevi, yeni ünitelerin yapımı ile modernize edilecek. 
     Adalet Bakanlığı'na bağlı Kartal Özel Tip Cezaevi Müdürlüğü geçtiğimiz hafta içinde yaptığı bir ihale duyurusu ile Kartal Özel Tip Cezaevi'ne ilave yeni tesisler kurmak amacı ile ön seçim yapılmak suretiyle belli istekliler arasında ilgili firmalara çağrıda bulundu. 
     Kartal Özel Tip Cezaevi'nde yapılacak modernizasyon ve yeni ilave tesisleri yapım kapsamında çok amaçlı kapalı salon inşaası, 2 adet iş atölyesi, açık halı futbol sahası ile ana bina geçiş bağlantıları inşaatı da bulunuyor. 
     Mayıs ayında yapılacak olan ihale kapsamında ayrıca ihata duvarları inşaatı, 1 adet çelik konstrüksiyon jandarma gözetleme kulesi, mevcut 2 adet jandarma nöbetçi gözetleme kulesi yapımı ile 3 adet çevre aydınlatma direklerinin sökülerek yeni yerlerine monte edilmesi ve mütemmim-müştemilatı işleri de yer alıyor. 
     
     






</TEXT>
</DOC>
