<DOC>
<DOCNO> 25312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/spor/ygok.html </URL>
<DATE> 2001/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul’a ceza 
</HEADLINE>
<TEXT>

     ATTİLA GÖKÇE 

     Biz Türkler protokolun ne olduğunu bilmiyoruz. Protokol görgüsüzlüklerimiz üzerine kitap yazılsa yeridir. 1993’de Uluslararası Olimpiyat Komitesi’nin Monaco’daki oturumlarını izliyoruz. İstanbul da 2000 oyunlarının aday kenti. Dönemin başbakanı Tansu Çiller, güç halle nefes nefese yetiştiği opera girişinde sorun yaratır. Türkiye Cumhuriyeti Başbakanı’nın yeri elbette birinci sıradadır. Kapıda saygıyla karşılarlar.Ancak Başbakan’ın - ya da korumalarının - bir arada oturma ısrarı umulmadık bir tepki ile karşılanır "Türkiye Cumhuriyeti’nin başbakanı, buradaki konukların tümüyle birlikte Monaco Prensliği’nin koruması altındadır. Özel korumalar giremez " 
     O günden beri bu uluslararası kuralı ögrenip protokol anlayışımızı değiştirebildik mi Hayır 
     Hemen her maça başlama vuruşundan beş dakika önce ya da çok sonra yedişer korumasıyla gelen siyasiler, yetkililer ve yetkisizler hiç bir şeyi umursamıyorlur. O nedenle Galatasaray’ın Ali Sami Yen Stadı, UEFA tarafından uluslararası maçlara kapatıldı. Dün bu yazının yazıldığı saatlerde UEFA Asbaşkanı Şenes Erzik, genel sekreter Gerhard Aigner’e kararı geri döndürecek sempati teftişi yapıyordu. 
     GSGM ile kulüplerin de federasyonların da yıllardır süregelen protokol anlaşmazlığı var. Hiçbiri sorunu akılcı bir anlayışla çözümlemeye yanaşmıyor. Kendi yetkisinde ısrar ve inat eden TFF, Devlet’in bakanına, FİFA İcra Kurulu Üyesi Şenes Erzik’e kıç döndürerek Milli Marş çaldırıp seremoni yaptırmıştır. Bu ayıp bir daha asla tekrarlanamaz. Haklı iken suçlu olmuşlardır. Kaldı ki, Çek Genel Sekreter Rudi Vakya’nın vereceği raporun içeriği ne olursa olsun, FIFA gerçeği Şenes Erzik’ten öğrenecektir. Şenes Erzik’in gerçeği, bulunduğu yerdir. Yani İnönü Stadı’nın klasik Şeref Tribünü Ne var ki bu olay, protokol konusundaki anlayışımızın tümüyle yeniden ele alınmasını dayatıyor... Öfke ile değil, akılla .. 
     İstanbul’a milli maç ambargosunu geçiniz. Bu öfkeli karar, İstanbullu’ya hakarettir. Vazgeçilmeli, düzeltilmeli ve unutulmalıdır. Herkes biraz İstanbul beyefendisi olmalı 
     Öte yandan İstanbul’un dayısı olmak da günümüzde hiçbir anlam içermiyor. 
     Herkesin aklını başına devşirmesi gerekiyor 
     



 SPOR 























</TEXT>
</DOC>
