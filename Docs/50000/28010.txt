<DOC>
<DOCNO> 28010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/yasam/yas06.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İkizleri trafik canavarı ayırdı 
</HEADLINE>
<TEXT>

Tatile çıkan bir aile canavara yakalandı. 5 yaşındaki ikizlerinden birinin öldüğünden habersiz annenin 'Yavrum nasıl ' çığlıkları yürekleri dağladı 
     Bursa'da meydana gelen trafik kazasında, İstanbul'dan Balıkesir'in Ayvalık ilçesine giden bir ailenin beş yaşındaki ikiz kızlarından biri öldü. 
     Üsküdar'da oturan Zeynep Bal 32 , ikiz kızları Esin ve Esra 5 , oğlu Orkun Bal 12 ve annesi Şöhret Ulutürk 55 ile 34 TN 631 plakalı otomobiliyle Ayvalık'a gitmek üzere dün yola çıktı. Ancak direksiyonda bulunan anne Bal, Bursa yakınlarındaki Dürdane rampası mevkiinde bilinmeyen bir nedenle aracın h kimiyetini kaybetti. 
     Bunun üzerine takla atan otomobilde bulunan Zeynep, Esra ve Orkun Bal ile Şöhret Ulutürk yaralandı. 5 yaşındaki Esra'nın ikizi Esin ise ambulansla hastaneye kaldırılırken yolda can verdi. 
     
     Şoku atlatamadı 
     Kızının ölümünden haberi olmayan ve kazanın şokunu üzerinden atamayan Zeynep Bal'ın hastanedeki feryatları yürek parçaladı. Sürekli kızının sağlık durumu hakkında bilgi almaya çalışan genç annenin, "Yavrumu kucağıma aldığımda her yerinden kan akıyordu. Ne olur, biri bana onun iyi olduğunu söylesin" sözleri, çevredeki herkesi duygulandırdı. 
     



 YAŞAM 

















</TEXT>
</DOC>
