<DOC>
<DOCNO> 18092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/guncel/gun03a.html </URL>
<DATE> 2001/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Çapan gözaltında 
</HEADLINE>
<TEXT>

     MUSTAFA BAKACAK İstanbul 

     Tedavi için gittiği Almanya’dan önceki gün yurda dönen Esenyurt Belediye Başkanı Gürbüz Çapan, ihaleler ve imar işlerinde yolsuzluk yapıldığı iddiasıyla başlatılan soruşturma kapsamında gözaltına alındı. Soruşturmayı yürüten İstanbul DGM Savcısı Ahmet Kelebek, hakkında yurtdışına çıkış yasağı bulunduğu gerekçesiyle Atatürk Havalimanı’nda pasaportuna el konulan ve DGM’nin ifade çağrısı tebliğ edilen Çapan’ın gözaltına alınması için dün sabah jandarmaya talimat verdi. 
     
Bugün DGM’ye çıkabilir      Talimat üzerine harekete geçen İl Jandarma Komutanlığı ekipleri, Çapan’ı Bahçeşehir’deki evinde saat 10.30 sıralarında gözaltına aldı. Çapan, daha sonra soruşturma ekibinin görev yaptığı Zekeriyaköy Jandarma Karakolu’na götürüldü. Aynı soruşturma kapsamında aranan Ekin Tekstil’in sahibi Kemal Onuk da gözaltına alındı. Yetkililer, Çapan’ın bugün DGM sevkedilebileceğini söylediler. 
     



 GÜNCEL 


















</TEXT>
</DOC>
