<DOC>
<DOCNO> 13678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/son/sontur19.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüm orucunda kritik döneme girildi... 
</HEADLINE>
<TEXT>

     Cezaevlerinde ölüm orucu eylemi yapan tutuklu ve hükümlülerin yakınları, eylemcilerin su, şeker ve tuz almayı bıraktıklarını bildirerek, daha kritik bir döneme girildiğini öne sürdüler. 
     Bir grup tutuklu ve hükümlü yakını, İnsan Hakları Derneği İHD Genel Merkezi'nde yaptıkları basın açıklamasında, ölüm oruçlarında 161'inci günün geride kaldığını hatırlattılar. Ölüm orucunda ölümlerin başladığına işaret eden tutuklu ve hükümlü yakınları, eylemcilerin su, şeker ve tuz almayı bıraktıklarını belirterek, daha kritik bir döneme girildiğini öne sürdüler. Tutuklu ve hükümlü yakınları, muhtemel ölümlerle karşılaşılmaması için bir an evvel yeni bir heyet oluşturularak görüşmelere başlanmasını istediler. Bu aşamada, F tipi cezaevlerinden vazgeçilmesi yönünde istekleri olmadığını ifade eden tutuklu ve hükümlü yakınları, infaz yasalarının, uluslararası standartlar dahilinde, ortak kullanım alanları açılarak uygulanmasını talep ettiklerini söylediler. 




</TEXT>
</DOC>
