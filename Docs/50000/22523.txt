<DOC>
<DOCNO> 22523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/spor/spo06.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Gölge etmeyin 
</HEADLINE>
<TEXT>

Kıran kırana geçen karşılaşmalarla son yılların en zevkli, çekişmeli ligi. Kazançlar bilek zoruydu, direnenler onur dolu. Lekesiz, şikesiz, tertemiz bir şampiyon geliyor 
     Gürel Yurttaş 

     Lige bakın, lige... Bitime 90 dakika kalmış ama şampiyon h l belli değil... Hatır şikesi, para şikesi, teşvik primi iddialarında bulunanların her hafta suratlarında birer şamar daha patlıyor. 
     Ununu elemiş, eleğini duvara asmış takımlar "isimlerinin karalanmaması" için onur mücadelesi veriyorlar her hafta... 
     Yen yenebilirsen Maçlar kıran kırana... 
     Fenerbahçe şampiyonluğa Galatasaray’dan daha yakın... Belki de mutlu sona ulaşacak ama... Bu stres, bu gerilim unutulur mu 
     Galatasaray’ın şansı az... Kimbilir, buna rağmen hedefine varacak... Böyle şampiyonluk az mutluluk mu 
     
     Çok gerilere gitmeyelim... Şampiyon adaylarının son dört maçını hatırlayalım 
     Trabzon - Fenerbahçe 1 - 0, Fenerbahçe - Galatasaray 2 - 1, Erzurum - Fenerbahçe 1 - 2, Fenerbahçe - Bursa 2 - 0. 
     Galatasaray - Adana 4 - 1, Fenerbahçe - Galatasaray 2 - 1, Galatasaray - Ankaragücü 1 - 3, Gaziantep - Galatasaray 0 - 2. 
     Gördüğünüz gibi... Averaj hesapları yapılırken ne Fenerbahçe önüne gelene beş çekti ne de Galatasaray rakiplerine golleri sıraladı. 
     - Galatasaray, Adanaspor’a büyük fark yapacak 
     - Fenerbahçe, Erzurum’u ezip, geçecek 
     İddiaları, daha da ileri götürerek işin işine para girdiği saçmalıklarını konuşanlar böylece yerle bir oldu. 
     Hedeflerine ulaşamadılar. 
     Kazançlar bilek zoruydu, direnenler de onur dolu... 
     Lekesiz, şikesiz, tertemiz bir şampiyon. 
     İşte bize yakışan da bu. 
     



 SPOR 

























</TEXT>
</DOC>
