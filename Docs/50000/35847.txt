<DOC>
<DOCNO> 35847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/yazar/yilmaz.html </URL>
<DATE> 2001/08/07/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Şifo nun jübilesi halkın ideali 
</HEADLINE>
<TEXT>

     Türk Eğitim Gönüllüri Vakfı TEGV 1995 yılında hangi şartlarda oluştu 
     1994 ekonomik krizi... 
     Siyaset sahnesi siyasi İslam’ı tartışıyor, sosyologlar ve siyaset bilimcileri "kimlik arayışı" saptamaları yapıyordu. 
     Kuran kursları, halkın neredeyse tek sivil eğitim kurumlarıydı. 
     Liberaller, sosyal demokratlar, laik cephenin savunucuları E5’in altı ile üstünü ayıran siyaset çizgisini yalnızca seyrediyorlardı. 
     Tam da bu günlerde Koç Holding Başkan Yardımcısı Suna Kıraç, holdingdeki arkadaşlarını toplayıp, "Ekonomik krizler aşılır, ancak kaybolan bir neslin onarımı çok güç olur" diyordu. 
     Kıraç, dönemin Fatih Belediye Başkanı Sadettin Tantan’ın desteği ile Fatih’te ilk TEGV’in Eğitim Parkı’nı kurdu. 
     Son 6 yılda TEGV 200 bin çocuğa ulaşırken ilkesini de koydu Şeffaflık 
     
Fonlar kuruldu      TEGV Başkanı İbrahim Betil "5 yılda 1 milyon çocuk" hedefini 21 - 23 Nisan’da açılan kampanya ile duyurmuştu. Bu kampanyadan 2.6 milyon dolarlık bağış taahhüdü alındı. 
     Şifo Mehmet’in jübilesiden elde edilecek gelir ise mali danışmanlık firması Arthur Andersen tarafından açıklanacak. Tahmini 500 milyar lira... 
     TEGV’de "Şifo Mehmet Fonu" gibi 30 civarında fon bulunuyor. Bunlar içinde 700 bin dolar bağış ile kurulan "İbrahim Ethem Ulagay Sağlık Fonu" en büyüğü. Pak Maya’nın var, Sevgi Gönül’ün var ve kimi adını açıklamayan 20’nin üzerinde hayırsever kurum ve kuruluşun... 
     
Şarkı söyleyenler      Önceki yıllarda vakıf, "Bir Şarkı Söylüyorum" kampanyası açmış ve buradan sağlanan gelirle de Güneydoğu’da "Eğitim Parkları" inşa etmişti. 
     Bugünlerde yine böyle bir hazırlık... 
     Sanatçılardan talep geldiğini söyleyen vakıf yöneticilerinden Cengiz Solakoğlu, "Kapadokya, Efes ya da Açıkjjhava’da konserlerini organize edeceğiz" diyor. 
     Beşiktaşlı Mehmet Özdilek’in jübilesinin çok farklı bir anlamı olduğunu da belirtmeden edemeyeceğim. 
     Stadı büyüleyen "1 milyon Mehmet" forması tribünlerden yükseldiğinde binlerce kişi ayakta Şifo’yu alkışlıyordu. 
     "18 yıllık spor hayatında hiç kırmızı kart görmemiş sporcuyu..." 
     Bugünlerde daha fazla ihtiyaç duyduğumuz örnek insanlardan bir "insanı " 
     Tribünde yanımda kırık kolunun sargısına aldırmadan, ellerini kavuşturmaya çalışan Dilek Sabancı’nın gözleri doluyor. Kol kırıklığı geçer, memleketi için çalışanları yine alkışlar Sabancı... 
     18 yıllık spor adamı Şifo’nun 500 milyar lira kazandırdığı gün, Ankara’da 18 yıl siyaset sahnesinde yer alan ANAP’ın 400 milyar liraya mal olan kongresi yapılıyordu. 
     Orada da eller alkışlıyordu. 
     Delegelerin yetmez, halkın alkışını almak önemli. Halkın yüreği kırık 
     ANAP da, diğer partiler de TEGV’in biricik ilacını içmeli Şeffaflık 
     MHP’nin Erciyes Zafer Kurultayı’na hiç girmeyeceğim. Nerede Şifo’yu alkışlayanların idealleri, nerede onlar 
     
     







Ulusal güvenlik tartışması 


Sağol Mehmet 


AİHM, laiklik, demokrasi ve dinci partiler üzerine... 


Kırmızı kitap 


Geleceğin meslekleri hangileri 


Tartışa tartışa... 


Bozburun jübilesi... 


Niçin sadece Amerika'da müthiş Türk olunuyor 


ANAP'ta ne değişti 


Geleceği hatırlamak 


Bildiğiniz gibi yapın 


Ayşe Hanım Teyzem faiz ile döviz arasına sıkıştı 


Şifo nun jübilesi halkın ideali 


</TEXT>
</DOC>
