<DOC>
<DOCNO> 28957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/son/sontur03.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
En mutlu geceleri zehir oldu...Beş düğün salonunda 400 kişi zehirlendi 
</HEADLINE>
<TEXT>

     İstanbul'da iki ilçede bulunan 5 düğün salonunda iki gündür düzenlenen düğün törenlerinde, misafirlere ikram edilen düğün pastasından yiyen ve aralarında kadın ve çocukların da bulunduğu yaklaşık 400 kişi zehirlenerek hastanelere kaldırıldı. 
     Küçükçekmece-İkitelli ve Bağcılar İlçeleri'nde bulunan Yıldız-1, Yıldız-2, Efsane, Düden ve Paris adlı düğün salonlarında, 2 gündür düzenlenen törenlerde, Bağcılar'da anlaşmalı oldukları bir pastaneden gelen düğün pastaları, düğüne katılan misafirlere ikram edildi. 
     Düğün törenlerinin ardından evlerine giden misafirler daha sonra rahatsızlanarak peyderpey hastanelere mide bulantısı ve karın ağrısı ve kusma şikayetleriyle başvurmaya başladılar. Başta TEM Hospital, İstanbul Hospital ve Batı Bahat Hastanesi olmak üzere bir çok hastaneye 2 gündür, aralarında kadın ve çocukların da bulunduğu yaklaşık 400 kişi kaldırıldı. 
     Hastanelerin yetkilileri zehirlenen kişilerin sağlık durumlarının iyi olduğunu çoğu hastanın midelerinin yıkandıktan sonra taburcu edildiğini, az bir kısmının ise müşahade altında tutulduğunu bildirdiler. 
     Polis yetkilileri, düğün pastalarını imal eden pastanenin adını açıklamazken olayla ilgili soruşturmanın sürdürüldüğünü kaydettiler. 
     







</TEXT>
</DOC>
