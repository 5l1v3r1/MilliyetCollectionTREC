<DOC>
<DOCNO> 17530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/son/sonspo10.html </URL>
<DATE> 2001/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalyaspor Erzurumspor'u 1-0 yendi 
</HEADLINE>
<TEXT>

     Birinci Futbol Ligi'nde Antalyaspor ile Erzurumspor arasında yapılan maçı, Antalyaspor 1-0 kazandı. 
     59. dakikada rakiplerini çalımlayarak tek başına Erzumuspor ceza alanına giren Uğur, kaleci Koraç ile karşı karşıya kaldı. Bu futbolcunun sert şutunda, top direğin dibinden auta çıktı. 62. dakikada Antalyaspor'da, Gaudino'nun yerine Burhan oyuna girdi. 64. dakikada Erzurumspor'da Cüneyt, yerini Simiçiç'e bıraktı.67. dakikada Erzurumspor, ilk tehlikeli atağını geliştirdi. Bu dakikada Antalyaspor ceza alanına yapılan ortaya iyi yükselen Hasan kafayı vurdu. Top direği sıyırarak yandan auta çıktı. 72. dakikada Erzurumspor'da, Selçuk'un yerine Zeki oyuna girdi. 74. dakikada rakibine sert giren Antalyasporlu Şenol sarı kart gördü. Karşılaşmanın son dakikalarında beraberlik golü için Antalyaspor ceza alanında baskı kuran Erzurumspor, gOle çok yaklaştı. Antalyaspor ceza alanına yapılan ortaya yine Hasan yükseldi. Bu futbolcunun kafa şutunda, kaleciyi geçen top, üst direğe çarparark geri döndü. Antalyaspor savunma oyuncuları topu kornere atarak tehlikeyi önledi. 
     82. dakikada Antalyaspor'da, Atilla Birlik'in yerine Mustafa Gürsel oyuna dahil oldu. 
     Bu dakikalardan sonra gol olmayınca sahadan galip ayrılan takım Antalyaspor oldu 1-0. Bu arada Antalyaspor Kulübü Yönetim Kurulu tarafından geçen haftalarda süresiz kardo dışı bırakılan 4 futbolcudan Kamil ve Burhan, bu karşılaşmada forma giyerken, affedildiği belirtilen kaleci Adnan ve Nuri 18 kişilik kadroya alınmadı. 



</TEXT>
</DOC>
