<DOC>
<DOCNO> 18659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/29/son/sondun02.html </URL>
<DATE> 2001/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Hillary Clinton Başkan Bush'un yemek davetini geri çevirdi 
</HEADLINE>
<TEXT>

     Eski başkan Bill Clinton'ın eşi, New York Senatörü Hillary Clinton, Başkan George W.Bush'un 30 Nisan Pazartesi günü Beyaz Saray'da vereceği yemeğe katılması için yaptığı daveti geri çevirdi. 
     Hillary Clinton'ın Beyaz Saray'daki yemeğe katılmak yerine, eski senatörlerden Alfonse d'Amato ile buluşmayı tercih ettiği belirtiliyor. Amerikan basınında yer alan haberlere göre, Başkan Bush, Beyaz Saray'daki yemeği, New York'u temsil eden kongre üyeleri onuruna verecek. Hillary Clinton'n davete katılmamasına gerekçe olarak, aynı gün Dünya Ticaret Merkezi'nde WTC yapacağı konuşmayı gösterdiği bildiriliyor. Öte yandan, siyasi gözlemciler, Hillary Clinton ile senatörlükten ayrıldıktan sonra Washington'da lobicilik yapan Alfonse d'Amato arasındaki son yakınlaşmaya anlam veremiyorlar. D'Amato'nun, Hillary Clinton'ın seçim kampanyası sırasında, cumhuriyetçi rakibi Rick Lazio'yu desteklediği ve Hillary hakkında, 'senatör olursa felaket olur'' dediği biliniyor. 







</TEXT>
</DOC>
