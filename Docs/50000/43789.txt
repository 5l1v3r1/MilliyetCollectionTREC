<DOC>
<DOCNO> 43789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/25/spor/spo10.html </URL>
<DATE> 2001/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kara Tahta 
</HEADLINE>
<TEXT>

Trabzonlular’ın dikkatine      Trabzonspor, Beşiktaş galibiyetiyle başladığı yeni sezonda arka arkaya kazandığı maçlarla bir anda dikkatleri üzerine çekmişti. 
     Ama arkası gelmedi. 
     Futbolun içinde bütün bir yılda yaşanacak olayları, Trabzonspor 21 güne sığdırdı. Belki de sezon sonuna kadar sürecek bir çıkış, gelecek günlerde onları beklerken, şimdi tribünlerin protestoları ve "istifa" çığlıklarıyla karşılaşıyorlar. 
     Yıllardır aynı film izleniyor. 
     Bu takım çatır çatır oynarken yere - göğe sığdırılamıyor, sonuçlar kötü olunca yerin dibine sokuluyor. 
     Brezilyalılar’ın performansıyla - maliyetleri ters orantılı olunca, "Ne büyük yönetim helal olsun" diyenler, şimdi "ucuz etin yahnisi" edebiyatını yapıyorlar. 
     Adlarını bile doğru söylemedikleri Brezilyalı oyuncuların sırtını okşarken, kendi çocuklarını ihmal ettiklerini bilmiyorlar. 
     Trabzon seyircisi vermeden, almak istiyor. Bir futbol takımının taraftarına ihtiyacı olduğu zaman, kazandığı değil kaybettiği anlardır. Geçen sezon Fenerbahçe’yi şampiyonluğa götüren "Hep destek, tam destek" sloganıydı. 
     Karadeniz’in futbol heyecanı başarıya ancak bütünleşmeyle ulaşır. Sahada yenildiler ama ruhlarıyla da kaybetmemeliler. Trabzonlular takımlarına sahip çıksın. Yalnız tribündeki sesleriyle değil, ceplerindeki elleriyle de bunu göstersinler. Sabretsin ve seyirci değil, taraftar olduğunu kanıtlasın. 
     
HAFTANIN SÖZÜ      Ne biz kaybettik, ne 
     Beşiktaş kazandı. 
     Maçın galibi hakem 
     Musa Eryılmaz. 
     Ankaragücülü Cafer 
     



 SPOR 

























</TEXT>
</DOC>
