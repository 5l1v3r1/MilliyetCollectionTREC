<DOC>
<DOCNO> 17634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/son/sondun03.html </URL>
<DATE> 2001/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de ilkbaharın ortasında kar fırtınası... 
</HEADLINE>
<TEXT>

     ABD'nin Güney Dakota ve Wyoming eyaletleri, ilkbaharda yer yer yüksekliği 40 santimetreye ulaşan karla boğuşuyor. 
     Pek çok eyalet sıcak bahar günlerinin keyfini çıkarırken, kar fırtınası iki eyalette yaşamı olumsuz etkiliyor. Meteoroloji kurumu, Güney Dakota'da en son 1902 yılında bu tarihte yoğun kar yağdığını açıkladı. Kar yağışı pek çok bölgede trafiği felç ederken, eyaletin güneyinde de yoğun yağmur yüzünden Vermillion nehrinin taşarak sel felaketine yol açabileceği uyarısında bulunuldu. Wyoming'de de kar yağışı nedeniyle bazı otoyollarının kapandığı, yer yer elektrik kesintileri olduğu belirtildi. Meteoroloji yetkilileri, her iki eyalette de kar yağışının bir süre daha devam etmesinin beklendiğini açıkladı. 



</TEXT>
</DOC>
