<DOC>
<DOCNO> 2580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/yazar/heper.html </URL>
<DATE> 2001/01/17/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Lafı bırakın ülkeye bakın 
</HEADLINE>
<TEXT>

     "Ticaretten anlamazsın niye girdin siyasete " 
     Demet Akbağ - Yılmaz Erdoğan tiyatrosunun "Sen Hiç Ateşböceği Gördün mü " oyunundan bir cümle bu. 
     Ama günümüze ne kadar da uyuyor değil mi 
     Konu yolsuzluk değilse siyasetle ticaretin ne ilişkisi olabilir 
     Ama bizde siyaset, ekonomik yatırım gibi algılanıyor. 
     
Askeri tartışmaya çekmek      Askerin siyaset üstü konumu sarsılıyor, tartışmaların içine çekiliyor. 
     Siyaset kurumuyla ordunun rekabeti yok ki, söz yarışı haklı bulunsun. 
     İki tarafın da amacı yolsuzlukların ortadan kaldırılması ise bu ancak uzlaşmayla olur, her kesimin kendine düşeni yapmasıyla olur. 
     Yok, "siyasetçi görevini savsaklıyor, o nedenle de asker konuşmak zorunda kalıyor" denilirse ona verilecek cevap da "Milli Güvenlik Kurulu'nda kozlarını paylaşsınlar" olacaktır. Üstelik Genelkurmay Başkanı'nın Cumhurbaşkanı'yla, Başbakan'la haftalık toplantıları da varken, bu sıklıkta ve aleni tartışma yarardan çok zarar getirmez mi 
     Üstelik, asker yolsuzluğun üstüne gidiyor görünürken, siyasetçilerin sanki olayı kapatmak istermiş gibi davranışı tartışmada sivillerin haksız olduğu imajını yaratıyor. 
     Ülkenin huzuruna zarar verici tutumdan dönme önceliği sivil otoriteye düşer. 
     Otoritede boşluk görüntüsü olmamalı ki, siyaset dışından o otorite boşluğunu doldurma hevesleri doğmasın. 
     Biz bu tartışma başladığında "Bir bardak suda fırtına" demiştik, kanaatimiz değişmiş değil. 
     
Amaç ne      Türk halkı sorunlarına çare beklerken sivillerle - askerler, unutulmasında yarar olan maziyi de tartışıyor, 28 Şubat'ın münazarasına soyunuyor. Hem de sert şekilde. 
     Oysa toplum bağırıyor "huzur istiyoruz, geçinebileceğimiz geliri elde etmek istiyoruz, iş istiyoruz, gelir dağılımı adaleti istiyoruz." 
     Bakın Türkiye'de en yoksul 134 bin aile hane başına yıllık gelir olarak 392 dolar elde ederken, en zengin 134 bin ailenin eline 92 bin dolar geçiyor, arada 234 katlık bir fark var. 
     Bunun makul seviyeye indirilmesi gerekiyor. 
     Türkiye OECD ülkeleri içinde gelir dağılımının en dengesiz ve kişi başına düşen gelirin en düşük olduğu ülke konumunda bulunuyor. 
     Siyasi otorite kavgayı bırakıp, bunu çözümlemenin yolunu bulup hayata geçirmeli. 
     
Halk bıktı...      Asker - sivil tartışması, 28 Şubat'ın buzdolabından çıkartılması, ısıtılıp ısıtılıp sofraya konması, sosyal patlama ortamının gözlerden kaçırılması amaçlıysa, bu toplumun yararına değil zararınadır. 
     Sivil otorite sorun çözücü olmalıyken, askeri siyasetten uzaklaştırıcı olmalıyken, tartışmalarla onları tahrik edip siyasi konuların içine çekiyor. 
     28 Şubat'ın müdahale "haklılığı" veya "haksızlığı" günümüzde ne konuma gelmiş olursa olsun, onu geriletmek siyasetçilerin akıllıca davranmasıyla mümkündür, tahrik ve şiddetle değil. 
     Sayın Başbakan Ecevit'in dün bir gazetenin manşetinde yer alan ve yeni polemiklere yol açabilecek olan demeci de bu kapsamda mütalaa edilebilir. 
     
     





Askerin gücü siyasetin zaafı 


Bir Kış Öyküsü 


Ecevit Üzülüyorum 


Kedi olalı... 


Yılmaz'ın çıkışı, sivil siyaset ve asker... 


"G" planı 


"Şark Ekspresi'nde Cinayet" .. 


AB işi bitti gibi 


Ermeni yalanı 


Lafı bırakın ülkeye bakın 


Beyaz, mavi, mor derken... 


Evdeyseniz babamlar size darbe yapmaya gelecek... 


Kulaklarınızı tıkayın... 


"İkinci Bahar" ve jandarma 


Siyasetin yapamadığı 


Bıktık vallahi 


Yılmaz'ın başı kel mi 


Sizin işiniz değil 


Diken Üstünde bir "Silahlı Kuvvetler" 


Her yüz Amerikalının ellisi "hisse senedi" sahibi 


Irak ile ikinci bahar 


</TEXT>
</DOC>
