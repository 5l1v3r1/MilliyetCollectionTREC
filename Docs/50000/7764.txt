<DOC>
<DOCNO> 7764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/19/guncel/gun03.html </URL>
<DATE> 2001/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet’e saldırı lanetlendi 
</HEADLINE>
<TEXT>

Milliyet Gazetesi’ne önceki gün gerçekleştirilen silahlı saldırıya Başkent’ten de tepki sesleri yükseldi 
     ANKARA Milliyet 

     Doğru haberden başka hiçbir amacı olmayan Milliyet’e karanlık güçlerce yapılan önceki geceki saldırıya siyasiler de tepki gösterdi. TBMM Başkanı Ömer İzgi, Başbakan Yardımcısı Devlet Bahçeli ve DYP Genel Başkanı Tansu Çiller saldırıyı nefretle kınadıklarını bildirdi. 
     İzgi, Doğan Holding Yönetim Kurulu Başkanı Aydın Doğan’a gönderdiği geçmiş olsun mesajında şu görüşleri dile getirdi 
     "Milliyet’e silahlı saldırıyı üzüntüyle öğrendim. Saldırıyı şiddetle kınıyorum. Olayla ilgili açılan soruşturma sonunda faillerinin bir an önce buluncağından kimsenin kuşkusu olmaması gerektiğini belirtir, gazete çalışanlarına ve basın çalışanlarına ve basın camiasına geçmiş olsun dileklerimi iletirim." 
     Başbakan Yardımcısı Devlet Bahçeli de Milliyet Gazetesi Genel Yayın Yönetmeni Mehmet Y. Yılmaz’a gönderdiği geçmiş olsun telgrafında "Ülkemizin huzurunu, birlik ve dirliğini hedef alan bu çirkin saldırıyı yapanları nefretle kınıyor, suçluların güvenlik güçlerimizce bir an önce yakalanıp adalete teslim edileceğine inanıyorum" görüşünü dile getirdi. Saldırıyla ilgili diğer tepkiler şöyle 
     Tansu Çiller DYP lideri Silahla bir şey elde etmeye çalışanlar, toplumu ve kurumları sindirip korkutma gayretinde olanlar, amaçlarına ulaşamayacaklar. 
     Yüksel Yalova Devlet Bakanı Kaba kuvvetle halkın haber alma özgürlüğünü kısıtlamak isteyenlerin bir yere varmaları mümkün değil. Basında güveni ilke edinen Milliyet, doğru bildiği yolda yürüyecek. 
     Nazmi Bilgin Gazeteciler Cemiyeti Başkanı Bu tip saldırılar Türk Basını’nın dün susturamadı, bugün de, yarın da susturamayacak. Her zaman olduğu gibi bu saldırı da basına yapılan diğer saldırılar gibi basın tarihinin karanlık yüzünde yerini alacaktır. 
     Oktay Ekşi Basın Konseyi Başkanı Son derece menfur bir saldırı. Güvenlik güçlerinin bu olayları önleyecek, faillerini yakalayacak beceriyi göstermelerini bekliyoruz. 
     İstanbul Valisi Erol Çakır Her zaman takdirle okuyup, izlediğim Milliyet Gazetesi’ne yapılan sinsi saldırıdan büyük üzüntü duydum. Biliyorum ki bu saldırılar sizleri yıldıramayacak, yayın ilkelerinizden ödün verdiremeyecektir. 
     


 GÜNCEL 





















</TEXT>
</DOC>
