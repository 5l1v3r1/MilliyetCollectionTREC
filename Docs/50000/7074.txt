<DOC>
<DOCNO> 7074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/son/sontur12.html </URL>
<DATE> 2001/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır'da Öcalan gerginliği "150 eylemci gözaltında" 
</HEADLINE>
<TEXT>

     Abdullah Öcalan'ın Kenya'dan Türkiye'ye getirilişinin ikinci yıldönümünde başta Diyarbakır olmak üzere Güneydoğu Anadolu Bölgesi yeniden gergin gösterilere sahne oldu. 
     Gösterileri engellemek isteyen güvenlik güçlerine direnen 150'ye yakın eylemci gözaltına alındı.İmralı'da tutuklu bulunan PKK Başkanı Abdullah Öcalan'ın Kenya'dan Türkiye'ye getirilişinin ikinci yıldönümü nedeniyle dün geceden bu yana bir grup genç göçlerin yoğun oldığı kenar mahallelerde ateşler yakarak, slogan attılar. "Başkanımıza özgürlük", "Ölüme dek seninleyiz başkan", şeklinde slogan atan grup polisin olay yerine gelmesi üzerine dağıldılar. 
     Gösteri düzenleyen grupların yas anlamına gelen siyah elbiseler giyinmeleri de dikkat çekti. PKK adına bir haftadan bu yana Diyarbakır'ın yoğun göçaldığı Suriçi, Bağlar, Benusen ve Huzurevleri semtlerinde bildiri dağıtıldı. Gösterileri engellemek isteyen güvenlik güçlerine direnenlerden yaklaşık 150 kişi gözaltına alındı. HADEP İl Örgütü tarafından yapılan açıklamada ise, aralarında il yöneticilerinin de bulunduğu 40'a yakın gözaltına alınanların isimlerini tespit ettiklerini, ancak gözaltı sayısının 200'ü aştığı ileri sürüldü. Öte yandan Batman'da bir grup esnafın Öcalan'ın Türkiye'ye getirilmesini protesto etmek amacıyla kepenk kapattığı da öne sürüldü. 




</TEXT>
</DOC>
