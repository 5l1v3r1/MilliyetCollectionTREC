<DOC>
<DOCNO> 41233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/spor/spo06.html </URL>
<DATE> 2001/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
MADALYA YAĞDI 
</HEADLINE>
<TEXT>

Akdeniz Oyunları’nda halter, güreş ve boksta madalyalara ambargo koyduk. Podyumda iki, minderde beş altın, üç bronz, ringde ise dört altın kazandık 
     YAŞAR SAYGI 

     Alpak nokta koydu 
     14. Akdeniz Oyunları’nda dün halter, boks ve güreşte peş peşe gelen madalyalar yüzümüzü güldürdü. Madalya yağmuru halterle başladı, Artı 105 kiloda Abdülaziz Alpak, koparmada 85 ve silkmede de 225 kiloluk kaldırışlarıyla kürsünün zirvesine çıktı. Böylece oyunlarda halteri 13 altın, 4 gümüş ve 2 bronz madalyayla kapayan Türkiye, bu branşın en başarılı ülkesi unvanını elde etti. 
     
     Güreşte de boş yok 
     SERBEST güreşte de sporcularımız minderde fırtına gibi esti. 58 kiloda Tevfik Odabaşı Yunanlı’yı 3 - 0, 69’da Yüksel Şanlı Suriyeli’yi 4 - 0, 76’da Fahrettin Özata Yunanlı’yı 3 - 0, 85’te Nuri Zengin Yunanlı 3 - 1 ve 130’da Zekeriya Güçlü, Tunuslu’ya hükmen yenerek, altın madalyayı boynuna taktı. 63’te Ömer Çubukçu, 54’te Nurettin Uzun, 97’de de Kaşif Şakiroğlu bronz madalya aldı. 
     
     Ringin tozunu attık 
     HALTER ve serbest güreşin ardından Tunus’taki oyunlarda noktayı boksta koyduk. 48 kiloda Abdülkadir Koçak Cezayirli’yi 8 - 7, 54’te Agasi Ağagüloğlu Tunuslu’yu 7 - 3 mağlup ederek, altın madalya kazandı. 57’de Ramazan Paliani, Tunuslu karşısında 10 - 2 galipken, rakibi sakatlanınca, galip ilan edildi ve altın madalyaya uzandı. 71’de ise Bülent Ulusoy, Cezayirli’yi 8 - 3 yenerek aynı başarıyı yakaladı. 
     
GÜNÜN PROGRAMI      TUNUS’TA gerçekleştirilen Akdeniz Oyunları’nda sporcularımızın aldığı başarılı sonuçlar kafilemizde büyük sevinç yaratıyor. Oyunların 7. gününde millilerimiz beş branşta ter dökecek. Program şöyle 
     FUTBOL 
     20.00 Türkiye - Libya 
     BASKETBOL 
     21.00 Türkiye - 
     Hırvatistan 
     Bayanlar - yarı final 
     HENTBOL 
     18.00 Türkiye - 
     Yugoslavya Bayan 
     22.00 Türkiye - 
     Cezayir Erkek 
     VOLEYBOL 
     20.30 Türkiye - 
     Yunanistan Bayan 
     KARATE 
     Erkekler 60, 65, 70, 75 kilo, bayanlar 50, 55 ve 60 kilo eleme ve finaller 
     
     



 SPOR 
































</TEXT>
</DOC>
