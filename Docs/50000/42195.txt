<DOC>
<DOCNO> 42195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/14/son/sontur08.html </URL>
<DATE> 2001/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
GAP'ta görülen tropikal hastalıklarda artış... 
</HEADLINE>
<TEXT>

     Şanlıurfa Tabip Odası Başkanı Mutkim Şelli, GAP Bölgesi'nde sulamaya geçilmesiyle birlikte tropikal hastalıklarda artış olduğunu belirterek, ''Bölgede bir tropikal hastalıklar hastanesi kurulmalıdır'' dedi. 
     Şelli,1995 yılında Şanlıurfa, Harran ve Akçakale ovalarının sulamaya açılmasıyla birlikte, bölgede tropikal hastalıklarda periyodik bir artış gözlendiğini söyledi. Sulamaya bağlı olarak ortaya çıkan sıtma, şark çıbanı ve benzeri hastalıkların tedavisi için bölgede belirli bir merkezin bulunmamasının büyük bir eksiklik olduğunu ifade eden Şelli, şöyle konuştu 
     'Bölgede, sulamaya geçilmesiyle birlikte tropikal hastalıklarda yüzde 100'ün üzerinde bir artış oldu. Gerçi iki yıldan bu yana dış destekle yapılan çalışmalarla hastalıklarda belirgin bir gerileme oldu. Ama halen tropikal hastalık oranı büyük boyutlardadır. Bölgede mutlaka GAP Tropikal Hastalıkları Hastanesi kurulmalıdır. Bu yapıldığı taktirde hastaları tedavi etmek daha kolay olacağı gibi, tropikal hastalıklarla ilgili araştırmalarda yapılabilecektir.'' 







</TEXT>
</DOC>
