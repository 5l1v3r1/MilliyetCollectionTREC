<DOC>
<DOCNO> 29144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/son/sonspo20.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve Ayhan resmen Galatasaray'da... 
</HEADLINE>
<TEXT>

     Galatasaray Kulübü, Beşiktaş'ın gözden çıkardığı Ayhan Akman ile 3 yıllık sözleşme imzaladı. 
     Ahmet Yıldırım ve Mehmet Aksu'nun yanı sıra, 500 bin dolar karşılığında sarı-kırmızılı kulübe verildiği bildirilen 24 yaşındaki milli futbolcu, Florya Metin Oktay Tesisleri'nde, kendisini 3 yıllığına sarı-kırmızılı renklere bağlayan sözleşmeye imza attı. 
     İmza töreninde Galatasaray Kulübü Asbaşkanı ve Basın Sözcüsü Ali Dürüst hazır bulundu. 
     Ayhan, imza töreni sonrası, 18 numaralı kendi adını taşıyan Galatasaray forması ile medya mensuplarına poz verdi. 
     Gaziantepspor'da oynarken ortaya koyduğu başarılı performansla dikkatleri üzerine çeken Ayhan Akman, 1997-98 sezonu sonunda bonservisiyle birlikte toplam 8 milyon 750 bin dolar gibi, Türkiye için rekor bir ücretle siyah-beyazlı kulübe geçmişti. Ancak Beşiktaş formasını giydiği 3 sezonda siyah-beyazlı camianın beklentilerine bir türlü cevap veremeyen Ayhan'dan, teknik direktör Christoph Daum'un raporu doğrultusunda kendisine takım bulması istenmişti. 






</TEXT>
</DOC>
