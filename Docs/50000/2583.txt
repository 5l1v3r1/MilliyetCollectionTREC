<DOC>
<DOCNO> 2583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/yazar/okur.html </URL>
<DATE> 2001/01/17/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Kulaklarınızı tıkayın... 
</HEADLINE>
<TEXT>

     "Shakespear'in ünlü eserinde, Hamlet'in bir sözü güncelliğini hep koruyor 
     "Danimarka Krallığı'nda bir çürüme var." 
     Alarko Holding Yönetim Kurulu Başkanı İshak Alaton'un "Görüş ve Öneriler" isimli kitabındaki "Temiz ve Saygın Toplum" bölümünün girişi böyle başlıyor. Ve şu değerlendirme yapılıyor 
     "Yolsuzluk ve ekonomik sistem arasında yakın bir ilişki vardır. Ekonomide kamunun ağırlıklı olduğu sistemlerde, yolsuzlukların çeşitli ve çok yaygın olduğu görülür." 
     Yolsuzluk, öylesine çeşitli ki... 
     Yolsuzluk, öylesine dal budak sarmış ki... 
     Söyleyeceğimiz şu 
     Geçen bir yıllık dönemde yolsuzlukla mücadele terminalojisine "operasyon sözlüğü" kazandırıldı. "Beyaz Enerji, Kasırga, Buffalo, vs." diye uzanan listeyi saymak istemiyoruz. 
     Bugün derdimiz borsa... 
     Ve borsadaki "manipülasyon" operasyonları. 
     Hani geçen hafta perşembe gününden bu yara İMKB 100 Endeksi düşmeye başladı ya dedikodu işin cabası. 
     Biliyorsunuz, geçen hafta perşembe günü SPK, borsanın iki büyük oyuncusu ile ilgili bir karar aldı. Bir buçuk yıldan bu yana incelediği İhlas Ev Aletleri AŞ'de manipülasyon yapıldığını ispat ederek başta Erciyes Menkul Değerler'in sahibi İlhami Suaydın olmak üzere Abdurrahman Yıldırım ve 11 kişi hakkında hem işlem yasağı getirdi. Hem de bu kişilerin kendilerine ait hisse senetlerini kurul kaydından çıkarttı. 
     Bu manipülasyon soruşturmasının sonucu önemli. 
     Neden diye sormayın. 
     Çünkü bu soruşturmada kurumlarla, kişiler ayrıldı. 
     Sizin anlayacağınız Erciyes Menkul Değerler'in işlem yapma yetkisi kalkmadı. Sadece bu operasyonda şirketin patronunun şahsi işlem yapma yetkisi kalktı. 
     Bu operasyon bazı büyük oyuncuları rahatsız etmiş olmalı ki onlar içten içe piyasayı işlemeye başladılar. "Yeni SPK yönetimi Bankacılık Düzenleme ve Denetleme Kurumu'nun Başkanı Zekeriya Temizel'in ekibi. O yüzden burada da operasyonlar sürecek. Sırada 300 kişi bekliyor..." Tabii bu söylenti yayıldıkça herkes piyasayı düzenlemekle ve denetlemekle yükümlü SPK'nın yeni yönetiminin her kararı da endeksi bir aşağı bir yukarı sürüklemeye başladı. 
     Ne oluyor 
     Birileri para kazanmak için yine manipülasyon yapıyor. O yüzden yatırımcının her zamankinden daha dikkatli olması gerekiyor. Çünkü bir taraftan Ankara'dan yansıyan hava, bir taraftan her geçen gün dalga dalga yayılan dedikodular... 
     İşte doğruya ulaşma, gerçeği yakalama bu noktada çok önemli. 
     Çünkü biz, kısa vadede insanların kafasını karıştıranların orta vadede bu piyasada iş yapamayacaklarını düşünüyoruz. Örnek mi Bir dönem Halil Güvener, borsa yatırımcısı dahil herkesi peşinden sürüklüyordu. Sonunda o dönemin SPK Başkanı Ali İhsan Karacan ve kurul üyeleri aldıkları bir kararla Güvener'e işlem yasağı getirip, elindeki hisseleri kurul kaydından çıkartıverdi. 
     Güvener, hobisi olan şarap işiyle uğraşıyor. Çeşme Ovacık'ta "Güvener" bağlarının üzümlerinden "Cabernet Sauvignon" üretiyor. 
     Diyeceğimiz o ki 
     Keşke manipülasyon soruşturmalarının arkası hiç kesilmese... 
     Sadece küçük bir noktaya takıldık. Büyük oyuncular, tek başlarına, bir şirket hissesinin fiyatıyla istedikleri gibi oynayabilirler mi 
     Elbette oynayamazlar. O halde yeni SPK yönetimine diyoruz ki 
     Oldu olacak şirket sahiplerinin de bu işe katkısını bize yansıtın. 
     Öyle değil mi 
     
     





Askerin gücü siyasetin zaafı 


Bir Kış Öyküsü 


Ecevit Üzülüyorum 


Kedi olalı... 


Yılmaz'ın çıkışı, sivil siyaset ve asker... 


"G" planı 


"Şark Ekspresi'nde Cinayet" .. 


AB işi bitti gibi 


Ermeni yalanı 


Lafı bırakın ülkeye bakın 


Beyaz, mavi, mor derken... 


Evdeyseniz babamlar size darbe yapmaya gelecek... 


Kulaklarınızı tıkayın... 


"İkinci Bahar" ve jandarma 


Siyasetin yapamadığı 


Bıktık vallahi 


Yılmaz'ın başı kel mi 


Sizin işiniz değil 


Diken Üstünde bir "Silahlı Kuvvetler" 


Her yüz Amerikalının ellisi "hisse senedi" sahibi 


Irak ile ikinci bahar 


</TEXT>
</DOC>
