<DOC>
<DOCNO> 39592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/30/ekonomi/eko01.html </URL>
<DATE> 2001/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz yakalı işsizlere davet LÜTFEN EGE’YE GELİN 
</HEADLINE>
<TEXT>

Egeli beyin avcıları, İzmir ve çevresindeki sanayileşmiş illerin çok sayıda nitelikli personel ve yöneticiye ihtiyaç duyduğunu belirtiyorlar 
     Krizde iş fırsatları - 2 
Şule YÜCEBIYIK 

     Kariyer uzmanlarının, krizin ardından işlerini kaybeden nitelikli profesyonellere en önemli tavsiyesi başka şehirlerde çalışmak konusunda esnek olmaları. 
     Ege Bölgesi’ndeki büyük şirket ve holdinglere yönetim ve insan kaynakları hizmeti veren Çözüm Danışmanlık’ın www.cozumdanismanlik.com proje sorumlusu Mehmet Çelik, şirketlerin çok ciddi kalifiye eleman sıkıntısı çektiğini söyledi. 
     Çelik, eleman ihtiyacının büyük şirketlerin yanısına küçük ve orta ölçekteki işyerlerinde yaşandığını belirterek "Ege bölgesinde üniversite mezunu, iş tecrübesi ve yabancı dili bulunan işgücüne çok fazla ihtiyaç var. Bu vasıflardaki kişilere, başta İzmir, Denizli, Kütahya gibi illerimizde iş fırsatları çok fazla" dedi. 
     
     Finansçı aranıyor 
     Çelik, bugünlerde özellikle elektronik mühendisleri, satış ve pazarlama müdürleri, makina mühendisleri, satış temsilcileri, muhasebe ve finans alanında tecrübesi bulunan personel ve yöneticiye ihtiyaç duyulduğunu kaydetti. Çelik, Türkiye’nin en büyüklerinden bir holding için uzun süredir 50 mühendis aradıklarını ama bulamadıklarını kaydetti. 
     
Etkili özgeçmiş nasıl yazılır      Kimlik Bilgileri 
     Adınız, adresiniz, telefon numaralarınız ve e-posta adresiniz olmak üzere işverenin size ulaşabileceği tüm bilgiler bu bölümde yer almalı. 
     
     İş Hedefi 
     Bu bölümde, ne tür işler yapabileceğinizi ve nasıl bir iş hedeflediğinizi en az 2 en çok 4 satırda açıklayın. 
     
     Başarılar 
     Kariyerinizde anahtar rol oynayabilecek başarıları, kazandığınız ödülleri bu bölüme ekleyin. 
     
     Eğitim 
     Bu bölümde mezun olunan okullar yıllarıyla beraber alınan derecelerle ya da bitirme notları ile yazılmalı. 
     
     İş Geçmişi Tecrübesi 
     Günümüzden geçmişe doğru sırayla, maddeler halinde yazılmış olmalı. Şirket adını, oradaki görevinizi, çalıştığınız tarih aralığını ve belli başlı başarılarınızı içermeli. Eğer kariyerinizle alakalı çok fazla iş tecrübeniz yoksa aktarılabilir becerilerinizi ortaya koyun. 
     
     İlgiler Hobiler 
     Bu bölüm, isteğe bağlı olarak, işverenin sizi daha iyi tanıması için yazılır. Spor, sanat gibi alanlardaki faaliyetler, sosyal kulüp üyelikleri yazılabilir. 
     
     Referanslar 
     Bu bölüm sadece referanslarınıza istenildiği zaman ulaşılabileceğini ifade eden bir cümle içermelidir. Referanslarınızın adını özgeçmişinizde yazmayın. 
     
İşi kapma’nın sırrı firmayı tanımak      Mülakattan önce firma ve sektör hakkında bilgi edinmek işe alınma şansını artırıyor 
     İş için başvurduğunuz firmadan nihayet yanıt geldi. Mülakata davet edildiniz ama aynı kulvarda çok sayıda rakibiniz olduğunun da farkındasınız. 
     Kariyer uzmanları, şirket ve sektör hakkında bilgi sahibi olmanın, adayların şansını rakiplerine göre çok yüksek olduğuna işaret e söylüyorlar. 
     Bu nedenle, mülakat safhasından önce etkin bir şirket ve sektör araştırması yapmak ve edinilen bilgileri hazmetmek şiddetle tavsiye ediliyor. Uzmanlar, hayati öneme sahip bu araştırma için şu kaynakların yararlı olabileceğine dikkat çekiyorlar. 
     
     İnternet sitelerini araştırın 
     İnternette sektörle ilgili kapsamlı bir araştırma yapın. İnsan kaynakları sitelerini ve sektör sitelerini gezin. Bilmeniz gereken birçok bilgiyi buradan edinebilirsiniz. 
     
     Şirketi arayın 
     Şirketleri arayıp bilgi istemekten çekinmeyin. Çalışmayı planladığınız bölümdeki yetkilerle talip olduğunuz işin özelliklerini konuşun. 
     
     İnsanlarla iletişim kurun 
     Şirket ve sektör hakkında pek çok insandan bilgi alabilirsiniz. Başvurduğunuz kişiler, size yardımcı olamasalar bile size doğru gidiş yolunu gösterebilirler veya kontak isimler verebilirler. 
     
Beyin avcılarının internet adresleri      www.yenibir.com 
     www.insankaynaklari.com 
     www.kariyer.net 
     www.cozumdanismanlik.com 
     www.tekadres.com 
     www.ishyeri.com 
     www.mezun.com 
     www.humanitas.com.tr 
     www.akariyer.com 
     www.akampus.com 
     www.secretcv.com 
     www.personelonline.com 
     www.btinsan.com 
     www.nektarin.com 
     www.peryon.org 
     www.isguc.org 
     www.vizyoner.com 
     www.kariyerrehberi.com 
     www.iskur.gov.tr 
     www.cvmap.com 
     
Teşekkür mektubu mucize yaratır      Mülakat, iş arama sürecinin en önemli aşaması. Uzmanlar, mülakat tekniklerinin firmadan firmaya değişmekle beraber, çok temel kuralları olduğu belirtiyorlar. 
     Andersen Araştırma Müdürü Müge Yalçın, adaylara şunları tavsiye ediyor "İş görüşmesine giderken dış görünüş önemli abartıdan uzak, profesyonel bir görünüm görüşmeyi yapanı pozitif olarak etkileyecektir. 
     Adayın kendisini ve yaptıklarını nasıl anlattığı da önemlidir bunun için mülakattan önce anlatacaklarını kafalarında hazırlamaları ve sorulması muhtemel sorulara hazırlıklı olmaları mülakat sırasında kendilerini daha rahat hissetmelerini sağlayacaktır. Mülakat sırasında kendine güvenli, kararlı ve istekli bir tutum içerisinde olmak ve tutarlı bilgiler vermek görüşmeyi olumlu olarak etkileyecektir." 
     
     Doğru zamanlama 
     "İş bulma işi" burada da bitmiyor. Uzmanlar, mülakatçıların kendilerine teşekkür edilmesinden çok hoşlandıklarını, adayın teşekkür bildiren bir notunun şansını büyük oranda artırdığını belirtiyorlar. 
     Mülakat sürecinde konuştuğunuz kişilerin her birine teşekkür mektubu gönderilmesi ancak herkese aynı metnin gönderilmemesi öneriliyor. Zamanlama konusunda da ağır davranılmamalı. Mülakatçı size bu hafta karar vereceğini söylerse eve varır varmaz e-mail atın. 
     
     YARINParası olanlar için fırsatlar. Risk sermayesi nedir Girişimcilere destek veren kurumlar... 
     
     



 EKONOMİ 














</TEXT>
</DOC>
