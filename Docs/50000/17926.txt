<DOC>
<DOCNO> 17926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/siyaset/siy08.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Tutuklu eski bakan Birsel Sönmez 
</HEADLINE>
<TEXT>
Sarkıntılık’ mizacıymış 
Eski bakan Sönmez’in, kadınlara "Genç kız gibi hoş olmuşsun" diyerek, eliyle dokunma alışkanlığında olduğu ortaya çıktı 
     ANKARA Milliyet 

     Beyaz Enerji soruşturması nedeniyle tutuklu bulunan Devlet eski Bakanı Birsel Sönmez’in, İmsel AŞ’de görev yapan Şükran Köse’ye "sarkıntılık ve hakaret ettiği" iddiasıyla 2 yıl 6 aya kadar hapis cezası istemiyle yargılandığı davada tanıklar dinlendi. 
     Ankara 11. Sulh Ceza Mahkemesi’ndeki davanın dünkü duruşmasında, yine Beyaz Enerji soruşturmasında tutuklanan TEAŞ eski Genel Müdür Yardımcısı ve Yönetim Kurulu üyesi Ünal Peker ve sekreteri Fülya Kahraman tanık olarak geldi. 
     Kahraman ifadesinde, Sönmez’in, elini Köse’nin omzuna atarak, " Çok hoş olmuşsun, genç kız gibi olmuşsun’ dedi. Ben bunu yadırgamadım. Çünkü Birsel Bey’in mizacı öyledir" dedi. 
     Yargıç Şahin Kurt bunun üzerine, " Genç kız gibisin, çok hoş olmuşsun’ sözleri ne anlama geliyor" diye sordu. Kahraman da, "Birsel Bey’in tarzı bu. Söylenenleri yadırgamadım. Hatta, Köse’ye o gün biz bile iltifat etmiştik. Her zaman göründüğünden daha güzel görünüyordu" diye konuştu. 
     



 SİYASET 


















</TEXT>
</DOC>
