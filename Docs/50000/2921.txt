<DOC>
<DOCNO> 2921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/yasam/yas01.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet bir öldü, 6 doğdu 
</HEADLINE>
<TEXT>

İntihar eden Mehmet Kansu’nun böbrekleri, karaciğeri ve kalbi 4 hastaya nakledildi. Korneaları ise sırada... 
     GÜNTAN MAVİGÖZLÜ, AYŞEGÜL AYDOĞAN, DİDEM ÜNSAL 

     Babasının tabancasıyla intihar eden 14 yaşındaki İbrahim Mehmet Kansu’nun organları, yıllardır umutla nakil bekleyen hastalara hayat veriyor. 
     Önceki gece Mehmet Kansu’nun beyin ölümü’ gerçekleşince organlarının alınabilmesi için ailesinin onayı alındı. Ve Mehmet dün saat 12.00’de Marmara Üniversitesi Hastanesi’nde ameliyata alındı. 
     
     Kardeşe uğurlama 
     O, ameliyata götürülürken ablaları Gülay ve Gülten, son kez sarıldıkları kardeşlerini öpüp okşayıp gözyaşlarıyla ameliyata uğurladı. 
     Amaliyat sonunda Mehmet’in böbreklerinden biri Marmara Üniversitesi Hastenesi’ndeki bir hastaya, diğer böbreği Cerrahpaşa Tıp Fakültesi Hastanesi’ne, kalbi Koşuyolu Kalp Hastanesi’ne, karaciğeri de İstanbul Tıp Fakültesi’ndeki hasta için gönderildi. 
     
     10 yıldır çekiyordu 
     Mehmet ameliyattayken, 50 yaşındaki iki çocuk annesi banka emeklisi Gülşen Erozan, böbrek nakli için sıra bekliyordu. Haber geldi "Uygun böbrek bulundu." Sonrasını ondan dinleyelim "Buruk bir sevincim var. 10 yıldır hastayım. Söyleyecek bir şey bulamıyorum. Ailesine minnettarım, kendilerin sabır diliyorum. Eğer isterlerse onları ziyaret etmek isterim." 
     
     Ümidi kesmişlerdi ki... 
     Mehmet’in kalbi, Koşuyolu Kalp Hastanesi’nde bir yıldır ileri kalp yetmezliği tanısı ile izlenen Tokatlı Mustafa Anuş’a 22 nakledildi. İşte Anuş’un babası Ömer Anuş’un sözleri "Ümidimizi kesmiştik ki bu haber geldi. Mehmet’in ailesine müteşikkirim." 
     
     İntiharına üzülmüştüm’ 
     Bir başka haber Adapazarı’ndaki prefabriklere ulaştı. 49 yaşındaki Hayriye Atak, karaciğer yetmezliği çekiyordu. Ve onun yaşadıkları... "Haberi alınca sevinçten deliye döndüm. Mehmet’in intihar haberini izlediğimde çok üzülmüştüm. O üzüntünün bana sevinç getireceği aklıma gelmezdi." 
     
     Kornealar polislere 
     Mehmet’ten alınacak korneaların ise Şişli Emniyet Müdürlüğü’ne düzenlenen saldırıda gözlerinden yaralanan iki polis memuruna verilebileceği öğrenildi. 
     
     Sadece biri sevindi... 
     Amansız böbrek yetmezliğinin pençesine düşmüş Gülsüm Erozan ve Naciye Yılmaz bir müjde bekliyorlardı ki o müjde geldi. Hemen tahliller yapıldı. Anlaşıldı ki Mehmet’in böbreği Gülsüm hanıma uygundu. O sevindi, Naciye hanım umuduyla birlikte evine döndü... 
     
     


 YAŞAM 





















</TEXT>
</DOC>
