<DOC>
<DOCNO> 38698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/24/guncel/gun09.html </URL>
<DATE> 2001/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternette bozuk Türkçe kullanılıyor 
</HEADLINE>
<TEXT>

     Türk Dil Kurumu TDK Başkanı Prof. Dr. Şükrü Haluk Akalın, Türkçe’ye kayıtsızlığın internette de kendini gösterdiğini söyledi. İnternet ortamında Türkçe’nin yanlış kullanımına dikkat çeken Akalın, "73 yıldır Türkçe’de kullanılan ç, ş, ı harfleri yerine ch, sh, i harfleri kullanılıyor" dedi. Akalın şunları söyledi "Kebapçı yerine Kebapchi, Yemiş yerine Yemish, Şalgam yerine Shalgam, Kitapçı yerine Kitapchi. Bunu kabul etmek mümkün değil. Ş, ç, ı sesleri için alfabemizdeki harfler, bizzat Atatürk’ün başında bulunduğu kurulda belirlenmiştir. Ch, sh, i harflerini kullanmak anlaşılır iş değil." İngilizce’nin etkisiyle "Internet" yazılışına rastlandığını da vurgulayan Akalın, bu kelimenin Türkçe de "İnternet" olarak yazılması gerektiğini kaydetti. 
     



 GÜNCEL 















</TEXT>
</DOC>
