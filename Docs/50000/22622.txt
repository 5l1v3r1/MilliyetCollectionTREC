<DOC>
<DOCNO> 22622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/son/sonspo17.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İranlı futbolcuya 'İran Halısı' dedi başı belaya girdi 
</HEADLINE>
<TEXT>

     Şampiyonlar Ligi'nde Galatasaray'ın da rakibi olan Sturm Graz Kulubü'nde başkan Hannes Kartnig, ırkçı ve futbolcuları küçük düşürücü konuşmalar yaptığı gerekçesiyle Avusturya Futbol Federasyonu'na şikayet edildi. 
     Yeşiller Partisi, son olarak Sturm'un İranlı futbolcusu Minavand hakkında ''O gidici. Bundan sonra artık İran halısı olur'' diye konuşan Kartnig'i, Futbol Federasyonu'na şikayet ederek yargılanmasını ve cezai yaptırım uygulanmasını istedi. 
     Kartnig, yine şampiyonlar liginde Manchester United-Sturm Graz maçı öncesinde televizyonda canlı yayın sırasında ''Manchester toplama bir zenci takımı değil'' demiş ve kamuoyundan büyük tepki toplamıştı. 
     Yeşiller Partisi'nden yapılan açıklamada, Kartnig'in konuşmalarının dil sürçmesi değil, sistemli ve bilinçli bir tarz olduğu ve politikaya atılmak istediği için her yöntemi kullanmaya çalıştığı, yabancı ve azınlıklara karşı kullandığı ırkçı ve saldırgan söylem dışında da hiçbir içerik yada özellik taşımadğı belirtildi. 






</TEXT>
</DOC>
