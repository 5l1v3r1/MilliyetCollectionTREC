<DOC>
<DOCNO> 31791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/siyaset/siy06.html </URL>
<DATE> 2001/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis’te çingene komisyonu’ 
</HEADLINE>
<TEXT>

Bağımsız Van Milletvekili Erbaş, çingene sorunlarını araştırma komisyonu kurulmasını istedi 
     SALİHA ÇOLAK ANKARA 

     TBMM’nin tatil kararı almasıyla birlikte milletvekillerinin büyük bölümü seçim çevrelerine ve tatil yörelerine dağılırken, FP’nin kapatılmasıyla bağımsız kalan milletvekilleri Meclis’in yoğun iş temposu sırasında veremedikleri soru ve araştırma önergeleriyle yasa tekliflerini toparlayarak Meclis Başkanlığı’na sunuyor. 
     Bağımsız Van Milletvekili Fethullah Erbaş da bir araştırma önergesi vererek çingenelerin sorunlarının araştırılması için komisyon kurulmasını istedi. Araştırma önergesinde, Türkiye’de yaşayan 2.5 milyon çingenenin, "itilmişliğin psikolojik ıstırabı içinde olduğu" belirtilerek, "Roman, dom, mutrip, poşa, boşa, karaçi, abdal, esmer vatandaş, beyzade" gibi isimlerle bilinen çingenelerin karşıkarşıya kaldıkları sorunlara dikkat çekildi. 
     



 SİYASET 




















</TEXT>
</DOC>
