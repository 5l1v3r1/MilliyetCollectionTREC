<DOC>
<DOCNO> 17152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/guncel/gun11.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ava götürüp öldürdü 
</HEADLINE>
<TEXT>

     FARUK DEVECİ Şanlıurfa DHA 

     Şanlıurfa’da Halil Besuf 33 , eşiyle ilişki kurmasından şüphelendiği arkadaşı Halil Tut’u 25 avlanmak için götürdüğü ormanda öldürdü. Olay, Tut’un ortadan kaybolması üzerine yakınlarının polise başvurmasıyla ortaya çıktı. Tut’un kaybolması üzerine çok yönlü soruşturma başlatan polis, aynı semtte bakkallık yapan Besuf’u gözaltına aldı. Besuf, polisteki sorgusunda Tut’un eşi Fatma ile ilişki kurduğu için öldürdüğünü itiraf ederek, "Mahallede bulunanlar Halil Tut’un karımla ilişki kurduğunu bana söyledi. Evdeyken bir kaç kez paralel telefonla Halil Tut’un eşimle görüştüğünü de belirleyince çılgına döndüm. Onu öldürmek için bir plan yaptım. Ona birlikte ava gitmeyi teklif edince kabul etti. Atatürk ormanının Hırattepe mevkiine gittik. Burada yanımda getirdiğim av tüfeği ile Halil Tut’u öldürdüm" dedi. 
     Besuf’un verdiği bilgi üzerine Hırattepe mevkiine giden polis, Tut’un çürümüş cesedini buldu. 
     


 GÜNCEL 























</TEXT>
</DOC>
