<DOC>
<DOCNO> 6951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/siyaset/siy02.html </URL>
<DATE> 2001/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıda işlem tamam YA MECLİS 
</HEADLINE>
<TEXT>

Susurluk davasında polisler hüküm giyerken, siyaset ayağındaki isimler üzerinde Meclis koruması sürüyor 
     SALİHA ÇOLAK Ankara 

     Anayasa Adalet Karma Komisyonu, Susurluk'a ilişkin bütün fezlekelerde dokunulmazlıklarının kaldırılmasına karar verdi. Ancak komisyon raporları Genel Kurul'da görüşülmediği için süreç tamamlanamadı. Ağar hakkında 6, Bucak hakkında bir dosya bir yıldır gündemde bekliyor. 
     "Cürüm işlemek amacıyla silahlı teşekkül meydana getirmek, gıyabi tutuklu sanığın gizlenmesine yardım etmek"ten suçlanan DYP Şanlıurfa Milletvekili Sedat Bucak'ın dosyası Genel Kurul gündeminin 15. sırasında beklerken, Elazığ Bağımsız Milletvekili Mehmet Ağar'ın dosyalarının durumu şöyle 
     
Ağar'ın durumu      Evinde yapılan aramalarda, iki adet ruhsatsız tabanca, 43 adet tabanca mermisi, sahte sürücü ve silah taşıma izin belgeleri, iki adet yeşil pasaport bulundurmak. Ele geçirilen Yaşar Öz ile ilgili soruşturmayı, İstanbul Emniyet Müdürlüğü yetkililerine verdiği emirle durdurarak adı geçenin serbest bırakılmasını ve ele geçirilen cürüm eşyalarının kurye vasıtasıyla kendisine teslimini istemek suretiyle soruşturmyı engellemek. 113. sırada 
     Çete oluşturmak, Çatlı'nın gizlenmesine yardım etmek, usulsüz silah taşıma belgesi, usulsüz yeşil pasaport vermek. 114. sırada 
     Özel Harekat Daire Başkanlığı'na ait silah ve malzemeleri kaybetmek. 110. sırada . 
     Kayıp silahların girişinde gümrük idaresinin haberdar olmasını önlemek. 115. sırada 
     
     10 SORU 10 CEVAP 
İmralı'da yatamazlarBELMA AKÇURA İstanbul 
     Susurluk Çetesi davası 25. duruşmasında karara bağlandı. Başta Özel Harekat Dairesi eski Başkan vekili İbrahim Şahin ile eski MİT görevlisi Korkut Eken olmak üzere 12 sanık "Çete kurmak ve çeteye üye olmak"tan ceza aldı. Bu kararla mahkeme devlette çete olduğunu onaylamış oldu. İstanbul Barosu avukatlarından Ergin Cinmen soruları yanıtladı. 
     1 - Susurluk sanıklarına çıkan karar siyasi mi Hukuki mi 
     Hukuki. Karardan memnun olmayanlar bunu siyasi olarak değerlendirdi. 
     2- Susurluk davasının "devlet sırrı"ndan tıkandığı biliniyor. Nedir bu devlet sırrı 
     - Devlet sırrının bir tanımı yok. Her merci kendine göre bir tanım yapabilir. Devlet sırrı konusunda yasanın bir tanım yapması gerekir. Bu hukukumuzun ciddi bir ayıbıdır. 
     3 - Devlet sırrı cezalar da etkili oldu mu 
     - Olayların ortaya çıkmasında etkili oldu ama mahkeme 313. maddenin bütün kurallarını uyguladı. 
     4 - Çetenin "devlet sırrı" olabilir mi 
     - Hayır olamaz. Kanun yazmıyor ama hukuk teorisinde vardır suç teşkil eden hiçbir eylemin sır kavramına girmemesi gerekir. 
     5 - Bu karara bakıp 'devlet suç işlemiştir' demek mümkün mü 
     - Kesinlikle evet. Devlet yetkilerini, siyasi yetkilerini kullanan insanlar suç işlemiştir. Zaten söylüyorlar. 'Devlet bizi yanlız bıraktı' diyorlar. 
     6 - Çete kurmak ve üye olmakla suçlanan sanıklar Yargıtay'ın onaması halinde ne kadar yatacak 
     - Verilen cezanın üçte ikisini yatacaklar. Yattıkları süre çıkartılacak. Örneğin Ayhan Akça 184 gün tutuklu mu kaldı. 402 gün daha yatacak. Haluk Kırcı ve Yaşar Öz başka suçlardan içerde yatıyor. Bunlara da tümü üzerinden karar verilerek ceza verilecek. Yani cezalarının toplamından hareket edilecek. 
     7 - Mehmet Ağar ve Sedat Bucak'ın yeniden yargılanmaları için bundan sonraki prosedür ne olmalı 
     - Meclis'in hemen toplanıp bunların dokunulmazlıklarının kaldırılması gerekiyor. Bunu kamuoyu bekliyor. Yani yasama dokunulmazlığı kalkanının arkasına saklanıp yargıdan kaçmak kamu vicdanını rencide eder. Meclis bunu yapmazsa topluma karşı sorumlu olur. 
     8 - Korkut Eken İmralı'da yatmak istediğini söyledi. Bu mümkün mü 
     Değil. Çünkü oranın özel bir statüsü var. Böyle birşey söz konusu değil. 
     9 - Kamu hizmetlerinden ömür boyu men edilip, yurtdışına çıkma yasağı getirilen sanıklar neden tutuklanmadı 
     - Üst sınırı yedi yıl olan suçlar da mahkeme tutukluluk kararı verir. Ya da bunun dışında kamuoyunda infial yaratacak bir suç varsa bu konuda da mahkeme tutukluluk kararı verebilir. Mahkeme bunlara gerek görmedi. 
     10- Bundan sonra ne olur 
     - Bucak ve Ağar'ın dokunulmazlığı kaldırılmalı. Susurluk Araştırma Komisyonunda ve Kutlu Savaş'ın hazırladığı Susurluk Raporu'nda belirlenen hususların derhal tahkiki gerekir. Çünkü bunlar yapılmadı. 
     


 SİYASET 

















</TEXT>
</DOC>
