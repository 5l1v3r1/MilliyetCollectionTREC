<DOC>
<DOCNO> 45799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/son/sontur01.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da huzur operasyonu...168 kişiye gözaltı 
</HEADLINE>
<TEXT>

     İstanbul'da düzenlenen huzur operasyonlarında, çeşitli suçlardan aranan, kimliklerini ibraz edemeyen ve durumlarından şüphelenilen toplam 168 kişi gözlem altına alındı. 
     Emniyet Müdürlüğü Basın Protokol ve Halkla İlişkiler Şube Müdürlüğü'nden yapılan açıklamaya göre, kentte dün 21.00-24.00 saatleri arasında, terör, asayiş ve trafik uygulamaları yapıldı. 
     Uygulamalarda, çeşitli suçlardan aranan, kimliklerini ibraz edemeyen ve durumlarından şüphelenilen toplam 168 kişi gözlem altına alınırken, 4 adet ruhsatsız tabanca, 1 adet yivsiz tüfek ve 100 gram esrar ele geçirildi. 
     Aynı uygulamalarda, 42 umuma açık yer, dernek ve lokal hakkında da yasal işlem yapıldı. 
     Trafik uygulamalarında ise 120 araç trafikten men edilirken, 30 alkollü ve 14 ehliyetsiz sürücü yakalandı. 
     Uygulamalarda, kurallara uymayan sürücülere de toplam 22 milyar 809 milyon lira tutarında para cezası kesildi. 
     






</TEXT>
</DOC>
