<DOC>
<DOCNO> 20920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/13/dunya/dun03.html </URL>
<DATE> 2001/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya’da dananın kuyruğu kopuyor 
</HEADLINE>
<TEXT>

Berlusconi’nin favori olduğu genel seçimler için halk bugün sandık başına gidiyor 
     DIŞ HABERLER SERVİSİ 

     İtalya’da bugün yapılacak genel seçimlerle, ülke büyük bir sürpriz olmazsa merkez soldan merkez sağa geçiş yapacak. Medya devi Silvio Berlusconi’nin liderliğini yaptığı sağ partiler ittifakı "Özgürlüklerin Evi" seçimlerin kesin favorisi gösteriliyor. Ancak seçim kampanyaları boyunca rakibi Berlusconi’ye ağır eleştiriler yönelten sol partiler ittifakı "Zeytin Dalı"nın lideri Francesco Rutelli sandığa umutlu bakıyor. 
     Seçimler öncesinde yapılan anketlerde, "Özgürlüklerin Evi"nin oy oranı yüzde 50, "Zeytin Dalı"nın ise yüzde 40 civarında gösterildi. Basında yer alan yorumlarda da, sağın seçimleri kazanacağı görüşü dile getirildi, ancak farkın daha az olacağı öne sürüldü. 
     Seçimlerde oy kullanma hakları bulunan yaklaşık 49,5 milyon kayıtlı İtalyan seçmen, 174 parti arasında seçim yapacak. 
     



 DÜNYA 













</TEXT>
</DOC>
