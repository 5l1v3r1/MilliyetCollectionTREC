<DOC>
<DOCNO> 1258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/dunya/dun04.html </URL>
<DATE> 2001/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
TBMM soykırım heyeti Paris’te 
</HEADLINE>
<TEXT>

     Fransa Senatosu’nda kabul edildikten sonra, Meclis’te de görüşülecek olan Ermeni tasarısını önlemek amacıyla TBMM’den bir heyet Paris’e gitti. Parlamenter heyetinde, ANAP’tan Bülent Akarcalı, DSP’den Tayyibe Gülek, Fazilet Partisi’nden Nevzat Yalçıntaş, DYP’den Hüseyin Çelik ve MHP’den Hüseyin Cerrahoğlu bulunuyor. 
     Fransa Meclisi Başkanlık Divanı tarafından geçtiğimiz Aralık ayı başında gündeme alınması kararlaştırılan tasarı, ilk olarak 10 Ocak tarihinde Meclis Dışilişkiler Komisyonu’nda ele alınacak ve daha sonra 18 Ocak tarihinde genel kurul oturumunda tartışılarak oylanacak. 
     Fransa Senatosu’nda, geçtiğimiz ay kabul edilen yasa tasarısında, ’Fransa, Ermenilerin maruz kaldığı soykırımı resmen tanır’’ ifadesi yer alıyor. 
     


 DÜNYA 













</TEXT>
</DOC>
