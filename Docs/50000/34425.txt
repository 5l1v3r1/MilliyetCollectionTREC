<DOC>
<DOCNO> 34425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/son/sondun07.html </URL>
<DATE> 2001/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Polisi, Kudüs'te taş atan Filistinliler'e müdahale etti 
</HEADLINE>
<TEXT>

     Kudüs'ün doğusundaki Haremüşşerif'te, polis, Batı Duvarı'nda ibadet eden Yahudilere taş atan Filistinlilere müdahale etti. 
     Bir Reuters muhabirinin bölgeden bildirdiğine göre, Filistinliler, kutsal gün dolayısıyla Batı Duvarı'nda ibadet eden Yahudilere taş atmaya başladı. 
     El Aksa camisine giden Eski Kent'in kapılarından içeri giren İsrail polisi, olaya müdahale etti ve Filistinlilere göz yaşartıcı bomba attı. Çıkan kargaşada, Filistinlilerden ve İsrail polisinden yaralananlar oldu. 
     İ.S 70 yılında Yahudi tapınağının Romalılar tarafından yıkıldığı tarih olan, İbrani takvimine göre bugüne denk gelmesi nedeniyle Ağlama Duvarı'nda ibadet eden Yahudiler, polis tarafından tahliye edildi. 
     Bu arada, Batı Şeria'nın Ramallah kentinin dışında İsrail askerleri ile Filistinliler arasında çıkan çatışmada, 2 İsrail askerinin ve 1 Filistinlinin yaralandığı bildirildi. 
     Bir İsrail ordu süzcüsü, çatışmanın, Filistinlilerin, Ramallah yakınlarındaki bir İsrail jipine ateş açması sonucu çıktığını kaydetti. 
     İsrail ordusunun, kente giriş noktalarından birine tank konuşlandırdığı belirtildi. 
     Karni sınır geçiş noktasındaki çatışmada da 2 Filistinlinin İsrail ateşi sonucu yaralandığı bildirildi. 






</TEXT>
</DOC>
