<DOC>
<DOCNO> 39126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/27/astro/index.html </URL>
<DATE> 2001/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ani risklerden kaçının 
</HEADLINE>
<TEXT>

Gün içinde gizli bir iyimserlik saklı ama sabırsız davranışlar, aşırı risk almak pek çok şeyi tehlikeye de sokabilir. Yay burcundaki Ay günün atmosferine canlılık, hareket ve öğrenme ihtiyacı, yeni riskler alma isteği getirmekte. Ateş elementinin etkisi herkese daha fazla enerji ve coşku getirmekte ama öğleden sonra saatleri taşıdığı aşırı enerji yüzünden kazalara, dikkatsizliklere ve Mars’ın olumsuz yüzü olan çatışmalara da yüksek bir eğilim gösteriyor. Koç’lar bugün kendilerini çok daha bağımsız ve maceracı hissedebilirler, iyimserlikleri onlara çok şey kazandıracak. Boğa’lar parasal konularda ani kararlar vererek daha sonra pişmanlık duyabilirler. İkizler’i gergin görüyoruz. Kontrol edemedikleri sözleri yüzünden tartışmaya girebilirler. Üstlerindeki yüksek enerjiye dikkat etmeliler. Yengeç’lerin iş ortamında kendini derleyip toparlamaya ihtiyaçları var. Aslan’lar daha rahat ve kendinden eminler. Şanslı bir gündeler ama aynı şeyi Başak’lar için söyleyemeyeceğiz. Başak’ların iş ve ev arasındaki gerginlikleri bugün çok daha yorucu olabilir. Bugün öğle ve sonraki saatlerde harekete geçirici enerjiler var. Zihinsel açıdan canlı, belki biraz daha tartışmaya yol açan ama aynı zamanda düşüncelerimize somut bir yön vereceğimiz fırsatlar söz konusu. Terazi burcu için bugün yoğun bir iletişim ve çok daha sık kısa yolculuklar anlamına geliyor. Akrep’ler ekonomik kaynaklarını daha iyi kullanmanın yolunu aramalılar. Yay’lar ise bugün en dikkat çeken burç. Burçlarındaki Ay onlara heves ve canlılık getirmekte. Bununla birlikte kendilerini kaza riskine karşı korumalılar. Oğlak’lara daha tedbirli olmalarını söylemeliyiz. Kontrollerinde olmayan olaylardan ötürü sıkıntı çekebilirler. Kova burcu bugün amaçlarına erişmek için aşırı acelecilik gösterebilir. Bu yüzden arkadaşlarla tartışmalar söz konusu olabilir. Yine de yapıcı bir gündeler. Balık’ların adımlarını dikkatli atmaları gerekiyor. Duygusal konularda aşırı tepkiler vererek, ilişkilerini yıpratabilirler. Onlara sakin olmayı öneriyoruz. 

            Faks 287 74 37 
      







</TEXT>
</DOC>
