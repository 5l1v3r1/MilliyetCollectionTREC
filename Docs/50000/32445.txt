<DOC>
<DOCNO> 32445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/spor/spo04.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Mevl na Hami 
</HEADLINE>
<TEXT>

Trabzon kaptanı, ünlü düşünürün, "Gelin canlar bir olalım" sözleriyle camiaya birlik mesajı verip, "Ben yok, artık biz olmalıyız" diye konuştu 
     MEHMET TAN 

     ALMANYA kampında anlamlı çağrıda bulunan Hami, herkesin Trabzonspor etrafında birleşmesini istedi. Emektar futbolcu, "Kimse ben bu kadar yaptım, yeter dememeli" ifadesini kullandı. Mevl na’nın sözleriyle birlik mesajı veren emektar futbolcu, "Gelin canlar bir olalım. Trabzonspor tek yumruk olmalı. Birşeyler başarmak istiyorsak, bunu yapmamız, birliği sağlamamız lazım" dedi. 
     BORDO - Mavili kulübün kurtuluşunun bu anlayıştan geçtiğini sözlerine ekleyen Hami, şöyle devam etti "Etkili ve yetkili insanlar çözüm üretmeli. Daha fazlası için kafa yormalı. Bizim kurtuluş yolumuz bence bu. Hem sahada, hem de masada daha kuvvetli olmalıyız. Ben yok, artık biz olmalıyız. Eski günlere dönmemiz lazım. Trabzon herkese bir şey kazandırdı. Şimdi karşılığı verilmeli." 
     
     Sümer şov yaptı 
     Trabzonspor’un her kademesinde görev alan, son olarak da başkanlık koltuğuna oturan Özkan Sümer, önceki gün Almanya kampında topla yaptığı gösteriyle ilgi odağı oldu. Kampı ziyaret eden gurbetçileri karşısına alan Sümer, topa hakimiyeti, voleleri ve şık hareketleriyle alkış aldı. Başkan Sümer, espri de yapmayı ihmal etmedi ve "Böyle teknik gördünüz mü Kaleciler benden korkar. Top benim ayağımda huzur buluyor" dedi. 
     
     W.Bremen ile maç 
     TRABZONSPOR, Almanya’daki hazırlık döneminin en ciddi sınavını bugün verecek. Bordo - Mavili ekip, TSİ 20.00’de Werder Bremen ile karşılaşacak. Teknik Direktör Sadi Tekelioğlu’nun şu ilk onbirle ideal kadrosunu sahaya sürmesi bekleniyor Metin - Macit, Mehmet, Cem - Gökdeniz, Marcio Jarro, Aurella, H.Somers, Erman - Hami Zafer , Robson Da Silva. 
     



 SPOR 























</TEXT>
</DOC>
