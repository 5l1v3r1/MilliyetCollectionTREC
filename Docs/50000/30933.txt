<DOC>
<DOCNO> 30933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/guncel/gun08.html </URL>
<DATE> 2001/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ötanaziye yeşil ışık yakılacak mı 
</HEADLINE>
<TEXT>

ÇAPRAZ ATEŞ 
     ASLI ÖKTENER 

     Türk Ceza Kanunu’nda yapılacak değişiklikleri düzenleyen tasarı Adalet Bakanı Hikmet Sami Türk’e teslim edildi. Tasarıda en fazla tartışılan maddelerden biri, ötanaziye yeşil ışık yakacağı iddia edilen madde oldu. Bu madde ağır hasta bir kişiyi, ıstıraplarına son vermek amacıyla öldürenlerin, cinayet cezası yerine bir yıldan üç yıla kadar hapisle cezalandırılmasını öngörüyor. Bu ceza indirimi ötanazinin önünü açar mı Görüşler şöyle 
     
     Doç. Dr. İzzet Özgenç Ceza Hukukçusu 
Yeşil ışık yakmaz      Bugün hukuk aleminde bir insanın hayat hakkının varlığı kabul edilmekte, ancak hayatına son vermesi kabul edilmemektedir. Ötanaziyi talep edenin iradesine bağlı kalındığı için cezada indirim yapılması yoluna gidilmektedir. Bir insanın çektiği dayanılmaz acı ve ıstırap karşısında açıklamış bulunduğu irade hukuken muteber değildir. Dolayısıyla biz bu iradeye bağlı olarak bir hak kullanımından söz edemeyiz. Burada karşı tarafın değil, öldürme konumunda olan kişinin içinde bulunduğu psikolojiyi gözönünde bulundururak bir çözüm düşünmek lazım. Bugün talep üzerine öldürmede psikolojik hal gözönünde bulundurularak insanın bir suç işleme konusundaki irade yeteğinin zayıfladığı kabul edilmekte ve cezasında indirim yapılmaktadır. Kanun tasarısının ötanaziye müsaade ettiğini söylemek mümkün değildir. Kanun bazında bu tasarının ötenaziye yeşil ışık yakacağını zannetmiyorum. Ancak toplumun her kesiminde çok tartışma yaratacak. 
     
     Ceza avukatı İsmail Hanoğlu İzmir Barosu Genel Sekreteri 
Ceza indirimi arttırır      Ceza indirimi ötanaziye yeşil ışık yakar tabii. Kasten adam öldürme cezası 24 yıl diye düşüneceksiniz. Tahrik varsa indirme yapılır. Bu ceza ötanaziyi bir ölçüde engelliyordu. Ötanazi de ölmek isteyenin iradesiyle kendisini öldürme isteğine yardımcı olmak var. Yani sonucu bilerek haraket etme var. Ancak bu sonucu bilerek haraket etmede, öldürenin değil de ölenin iradesi esastır. Hasta bitkisel hayata girdiğinde kişinin cihazdan ilişkisini koparıp ölümün tamamlanmasını sağlamak diye bir olay var. Onun sonlandırılmasında doktorun karışması var. Bence tartışılması ve değerlendirilmesi gereken nokta bu. Modern ceza düzenlenmesine paralel olarak bizim de bunu değerlendirmemiz gerektiğini düşünüyorum. 
     
     Prof. Dr. Hasan Serdaroğlu İÜ Tıp Fakültesi 
Hekim kolay kolay yapmaz      Ötanazi yapanlar daha önce cinayet cezasına çarptırılıyordu. Yeni tasarıya göre ise bir yıldan üç yıla kadar hapis cezasına. Bir doktor zaten kolay kolay ötanazi yapmaz. Hele de bunun sonunda hapis cezası varsa. Böyle bir ceza karşısında hangi doktor kariyerini tehlikeye atıp ötanazi yapar ki Yapılan bu ceza indiriminin ülkemizde ötenazinin önünü açacağını sanmıyorum. Şu andaki haliyle ötenazi de bir artışa neden olmaz. Zaten bir doktorun da durup dururken ötanazi yapmasını benim mantığını aklım almıyor. Eğer yapılacaksa mutlaka bir konseye danışılması ve aileninde onayının alınması gerekir. 
     
     Dr. Yıldırım Gülhan İstanbul Tabip Odası Etik Kurulu Üyesi 
Aktif ötanazinin önünü açar      Ötanazinin önünün açılması anlamına geliyor. Cezayi müeyyide koymuş ama ötanaziye yol açıyor. Ötanazi ne kadar yasak derseniz de tasarıda hasta ısrarla kendisinin öldürülmesini istediyse’ diyor. Bu bir nevi ötanaziyi kabul etmek gibi bir şey. Hasta Hakları Yönetmeliği’nde ötanazi yasak ama bunlar yönetmelik tabii. Ama yasalar yönetmeliklerin her zaman üstündedir. O yüzden bu değişiklik bana göre aktif ötanazinin önü açılıyor. Yani direkt olarak öldürmek. Bu aktif ötanazinin kabulu anlamına geliyor. Bu Dünya Tabipleri Birliği’nin ötanazi ile ilgili belgelerine de biraz ters. Türkiye’de mevcut yönetmeliklere göre hastanın ötenazi isteme hakkı yok. Görüşümü sorarsanız hekimin görevi hastasını yaşatmaktır. 
     



 GÜNCEL 


















</TEXT>
</DOC>
