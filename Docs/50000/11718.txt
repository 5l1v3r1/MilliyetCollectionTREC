<DOC>
<DOCNO> 11718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/16/son/sonspo14.html </URL>
<DATE> 2001/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş Trabzonspor için hazırlanırken basına kapatıldı 
</HEADLINE>
<TEXT>

     Beşiktaş, Trabzonspor ile yapacağı lig maçının hazırlıklarını, akşam yaptığı antrenmanla sürdürdü. 
     Fulya Tesisleri'nde yapılan antrenman, teknik direktör Christoph Daum tarafından basına kapatıldı. Dünkü antrenmanda basın mensuplarına 15 dakika görüntü alma izni veren Daum, gazetecilerin bugünkü antrenmanı izlemelerine izin vermedi. 
     Sakat olan kaleci Fevzi antrenmana katılmazken, Ayhan ve Yasin'in durumlarının iyi olduğu, Trabzonspor maçında oynayabilecekleri öğrenildi. Bu arada, Beşiktaş'ın olay futbolcusu Nouma, antrenmana, üzerinde NBA liginin aykırı oyuncusu olarak tanınan ünlü basketbolcu Dennis Rodman'ın formasıyla gelerek, yine ilginç bir görüntü sergiledi. 
     Beşiktaş, yarın akşam yapacağı antrenmanla Trabzonspor maçının hazırlıklarını tamamlayacak ve ardından kampa girecek. 
     
     
     



</TEXT>
</DOC>
