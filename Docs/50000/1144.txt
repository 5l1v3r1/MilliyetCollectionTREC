<DOC>
<DOCNO> 1144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/siyaset/siy10.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Atılan hemşireler ilanla aranıyor 
</HEADLINE>
<TEXT>

     ANKARA ANKA 

     Yükseköğretim Kurulu Başkanlığı YÖK Yüksek Disiplin Kurulu, kılık kıyafet yönetmeliğine aykırı davranarak başörtüsü takmakta ısrar eden 100. Yıl Üniversitesi hemşirelerinden 5'iyle, bir diş tabibi ve bir araştırma görevlisine "kamu görevinden çıkarma" cezası verdi. YÖK, kararını tebliğ edemediği için tarafları ilan vererek bulmaya çalışıyor. 
     100. Yıl Üniversitesi araştırma görevlisi Dr. Zeynep Özkan, diş tabibi Gülen Kaya Kaptanoğlu, hemşireler Songül Açık, Gönül Taşdemir, Seval Demir, Döndü Tanır ve Necibe Kafes kamu görevinden çıkarma cezasına çarptırıldılar. YÖK ayrıca Selçuk Üniversitesi'nde memur olarak görev yapan Kenan Kıraç'ı da değişik tarihlerde kampus içinde hırsızlık yaptığı gerekçesiyle görevinden çıkardı. Yine türban takmakta ısrar eden 100. Yıl Üniversitesi hemşiresi Güldane Uysal'a da savunma yapması için ay sonuna kadar süre tanındı. 
     


 SİYASET 


















</TEXT>
</DOC>
