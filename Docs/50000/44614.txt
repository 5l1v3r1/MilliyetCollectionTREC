<DOC>
<DOCNO> 44614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/siyaset/siy07.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Evren ders verdi... 
</HEADLINE>
<TEXT>

     MUSTAFA ÇETİNKAYA 

     Harp Akademileri Komutanlığı’nın 2001 - 2002 eğitim yılının açılış törenine katılan 7. Cumhurbaşkanı Kenan Evren, akademi mensuplarına yılın ilk dersini verdi. Dünyadaki güç odaklarının ABD, Avrupa ve Japonya olduğunu belirten Evren, Türkiye’nin bu güç merkezlerinden bağımsız hareket etmesinin mümkün olmadığını dile getirdi. Rusya’nın da yeniden süper güç olabileceğini, bu yüzden Türkiye’nin Rusya ile ilişkilerine önem vermesi gerektiğini kaydeden Evren, ABD’nin dünyanın bekçiliği konumundan bir süre sonra sıkılabileceğini ve bu görevini uluslararası kuruluşlara dağıtmak isteyeceğini öne sürdü. Türk cumhuriyetleri konusunda da Türkiye’nin başlangıçta yanlış politika izlediğini savunan Evren, "Türkiye, AB’ye girmek için gerekleri yerine getirmelidir" dedi. Evren’e verdiği ilk dersin anısına da Harp Akademileri Komutanı Hava Org. H. İbrahim Fırtına tarafından plaket sunuldu. 
     



 SİYASET 















</TEXT>
</DOC>
