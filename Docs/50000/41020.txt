<DOC>
<DOCNO> 41020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/son/sontur22.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Belediyenin yardım ayıbı... Çocuklar birbirini ezdi... 
</HEADLINE>
<TEXT>

     Yardım kampanyalarında başıbozukluk bugün Eminönü'nde daha ilkokul çağındaki çocukların birbirini ezip, kavga etmesiyle sonuçlandı. 
     Eminönü Belediyesi'nin, çeşitli kırtasiye malzemesinin bulunduğu okul çantası dağıtımında izdiham yaşandı, bazı çocuklar arasında kavga çıktı. 
     Eminönü Belediyesi Kadırga Kültür Merkezi'nde, 2001-2002 eğitim ve öğretim yılının başlaması nedeniyle fakir ve yardıma muhtaç ailelerin çocuklarına, içerisinde defter, kalem, kalemtraş, silgi ve suluboya bulunan okul çantası dağıtım töreni düzenlendi. 
     Elektriklerin kesik olması nedeniyle konuşmaların yapılamadığı törende, çanta dağıtımına geçildi. Dağıtımın gerçekleştirileceği masaların önünde biriken çocuklar, izdihama yol açtı. 
     Yaklaşık 15 dakika içinde 1300 çantanın dağıtıldığı törende, çocuklar çanta kapmak için birbirleriyle yarıştılar. Zaman zaman birbirlerini ezen çocuklar arasında itiş-kakış ve kavga da yaşandı. 
     Çocuklar arasındaki kavgaya, belediye görevlileri müdahale etti. 
     
     







</TEXT>
</DOC>
