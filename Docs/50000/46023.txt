<DOC>
<DOCNO> 46023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/dunya/dun01.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
One, two, three, four. Stop bombing, stop war 
</HEADLINE>
<TEXT>
Savaşı durdurun 
Barış yanlıları New York'un ünlü Times Meydanı’nda ABD'yi böyle protesto etti 
     DIŞ HABERLER SERVİSİ 

     ABD'nin Afganistan'daki harek tını protesto eden barış yanlıları, New York'un ünlü Times Meydanı’nda gösteri düzenledi. Aralarında pasifist ve anarşistlerin de olduğu göstericiler "Bombardımanı durdurun, savaşı durdurun," "Göze göz, dişe diş derseniz, gerçekleri görecek göz kalmaz" diye bağırdı. 
     Göstericilerden 23 yaşındaki Anna Eysselinck, öç almanın teröre cevap olamayacağını, gerçek cevabın diplomasiyle verilmesini gerektiğini savundu. Eysselinck, "Afganistan'ı bombalamak, suçsuz insanların ölümüne yol açmak, daha fazla terör yaratır" dedi. 
     
     Tepki çektiler 
     Göstericiler arasında yer alan Prof. Karen Jacobs da, Afganistan'a yapılan operasyonu, önceki gün kutlanan Kolomb gününe gönderme yaparak eleştirdi. Jacobs, "Avrupalı Kolomb buraya geldiğinde din adına soykırım yapmıştı, yerliler onu kınadı. Biz de Afganistan'da olanları kınıyoruz" diye konuştu. 
     Gösteri sırasında yoldan geçenlerin barış yanlılarına tepki gösterdiği ve protestoculara "Afganistan'a gidin" diye bağırdığı da görüldü. 
     
Operasyona halk desteği yüzde 87      CBS televizyonunca yapılan kamuoyu yoklamasına göre Amerikan halkının yüzde 87'si Afganistan'a yönelik harek tı ve Başkan George Bush'un 11 Eylül saldırılarına tepkisini destekliyor. Karşı çıkanların sayısı ise yüzde 6'yı buluyor. CBS'in ''The Early Show'' adlı programında açıklanan anket sonuçlarına göre halkın yüzde 92'si, Bush'un saldırılara tepkisini onaylıyor. Saldırılardan birkaç gün sonra yapılan bir kamuoyu yoklamasında da Bush'a destek yüzde 90 oranındaydı. ABC NewsWashington Post’un kamuoyu yoklamaları da, her 10 kişiden 9'unun hava harek tını desteklediğini ortaya koymuştu. 
     



 DÜNYA 














</TEXT>
</DOC>
