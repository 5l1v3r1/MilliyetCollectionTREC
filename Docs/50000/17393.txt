<DOC>
<DOCNO> 17393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/21/son/sonspo03.html </URL>
<DATE> 2001/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş antremanında futbolcular neşe içinde şakalaştı 
</HEADLINE>
<TEXT>

     Ligde dün Samsunspor ile 0-0 berabere kalarak, zirve yarışında çok önemli 2 puan yitiren Beşiktaş, ara vermeden Kocaelispor maçı hazırlıklarına başladı. 
     Fulya Tesisleri'nde, teknik direktör Christoph Daum yönetiminde gerçekleştirilen ve yaklaşık 1.5 süren antrenmanda siyah-beyazlı futbolcular, koşu ve kültür fizik çalışmasının ardından çift kale maç yaptı. 
     İdmana, sakatlığı bulunan Murat, bir yakının cenazesine katılacak olan Ümit ve Rusya Milli Takımı aday kadrosuna çağırılan Khlestov katılmazken, çalışma sırasında teknik heyet ve futbolcuların neşeli olması, Nouma'nın da arkadaşlarıyla şakalaşması dikkati çekti. 
     Siyah-beyazlıların bugünkü antrenmanında, Ahmet takımdan ayrı yürüyüş yapmakla yetinirken, Fazlı ve Tunç ise kültür-fizik çalışmasının ardından takımdan ayrı koşu yaptılar. 
     Öte yandan bir polis ekibi de tesislere gelerek, olası bir taraftar taşkınlığına karşı hazır durumda bekledi. Yarını izinli olarak geçirecek Beşiktaşlı futbolcular, Kocaelispor maçı hazırlıklarını, 23 Nisan Pazartesi günü sürdürecek. 




</TEXT>
</DOC>
