<DOC>
<DOCNO> 6533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/11/spor/spo04.html </URL>
<DATE> 2001/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Oktay mesaj yolladı 
</HEADLINE>
<TEXT>
Hedef milli forma 
"Borcumu ödeyeceğim"      SAMSUNSPOR galibiyetiyle taraftarına kendisini affettiren Trabzonspor’da, attığı goller ve oynadığı futbolla yıldızlaşan Oktay, Milli Takım’a göz kırptı. Genç futbolcu, "Trabzonspor’a borcum var, bunu ödeyeceğim. Yeter ki takım iyi olsun, ben her zaman gol atarım. Bana bitti gözüyle bakanlara en güzel cevabı sahada vereceğim. Artık herkes beni Trabzonsporlu Oktay olarak anacak. Şimdi hedef, özlediğim milli formaya yeniden kavuşmak" dedi. 
     
Sergen’den garanti      SOL uyluk ön adalesinde küçük bir ödem oluştuğu belirlenen Oktay’ın durumunun ciddi olmadığı bildirildi. Sakatlığının ardından üç ay sonra çıktığı Samsunspor karşılaşmasında oynadığı futbolla göz dolduran Sergen ise "Formamın hakkını sonuna kadar vereceğim. Bundan kimsenin kuşkusu olmasın. Beşiktaş’ın beni istediği şeklinde yakın çevremden haberler aldım. Resmi teklif gelmedi. Şu anda Trabzonspor’un başarısından başka bir şey düşünmüyorum" diye konuştu. 
     


 SPOR 





























</TEXT>
</DOC>
