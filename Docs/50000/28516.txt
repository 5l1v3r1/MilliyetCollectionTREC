<DOC>
<DOCNO> 28516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/spor/aspo.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener’e para yağacak. Stadın 7’de birlik bölümünden 8 milyon dolar sağlanacak 
</HEADLINE>
<TEXT>
Müthiş gelir 
Yönetim, 7 bin 500 kişilik numaralı tribün biletlerinin satışını derneğe bıraktı. Bir bilet iki yıllığına 1 milyar 275 milyon liraya verilecek. Para 6 ay içinde toplanacak 
     YALÇIN TÜRK 

     Darphane gibi 
     FENERBAHÇE’de kalacağını açıklayan Başkan Aziz Yıldırım, Şükrü Saracoğlu Stadı’nı büyütme çalışmalarının yanı sıra kombine bilet satışı için de harekete geçti. Yıldırım, Sarı - Lacivert Derneği Başkanı Hulusi Belgü ile yaptığı görüşme sonrası 7 bin 500 kişilik numaralı tribün biletlerinin satışını derneğe bıraktı. Bir bilet iki yıllığına kombine olarak 1 milyar 275 milyon lira karşılığı taraftarlara satılacak. 
     
     3 milyon dolar daha 
     KULÜBE bu organizasyonla stadın 7’de birlik bülümünden 8 milyon dolar girecek. Kombine biletleri alan taraftarlar, Mart ayına kadar mevcut tribünde, daha sonra ise yeni maraton tribününde maçları izleyecekler. Para 6 ay içinde toplanacak. 1907 ve Altyapı’nın çabalarıyla VİP ve özel koltuk satışlarından da yaklaşık 3 milyon dolar gelir bekleniyor. Belgü uygulamadan kulübe en az 11 milyon dolar girdi sağlayacağını söyledi. 
     
     Maddi rahatlık 
     KADIKÖY Şükrü Saraçoğlu Stadı’nın tamamının bitmesi durumunda kombine bilet uygulaması sayesinde Fenerbahçe’nin çok önemli miktarda gelir elde edeceği ve maddi açıdan rahat bir nefes alacağı belirtildi. Bu arada daha önce numaralı tribünden bilet alan bin 500 kişinin yerleri Haziran ayı sonuna kadar saklı tutulacak. Talep olmaması durumunda onlar da satışa konulacak. Bu satışı da Sarı - Lacivert Derneği yapacak. 
     



 SPOR 
























</TEXT>
</DOC>
