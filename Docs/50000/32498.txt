<DOC>
<DOCNO> 32498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/son/sondun13.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Portatif tuvalette 80 saat mahsur kaldı 
</HEADLINE>
<TEXT>

     Avusturya'da bir kişi, yankesicilerden kaçmak için girdiği portatif tuvalette 80 saat boyunca mahsur kaldı. 
     Kurier gazetesinin haberine göre, geçen hafta başkent Viyana'da iki yankesicinin saldırısına uğrayan ve soyulan 63 yaşındaki adam, kendisini kovalayan yankesicilerden kurtulmak için bir portatif tuvalete girerek kendini kilitledi. 
     Ancak yankesiciler, adamın dışarı çıkamaması için, kapısı yere gelecek şekilde tuvaleti yana yatırdılar. Habere göre, bir polis sözcüsü, tuvalette mahsur kalan kişinin, yardım için defalarca bağırdığını ve duvarlara vurduğunu, ancak tuvaletin çok hareketli bir yolda bulunması nedeniyle sesinin duymadığını söyledi. Günler sonra tuvaletin hava boşluklarından birini kırmayı başararak yoldan geçenlere seslenebilen kişi, ancak 80 saat sonra kurtulabildi. Kurier gazetesi, yaşlı adamın 80 saat boyunca mahsur kaldığı tuvaletin içindeki hava sıcaklığının 30 derecenin üstüne çıkmış olabileceğini yazdı. 






</TEXT>
</DOC>
