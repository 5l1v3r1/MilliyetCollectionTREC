<DOC>
<DOCNO> 9074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/son/sontur03.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Şişli'de film benzeri polis hırsız kovalamacası 
</HEADLINE>
<TEXT>

     Şişli'de çaldıkları otomobille kaçan 5 oto hırsızı, ''dur'' ihtarında bulunan polis memuruna çarparak yaraladılar. 
     Şişli Abidei Hürriyet Caddesi üzerine devriye görevi yapan polis ekibi, 34 TD 2845 plakalı otomobilin durumundan şüphelenerek ''dur'' ihtarında bulundu. İhtara uymayan otomobil hızla kaçarken, aracın çalıntı olduğunu belirleyen polis, aracı takibe başladı. 
     Polis, Menderes Caddesi üzerine çalıntı aracın önünü keserken, ekip otosundan inen Şişli Emniyet Müdürlüğü Ekipler Amirliği'nde görevli polis memuru Mümin Uzuner 29 , hızla gelen otomobile tekrar ''dur'' ihtarında bulundu. Bu ihtara da uymayan hırsızlar, otomobille Uzuner'e çarparak olay yerinden kaçtı. 
     Yaralı polis memuru Uzuner Şişli Etfal Hastanesi'ne kaldırılırken,yetkililer Uzuner'in sağlık durumunun iyi olduğunu kaydettiler. Çalıntı araç, Bomonti Morçiçek Sokak üzerinde terk edilmiş olarak bulunurken, 5 kişi oldukları belirlenen hırsızların yakalanması için operasyon sürdürülüyor. 




</TEXT>
</DOC>
