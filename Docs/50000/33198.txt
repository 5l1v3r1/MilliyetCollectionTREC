<DOC>
<DOCNO> 33198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/21/yazar/okur.html </URL>
<DATE> 2001/07/21/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Hayırlı olsun... 
</HEADLINE>
<TEXT>

     "Demirbank hayırlı işler diler " 
     Artık bu cıngıl yok, Cıngıllıoğlu ailesi de yok... Çünkü 53 yıllık bir banka tarih oldu. 
     Yakında 88 yıllık Türk Ticaret Bankası da tarih olacağa benzer. Çınarlar teker teker devrilirken, yüreğimiz eziliyor. Demirbank'ın yeni adı ne olacak derseniz, herhalde "HSBC - Demir" olur... 
     Sevinelim mi, üzülelim mi Bilemiyoruz 
     Morallerin düzelmesi lazım dediler ya, değerlendirmeyi size bırakıyoruz. 
     Demirbank satıldı. Dünyanın 7'nci büyük bankası HSBC, bir yıllık maratonun sonunda Demirbank'ı satın aldı. Türkiye'nin 11'inci büyük bankası doğdu. Eh, Demirbank on büyük bankadan birisiydi zaten. Kurumsal bankacılık bitti, ticari bankacılık dönemi başladı, bu kesin... 
     Biz, bu satışı nasıl algıladık özetleyelim 
     "4 milyar dolarlık bono portföyü BDDK'ya, 1 milyon 300 bin kişiden oluşan müşteri portföyü HSBC'ye..." 
     Ne güzel iş ama... Madem ki böyle satacaktınız, neden 8 aydır bizi beklettiniz, anlamak mümkün değil. 
     Üstelik bekleyen sadece biz değildik, 13 bin kişi var geride... 
     Onlara geçmiş olsun 
     Çünkü Demirbank'ın bireysel bankacılık bölümü HSBC'ye geçti. Küçük ortakları kapsayan bir düzenlemeye gerek bile duyulmadı. Küçük ortaklara, "borsada risk aldı" dediler, işi bitirdiler. Sanki riski yaratan yatırımcı... 
     Piyasa böyle öldürülür işte, anlayın, yeter... 
     Ama bizim anlayamadığımız noktalar var. Açalım biraz olur mu 
     Bu bankaya geçen ağustos ayında HSBC talip olmuştu. Bir şartı vardı. Yüklü bono portföyü risk anlamına geliyordu. HSBC, "artık iç borçlanma riski almayın" demişti. 
     Görüşmeler sürerken Hazine'den en tepeden gelen telefon, o dönem bankanın patronu olun Halit Cıngıllıoğlu'nu yeniden ihalelere soktu. Görüşmeler kesildi. 
     Arkasından 22 Kasım krizi yaşandı. 
     Demirbank'a el kondu. Piyasa yapıcılığı sistemi çöktü. İç borcun yükümlülüğünü üstlenecek kurum ortaya çıkamadı. Demirbank'ın 4 milyar dolarlık bir bono portföyü başa bela oldu. O dönem HSBC, yeniden teklifte bulundu. BDDK, Merkez Bankası ve Hazine'ye teklif götürüldü. HSBC, 2 milyar dolarlık bono riskini üstlenmeyeceğini söyledi. Geri kalan 2 milyar dolarlık bono portföyünü kabellendi. Üstelik Merkez Bankası'na 1 milyar dolar para vermeyi de taahhüt etti. Ama bu teklif değerlendirilmedi. 
     Neden 
     Amaç, karlı bir iş yapmak değil mi 
     Bürokratların elini kolunu bağlayan neydi sanki 
     Bugün yapılan satışa bakın siz, övünecek miyiz, yerinecek miyiz. 
     Demirbank, kurumsal bankacılıkta önemli misyon üstlenmiş bir bankaydı. 600 milyon dolarlık döviz kredisi vardı. Eximbank'a bile kaynak aktaran bir banka... 
     Şimdi bunlar bitti, yeni bir dönem başlıyor. Hayırlı olsun, ama her satış her dönem sorgulanıyor, unutmayın 
     
     







'Birleştirici' parti 


Top Çankaya'da 


Tayyip Erdoğan'ın liderliği 


Siyasette Tayyip Erdoğan rüzgarı... 


Tayyip ve milletvekilliği 


Misyoner dervişler 


Dolarlı eğitimin iflası 


Onlar da küresel.. 


Hayırlı olsun... 


Ört ki, ölem 


Küresel ısınma alarmı 


Hükümette Rus ruleti 


Afta eşitlik sağlandı mı 


Çaresizliğin fantezileri 


Turist geliyor döviz gelmiyor 


</TEXT>
</DOC>
