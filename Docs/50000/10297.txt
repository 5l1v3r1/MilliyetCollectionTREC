<DOC>
<DOCNO> 10297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/07/spor/spo02.html </URL>
<DATE> 2001/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Allah’ın sahada işi yok 
</HEADLINE>
<TEXT>

Aziz Yıldırım, alın terinin şansa bağlanamayacağını söyledi 
     HÜSEYİN YAVUZ 

     SARI - LACİVERTLİ Kulübün Başkanı oyuncuların çok çalıştığını ve bu sayede maç kazandığını belirtti, "Alın teri şansa bağlanmaz" dedi. Bazen iyi oynamadan kazanmanın futbolun doğasında olduğunu söyleyen Yıldırım, "Galatasaray dört yıl üst üste şampiyon oldu. Hiç şansa maç kazanmadılar mı " ifadesini kullandı. 
     SAMANDIRA Tesisleri’nde önce medya, ardından da futbolcular ile bayramlaşan Aziz Yıldırım, "Allah’ın sahada işi yok. Hadi adamlar kendi kalesine gol attı. O gol ortasını da onlar mı yaptı " diye konuştu. Balic konusuna da değinen Başkan, "Bir oyuncu için 49 kere sakat diye yazarsan, şüpheye düşer. Balic’in de kafası karıştı. Üstüne fazla gitmemek lazım" yorumunu yaptı. 
     TESİSLEŞME konusunda yeni projeleri olduğunu da hatırlatan Aziz Yıldırım sözlerini şöyle sürdürdü "Samandıra’yı çok güzelleştirdik. Yan taraftaki arsayı alıp, oraya da saha yapacağız. Ben görebilir miyim, bilmiyorum ama 10 yıl içinde burası muazzam bir tesis olacak." Yıldırım ayrıca hafta sonu oynayacakları Antalyaspor maçının da çok zor geçeceğini kaydetti. 
     
Sahada bayramlaşma      SARI - Lacivertli futbolcular antrenman öncesi birbirleriyle sahada bayramlaştı. Sabahki çalışmanın ardından yöneticilerle de biraraya gelen oyuncular daha sonra tesislerden ayrılmadılar ve akşam da topluca Küçükyalı Angel Restaurant’ta yemek yediler. 
     
Revivo korkusu      FENERBAHÇE, Antalyaspor maçının hazırlıklarına dün başladı. Sarı - Lacivertliler günü çift çalışmayla tamamlarken, İsrailli yıldız Haim Revivo’nun sakatlığı teknik heyetin keyfini kaçırdı. Arka adalesinde sertleşme olan İsrailli futbolcu, antrenmana katılmazken, tedavisine hemen başlandı. 
     RAPAJİC’İN yokluğunu önemli ölçüde hisseden Sarı - Lacivertliler, Revivo’nun da Antalyaspor maçında oynayamaması halinde sıkıntı yaşayacak. Teknik Direktör Denizli, bu futbolcunun hafta sonuna yetişmesi için doktorları seferber ederken, Johnson ve Uche’nin de olmayışları nedeniyle adeta köşeye sıkıştı. 
     


 SPOR 
























</TEXT>
</DOC>
