<DOC>
<DOCNO> 36623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/son/sontur08.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş maçını izlerken kalp krizi geçirip öldü 
</HEADLINE>
<TEXT>

     Mersin'de, kahvehanede dün gece Beşiktaş-Trabzonspor maçını izleyen bir tatilci, heyecan ve aşırı sıcak nedeniyle rahatsızlanarak kalp krizi geçirdi. Hastaneye kaldırılan tatilci kurtarılamadı. 
     Alınan bilgiye göre, Mezitli Beldesi'ndeki evinde ailesiyle birlikte tatilini geçiren Muhittin Sakızlı 48 , arkadaşlarıyla buluşup Beşiktaş-Trabzonspor maçını izlemek için kahvehaneye gitti. Beşiktaşlı olduğu öğrenilen ve karşılaşmayı büyük bir heyecanla izleyen Muhittin Sakızlı, yenilginin üzüntüsü, aşırı sıcak ve yüksek nem nedeniyle rahatsızlandı. Arkadaşları tarafından Mersin Devlet Hastanesi'ne kaldırılan Muhittin Sakızlı, müdahaleye rağmen kurtarılamadı. 
     Hastane yetkilileri, Muhittin Sakızlı'nın kalp krizi sonucu öldüğünün belirlendiğini, mevsim normalleri üzerinde seyreden sıcaklar ve yüksek nem oranı nedeniyle risk grubunda bulunanları daha dikkatli davranmaları ve aşırı strese kapılmamaları konusunda uyardılar. 







</TEXT>
</DOC>
