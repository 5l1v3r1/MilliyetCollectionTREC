<DOC>
<DOCNO> 38891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/spor/spo03.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖZEL HABER 
</HEADLINE>
<TEXT>
Sabrın sonu Emre 
Kadroya giremedi, bekledi. Yılmadı, çalıştı, sonunda kazandı. Popescu’nun gitmesiyle ilk onbire giren Emre, Sofya’da destan yazdı. Emre, "Popescu’yu örnek aldım" dedi 
     ERHAN TELLİ 

     O’nun gibi olamam’ 
     EMRE’NİN Galatasaray’daki ikinci sezonu. Ancak ilk kez böylesine ön plana çıktı. Uzun süre kadroya giremedi. Yedek kalmasını dert etmedi. Popescu’nun sürpriz bir şekilde Lecce’ye transfer olmasından sonra ilk onbirde kendisine yer buldu. Ve Galatasaray’ın Sofya’da Levski ile berabere kalıp, turu geçmesinde başrol oynadı. Emre, "Evet, Popescu’nun yerinde oynuyorum. Ama onun gibi olamam" dedi. 
     
     Yapım çok farklı’ 
     GALATASARAY’DA kendisine hep Popescu’yu örnek aldığını söyleyen Emre, "Herşeyi onun gibi yapmaya uğraştım ve çok çalıştım. Açıkça söylemeliyim ki ondan çok şey öğrendim. Şimdi herkes beni onunla kıyaslamaya çalışıyor ama bu yanlış. Onun oyun yapısıyla benim oyun yapım çok farklı. O dünya çapında bir yıldız. Ama bana güvenenlere, Popescu’yu aratmayacağıma söz verebilirim" ifadelerini kullandı. 
     
     Yedeklik kamçıladı’ 
     EMRE, takıma giremediği anlarda kız arkadaşı Aysun ve annesinin kendisine çok destek olduklarını belirtti ve "Yedeklik beni hep kamçıladı. Şimdi formayı kaptım, bırakmaya niyetim yok. Futbol hayatımda en güzel günlerim İstanbulspor ve Galatasaray’da geçti. Fenerbahçe de güzeldi, ama buradaki arkadaşlık ve sevgi bağı hiçbir yerde yok.Şimdi hedefim yine Milli Takım" diye konuştu. 
     
"Anneciğim, Türkler "Lazio’nun Galatasaray’la aynı gruba düşmesi İtalya’da geniş yankı yarattı. Gazeteler, "Türk cehennemi. DINO ZOFF’u korkutan kura" diye yazdı 
     Günün olayı 
     İTALYA’NIN güçlü ekibi Lazio’nun Şampiyonlar Ligi’nde temsilcilerimizden Galatasaray ile birlikte D Grubu’na düşmesi İtalya’da günün en önemli olaylarından biri oldu. İtalyan basını, eşleşmeye geniş yer ayırırken, Corriere dello Sport Gazetesi, ilk sayfasında "Lazio, anneciğim Türkler" başlığını kullandı. 
     
     Lazio ilk kez’ 
     HABERDE, "Hemen Türk cehennemi. Lazio, Türk cehennemine ilk kez çıkıyor. Galatasaray’da teknik direktör eski dost Lucescu ve taraftar çok ama çok sıcak" denildi. La Gazzetta dello Sport da "Galatasaray, iflasta ve en iyilerinden yoksun. Tek garanti Lucescu kalıyor" yorumunu yaptı. Il Messaggero Gazetesi ise "Galatasaray, Zoff’u korkutuyor’’ başlığını kullandı. 
     
En zorlu gruptayız’      LAZİO Teknik Direktörü Dino Zoff, gruptaki dört takım arasında büyük farklılıklar bulunmadığını belirtti ve "En zorlu gruptayız. Roma ve Juventus’a oranla daha az avantajımız var" dedi. Yine de iyimser olduğunu vurgulayan Zoff, Galatasaray ile ilgili olarak "Türkler’in ne zaman ne yapacağı belli olmuyor. Galatasaray, UEFA Kupası’nı kazandı ve Avrupa Şampiyonlar Ligi deneyimi var. Milan, onun hakkında daha fazla şey biliyordur" diye konuştu. 
     
Nesta’ya göre Aslan favori      SS LAZIO takımının kaptanı Alessandro Nesta "Geçen yıla oranla daha zorlu bir gruptayız. Bu yıl 4 takım da dengeli. Galatasaray, grupta bizimle birlikte daha favori ve güçlü" dedi. Galatasaray ile oynayacakları karşılaşmanın grubu canlandıracağını belirten Nesta, "Büyük bir maç olacak. İki takım da kazanabilir" ifadelerini kullandı. 
     GRUPTA Fransız Nantes’ın da boşa atılacak bir takım olmadığını söyleyen Nesta, "Ne olursa olsun şu anda hükme varmak için erken. Takımların değerlerini turnuvada anlayacağız. Çok şey değişti" yorumunu yaptı. Galatasaray’ı "Avrupa’da çok deneyimli bir takım" olarak gösteren Nesta, "Onlara karşı çok dikkatli olmalıyız" dedi. 
     
UEFA maçı iptal etti      UEFA, Avusturya’nın FC Tirol takımının yaptığı itirazı kabul ederek Lokomotiv Moskova ile oynadığı ve 1 - 0 yenildiği maçın tekrarına karar verdi. Tirol, sarı kartı olan Pimenov yerine yanlışlıkla Maminov’a sarı kart verildiğini belirterek itirazda bulunmuştu. Aynı olay Gaziantepspor ile Galatasaray arasında oynanan karşılaşmada da yaşanmıştı. Mehmet Polat yerine hakem Bülent Uzun Maxim’e sarı kart göstermiş ve Polat ikinci sarı kartla oyundan atılmaktan kurtulmuştu. Galatasaray’ın yaptığı itiraz ise reddedildi. 
     
Bülent Uzun Suat’ı yaktı      GAZİANTEPSPOR maçında kırmızı kartla oyun dışı kalan ve hakem Bülent Uzun’a küfür ettiği için ayrıca iki maç ceza alan Suat için Tahkum Kurulu’na yapılan itiraz sonuçsuz kaldı. İzmir’den hakem Uzun’u çağıran ve 1.5 saat sorgulayan Tahkim Kurulu’nun, "Suat küfür etmediğini söylüyor" sözlerine FIFA kokartlı hakem ısrarla "Hayır etti" cevabını verdi. 
     BAŞKAN Türker Aslan, toplantıya dudak okuma uzmanlarını çağırdı ve görüntüleri izletti. Uzmanlar, "Küfür görünmüyor" dedi. Ardından oylamaya geçildi ve 2’ye karşı 3 oyla üç maçlık ceza indirilmedi. Galatasaray, Rize maçının hazırlıklarına basına kapalı olarak devam etti. Serkan ile Capone kontrolden geçerken, Ayhan sakatlık geçirdi. Omzundan sakatlanan kaleci Kerem ise kadrodan çıkarıldı. 
     



 SPOR 























</TEXT>
</DOC>
