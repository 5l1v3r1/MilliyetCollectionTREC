<DOC>
<DOCNO> 36002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/yasam/yas03a.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Edirne’ye geçti 
</HEADLINE>
<TEXT>

Siirt’te başlayan Haymana, Gelibolu, Yenice, Balıkesir, Aydın ve Alanya’yı dolaşan yılanlı hikayeyi son olarak Edirneliler sahiplendi 
     İSTANBUL Milliyet 

     MİLLİYET’İN "yılın senaryosu" başlığıyla vermesinden sonra "şehir efsanesi"ne dönüşen yılan, il il dolaşmaya devam ediyor. Halkın gündemine oturan yılan bu kez Edirne’ye geçti. Edirne’den arayan bir okurumuz, araştırılması halinde olayın bir ay önce Keşan’da yaşandığının ortaya çıkarılacağını savunduğu hikayeyi şöyle aktardı 
     
     Baba, anneyi vuruyor 
     "İKİ çocuklu aile, Çiftlik Köy’den Keşan’daki pazara gitmek ister. Babanın ısrarına rağmen anne iki çocuğunu evde bırakmak istemez. Yolda buldukları lastikten çıkan yılan iki çocuğun ölümüne yol açar. Çocukları pazara götürmekte ısrar eden karısını sorumlu tutarak av tüfeğiyle vurarak öldürdükten sonra intihar eder." 
     
     Alanya ısrarlı 
     ALANYALI bir okurumuz ise ısrarlı "Bu olay iki ay önce Kuşyuvası mevkiinde oldu. İki çocukları öldü. Baba, anne ve bebeği yaşıyor." Yine Alanya’dan faks gönderen Erdal Özer adlı okurumuz da hikayenin 4-5 ay önce Kuşyuvası mevkiinde yaşandığını, sadece ailenin üç çocuğunun öldüğünü söyledi. 
     



 YAŞAM 






















</TEXT>
</DOC>
