<DOC>
<DOCNO> 8248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/ekonomi/eko03.html </URL>
<DATE> 2001/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyarılara kulak asılmadı 
</HEADLINE>
<TEXT>

Bürokratlar pazartesi gecesi hükümetten kriz yok’ açıklaması yapılmasını istedi. Kabine ise Köşk’e karşı geri adım olur diye reddetti 
     ESRA YENER 

     Milli Güvenlik Kurulu’nda MGK çıkan krizin ardından alarma geçen bürokrasi önceki gün yapılan Hazine ihalesi öncesinde pazartesi gecesi için Başbakan Bülent Ecevit’den bir basın toplantısı düzenleyerek kamuoyuna güven verecek resmi bir açıklama yapmasını istedi. Aynı isteğin pazartesi akşamı Ecevit ile görüşen IMf 1. Başkan Yardımcısı Stanley Fischer’den de geldiği öğrenildi. 
     Alınan bilgilere göre, Hazine Müsteşarı Selçuk Demiralp, Merkez Bankası Başkanı Gazi Erçel ve diğer bürokratlar, pazartesi akşamı Ecevit ve kabinedeki bakanların basın toplantısı düzenleyerek, "devletin zirvesinde büyük bir sorun olmadığı, hükümetin yerinde ve programı uygulamakta kararlı olduğu ve gelişmelerin ekonoyle hiçbir ilgisi bulunmadığı" yönünde açıklama yapmasını istedi. 
     
     Geri adım atılmaz’ 
     Ancak, Ecevit ve bakanların Köşk’le yaşanan krizin, böyle bir açıklamayla yumuşayacağı ve "hükümetin geri adım attığı" yönünde algılanacağı endişesiyle açıklamadan kaçındıkları savunuldu. Yetkililer, pazartesi günü böyle bir açıklama yapılması durumunda, ekonominin önceki günkü ihale sırasında daha rahat soğuyabileceğini ve dün de böyle bir krize sürüklenmeyeceğini vurguladı. 
     
     Bankalar dinlemedi 
     Pazartesi günü ve dün de Merkez Bankası’nın bankaları arayarak, nakitleri olmadan döviz alımı yapılmaması ve repo taahhüde girilmemesi yönünde uyarıda bulunduğu, piyasaları fonlamayacağını açıkladığı belirtildi. 
     Buna karşın bankacılık sesteminin yüksek faize karşı "nasıl olsa Merkez Bankası fonlar" diyerek büyük yükümlülükler altına girdiği kaydedildi. 
     Merkez Bankası yetkilileri, bankaların "santaj" yapmaya kalktığını, bu nedenle 
     dün gün boyunca piyasayı fonlama konusunda çekimser kalarak "uyarı" mesajı verdiklerini kaydetti. Yetkililer, Merkez Bankası’nın ancak Hazine’yi fonlayarak rahatlatabileceğini ve kamu bankalarına aktarım yapabileceğini bildirdi. 
     Dün akşam piyasanın kapanmasını 16.45’e erteleyen Merkez Bankası’nın 16.00’dan sonra kamu bankalarını fonladığı öğrenildi. 
     


 EKONOMİ 














</TEXT>
</DOC>
