<DOC>
<DOCNO> 17909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/guncel/gun03.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Hortumlu 23 Nisan’a müfettiş 
</HEADLINE>
<TEXT>

Gaziantep Milli Eğitim Müdürü, Aslanlı İlköğretim Okulu öğrencilerinin 23 Nisan’da sergilediği hortumlu pandomim gösterisini sıkı incelettiriyor 
     GAZİANTEP, DHA 

     Gaziantep’in Nurdağı ilçesindeki 23 Nisan Ulusal Egemenlik ve Çocuk Bayramı kutlamalarındaki "Hortumlu" gösteri ile ilgili soruşturma başlatıldı. 
     İlçe stadında yapılan kutlamalar sırasında Aslanlı İlköğretim Okulu öğrencilerinin yaptığı hortumlu pandomimle ilgili bilgilerin Gaziantep Milli Eğitim Müdürü Mesut Aykaç’a ulaşmasından sonra ilçeye bir müfettiş gönderildi. Milli Eğitim Müdürü Aykaç, Nurdağı Milli Eğitim Müdürü Abdurahman Sağlam ile yaptığı görüşmede, oyunun metinlerini istediğini belirtirken, şöyle dedi 
     
Oyun için tatbikat      "Oyunun müzikal bir komedi olması nedeniyle metni yokmuş. Bu görüşmede aldığım ilk bilgiler, pandomim olması nedeniyle gösterinin farklı yorumlandığı şeklinde. Nitekim, İlçe Milli Eğitim Müdürü oyunda zengin ve yoksul iki farklı insanın yaşam koşullarının anlatılmaya çalışıldığını belirtti. Ama bazı kişiler oyunun siyasi mesaj verdiği görüşünü dile getiriyor. Konuyu inceliyoruz. Gerekirse bilirkişi oluşturup oyunu yeniden sahnelettirebiliriz. Eğer, olayda kasıt varsa gereken işlem yapılacaktır." 
     



 GÜNCEL 















</TEXT>
</DOC>
