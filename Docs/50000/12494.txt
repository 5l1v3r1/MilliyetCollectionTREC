<DOC>
<DOCNO> 12494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/spor/ykol.html </URL>
<DATE> 2001/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Lider böyle olur 
</HEADLINE>
<TEXT>

     FUTBOL VE TEKNİK DOĞAN KOLOĞLU 

     Aime Jacquet, Fransa milli futbol takımını 1998’de Dünya şampiyonu yaparken düşünceleri neyse, bugün de hiç ödün vermeden aynı ilkelerle yürüyen bir spor filozofudur. Örneğin kendisine "İngiltere milli takımını Kevin Keagan’dan sonra çalıştırmanız düşünüldüğünde ne cevap verdiniz" dediğimde şu açıklamayı yaptı "Başka bir milli takımın başına geçmem, Fransa milli takımına hakaret olur. Çünkü aynı hissi öyle etkili yaşadım ki, hiçbir şekilde başka bir takımda paylaşamam, yararlı olamam." Şok bir cevaptı bu. Kaç kişi böyle düşünebilir ki... Aime "Eğer son iki yıldır bana yapılan teklifleri kabul etseydim, Dünya’nın en zengin adamı olurdum. Ama benim için zenginlik ölçüsü para değildir. Benim futbol ilkelerimin değerlendirilmesidir" diyor. 
     Aime Jacquet bu, röportajında başından sonuna kadar bana "profesyonelce düşünce" ile "toplumun hizmetindeki futbol" anlayışı arasında dans ederek, bugünkü Türk sporunun kaosu içinde gençliğe mesaj verme görevimizi belki de en anlamlı şekilde anlatmış oldu. 
     İnsan Jacquet ile konuştukça kulaklarına inanamıyor. İdealist. O kadar ki Dünya şampiyonu olan oyuncuların Fransa futbolunun geleceğindeki yerini de sorguluyor Fransız milli takım futbolcuların "Oynayabildiğiniz kadar uzun süre oynayınız. Sonra yeniden ödemeleriniz gelecek" demiş. Şimdi "Onları sabırsızlıkla bekliyorum. Ben yarın bugünün büyüklerini antrenör olarak görmek istiyorum" diyor. 
     "Onun" milli takımı, "onun" futbolcuları ve nihayet "onun" futbol anlayışı. Röportajın 10. dakikasından sonra ben de sanki "onun" oldum. Aime, "Benim futbolum" deyimini adeta "benim evrenim" kavramında kullanıyordu. Fatih Terim’in başka türlü ısrarcılığı ile insanları silkeliyor. İşte bu Aime Jacquet, spor bakanına Fransız futbolunun korunması ve gelişmesi konusunda bir de sürpriz proje sundu. Bu kez "ülkenin yakaladığı" futbol kalite üstünlüğünün nasıl korunması gerektiği inceleniyor. Kesin kararlı, son sözü şu "Artık bir milli takım veya kulüp çalıştırmayacağım. Sadece gençlerle ve futbol felsefesiyle yaşamımı sürdüreceğim." 
     


 SPOR 





























</TEXT>
</DOC>
