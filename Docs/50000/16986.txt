<DOC>
<DOCNO> 16986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/siyaset/siy06.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Türk Anlaşma yakın 
</HEADLINE>
<TEXT>

Çağlar'ın FBI ajanları tarafından yakalandığı sırada Mark Parris de Türkiye'ye mesaj yolladı 
     ERSAN ATAR Ankara 

     Adalet Bakanı Hikmet Sami Türk, "Ölüm oruçlarında anlaşmaya yakınız" dedi. İçişleri Bakanı Sadettin Tantan ve Başbakan Yardımcısı Hüsamettin Özkan’la görüşen Türk, terör suçlularının, ortak yaşam alanlarından faydalanmasına olanak sağlayacak, Terörle Mücadele Yasası’nın 16. maddesinde yapılacak değişiklikle ilgili anlaşmanın sağlanmak üzere olduğunu söyledi. 
     Türk, cezaevlerinde spor alanları ve kütüphane gibi ortak yaşam alanlarının, belirli koşullarla kullandırılması gerektiğini anlattı. 
     Türk, ölüm oruçlarıyla ilgili olarak da, Ankara ve İstanbul’da "güvenlik bakımından yeterli" iki hastanenin, bir hafta içinde hizmete sokulacağını bildirdi. Türk, "Durumu kritikleşenlerin, hastaneye kaldırılması söz konusu. Ancak mahkumların tedavi göreceği sadece bir hastane var. Ankara ve İstanbul’da iki hastane bu iş için ayrıldı. Bu hastaneleri bir hafta içinde hizmete sokmayı amaçlıyoruz" görüşünü dile getirdi. 
     


 SİYASET 


















</TEXT>
</DOC>
