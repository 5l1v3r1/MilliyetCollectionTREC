<DOC>
<DOCNO> 27043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/son/soneko17.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada 1. seans böyle geçti 
</HEADLINE>
<TEXT>

     İMKB Ulusal-100 Endeksi, dünkü kapanışa göre 45.67 puan artışla 1. seansı 12,016.98 puandan tamamladı. 
     Hisse senetleri ortalama yüzde 0.38 oranında değer kazandı. 
     Borsa'da dün döviz fiyatlarındaki düşüşle ikinci seansta yaşanan çıkış, günün ilk seansında da borç takası ihalesine yönelik olumlu beklentilerle sürdü. 
     Seans, 12,000 seviyesinde alış ağırlıklı açıldı. Ancak, ilk dakikalardaki çıkışın ardından, 12,094 puan seviyesinde satışlar geldi. Hızlı kar realizasyonlarıyla 11,755 puana kadar gerileyen Endeks, tepki alımlarıyla ilk bir saati 11,897 puanla geçti. 
     İkinci yarıda, önceki seanslara oranla artan işlem hacmine rağmen sıkışık bir seyir izleyen piyasa, kapanışa doğru yeniden 12 bin seviyesinin üzerine çıktı. En yüksek 12,124 puanı gören Ulusal-100 Endeks, seansı 12,016.98 puandan tamamladı. 
     Kapanışta, mali endeks 66.52 puan artışla 17,577.50 puana, sınai endeksi 62.50 puan artışla 9,012.32 puana yükselirken, hizmet endeksi 18.47 puan kayıpla 6,821.20 puana geriledi. 
     Önceki kapanışa göre mali grup hisseler ortalama yüzde 0.38, sınaigrubu hisseler de yüzde 0.70 oranında değer kazanırken, hizmet grubu hisseler yüzde 0.27 oranında değer yitirdi. 
     1. seansta işlem gören toplam 285 hisse senedinden 154'ü değer kazandı. 42 hisse senedi değer yitirirken, 89 hissenin fiyatında ise değişiklik olmadı. 
     Seansta, 269 trilyon 755 milyar 949 milyon liralık işlem hacmi oluştu. 
     1. seansta Yapı Kredi Bankası, Akbank, Garanti Bankası, Sabancı Holding ve Tüpraş, en yoğun işlem gören hisseler oldular. 






</TEXT>
</DOC>
