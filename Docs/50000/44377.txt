<DOC>
<DOCNO> 44377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/son/sondun23.html </URL>
<DATE> 2001/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Focus dergisi "Karases'in Bin Ladin'le doğrudan ilişkisi var" 
</HEADLINE>
<TEXT>

     Alman Focus dergisi, yarın yayımlanacak nüshasında, merkezi Köln kentinde bulunan ''kara ses'' Cemaleddin Kaplan'ın sözde ''hilafet devletinin'', Suudi terörist Usame Bin Ladin'le doğrudan ilişkisi bulunduğunu yazdı. 
     Derginin haberine göre, Karlsruhe kentinde bulunan Federal Başsavcılık, ''hilafet devleti'' üyelerinin, 1996-1997 yıllarında Usame Bin Ladin'le Afganistan'da buluştuğunu, bu buluşmanın, örgütün yayın organı olan ''Ümmet-i Muhammed'' adlı gazetede yer aldığını doğruladı. 
     Gazetenin ziyaretle ilgili haberinde, Bin Ladin'den ''şeytana karşı mücadele eden kardeşimiz'' diye söz edilmişti. Haberde ayrıca ''hilafet devleti'' üyelerinin, Bin Ladin'in kamplarında askeri eğitim görmeleri konusunda anlaşmaya varıldığı belirtilmişti. 
     Focus'un haberine göre, Aşağı Saksonya Eyaleti Anayasayı Koruma Dairesi de ''hilafet devletinin'', Almanya'daki radikal dinci örgütlerin ''lider teşkilatı'' konumunda olduğunu belirtti. 
     






</TEXT>
</DOC>
