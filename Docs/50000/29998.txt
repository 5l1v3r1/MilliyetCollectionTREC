<DOC>
<DOCNO> 29998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/ekonomi/eko09.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ziraat Bankası pazarlama atağında 
</HEADLINE>
<TEXT>

Pazarlama grubu kuran banka, yeniden yapılanarak hantal yapısından kurtuluyor 
     HARUN GÜREK Ankara 

     Kamu bankalarında başlatılan yeniden yapılanma hızlandı. Ziraat Bankası Genel Müdürü Niyazi Erdoğan, altı ay içinde bankadaki maaş kuyruklarının ortadan kalkacağını söyledi. 
     Bankanın bin 300 şubesi, 25 - 40 şubeden oluşan 37 ayrı gruba bölünerek, genel müdürlük yetkisiyle donatılan 37 merkez şube oluşturuldu. Merkez şubelerin başına, iyi yetişmiş, bir bölümü yurtdışı eğitim ya da yurtdışı görevde bulunmuş, deneyimli bankacılar getirildi. Bu yöneticilere, genel müdür yetkisi verildi. Şubelerde servis sistemi kaldırılarak, her memurun her türlü işlemi yaptığı havuz sistemine geçildi. Erdoğan, yaşları 20 - 30 arasında değişen gençlerden oluşan pazarlama birimi kurulduğunu da belirterek, şunları söyledi 
     "Bu 60 kişilik grup ülke çapında pazarlama konusunda çalışıyor, şubelere destek sağlıyor. Değişim hızlandı. Banka 13 - 14 milyon müşterisiyle çok büyük bir potansiyele sahip. Maaş alan gruba memur ve emekli gözüyle değil, aynı zamanda müşteri gözüyle bakıyoruz. Ziraat Bankalı bunu biliyor. Maaş alana, zirai kredi alana kredi kartı da veriliyor. Felsefeyi değiştirdik." 
     



 EKONOMİ 

























</TEXT>
</DOC>
