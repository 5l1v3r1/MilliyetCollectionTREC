<DOC>
<DOCNO> 2382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/16/siyaset/siy02.html </URL>
<DATE> 2001/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Motorlu kaykayı sevmediler 
</HEADLINE>
<TEXT>
Zencefil, vekilleri tatmin edemedi 
Hayatımızı değiştirecek "ŞEY" hakkında görüş bildiren milletvekilleri, bu buluşun kaykay olması halinde biraz üzerinde çalışılarak daha rahat hale getirilmesini istedi 
     GÜNSELİ ÖNAL Ankara 

     Amerika’daki gizemli buluş, TBMM gündeminde de yerini buldu . Vekillerimiz, dünya gündemine yerleşen "Zencefil" isimli bu buluşun ne olabileceği hakkındaki görüşlerini Milliyet’e anlattı. Kimileri, gazetelerde çıkan motorlu kaykayı benimserken, kimileri hayatımızı değiştirecek bu gizemli buluşun kanatları da olan Kara Şimşek türü bir otomobil olduğunu iddia etti. İşte vekillerimizin görüşlerinden seçmeler 
     
Kaynanam nasıl binecek      Turhan Güven DYP Grup Başkanvekili Asrın buluşuymuş... Hani insanı 130 - 150 yıl yaşatacak olan buluş, asrın buluşuydu Ne bileyim bu buluşun ne olduğunu Teknolojiden anlamam zaten. Nedir bu şey, sırtımızda mı taşıyacağız, üzerine mi bineceğiz Bu bir ışınlama mı, yoksa gazetelerdeki gibi motorlu kaykay mı Belki bu suda da gidiyordur. Kayınvalidem felçli, şimdi ben arabayla götürüp getiriyorum. Öyle bir kaykaya binemez. ABD’de hangi enayi buna 100 milyon dolar verecek Konuyu bilmeden konuşmak abesle iştigal. 
     
Kaykayla nasıl sollanır      Şadan Şimşek DSP Edirne Milletvekili Ulaşım aracı deniyor, eğer öyleyse kullanışlı olmalı. Çünkü ulaşımda rahatlık önemli. Gazetelerde çıkan motorlu kaykay, tek kişilik. Eni boyu, yüksekliği geliştirilmeli. Şahsen öyle bir kaykaya binmem. Yaya kaldırımından gideceksin, nasıl sollayacaksın İnsanların caddede yürüdüğü bir ülkede ölümle sonuçlanan kazalar olabilir. Gizemli tuttukları için insanın hayal gücünü çalıştırıyor. 
     
Varsa birşey göstersinler      Erol Al DSP İstanbul Milletvekili Ciddiye almadım. Yapmışlarsa bir buluş söylerler, bu ne gizlilik Bush görmüş, Bush daha başkan olmadı. Teknoloji insanın yaşamını kolaylaştıran icatlar geliştiriyor, ama bu bulunan şeyin yaşamı ne kadar kolaylaştıracağı konusunda fikrim yok. Görelim bakalım. 
     
Kaykaya da kaymayana da      Burhan Orhan MHP - Bursa İlk önce ömrün uzatılması konusunda bir buluş olduğunu düşündüm. Çünkü insan ömrünü 130 - 150 yıla çıkaracak bir buluştan da bahsediliyordu. Bu buluşun ne olduğunu bilemiyorum. Benim için zaman tasarrufu önemli. Eğer bana yetmeyen 24 saati 30 saate çıkaracaksa, bana zaman kazandıracaksa, kaykaya da kaymayana da uçana da binerim. . 
     
Mercedes, flama kalmaz      Oğuz Tezmen DYP Samsun Milletvekili Şehirlerin yapısını değiştirecek bir buluş dediklerine göre bence o kaykay olabilir. Çünkü yaygınlaşırsa kaldırımlar, evlerin girişi değişebilir. Hava kirliliğini de önler. Yakıt sorununa çözüm getirir. Böyle bir buluşun önemi, kullanımına bağlı olarak değişir. Belki fevkalade kullanışlıdır. O zaman Mercedesler, flamalar kalmaz. 
     
Yüzyıla damga vuran ŞEY’ler      Zencefil’ veya Şey’ diye anılan gizemli buluş, 2000’lere damgasını vuracak kadar kusursuzmuş. Peki ya 1900’lerin şey’leri öyle değil miydi 
DIŞ HABERLER SERVİSİ 
     Hayatımıza damga vuracak Zencefil ginger kod adlı buluşu tahmin etmeye çalışırken, geçtiğimiz yüzyılda yaşantımızı değiştiren buluşları hatırlamakta fayda var. Çünkü bir buluşun hayatımızı değiştirmesi için büyük ve komplike bir şey olmasına gerek yok. Jilet gibi ufacık bir nesne bile insanın hayatına büyük bir yenilik katabiliyor. Nitekim Zencefil’in mucidi Dean Kamen da herkesin olmadık şeyler hayal etmeye başlamasından endişelenip, "Bu o kadar da önemli bir buluş değil" açıklamasında bulundu. 
     
Son adım Viagra      Geçtiğimiz yüzyılda gerçekleştirilen irili ufaklı birçok teknolojik buluş, bugün günlük hayatımızın vazgeçilmez unsurları oldu. İşte insan hayatını değiştiren bu buluşlardan bazıları 
     1900 - 1910 Jilet ve radyo alıcısı bulundu. 
     1910 - 1920 Sutyen ve fermuar icat edildi. 
     1920 - 1930 Televizyon hayatımıza girdi. 
     1930 - 1940 Naylon ve teflon bulundu. 
     1940 - 1950 İlk bilgisayar geliştirildi, atom bombası yapıldı. 
     1950 - 1960 Video icat edildi, doğum kontrol hapı bulundu. 
     1960 - 1970 Kontakt lens icat edildi, ATM makineleri yapıldı. 
     1970 - 1980 Video kamera icat edildi, MR cihazı geliştirildi. 
     1980 - 1990 IBM ilk kişisel bilgisayarı yaptı, cep telefonu icat edildi. 
     1990 - 2000 İnternet ağı kuruldu, Viagra bulundu. 
     


 SİYASET 













</TEXT>
</DOC>
