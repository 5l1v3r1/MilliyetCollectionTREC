<DOC>
<DOCNO> 28216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/yazar/pulur.html </URL>
<DATE> 2001/06/22/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Avrupa onu yapmış, bunu yapmış... 
</HEADLINE>
<TEXT>

     YILLAR yılı anlamadık, ya da - haddimiz değil ama - anlatamadık gitti. 
     Beş parmağın bir olmadığı gibi, Avrupa ile Türkiye aynı değildir hele Avrupalının indinde asla değildir. 
     Lakin, bunu bir türlü anlamayan, ya da anlayamayanlar var. 
     
     AVRUPALI kendi koyduğu insan hakları ilkelerine ya da demokrasi kurallarına aykırı bir halt işlesin, biz hemen basarız feryadı 
     "Yaaa, ne haber Hani insan hakları, hani demokrasi " 
     Sanıyoruz ki, biz bunlara tepki gösterince Avrupa korkacak, sinecek, bir daha yapmayacak, hatta utanıp, bize de "insan hakları" diye dayatmaktan vazgeçecek 
     Hangi Avrupalı, bu Avrupalı 
     Duvarlarına "Türkler dışarı diye yazılar yazan, Türklerin evini kundaklayıp, diri diri yakan "En iyi Türk ölü Türk'tür " diye slogan atan Avrupalı... 
     
     NİYE, bu yazıyı yazmak gereğini duyduk 
     Üst üste gelen iki haberin değerlendirilişini görünce... 
     İsveç'te küreselleşmeye karşı gösteri yapanlara, İsveç polisinin tabanca ile ateş edişi ve İtalyan ayrılıkçı parti liderinin, hem de Devlet Bakanı'nın "Ben İtalya adına değil, Pandania Cumhuriyeti adına ant içtim" demesi... 
     
     ŞİMDİ İsveçlilere de İtalyanlara da "Yaa N'aber diyoruz. 
     Türkiye'yi bölmek isteyenlere, kucak açan İtalyan solcuları "Bu defa, vatan elden gidiyor, bölünüyor " yaygarası koparıyorlarmış... 
     
     ANLAYAMADIĞIMIZ şu... 
     İtalyan kendi ülkesinin bölünmesini istemez, Türkiye'nin bölünmesi, onun, hem hoşuna gider, hem de işine gelir. 
     Şimdi bazı Avrupasever demokrasinin saf evlatları itiraz edecekler 
     "Canım Türkiye'nin bölünmesi, niçin onların hoşuna gitsin, ya da işlerine gelsin " 
     Valla onu biz bilemeyiz, bunu Apo'yu ve PKK'yı bağrına basan İtalyanlara sorun 
     
     VE bir soru daha 
     "Güneydoğuda, yüzlerce Türk askerini sakat bırakan ve şehit eden, plastik mayınları PKK'ya satan kimlerdi " 
     İtalyanlar 
     
     YA İsveç 
     Ne yapmış İsveç polisi 
     Küreselleşmeye karşı çıkıp, ortalığı karıştıranlara hedef gözetmeden ateş etmiş... 
     Ne var bunda yadırganacak, bu mu insan haklarına aykırı 
     Geçenlerde yazdık, 1980'li yıllarda Türkiye'yi İnsan Hakları Mahkemesi'ne şikayet eden, sonra şikayetini geri alan beş Avrupa devletinin başını kim çekmişti 
     İsveç 
     Niye 
     Çünkü İsveç'in ünlü şirketi Asea, İstanbul'un hafif metrosu ve hızlı tramvayı için açılan ihaleye giremeyeceğini anlamıştı da... 
     
     ONUN için, Avrupa'ya, aklımızca kafa tutup "Bakın sizler de ne haltlar karıştırıyorsunuz " diye koskoslanmaktan vazgeçelim 
     Avrupa ile Türkiye bir değildir... 
     Çünkü kimse, Türkiye'nin kapısında sürünüp, el açıp dilenmemektedir. 
     Hem eski bir hukuk kuralıdır kötü misal, emsal olamaz. 
     Avrupa şunu yapmış, bunu yapmış, sana ne, sen yapma 
     Demokrasi, insan hakları, Avrupalı için değil, Türk insanı için gereklidir. 
     
     







Çağdaşlaşma 


Enayi füzesi 


Gül 'Partimiz hazır' 


Okur istekleri 


Fazilet, HADEP ve parti kapatmak... 


Ekonomi... Nereye 


Bilimsel araştırmaya paydos mu 


Üçüncü kriz şişirmesi 


Kim daha şanslı 


İşlem yok, senaryo çok... 


Süpermen, hukuka karşı 


Avrupa onu yapmış, bunu yapmış... 


Krizde 1 milyon işsiz 


Gürtuna adıyla umutlandım 


Kıyıdan... Kıyıda... 


Turizm beldesine cezaevi olur mu 


Çimentocular "üzgün" 


</TEXT>
</DOC>
