<DOC>
<DOCNO> 23552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/son/sonspo10.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan Basını "Jardel-Mijatoviç takası olabilir" 
</HEADLINE>
<TEXT>

     İtalyan spor gazetesi Corriere dello Sport, Fiorentina takımının Galatasaray'dan Mario Jardel'i istediğini ileri sürdü. Gazetenin ''Transferler'' adlı köşesinde yer alan haberde, ''Fiorentina, çok büyük ve büyüleyici bir hedef üzerinde çalışıyor. Galatasaray'dan Brezilyalı Mario Jardel'i getirmek istiyor'' denildi. 
     Mor menekşelerin transfer listesinde, aynı zamanda Vicenza'da oynayan Luca Toni'nin de bulunduğu belirtilirken, ilk hedefin İtalya'ya gelmek isteyen Jardel olduğu kaydedildi. 
     Corriere dello Sport, Fiorentina'nın Jardel ile görüştüğünü Galatasaray ile de görüşmelere hemen başlayacağını iddia ederek, Predrag Mijatoviç'in Galatasaray'a verilebileceğini ileri sürdü. 
     Bu arada Fiorentina'nın kalecisi Francesco Toldo ise İspanyol Barcelona takımıyla anlaştı. Sezon sonunda Barcelona ile 4 yıllık kontrat imzalayacak olan Toldo'nun sezon başına 7-8 milyar İtalyan Lireti 3,5-4 milyon dolar alacağı, Fiorentina'ya da 50 milyar İtalyan Lireti yaklaşık 25 milyon dolar ödeneceği bildirildi. 






</TEXT>
</DOC>
