<DOC>
<DOCNO> 5103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/spor/spo05.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tugay’ın öfkesi 
</HEADLINE>
<TEXT>

Kaybettiği annesine küfür edildi, sert tepki gösterdi 
     MURAT AĞCA 

     Gol de atmıştı 
     GLASGOW Rangers’ta forma giyen Tugay’ın, Aberdeen maçında attığı golün sevinci, tatsız olay nedeniyle kursağında kaldı. İlk yarıda, bu sezon ligdeki ilk golüne imza atan Tugay, ikinci devre Derek Whyte tarafından yapılan faul sırasında, arkasından bir rakibin annesine küfür ettiğini duydu. Annesini üç ay önce kaybeden Tugay, çok sinirlendi ve Whyte’ın üzerine yürüdü. Tugay’ı iten Aberdeenli McGuire, hakemden sarı kart görürken, Tugay da sarı kart aldı. 
     
     "Kafayı çakardım" 
     TUGAY, yeni kaybettiği annesinin acısının çok büyük olduğunu belirterek, "O anda gözüm hiçbir şey görmüyordu. Ancak küfürü kimin ettiğinden emin değilim. Eğer görseydim, zaten kafayı çakardım" diye konuştu. Rangers’ta mutlu olduğunu belirten Tugay, tekliflere rağmen oğlunun eğitimini de düşünerek transfer olmak istemediğini söyledi. Tugay, milli takımla ilgili olarak da "Hollanda maçı için davet bekliyorum" diye konuştu. 
     


 SPOR 






























</TEXT>
</DOC>
