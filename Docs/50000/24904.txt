<DOC>
<DOCNO> 24904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/spor/spo15.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Ringe Yıldırım düştü      K.İRLANDA’NIN başkenti Belfast’taki Dünya Boks Şampiyonası’nın ilk gününde 81 kiloda Yıldırım Tarhan, Brezilyalı Aleksandro’yu 6 - 2 yenip, ikinci tura çıktı. Rekor katılımla 67 ülkeden 393 boksörün mücadele ettiği şampiyonada bugün 48’de Abdülkadir Koçak, 51’de Mehmet Dalbudak, 54’te Agasi Ağagüloğlu, 63.5’ta Mustafa Karagöllü ve 67’de de Fırat Karagöllü ringe çıkacak. 
     
Kuzeyspor şampiyon      NECMİ KEPÇETUTAN 

     BAYANLAR Futbol Ligi’nde mutlu sona İstanbul Kuzeyspor ulaştı. Ankara’daki final maçında Kuzeyspor, Zeytinburnu karşısında 2 - 0 yenik duruma düşmesine rağmen maçı uzatmaya taşımayı başardı. Bu bölümde bulduğu golle de durumu 3 - 2 yaparak, sezonu şampiyon kapadı. Kuzeyspor’u Bilgin 2 ve Elena şampiyonluğa taşırken, Zeytinburnu’nun golleri ise Semine ve Seyhan’dan geldi. 
     
Kuerten mucizesi      FRANSA Açık Tenis Turnuvası’nda, tek erkeklerin son şampiyonu Brezilyalı Gustavo Kuerten, elenmekten zor kurtuldu. Kuerten dördüncü turda, elemelerden gelen ABD’li Michael Russell önünde ilk iki seti 6 - 3 ve 6 - 4 kaybetti. Üçüncü sette maç sayısı atan rakibine direnen Kuerten, bu seti 7 - 6, daha sonraki setleri de 6 - 3 ve 6 - 1 alarak çeyrek finale yükseldi. Tek bayanların son şampiyon İsviçreli Martina Hingis ise Fransız Testud’u 6 - 1, 2 - 6, 6 - 2’lik setlerle yenip, çeyrek finalist oldu. Rus Kafelnikov, İspanyol Ferrero, ABD’li Capriati ve Serena Williams da rakiplerini yenerek adlarını çeyrek finale yazdırdılar. 
     
Gençler galip      3. Uluslararası Atatürk Kupası Gençler Futbol Turnuvası’ndaki ilk maçında Türkiye, A Grubu’nda Romanya’yı 2 - 0 mağlup etti. Aynı gruptaki diğer maçta ise B.Rusya ile İsrail 2 - 2 berabere kaldı. B Grubu’nda Azerbaycan, Yunanistan’ı, Rusya da Slovakya’yı 2 - 1’lik skorla geçti. Turnuvada bugün Genç Milli Takımımız, B.Rusya ile karşı karşıya gelecek. 
     
Pistte iki rekor      ANKARA’DAKİ Türkiye Ferdi Atletizm Şampiyonası’nın ikinci gününde erkekler 20 kilometre yürüyüşte Abdülkadir Öz 1.31.42’lik derecesi ile kendisine ait 1.31.23’lük Türkiye rekorunu kırdı. Bayanlar üç adım atlamada da Efhanim Temizsoy 12.31 metrelik derecesiyle yine kendisine ait 12.20’lik yıldızlar ve gençler rekorunu 11 santimetre geliştirdi. 
     



 SPOR 

























</TEXT>
</DOC>
