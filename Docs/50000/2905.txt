<DOC>
<DOCNO> 2905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/spor/spo04.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ÇEK KRİZİ PATLADI 
</HEADLINE>
<TEXT>

Yılmaz’a, kongre öncesi, 10 milyon dolarlık kulüp çeki verilmesi ortalığı karıştırdı 
     ERGUN ATA 

     Yönetim şaşkına döndü 
     TRABZONSPOR’DA Özkan Sümer başkanlığındaki yönetim kurulu çek kriziyle sarsıldı. Ekonomik sıkıntıyı gidermek için yoğun çaba harcayan yönetim, kongreden hemen önce M. Ali Yılmaz’ın şahsına, beş adet toplam değeri 10 milyon 870 bin dolarlık Yaklaşık 7 trilyon 300 milyar çek kesildiğini belirledi. Alarma geçen yönetim, Yılmaz’ın çekler için yapacağı işlemi merakla beklemeye başladı. 
     
     İşlem yapıldı mı 
     OLAĞAN kongreden beş gün önce 26 Aralık’ta Asbaşkan Hikmet Onur ve Mali İşlerden Sorumlu Başkan Yardımcısı Müjdat Aybar tarafından imzalanarak, bir tutanak karşılığında M.Ali Yılmaz’a teslim edilen beş adet çekin, 10 - 20 Ocak tarihleri arasına serpiştirildiği öğrenildi. Trabzonspor Yönetim Kurulu, bu çeklerden tarihi geçenlere işlem yapılıp, yapılmadığını öğrenmek için bankalarla temasa geçti. 
     
     Bankalarla temas 
     BAŞKAN Özkan Sümer ve Mali Sekreter Kenan Atalay, çek krizi ile ilgili yorum yapmaktan kaçındılar. Beklemeye geçen yönetim, Yılmaz’ın ödenmeyen ve kısa vadede de yatırılma şansı bulunmayan çekler karşısında yapacağı işlemi takip ettiriyor. Bu arada oyuncularına alacaklarını ödeyemeyen Antalyaspor’un, Zafer’in bonservisi için kesilen 900 bin dolarlık çek için icra işlemi başlatması sıkıntıları artırdı. 
     
     KAMP ANALİZİ 
     YILDIZI PARLAYANLAR Oktay, Yanchev, Nesim. 
     ÇOK ÇALIŞANLAR 
     Gökdeniz, Metin Aktaş, Milosevski, Abdülkadir, Orhan, Iwan, Güngör, Nikolovski. 
     OLUMLU SİNYAL VERENLER Metin Aktaş, Zafer, Erhan, Erman, Orhan, Abdülkadir, Lange, Jarko, Gökdeniz, Murat, Tamer. 
     AZ ÇALIŞANLAR 
     Hami, Osman ve Sergen Sakatlıkları nedeniyle . 
     
Ve kamp bitti      Bordo - Mavili ekip, dün sabah Antalya’da yaptığı son çalışmanın ardından Trabzon’a gitti. Teknik Direktör Sadi Tekelioğlu Ankara’ya giderken, bir gün izin verilen oyuncuların büyük bölümü Antalya ve İstanbul’da kaldı. Trabzon çalışmalarına yarın başlayacak. Fotoğraf Serkan Hacıoğlu 
     
Bu takıma kefilim’      15 futbolcu hazır 
     TRABZONSPOR Teknik Direktörü Sadi Tekelioğlu, Side’de dün sona eren 12 günlük kampı değerlendirirken, "Doğrusu böyle tempoyu beklemiyordum. Bu takıma kefilim" dedi. Lige hazır 15 futbolcusunun bulunduğunu belirten Tekelioğlu, "Hangisini kenarda tutarsam yazık olacak" diye konuştu. Tecrübeli hocanın bugün yönetimden Volkan, Ramazan, Jarko ve Iwan’ın gönderilmesini isteyeceği bildirildi. 
     
     "Top, hoca ve takımda" 
     FUTBOL Şube Sorumlusu Serdar Bali, zorlu ikinci yarı öncesi topu, teknik heyete ve futbolculara attı. Bali, "Yönetici, teknik adam - futbolcu üçgeni olarak uyumlu ve yararlı bir çalışma oldu. Biz söz verdiğimiz gibi primleri ödedik. Bursaspor maçına kadar da geciken alacakların büyük bir kısmını yatıracağız. Bundan sonrası teknik kadro ve futbolculara kalıyor" ifadelerini kullandı. 
     


 SPOR 
































</TEXT>
</DOC>
