<DOC>
<DOCNO> 39216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/27/son/soneko04.html </URL>
<DATE> 2001/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Aycell'den baz istasyonu alt yapısı ihalesi... 
</HEADLINE>
<TEXT>

     Türkiye'nin 4'üncü GSM operatörü Aycell, baz istasyonu altyapısı kurdurmak amacıyla ihaleye çıkıyor. 
     Resmi Gazete'nin bugünkü sayısında yayınlanan duyuruda, Aycell'in, GSM 1800 mobil telekomünikasyon şebekesinin baz istasyonu altyapısının Türkiye genelinde yaygınlaştırılması için kapalı yazılı teklif almak suretiyle ihaleye çıkacağı belirtildi. 
     İhaleye katılmak isteyenler, ihale şartnamesini Ankara'daki Aycell Haberleşme ve Pazarlama Hizmetleri A.Ş. Muhasebe, Finansman ve Malzeme Direktörlüğü'nden, KDV hariç 10 bin dolar karşılığında temin edebilecekler. 
     Teklifin geçerli olabilmesi için ihaleye katılacak firmaların şartnameyi şirketten almaları gerekiyor. 
     Tekliflerin en geç 19 Eylül 2001 günü, saat 10.00'a kadar söz konusu direktörlüğe verilmesi veya posta ile bu tarihte teslim yerinde olacak şekilde gönderilmesi gerekiyor. 






</TEXT>
</DOC>
