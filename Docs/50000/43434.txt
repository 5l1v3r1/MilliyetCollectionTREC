<DOC>
<DOCNO> 43434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/son/soneko18.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yükselen piyasalardaki havayolu şirketlerine gün doğdu 
</HEADLINE>
<TEXT>

     ABD ve Avrupa ülkelerinde bir süre öncesine kadar çok sağlıklı bilinen havayolu şirketleri, ABD'deki terörist saldırılar nedeniyle darboğaza girerken, Brezilya'dan Hindistan'a kadar yükselen piyasalardaki havayolu şirketlerine adeta gün doğdu, yeni fırsatlar belirdi. 
     New York ve Washington'daki terörist saldırılar öncesinde, yükselen piyasalardaki havayolu şirketlerinin çoğu, hayatta kalabilmek için daha verimli ve etkin Batılı ortak arayışında iken, şimdilerde Batılı rakipleri karşısında avantajlı konuma geçti. Brezilya ve Hindistan gibi gelişen piyasalar ülkelerindeki havayolları, Amerikan ve Avrupalı rakipleri gibi birleşecek ya da ayakta kalabilmek için devletten yardım alacaklar. 
     Zarar etmelerinden dolayı, borç ödemelerinin yeni bir takvime bağlanmasından vergi indirimlerine kadar bir tür devlet yardımına ihtiyaç duyan Brezilya'nın dört büyük havayolu şirketi Varig, TAM, Vasp ve Transbrasil, ayrıca yabancı ortaklar da arıyor. Brezilya, Hindistan ve Rusya gibi ülkelerde yerli havayolları şirketleri arasındaki ortaklıkların da bir çıkış yolu sunabileceği hesaplanıyor. Brezilya'da Varig ve TAM birleşmesiyle, İspanya'nın Iberia havayolu şirketi büyüklüğünde dünya çapında rekabet edebilecek bir şirket ortaya çıkacak. American Airlines Amerikan Havayolları gibi devlerin 20 bin personeli işten çıkarması ise Brezilya gibi dünyanın beşinci büyük ve dokuzuncu büyük ekonomisine sahip gelişen ülkelerin havacılık sektörüne yatırım kaynağını da azaltıyor. 







</TEXT>
</DOC>
