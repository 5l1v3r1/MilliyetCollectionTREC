<DOC>
<DOCNO> 23501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/yasam/yas05.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Dans bizim hakkımız söke söke alırız 
</HEADLINE>
<TEXT>
DANS İSYANI 
Fransa’da sabaha kadar süren çılgın dans partilerini’ sınırlama kararı, gençleri çileden çıkarttı. 500 genç, ortalığı birbirine kattı 
     DIŞ HABERLER SERVİSİ 

     Fransa’da Rave’ adı verilen, sabahlara kadar süren tekno müzik partileri isyan çıkarttı. 
     Rave’ tutkunu gençler, eğlencelerine tehdit oluşturacak tasarının Fransız Parlamentosu’nun alt kanadından onay almasına sert tepki gösterdi. Kararı protesto için, önceki gün Toulouse kentinde Rave’ tutkunu 500 genç toplandı. Rave’ partilerinde kullanılan ses teçhizatına el konulmasına da olanak tanıyan tasarıyı ifade özgürlüğüne saldırı’ olarak nitelendiren gençler, bildiriler dağıtıp, Bu akşam polissiz bir ortamda dans edeceğiz’ diye sloganlar attılar. 
     
     Bir polis komada 
     Gençlerin bununla da kalmayıp arabaları parçalamaya başlaması üzerine de, güvenlik güçleri olaya müdahale etti. 
     Polis araba kırıp döken üç göstericiyi tutuklamak için gençlerin üzerlerine yürüyünce, çatışma çıktı. 
     Bir polis memuru aldığı darbeler sonucu komaya girdi, altı polis ve en az iki gösterici yaralandı. Gençler, polisin attığı gözyaşartıcı bombalar üzerine, ara sokaklarda vuruşa vuruşa’ çekildi. Daha sonra polis, güçlükle de olsa asayişi sağladı. 
     



 YAŞAM 















</TEXT>
</DOC>
