<DOC>
<DOCNO> 27430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/yasam/yas04.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolandırıcılara lastikli’ tuzak 
</HEADLINE>
<TEXT>

İzmir'de banka dolandıran dört kişi, otomobillerinin lastikleri indirilerek kurulan tuzak sayesinde yakalandı 
     TAYLAN YILDIRIM İzmir DHA 

     Narlıdere İlçesi'nde bir banka şubesini tedavülden kalkmış Hollanda Florini bozdurarak 2 milyar lira dolandırdığı iddiasıyla aranan ikisi kadın dört kişi, polisin kurnaz tuzağı sayesinde ele geçti. 
     Alsancak Barlar Sokağı'nda devriye görevi yapan ekipler, 15 gün önce Narlıdere'de banka dolandıran dört kişinin kaçtığı 06 GTT 93 plakalı otomobili park halinde buldu. 
     Otomobilin sahiplerine ulaşamayan polis, dolandırıcıların kendilerini gördüğü için ortaya çıkmadığını düşünerek plan hazırladı. 
     
Pusuya’ düştüler      Otomobilin hareketini önlemek amacıyla lastiklerden birinin havasını indiren polis, ardından da çevrede pusuya yattı. 
     Bir süre sonra Bahar Darca 26 , Aslan Sağlam 24 , Mehmet Hanifi Dayanan 35 ve Özlem Şenol'dan 19 oluşan aranan dört kişi, bardan çıkıp otomobillerine yöneldi. 
     Lastiğin inik olduğunu fark eden zanlılar, eğlencelerine devam etmek üzere bara döndü. Polis de, banka görevlilerinin verdiği eşkale uyan Darca, Sağlam, Şenol ve Dayanan'ı girdikleri barda yakaladı. Sanıkların üzerlerinde yapılan aramada 500 Hollanda Guldeni bulundu. 
     



 YAŞAM 























</TEXT>
</DOC>
