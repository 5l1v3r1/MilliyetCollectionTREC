<DOC>
<DOCNO> 39313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/magazin/yazdud.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir Fuarı’na yıldız yağacak 
</HEADLINE>
<TEXT>

Anadolu yakasında Cafe Algida, Spago, Il Padrino, Carpe Diem, kış aylarında Farfara’da Alex fırtınası esecek, Park Orman’da gösteri dolu geceler... 
     Efendim, sırdaşım İsmail Akkaya iyi ki Anadolu yakasında oturuyor. Böylece minik kaçamaklar yapıp size yeni mekanları tanıtıyorum. Caddebostan’da oturan İsmail, beni Spago adlı şık bir mekana götürdü. İtalyan mutfağı ağırlıklı. İlginç et yemekleri var. Mesela Steak Spago’. Bahçesi hoş. 4.5 senelik Carpe Diem ise 09.00-12.00 arasında açık. Sevgili Rıfat Ababay’ın sevdiği brownie müthiş. Buranın sahibi ünlü basketbolcu Orhun Ene. Açıldığından beri popüler olan bir başka İtalyan restoranı ise Caddebostan’daki Il Padrino. Ama öyle tıka basa doldurmuştum ki karnımı, şöyle bir uğradık. Mönü iddialı. Il Padrino’da pizzalar, makarnalar, çeşitli et yemekleri ve değişmeyen spesyal İtalyan likörü var. Anadolu yakası farklı bir kültür. Burada dolaşmak, günbatımında, kazık da olsa marinadaki Divan’da birşeyler yemek içmek hoş. Atmosfer ve kalite de yerinde. Bağdat Caddesi’nde yeni açılan Cafe Algida da in’ olmuş. Ben yaz-kış dondurma, özellikle Mado hastasıyım. Bu kez Cafe Algida’yı son durak yaptık. Sadece dondurma yok. Soğuk, sıcak, tatlı, tuzlu, Türk, Dünya mutfaklarından pek çok örnek var. Dondurma, Mado’ya oranla ucuz. Kup dondurma 3-4 top, 2-2.5 milyon. Kup orman çikolatalı pandispanya, vişneli komposto, ahududu ezmesinden oluşuyor. 3 milyon 250 bin lira. İsmail’in kız kardeşi Tansel cold plate yedi. Sade dondurma, taze mevsim meyveleri, sosları açık kornette verdiler. 3 milyon. Bir kurabiye sepeti gördüm, içinde çeşitli tatlar. 1 milyon 750 bin lira. Özel hamuru ile fırından yeni çıkmış, elinizi yakan susamlı simit ve yanında zeytinli, peynirli marmelatlı dip ise 1 milyon 250 bin. Fiyatları ekonomik tutmuşlar. 
     150 kişilik Cafe Algida’da kredi kartı ve yemek fişleri de geçerli. Telefon 0216 385 20 61. Çoluk çocuk gidilecek bir yer. 
     
Alex güçlü geliyor, Park Orman      Gençliğimin şarkıcısı Demis Roussos. Park Orman’da izledim. Play-back yaptı ama olsun, üç kez sahne aldı. Sırdaşım İsmail Akkaya’nın da doğum günüydü, sevgili Senem Kayra ile hoş bir gece geçirdik. Park Orman gösterileri devam ediyor. 
     28 Ağustos’ta bir usta, Ali Poyrazoğlu ilk defa stand-up yapacak. Ben iş seyahatim nedeniyle izleyemeyeceğim. 10-13 Eylül’de ünlü Rus balesi Bolşoy, Spartaküs’ü, 17-19 Eylül’de de Don Kişot’u sergileyecek. İkinci kez izledim Alex’i. Hayko’nun oğlu, arkasında Fatoş ve oğlu Tolga Çinkitaş var. Bana göre bu kışın yıldız ismi Alex. Sahnede şıklığı, yakışıklılığı ile bayanları mest ediyor. Repertuvarı muhteşem. Danslarına, özellikle kastanyetlerle yaptığı İspanyol dansına hayran kalmamak elde değil. Seba Konutları’ndaki komşularımla gittim. Sevgili Hülya-Adnan Bel, Ortaköy Demirbank’a atanan Filiz Yolaçan, Digitürk Genel Müdür Yardımcısı Meltem Sayın, Göksel Arsoy’un güzel kızı Aşkım ve kocası Ferit Aşkım için Gökhan’ın güzel ablası’ yazdım diye sevgili Göksel Ağabey darılmış. Haklı. Gökhan da Aşkım da güzelliklerini baba ve anneye borçlular . O gece bir konuğumuz vardı Seba İnşaat’ın genç ortağı Haşmet Murşit ve sırdaşım İsmail Akkaya çok eğlendik. Saç doktorum, kankam Veysel ile karısı Aynur’un eksikliğini hep hissettik. 
     O gece nişandaydılar. Şefler Erdal ve Ahmet, masaya servis yapan garson Sadık ile komi Onur’un servisi mükemmeldi. Kışa Fatoş ve Tolga Çinkitaş ile Alex’in sürprizleri var. Şu an Farfara’nın yer aldığı Garden 74’ü, sevgili Kemal Kurçer, Ginger olarak açıyor. Hafta sonları saat 21.00’de fasılla program başlıyor. İyi bir ses, İlker Güneş, Türk Sanat Müziği okuyor. Ardından Alex ortalığı yıkıyor. Yemekli kişi başı 25 milyon. O gece sesine her zaman hayran olduğum, dünya tatlısı Elif Karlı ve kocası sevgili Cengiz, albümlü sanatçılar arasına katılan Birol da vardı. Birol ve Elif sahne aldılar. Elif Karlı da DMC ailesine katılmış, hayırlı olsun. Alex kendine ait bir şiir okudu, albümünde besteleyecekmiş, çok hoş. "Gözlerin yüzüme küserse bir gün Baktığın gözlerden yaş eksilmesin Ellerin başka bir eli tutarsa düşün Zincire vurulsun hiç çözülmesin Eğer sevdanı karşıma dizmek istersen Tek bir sözün yeter Gitmek istersen, inan ki ölürüm aşkım Yüreğin benden geçmesin". Evet, Farfara kaçmaz, bilesiniz. Rezervasyon için telefon 0212 266 09 97. 
     
Ünlülerin İzmir çıkarması      Sanayi ve Ticaret Bakanlığı himayesinde düzenlenecek 70. İzmir Enternasyonel Fuarı bu akşam açılıyor. Sevgili arkadaşım, İzmir Fuarı Genel Müdürü Feyzi Hepşenkal ile gurur duyuyorum, çok güzel işlere imza atıyor. Gelecekte Belediye Başkan adayım Feyzi. Reklam-Basın Halkla İlişkiler Müdürü Gökhan Kebapçıoğlu ile ekibi, İzmir’e ve İzmirliler’e layık olan güzellikleri başarmaya çalışıyorlar. Bu kez onların yanında olamayacağım. Şu anda ben minik bir iş gezisi için İsviçre’deyim. O nedenle çarşamba siz benden, ben de sizden mahrum kalacağım. Hafta sonu yine müthiş dedikodu ve haberlerle karşınızdayım tabii. 26 Ağustos - 10 Eylül arasında kültür ve sanat etkinlikleriyle İzmirliler eski fuar günlerini kısmen de olsa yaşayacaklar. Bu yıl Türk Sineması’na pencere açılması için 5-10 Eylül’de Sinema Burada, Geçmişin ve Bugünün Türk Sineması İzmir’de’ adlı haftada Türk filmleri gösterilecek. Konuklar Kadir İnanır, Metin Akpınar, Yılmaz Erdoğan, Cem Yılmaz, Hande Ataizi. 
     26 Ağustos-9 Eylül arasında, her gece Lozan kapısı girişi karşısında yer alan kaskatlı havuzda kurulacak konser platformunda ise İbrahim Tatlıses, Nadide Sultan, Grup Laçin, Hande Yener, Ebru Yaşar, Yavuz Bingöl, Yılmaz Morgül, Rober Hatemo, Onur Akın, Atilla Taş Burçin, Yıldız Tilbe, İsmail Türüt, Kader, Ayna ve Burcu Güneş sahne alacaklar. Haydi İzmirliler, şimdi sıra sizde. Feyzi’ye destek olun bakalım. Evet, bu pazar da bu kadar. Kalın sağlıcakla, en kötü gününüz benimkinden iyi olsun efendim. 
     
     



 MAGAZİN 










</TEXT>
</DOC>
