<DOC>
<DOCNO> 12991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/25/yasam/yas03.html </URL>
<DATE> 2001/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Şüpheli sevgili teslim edildi 
</HEADLINE>
<TEXT>

Güzel Gaye’yi acımadan öldüren eski aşkı Fatih Karaal, dün Giresun’da jandarmaya teslim edildi 
     İSMAİL POLAT SEMRA KARDEŞOĞLU İstanbul 

     Sıradan bir aşk hikayesi olarak başlayan Gaye Deniz Kıvrak ile Fatih Karaal’ın sonu hiç de sıradan olmadı. 
     Mecidiyeköy Profilo Alışveriş Merkezi’ndeki Tumbleweet Restaurant’ta tanıştığı Fatih Karaal 21 ile yaşadığı aşk, üniversite öğrencisi Gaye Deniz Kıvrak’ı 23 ölüme götürdü. Gençlerin ailelerinden biri dün kızlarını toprağa veriyor, diğer aile ise katil zanlısı olarak gözaltına alınan oğullarının durumunu öğrenebilmek için çırpınıp duruyordu. 
     Gaye ile Fatih’in aşkı, geçtiğimiz yıl ekim ayında açılan Tumbleweet adlı Restarunat’ta filizlendi. Gazi Üniversitesi İşletme Fakültesi son sınıf öğrencisi Gaye, halası Sevim Müftüoğlu’nun müdür olarak görev yaptığı restaurantta hostesliğe başladı. 
     
Arkadaşları aşka şahit      Arkadaşları tarafından çok sevilen, sıcakkanlı, hareketli bir genç kızdı Gaye. Ve, aynı dönemde işe başlayan Etiler Otelcilik ve Turizm Meslek Lisesi mezunu garson Fatih Karaal’ın da kalbini kazandı. 
     Genç çiftin arkadaşlıkları, kısa sürede aşka dönüştü. Fatih’in geçtiğimiz kasımda işinden istifa ederek ayrılması, işsiz kalınca Mecidiyeköy’de bir dondurmacıda yine garsonluğa başlaması bile, iki gencin aşkını engellemedi. Bu aşka, Fatih’in iş arkadaşları da şahitti. Onlar da iki gencin aşkını, "Gaye sık sık ziyarete gelirdi. Fatih evlilik planları yapıyordu. İlişkileri ciddi gözüküyordu. Fatih’in cinayet işleyeceğine inanamıyoruz" diye anlatıyordu. 
     
Ve herşey kötüye gitti      Ama sık sık işe geç kaldığı ve agresif bir kişiliğe sahip olduğu belirtilen Fatih, geçen şubatta işyerinden para çaldığı gerekçesi ile çıkarıldı. 
     Ve bu andan sonra herşey kötüye gitmeye başladı. Gaye sınavları nedeniyle geçtiğimiz hafta görevinden istifa etti ve ardından da, çevresinin lise mezunu olduğu gerekçesiyle eleştirdiği Fatih’ten ayrıldı. Bunalıma giren Fatih, tekrar birlikte olmak için genç kızı bir aydır sürekli arıyordu. Ve korkunç son, önceki gün geldi. Son olarak evine gittiği Gaye’den olumsuz cevap alan Fatih, tabancasını çıkardı, en büyük aşkının göğsüne dayadı ve tetiği çekti. Genç kız öldü, Fatih de kayıplara karıştı. 
     
Amcası teslim etti      Ama Fatih’in yakalanması uzun sürmedi. Çalıştığı işyerinden ayrılan ve olay anından itibaren evine uğramadığı belirlenen Fatih’in gidebileceği her yerde önlem alındı. Ve dün öğleden sonra, Fatih, memleketi Giresun Görele’de amcası tarafından jandarmaya teslim edildi. 
     Adli Tıp Kurumu’nda otopsi yapılan Gaye’nin cenazesinin toprağa verilmek üzere Yalova’ya götürüldüğü saatlerde, Fatih’in bileklerine de kelepçeler takılıyordu. 
     


 YAŞAM 
















</TEXT>
</DOC>
