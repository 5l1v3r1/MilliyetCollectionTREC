<DOC>
<DOCNO> 28351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/23/ekonomi/eko11.html </URL>
<DATE> 2001/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracata KDV kolaylığı 
</HEADLINE>
<TEXT>

     ANKARA ANKA 

     Programın döviz umudu ihracata KDV kolaylığı geliyor. Maliye Bakanlığı, ihracatçılara KDV kolaylıkları getiren yeni bir tebliğ hazırlayarak, Resmi Gazete’de yayımlanmak üzere Başbakanlığa gönderdi. Tebliğle, dahilde işleme ve geçici kabul rejimleri çerçevesinde ihraç edilecek malların üretiminde kullanılan maddelerin yurtiçinde satışından da artık Katma Değer Vergisi alınmayacak. 
     
     Gümrük vergisine mahsup 
     Aynı tebliğle, ihracatçıların Katma Değer Vergisi iadelerinin gümrük vergilerine de mahsup edilmesine olanak tanındı. 
     Resmi Gazete’de yayımlandıktan sonra yürürlüğe girecek olan tebliğde, ayrıca işletmelerin kredi kartıyla yaptıkları satışlara ait hasılatlarını beyan etmeleri, sınır ticareti kapsamında Türkiye’ye mal getirenlerin mükerrer vergilendirilmesini engelleyecek diğer düzenlemelere de yer verildi. 
     



 EKONOMİ 






























</TEXT>
</DOC>
