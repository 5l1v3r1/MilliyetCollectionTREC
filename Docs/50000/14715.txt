<DOC>
<DOCNO> 14715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/yasam/yas04.html </URL>
<DATE> 2001/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Timsah derisi out insan derisi’ in 
</HEADLINE>
<TEXT>

Tanzanya’da iki yıldır bulunan yüzülmüş insan’ cesetlerinin sırrı aydınlandı İNSAN DERİSİ TİCARETİ 
     DIŞ HABERLER SERVİSİ 

     Tanzanya polisi, insanları öldürüp, derilerini yüzüp işleyen ve bu derileri binlerce dolar karşılığında satan bir çeteyi sonunda ele geçirdi. 
     Ülekede halka kabus yaşatan cinayetler, iki yıl önce ortaya çıktı. Önce, Kisinga köyünde 13 yaşındaki bir çocuğun derisi tamamen yüzülmüş cesedi bulundu. Ardından, ülkenin güneyindeki Mbeya bölgesinde, art arda derileri baştan ayağa ustaca yüzülüp çalıların arasına atılmış’ düzinelerce ceset bulunmaya başladı. Ancak tümü bu bölgede işlenen bu korkunç’ cinayetlerin ardındaki sır perdesi ancak önceki gün aralanabildi. 
     Tanzanya polisi, insan derisi çetesinin’ lideri Adamu ile 12 adamının yakalandığını duyurdu. Komiser Laurian Sanya, bu vahşi cinayetlerin özellikle kara büyü’ için işlendiğini, insan derilerinin de Tanzanya sınırları içinde satılmayıp yurt dışına çıkarıldığını açıkladı. 
     
     Fiyatları da uygun’ 
     Sanya’nın açıklamalarına göre, kara büyü’ sırasında kullanılan insan derileri, Lusaka, Zambiya ve Kongo üzerinden Batı Afrika’ya geçiriliyordu. Derilerin Batı Afrika’da hangi ülkeye sokulduğuna açıklık getirmeyen polis yetkililerine göre, insan derisinin fiyatı, sahibinin yaşına göre 2 bin 400 - 9 bin 600 dolar yaklaşık 3 ila 10 milyar lira arasında değişiyor. 
     


 YAŞAM 


























</TEXT>
</DOC>
