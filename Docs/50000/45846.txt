<DOC>
<DOCNO> 45846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/guncel/agun.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
HEDEF MEZAR-I ŞERİF... 
</HEADLINE>
<TEXT>
ABD havaalanı hızla ilerliyor 
Afganistan operasyonu tam gaz sürüyor. Dün de K bil’i Cruise’larla vuran ABD, kara harek tında kullanmak için Penşir’de inşaatına başladığı havaalanını üç hafta içinde bitirecek 
     İRFAN SAPMAZ 
Cebel-ü Saraç’tan bildiriyor 

     ABD'nin Afganistan'a önceki akşam başlattığı bombardıman dün sabah da devam ederken başkent K bil yine Cruise füzeleriyle vuruldu. Mezar-ı Şerif'te Özbek General Reşit Dostum komutasındaki Kuzey İttifakı güçleriyle Talibanlar arasında şiddetli çatışma başladı. Halk çatışma bölgelerinden panik içinde kaçmaya başladı. 
     Afganistan'ın başkenti K bil ile Kandahar, Celalabat, Mezar - ı Şerif ve Herat kentlerine önceki akşam saat 18.43'te başlayan bombardıman, sabaha kadar aralıklarla devam etti. Bombardımanda, Taliban'ın hava gücü, savunma tesisleri, kontrol merkezi, teröristlerin eğitildiği kamplar ve stratejik noktalar tek tek vuruldu. Saldırılar, uçak gemileri ile denizaltılardan atılan füzeler ve B 52, B 1, B 2 ağır bombardıman uçaklarıyla gerçekleştirildi. 
     
     YARALI SAYISI FAZLA 
     Sabaha karşı bir ara hafifleyen bombardıman, günün ilk ışıklarıyla yeniden yoğunlaştı ve Amerikan güçleri Cruise füzeleri kullandı. Taliban birlikleri kendilerini toparlamaya bile fırsat bulamazken, başkent K bil'e, Türkiye saati ile 06.00'da, art arda 5 Cruise füzesi birden düştü. Çok güçlü patlamalar, bulunduğumuz 25 kilometre uzaklıktaki Cebel - ü Saraç kentinde bile duyuldu. Cruise'lar K bil'i bir anda duman ve toz bulutu içinde bıraktı. 
     ABD bombardımanından hemen sonra Kuzey İttifakı güçleri, Dostum komutasında, Taliban güçlerinin elindeki Mezar - ı Şerif'e saldırı başlattı. Cebel - ü Saraç'a ulaşan bilgilere göre, her iki taraftan da çok sayıda kişi yaralandı. Kuzey İttifakı'ndan yapılan açıklamada, Reşit Dostum komutasındaki güçlerin 10 gün içinde Mezar - ı Şerif'i ele geçireceği belirtildi. 
     Operasyonun kara harekatı bölümünde kullanılmak üzere, Penşir'deki Kapisa kesiminde yapımına başlanan havaalanı inşaatı hızla ilerliyor. Kuzey İttifakı Dışişleri Bakanı Dr. Abdullah, ABD uçaklarının iki üç hafta içinde buraya ineceğini, halen Özbekistan'da konuşlanan 1000 kişilik kurtarma birliğinin de bu havaalanına nakledileceğini söyledi. 
     
Haberi ilk ben duyurdum çünkü...      Afganistan, pazar akşamından itibaren aralıklarla bombalanıyor. İlk bombardımanın hemen arkasından, başkent K bil'in 10- 12 kilometre yakınına kadar ulaştık. Bazı arkadaşların sigaralarını yakması, bizi götüren araçların sürücülerinden birinin de aracın farını açması sonucu, kendimizi Taliban güçlerinin ateşi altında bulduk. CNN Türk'e canlı yayında saniye saniye aktardığım bu ateş sırasında, ortalık can pazarına döndü. 
     Bizi koruyan mücahit şoförlerden ikisinin şarapnel parçalarıyla yaralandığını öğrendik. Gazeteciler, şimdilik gelişmeleri Cebul - ü Saraç'tan izleyecek. Burası, Kuzey İttifakı'nın ana kararg hı ve kumanda merkezi konumuna sahip bir yer. Bütün siyasi ve askeri operasyonlar buradan yönetiliyor. Şayet ABD, K bil'e kara operasyonlarını başlatma kararı alırsa, biz bu bölgeden başkente kolayca inebileceğiz. 
     15 yıldır bölgedeki çatışmaları izlediğim için bomba sesine alışığım. Pazar akşamı da ilk bombanın düşmesi ile hemen kaldığım binanın damına çıktım. Saat 18.43'tü. "Tamam" dedim, hemen CNN Türk'ü aradım. O sırada 5'inci bomba düşmüştü. Ve bunu dünyaya ilk duyuran gazeteci oldum. Bunu teknolojik donanımım sayesinde başardım. Diğer gazeteciler normal bir uydu telefon görüşmesi yapmak için, önce çanak antenlerini kuruyor. Coğrafi konum nedeniyle bu iş hayli zor. Ancak ben elimdeki teknoloji harikası telefon ve bilgisayarla, istediğim anda bağlantı kurabiliyorum. 
     



 GÜNCEL 























</TEXT>
</DOC>
