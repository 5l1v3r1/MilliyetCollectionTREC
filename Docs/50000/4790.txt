<DOC>
<DOCNO> 4790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/yazar/pulur.html </URL>
<DATE> 2001/01/31/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Nisan Devrimi" 
</HEADLINE>
<TEXT>

     İSTANBUL'da bugünlerde, dört sinemada çok ilginç bir film oynuyor 
     "Nisan Devrimi" yani "Portekiz devrimi" 
     Film adını, Portekiz devriminin başlangıç gününden alıyor, 25 Nisan 1974... 
     Filmi seyrederken, Fuat Doğu'nun "Kırmızı Karanfiller İhtilali" adlı kitabını hatırladık... 
     
     FUAT Doğu "12 Mart 1971" Ordu müdahalesi sırasında MİT müsteşarıdır, korgeneraldir, asker destekli yeni yönetim, Fuat Doğu'yu Portekiz'e büyükelçi olarak gönderir. 
     Doğu, 1978'e kadar orada kalır, hem Nisan Devrimi'ni, hem de ondan sonra gelen karşı devrim teşebbüslerini, siyasi ve demokratik gelişmeleri izler ve yaşar... 
     Filmde anlatılanla, Fuat Doğu'nun yazdıkları, birbirine uygundur, devrimin simgesi, "kırmızı karanfil"dir, her askerin elindeki silahın namlusunda kırmızı karanfil vardır, hatta tankın namlusunda bile... 
     
     FUAT Doğu, Portekiz devrimi için şu değerlendirmeyi yapar 
     "Portekiz Silahlı Kuvvetleri ve partililer, bir dikta rejiminin on üç yıldır sürdürdüğü müstemleke savaşlarının ıstıraplarını çekmiş, bir yılda birçok sakat vermiş, can kaybetmiş olmalarına rağmen, kansız bir ihtilalle bütün engelleri aşarak, uluslarını demokratik rejime kavuşturmayı başarmışlardır." 
     
     FİLMİ seyrederken, ister devrim deyin, ister ihtilal deyin, ister hükümet darbesi deyin, bu eylemin, alışılmışlardan çok farklı olduğunu görüyorsunuz, eylemin başında, "genç yüzbaşılar" vardır, zaman zaman gülümseyerek, kahkahayla gülerek adeta "izci takımı" anılarını seyreder gibi oluyorsunuz. 
     
     TANK birliği, sabahın ilk saatlerinde Lizbon'a giriyor, konvoy kavşakta birden zınk diye duruyor, zaten gecikmişlerdir, yüzbaşı hışımla koşuyor 
     "Niye durdunuz " 
     "Kırmızı yandı " 
     "Devrim kırmızıda durmaz, yürü " 
     Bir ara Lizbon'a girerken, siren çalınması öneriliyor 
     "Olmaz, dikkati çekeriz " 
     "Sanki çekmiyoruz da " 
     Öyle ya, Lizbon sokaklarında, tankların gürültüsü hiç dikkat çekmiyor ki 
     
     YÜZBAŞI radyoevinin kapısını çalıyor, yaşlı bir kapıcı açıyor 
     "Kim geldi, diyeyim " 
     "Devrimciler geldi, dersin " 
     "Gidip, sorayım bakayım kabul ederler mi " 
     
     "GENÇ Yüzbaşı"lar, sonuna kadar, kan dökülmeden, hükümeti devirip, demokrasiye geçmek istiyorlar, kazanıyorlar da, kimsenin kanını dökmüyorlar, en büyük silahları da, halkın coşkulu desteğidir. 
     Ama sonrası... 
     İhanetler, fırsatçılar ve genel kural İhtilal çocuklarını yer 
     Yiyor da 
     
     LAKİN "Kırmızı Karanfilli İhtilal"i yapanların bunda bile, ilginç tavırları var. 
     Devrimin planlayıcısı yüzbaşı Otello Saraevo'dur, o gece radyoevine de ilk giren ve "E Depois de Adiens" şarkısını çaldırtarak "Hareket başladı" sinyalini verdiren o'dur, devrim onu general yapar. 
     Fakat her ihtilalci gibi, o da, ihtilalden sonraki gelişmelerden mutlu değildir, yeni bir darbenin peşindedir, fakat başaramaz. 
     Othella Saraevo tutuklanır, gözaltına alınır, rütbesi de generallikten binbaşılığa iner... 
     "Kırmızı Karanfilli İhtilal" çocuğunu, ancak böyle yer, buna yemek denirse... 
     Hatta ileride, onun cumhurbaşkanlığı seçimlerinde aday olmasına bile hoşgörüyle bakarlar, seçimi kazanamazsa bile... 
     
     





Yüzleşelim 


Deniz bitti 


Hepsine PKK'lı DENEMEZ 


Haydi Süleyman Bey 


Türkiye'nin AB ile bilek güreşi... 


Mayın coğrafyası 


Fedailer'den Fazilet'e 


Postmodern yazı 


Nasıl üniversite 


Fransa ipleri kopardı... 


Misilleme ile bitmez... 


Dövüş Sanatları’ 


Aman Eti’ Holding, yaman Challenger’ faciası 


"Nisan Devrimi" 


Sosyal travma 


Bazen jandarma, bazen mafya 


İsimler makro, krediler mikro 


Ortaklığınız sürüyor 


Bir Forumda, Türkiye 


Boğaz'da inşaat başladı 


100 milyon markı dolaba koydular 


</TEXT>
</DOC>
