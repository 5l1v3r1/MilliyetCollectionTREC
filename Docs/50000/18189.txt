<DOC>
<DOCNO> 18189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/son/soneko08.html </URL>
<DATE> 2001/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Dört kişilik ailenin aylık mutfak masrafı 206 milyon lira 
</HEADLINE>
<TEXT>

     Dört kişilik bir ailenin aylık zorunlu gıda harcaması tutarının 206 milyon 497 bin liraya yükseldiği bildirildi. 
     Türk-İş tarafından yapılan araştırmaya göre, 4 kişilik bir ailenin Nisan ayı zorunlu gıda harcaması tutarı, bir önceki aya oranla yüzde 8.5 oranında artarak 190 milyon 343 bin liradan 206 milyon 497 bin liraya yükseldi. 
     Araştırmaya göre, bu yılın ilk 4 aylık döneminde gıda harcaması tutarında yüzde 17.8 oranında artış gerçekleşirken, yine gıda harcaması tutarında son 1 yılda yüzde 45.7 oranında artış oldu. Türk-İş araştırmasında, zorunlu gıda harcamasının yanı sıra, kira,ulaşım, yakacak, giyim, eğitim, kültür gibi temel harcamalardan oluşan yoksulluk sınırı ise 628 milyon lira olarak hesaplandı. 
     Araştırmada, 628 milyon lira olarak hesaplanan yoksulluk sınırının, net 102 milyon 369 bin 600 lira olan yürürlükteki asgari ücretin 6 katı olduğu hatırlatıldı. 
     
     
     







</TEXT>
</DOC>
