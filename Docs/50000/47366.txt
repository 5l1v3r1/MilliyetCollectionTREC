<DOC>
<DOCNO> 47366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/son/soneko27.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 2. seansta böyle geçti... 
</HEADLINE>
<TEXT>

     İMKB Ulusal-100 Endeksi 1. seansa göre 72.90 puan artarak, 2. seansı 8.960.64 puandan tamamladı. 
     2. Seansta hisse senetleri ortalama yüzde 0.82 oranında değer 
     kazandılar. 
     İlk seansta gerçekleşen yüzde 2.97'lik artışın ardından 2. Seans 8,836.61 puan seviyesinde düşüşle açıldı. Seansın ilk yarısını 104.28 
     puanlık düşüşle 8,783.46 puandan geçen endeks, ikinci yarıda toparlandı. Seans içinde en düşük 8,680.02 puanı gören Endeks, günü en yüksek seviyesi 8,960.64 puandan kapattı. Endeks gün bazında 329.25 puan artarken, hisse senetleri de günün tamamında yüzde 3.81 değer kazandılar. Kapanışta mali endeks 105.03 puan artışla 11,310.08 puana, hizmetler endeksi 21.12 puanlık artışla 5,711.41 puana ve sınai endeksi, 52.13 puan artışla 8,318.84 puana çıktı. Böylece ilk seansa göre mali grup hisseler ortalama yüzde 0.94, hizmetler grubu hisseler ortalama yüzde 0.37 ve sınai grubu hisseler yüzde 0.63 değer kazandı. . 2. seansta işlem gören toplam 291 hisse senedinden 106'sı değer kazanırken, toplam 102 hisse senedi değer yitirdi, 83 hissenin fiyatında ise değişiklik olmadı. Seansta, 230 trilyon 508 milyar 198 milyon liralık işlem hacmi oluştu. İki seansın işlem hacmi toplamı da 461 trilyon 466 milyar 388 milyon lira olarak gerçekleşti. 2. seansta Tüpraş, Yapı ve Kredi Bankası, Turkcell, Garanti Bankası ve Vestel en yoğun işlem gören hisse senetleri oldu. 
     






</TEXT>
</DOC>
