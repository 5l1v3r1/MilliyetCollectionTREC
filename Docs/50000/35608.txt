<DOC>
<DOCNO> 35608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/06/dunya/adun.html </URL>
<DATE> 2001/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD tek tuşla tuş edecek .. 
</HEADLINE>
<TEXT>

ABD, dünya yörüngesine düşman uyduları yok edecek robotlar, güneş ışığını yansıtarak bir bölgeyi yakan aynalar ve uzay okları gibi silahlar yerleştirmeye hazırlanıyor 
     DIŞ Haberler Servİsİ 

     ABD ordusunun "Uzaya egemen olan dünyaya egemen olur", felsefesinden hareket ederek uzayı ele geçirmek üzere bir proje geliştirdiği bildirildi. 
     ABD’nin önde gelen gazetelerinden New York Times’ın pazar ilavesinde kapaktan duyurduğu haberde, "ABD Silahlı Kuvvetlerinin bu amaçla bir kampanya başlattığı" belirtildi. Projenin, Başkan George Bush’un "füze savunma sistemi"nin çok ötesinde bir girişim olduğuna dikkat çeken gazete, "projeye lazer topları, uzaya yerleştirilecek casus kameralar, uyduları imha edecek robotlar, hatta göktaşlarının dahil olduğunu" yazdı. 
     
     Sivillerin ödü patlayacak’ 
     "Savaş Alanı Uzay" başlıklı incelemesinde gazete, "yeni projenin, savaş planlamacılarının ağzının suyunu akıtırken, sivillerin ödünü patlatacak özellikler içerdiğine" dikkat çekti. Gazete, "Projenin, gerçekleşme aşamasına ulaştığını" da vurguladı. Proje kapsamındaki bazı cihazlar önümüzdeki eylülde dünya yörüngesine yerleştirilecek. Projenin özellikleri şöyle 
     Teknolojinin can damarını, günümüzde ATM makineleri, cep telefonları, internet ve kredi kartı transferlerinin yapımında kullanılan uydu teknolojisi oluşturacak. 
     Uzaydan fırlatılacak uzay okları’, sesten daha hızlı yol alacak ve hedefe saplandığında yeryüzünün 750 metre derinliğine kadar girebilecek. Bu oklar yeraltında inşa edilen gizli sığınakları yok etmede kullanılacak. 
     Uzaya yerleştirilecek dev aynalarla dünyanın istenen bölgesi gündüz gibi aydınlatılacak, bu bölgedeki hedefler kolaylıkla saptanarak vurulacak. İçbükey aynalarla güneş ışınlarını bir noktaya yoğunlaştırarak hedeflerin ya da uyduların yanmasını sağlayacak. 
     Göktaşları meteor da silah olarak kullanılacak. 
     
     Uzay komutanlığı kuruldu 
     Gazete, Başkan Bush’un, uzay savaşı projesine daha seçim kampanyası sırasında gönderme yaptığına da dikkat çekti ve Savunma Bakanı Ronald Rumsfeld’in projeyi gerçekleştirecek "ABD Uzay Komutanlığı"nın başına 4 yıldızlı havacı general Ralph Eberhardt’ı getirdiğini yazdı. 
     



 DÜNYA 











</TEXT>
</DOC>
