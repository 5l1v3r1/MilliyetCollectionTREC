<DOC>
<DOCNO> 22124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/son/sondun08.html </URL>
<DATE> 2001/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da Perşembe günü düşen uçağın kara kutusu bulundu 
</HEADLINE>
<TEXT>

     İran'da Perşembe günü aralarında Ulaştırma Bakanı'nın da bulunduğu 32 yolcusuyla düşen uçağın kara kutusu bulundu ve başkent Tahran'a gönderildi. 
     Resmi IRNA ajansının haberine göre, uçağın düştüğü yer yakınındaki Sari kenti yetkilileri, kara kutunun Sivil Havacılık Örgütü'ne teslim edildiğini belirterek, aralarında Cumhurbaşkanı Muhammed Hatemi'ye yakın bir isim olan Ulaştırma Bakanı Rahman Dadman da dahil tüm cenazelerin Sari kentine getirildiğini kaydettiler. İran Sivil Havacılık Örgütü Başkanı Behzad Mazaheri, dün yaptığı açıklamada, kazayla ilgili yapılan ilk inceleme sonuçlarına göre, şiddetli fırtınada uçan uçağın düşmesine yıldırım çarpmasının yol açtığını belirterek, bunun da seyrüsefer sisteminde arızaya neden olduğunu açıkladı. 







</TEXT>
</DOC>
