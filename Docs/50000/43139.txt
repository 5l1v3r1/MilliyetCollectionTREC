<DOC>
<DOCNO> 43139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/spor/aspo.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
PSV önünde ezilmedi mağlubiyeti hak etmedi 
</HEADLINE>
<TEXT>
BAŞIN ÖNE EĞİLMESİN 
Galatasaray, Hollanda Şampiyonu karşısında oyuna kötü başladı. Hata üstüne hata yaptı. Yediği iki şok golle sarsıldı, şaşırdı kaldı 
Aslan gerçek kimliğini son 25 dakikada buldu. Ümit’in vuruşuyla umutlandı. Beraberliği beklerken, uzatmada yediği golle yıkıldı 
     GALATASARAY, Şampiyonlar Ligi’ndeki ikinci maçında ummadığı bir skorla PSV Einhoven’e yenildi. Sarı - Kırmızılı ekip tutuk başladığı maçta rakibinin ofsayt tuzağına düşünce tehlike yaratamadı. Rommedahl’ın sağ kanat bindirmeleriyle dengesini kaybeden defans, 38. dakikada Bruggink’in attığı gole engel olamadı. 
     İKİNCİ yarıda yine Galatasaray’ın üstünlüğü vardı. 52. dakikada defansın büyük hatasıyla Faber farkı ikiye çıkardı, ama Cim - Bom mücadeleden vazgeçmedi. Ümit Karan 67. dakikada farkı bire indiren golü attı. Beraberlik golü için son dakikalarda gelen baskı, Hollanda ekibine Kezman’ın ayağından son golü sağladı. 
     

</TEXT>
</DOC>
