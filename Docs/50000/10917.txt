<DOC>
<DOCNO> 10917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/12/ekonomi/eko08.html </URL>
<DATE> 2001/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Martta 2 milyon beyanname 
</HEADLINE>
<TEXT>

MUSTAFA ÖZYÜREK 
     Her yıl mart ayında, yazmaya gerek yok diye düşünürken, öyle sorular gelir ki, beyanname monusunu tekrar yazmak zorunda kalırım. Değişen kanunlar, mükelleflerin kafasını karıştırıyor.Cezalı duruma düşmekten korkanlar güvenilir bilgi almak istiyorlar. 
     4369 sayılı kanunla aile reisi beyanı kaldırıldığı için beyan edilecek geliri olan eşler ayrı ayrı beyanname verecekler. 
     2 Nisan 2001 Pazartesi akşamına kadar vergi dairesine verilecek yıllık Gelir Vergisi beyannamesine 2000 içinde elde edilen kazanç ve iratlar dahil edilecek. 
     
Beyan edilmeyecek gelirler      Bankalardan alınan mevduat faizleri,repo gelirleri, fon gelirleri, faizsiz finans kurumlarından alınan kar payları, her türlü tahvil ve Hazine bonosu faizleri, TKOİ ve KOİ senetlerinden elde edilen gelirler beyan edilmeyecek, bunlar beyanname verilse de beyana dahil edilmeyecek. 
     Alındıktan sonra üç ay içinde satılan hisse senetlerinden elde edilen kazançlar, değer artış kazancı olarak vergiye tabidir. Ancak, 2000 de uygulanacak arındırma oranı yüzde 151 olarak belirlendiği için borsa kazançları beyan edilmeyecektir. 
     Off - shore’dan elde edilen faizler miktarı ne olursa olsun beyan edilecek. 
     Yazar ve sanatkarların elde ettiği telif kazançları üzerinden yüzde 16.5 Gelir Vergisi’ne fon stopajı yapılmakta olup, telif kazançlarının beyanı gerekmemektedir. 
     
Beyan edilecek gelirler      Alacak faizi elde eden gerçek kişilerin bu faizleri beyan etmeleri gerekir. Her çeşit hisse senetlerinden elde edilen kar payları ile iştirak hisselerinden doğan kazançları beyana tabidir. Bu kar paylarının vergilendirilmesinde beşte bir oranında vergi alacağı gelire dahil edilir, hesaplanan vergiden aynı miktarda mahsup edilir. 
     Bakkal, manav, lokantacı, nakliyeci, vb. işleri yapan tüccarlar mutlaka Gelir Vergisi beyannamesi vermek zorundadırlar. Beyannamelerinde beyan edecekleri net k r yüzde 20’den başlayıp yüzde 45’e kadar çıkan artan tarifeyle vergilendirilir. 
     Doktor, avukat, mimar, mühendis, muhasebeci, mali müşavir gibi serbest meslek erbabı mesleki kazançlarını beyan etmek zorundadırlar. 
     K r payı elde edenler, ticari ve mesleki kazanç sahipleri ayrıca kira geliri de elde ediyorlarsa, beyannamelere bu kira gelirlerini de dahil edeceklerdir. Sadece kira geliri elde edenlerin bu gelirlerini ocakta beyan etmeleri gerekmekte idi. 
     Tüccarlar ile serbest meslek sahiplerinin bu ay verecekleri beyannamelerine hayat standardı esası uygulanacaktır. 
     Birinci sınıf tüccarların beyan edeceği kazanç 3.5 milyardan, ikinci sınıf tüccarlarınki 2 milyardan, serbest meslek erbabınınki 3.2 milyar liradan az olmayacak. Bu asgari tutarlar büyükşehir belediye sınırları içinde yüzde 25 artırılacak, kalkınmada öncelikli yörelerde yarıya indirilecek. Bu temel göstergelere yurtdışı geziler için 900 milyon Hac hariç , özel otomobil için 400 milyon ile 1.2 milyar lira arasında otomobilin motor gücüne göre ilave göstergeler eklenecek. 
     Sadece tüccarlara ve serbest meslek erbabına, ayrıca basit götürü usule tabi esnafa uygulanan hayat standardına göre, mükellef zarar da etse, az da kazansa belli miktarda vergi ödemek zorundadır. 
     1998’de kaldırılan hayat standardı bu mart tekrar uygulanacak. Ekonomik krizin bunalttığı esnafı, tüccarı ve serbest meslek erbabını bir de hayat standardı vuracak. 
     


 EKONOMİ 













</TEXT>
</DOC>
