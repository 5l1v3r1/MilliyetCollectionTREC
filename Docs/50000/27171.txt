<DOC>
<DOCNO> 27171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/16/yasam/yas03.html </URL>
<DATE> 2001/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu yazın gözdesi 
</HEADLINE>
<TEXT>
Çanak Yağması 
Osmanlı döneminin açık büfesi sayılan "Çanak Yağması" geleneği, temmuz ayında günümüz sofralarına taşınıyor 
     HANDAN BAYINDIR 

     TARİHİ, sofralara getiren Edirnekapı Kariye Otel’deki Asitane Restaurant, bu temmuzda pazar günleri için yeni bir uygulama başlatıyor Çanak Yağması... Bu bir tür açık büfe. Otelin sahibi Engin Türker, "O dönemde ziyafetlerde ortaya yemek dolu çanaklar konurmuş. İnsanlar bu çanaklardan dilediği kadar yemek alırmış. Çanak Yağması denilen bu yemek biçimini Asitane’de pazar günleri sabahtan öğleden sonraya kadar yapacağız" dedi. 
     
     İsteyene Fetih Mönüsü 
     ASİTANE Restaurant ayrıca, Fatih Sultan Mehmet’in sofrasını da günümüze taşıdı. Engin Türker tarafından Osmanlı arşivlerinde iki yıl süren bir araştırma sonrası oluşturulan "Fetih Mönüsü"nde Mutancana, Kadir Pilaki, Danei Sarı, Mahmudiyye, Helatiye gibi yemek ve tatlılar var. Osmanlı yemekleri sunan restoranda geçen yıl da Şehzade 2. Beyazıt ve Şah Cihangir’in sünnet ziyafetindeki yemekler yer alıyordu. 
     



 YAŞAM 























</TEXT>
</DOC>
