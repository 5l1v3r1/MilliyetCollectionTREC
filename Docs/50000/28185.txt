<DOC>
<DOCNO> 28185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/spor/spo06a.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan’a yasa baskısı 
</HEADLINE>
<TEXT>

     NECMİ KEPÇETUTAN 

     FUTBOL Federasyonu ile arasında süren gerginlik sonucunda, 3813 sayılı yasada "görevden alma" yetkisi verilmesi ile ilgili değişiklik isteyen Bakan Fikret Ünlü’ye, Kulüpler Birliği Vakfı "itidal" önerisinde bulundu. Ankara’daki buluşmada Ünlü, "Böyle bir çalışma var" diye haberi doğrularken, yöneticiler "Olayın bu noktalara gelmesi, Türk futbolu için endişe vericidir. Biz tarafların kolaylıkla uzlaşabileceğini düşünüyoruz" diye konuştular. 
     VAKFIN talebine sinirlendiği gözlenen Ünlü, toplantıdan sonra "Söz konusu yasa değişikliğini istiyor musunuz " sorusuna "Yok öyle bir şey" karşılığını verdi. Başbakan Yardımcısı Mesut Yılmaz da, kendisini ziyaret eden Vakıf üyelerine "Sporda kavga olmaz" ifadeleriyle rahatsızlığını dile getirdi. Yılmaz, Cavcav’dan arabuluculuk yapmasını istedi. Üyeler, Hüsamettin Özkan ve Sümer Oral’ı da ziyaret ederek vergi, KDV indirimi gibi konulardaki talepleri ilettiler. 
     



 SPOR 
























</TEXT>
</DOC>
