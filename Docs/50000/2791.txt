<DOC>
<DOCNO> 2791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/son/sondun15.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız Concorde'u deneme için havalandı 
</HEADLINE>
<TEXT>

     Fransız Havayolları Air France, 25 Temmuz 2000'de meydana gelen, sesten hızlı yolcu uçağı Concorde'un 113 kişinin hayatına mal olan tarihteki tek ölümcül kazasından beri, deneme için ilk Concorde'unu bugün uçurdu. 
     30 yıllık geçmişi bulunan, dünyada ticari hizmet veren sesten hızlı tek yolcu uçağı unvanına sahip, delta kanatlı, iğne burunlu Concorde, bugün başkent Paris'in bitişiğinde Roissy-Charles de Gaulle Uluslararası Havalimanı'ndan kulakları sağır eden homurtusuyla havalandı. 
     İlk deneme seferinde yolcu taşımayan Concorde'un pilotları, hayranları için ''çok yakışıklı olan'' uçağı, sesten düşük hızda saatte 1250 km'den az güneydeki Istres askeri üssüne yönlendirdiler. Concorde hayranları, ilk denemeyi tel örgülerin ardından büyülenmiş gibi izlediler. 
     Concorde'un Fransa'daki ilk deneme uçuşu sırasında 6 itfaiye aracıyla ambulanslar pistte hazırdı. Air France ile onu Fransa dışında işleten tek ülke İngiltere'nin havayolları British Airways BA , Concorde'un güvenliği kesin sağlanana kadar uçuşları durdurmuşlardı. Yalnız BA, kazadan sonra bir-iki sefer yapmıştı. 




</TEXT>
</DOC>
