<DOC>
<DOCNO> 2270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/yazar/pulur.html </URL>
<DATE> 2001/01/15/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bozuk benzin ve tatil 
</HEADLINE>
<TEXT>

     OCAK ayının ortasında, tatil yazısı yazılır mı 
     Her ne kadar ters düşerse de, tatilin hayalini şimdiden kuranları uyarmak bakımından faydalı olur. 
     Diyelim, çoluğunuzu, çocuğunuzu alıp, arabayla yola çıktınız, araba yolda arıza yaptı, kaldı, çekici çağırdınız, servise götürdünüz, baktılar "kalitesiz benzin " dediler, onarıma başladılar. 
     Çoluk çocuk, perişan oldunuz, tatiliniz zehir oldu, soyunup denize atlamak yerine, tamirci kapılarında süründünüz. 
     Şehre dönünce de, bozuk benzin üreterek, tatilinizi perişan eden rafineri hakkında maddi ve manevi tazminat davası açtınız. 
     Mahkeme maddi tazminat istemiyle, manevi tazminat istemini kısmen kabul etti, karar temyiz edildi. 
     
     YARGITAY 4. Hukuk Dairesi manevi tazminat isteğini uygun görmedi... 
     Neden 
     Yüksek Mahkeme kararında şöyle dedi 
     "Her üzüntü ve sıkıntı yaratan olayın kişilik haklarına saldırı teşkil ettiği düşünülmemelidir. Borçlar Kanunu'nun 49. maddesi, manevi tazminata hükmedebilmesi için, kişisel değerlerin saldırıya uğramasını önkoşul olarak varlığını gerekli görmektedir. Mal varlığına ilişkin bir zarar kişilik haklarına saldırıyı oluşturmayabilir. Her ne kadar mal varlığına yönelen bir eylem kişinin üzülmesine neden olabilirse de, ancak bu üzüntü yasa ile korunan kişisel hakların saldırıya uğraması sonucunu doğurmaz." E 1999 5608 - K 1999 7607 - KT 27. 09. 1999 
     Yani Yüksek Mahkeme, mal canın yongası olsa da, "mala gelen zarar, kişilik haklarının saldırıya uğraması demek değildir" diyor, manevi tazminatı reddediyor. 
     
     YARGITAY 4. Hukuk Dairesi bu kararı oybirliği ile değil "oy çokluğu" ile alıyor, üyelerden Ülkü Aydın ile Yüksel Acun karara karşılar 
     "Bozma kararında, mal varlığına yönelen bir eylem, kişinin üzülmesine sebep olabilir. Ancak bu üzüntü yasa ile korunan kişisel hakların saldırıya uğraması sonucunu doğurmaz, denilmektedir. 
     Bu ifade kural olarak doğrudur. Ne var ki, somut olayda davacı, aracının arızalanması nedeniyle değil, tatil programının bozulması, hafta sonunda dinlenememesi ve yollarda perişan olması nedeniyle manevi tazminat istemektedir. Çalışan bir kişinin hafta sonunda ailesi ile birlikte dinlenmek üzere gezmeye gittiği sırada hatalı benzin nedeniyle, yollarda kalması, olay tarihindeki hava koşulları da gözetildiğinde davacıyı ne denli zor durumda bıraktığı ortadadır. Bir insanın bu şekilde zor durumda bırakılması onun psikolojik varlığında eksilmeye yol açar. Bu nedenle mahkemece yapılan değerlendirme isabetli olup, kararın onanması gerektiği görüşündeyiz." 
     
     "YASA Hukuk Dergisi"nin, 223. sayısında yer alan bu karar, günlük yaşantımızda her gün başımıza gelenlerin de, değerlendirmesi bakımından önemlidir. 
     Şöyle bir düşünün bakalım, hangi görüşten yanasınız. 
     Çoğunluğun görüşünden mi, "karşı oy"ların görüşünden mi 
     Sanırız, size tatilinizi haram eden, burnunuzdan getirenlerden manevi tazminat alınmasından yana çıkacaksınız... 
     Ne var ki, Yargıtay 4. Dairesi'nin çoğunluğu sizin gibi düşünmüyor. 
     
     





Siyasal yozlaşma 


'Daha neler çıkacak neler ' 


Kim seçiyor bunları 


'Yalnız kalırsınız ' 


Abdülhamid'in başfotoğrafçısı 


Türkiye'ye nasıl bakıyorlar 


Fransa'nın kara lekesi 


Fischer ve Sezer 


Bozuk benzin ve tatil 


İhlas Finans'ta ödemeler aksıyor 


Önemli bir uyarı var 


Asıl krize ortam mı hazırlanıyor 


Faizcilere vergi yok 


</TEXT>
</DOC>
