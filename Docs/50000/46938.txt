<DOC>
<DOCNO> 46938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/15/yazar/sazak.html </URL>
<DATE> 2001/10/15/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Bekaa niye vurulmadı 
</HEADLINE>
<TEXT>

     ABD'nin Afganistan'da kara harekatına yönelmesi halinde yararlanacağı askeri güçler arasında "terörle mücadele"deki başarısı nedeniyle Türk Silahlı Kuvvetleri'ndeki özel birlikler de bulunuyor. 
     Eğitim amaçlı da olsa şimdiden Genelkurmay'dan bir heyet Florida'daki Tampa Karargahı'na gönderildi. Hükümetin Meclis'ten aldığı yetki Irak'a yönelik olası bir harekatı da gözeterek yurtdışına asker göndermeyi mümkün kılıyor. 
     Başbakan Ecevit ise "gerekmedikçe" bu yetkinin kullanılmayacağı inancında. 
     Acaba Bu yetki "gerektiği" hallerde nasıl kullanılmış 
     1967'te Kıbrıs'ta soykırım başlayınca uçakların kaldırılması Meclis'ten alınan izinle gerçekleşmiş. 1974'te Ecevit hükümetince adaya yapılan çıkarmada aynı yetki kullanılmış. Bugünkü yetki ise kaynağını Körfez Savaşı'nda - Özal'a rağmen - başvurulan Anayasa'nın 92'nci maddesinden alıyor. 
     Konu Irak olunca akla hemen kuzeydeki tehdit, "Kürt devleti" geliyor. ABD Körfez Savaşı'nda 36'ncı paralelin üzerini uçuşa yasak bölge ilan ederek Saddam rejiminin Kuzey Irak'taki Barzani ve Talabani'nin yönetimindeki Kürtlere bir saldırıda bulunmasını önlemişti. Halepçe katliamı bu korumaya insani boyut kazandırıyordu. 
     Bush yönetimi, Irak ordusu Kuveyt'ten çıkarıldıktan sonra kuzeydeki Kürtleri ayaklandırarak Saddam rejimini değiştirmeyi istedi ama başaramadı. Irak'ın fiilen bölünmesi sonucu Kuzey Irak'ta doğan boşluk PKK'nın Güneydoğu'da başlattığı silahlı çatışmanın şiddetini artırmıştı. Köy basmalar, pusu kurmalar derken, PKK düzenli birlikler halinde sınırdan girmeye ve kentleri tehdit etmeye başlamıştı. 
     Apo, 1990 - 91'de Bekaa kampını kullanıyordu. 
     Ankara'da "Bekaa niye vurulmuyor " sorusu tartışılıyordu. 
     İlginçtir. Dönemin Başbakan'ı Akbulut da aklından aynı şeyi geçiriyor ve Genelkurmay'daki bir brifingde Hava Kuvvetleri Komutanı'na "Madem Amerika kendi güvenliği için İncirlik'ten kalkan uçaklarla Irak'ı bombalıyor, biz niye Bekaa'yı vurmuyoruz " diye soruyor. Akbulut'un yanında İçişleri Bakanı Abdülkadir Aksu da var. Askeri yetkiliden ses çıkmıyor. Orada bulunan hiç kimse, "Sayın Başbakan, hükümet direktif versin Bekaa'ya gidelim" demiyor. 
     Acaba o dönemde "Bekaa operasyonu"na fırsat vermeyen "ABD engel olur" düşüncesi miydi 
     Bin Ladin'i Afgan dağlarında arayan ABD, Bekaa'da Apo'nun peşindeki Türkiye'yi şimdi daha iyi anlıyor olabilir ama Çekiç Güç helikopterlerinden "yardım" diye atılan paketlerin "askeri malzeme" olduğu unutulmasın. 
     Silahlı Kuvvetler'in kararlı mücadelesiyle PKK kaybedince ABD de Apo'nun Kenya'da paketlenmesi ve İmralı'ya teslimi operasyonunda etkin rol oynadı. Asker savaşı kazanmasa, ABD bu servisi yapar mıydı 
     Sanmıyoruz. 
     ABD'ye "şükran duyarken" abartmayalım 
     
     







Medeniyetler Çatışması 


Gürcistan için işbirliği 


Terör ve özgürlükler 


Fukaralık ve Afgan halkı 


Ekonomi bitti, yaşasın savaş 


Memurlar, Ali Paşa uzatmalı onbaşı 


Bekaa niye vurulmadı 


Savaş okumak istemezsin di mi 


Hata uygulayıcılarda 1 


Krizi kendi birikimimizle aşabiliriz 


Senaryo faiz dışı fazla’ üzerine kuruluyor 


</TEXT>
</DOC>
