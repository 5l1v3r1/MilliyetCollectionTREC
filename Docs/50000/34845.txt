<DOC>
<DOCNO> 34845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/01/siyaset/siy10.html </URL>
<DATE> 2001/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Batılı da siyasilere hiç güvenmiyor... 
</HEADLINE>
<TEXT>

     ANKARA ANKA 

     AB ile Türkiye’nin kültürel ve ekonomik farklılıklarına karşın güven duydukları kurumların aynı olduğu bildirildi. Türkiye’de tüm olumsuzlukların sorumlusu olarak görülen siyasiler, AB’ye üye ülke vatandaşlarınca da en az güvenilen kurum olurken, Türkiye’de olduğu gibi AB yurttaşlarınca da en güvenilir kurum, ordu oldu. AB’ye üye ülkelerin kurumlara duyduğu güveni sınamak amacıyla gerçekleştirilen araştırma, siyasilere güvensizliği ortaya çıkardı. 16 kurumu kapsayan araştırmada, siyasi partilere güvenin yüzde 18’le sıralamanın sonunda olduğu belirlendi. Bu oranla Avrupalı siyasiler, Türkiye’deki siyasileri de aklamış oldu. 
     



 SİYASET 















</TEXT>
</DOC>
