<DOC>
<DOCNO> 9766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/02/son/sontur24.html </URL>
<DATE> 2001/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Etibank eski yöneticilerine yurtdışı yasağı 
</HEADLINE>
<TEXT>

     Bankacılık Düzenlenme ve Denetleme Kurulu’nun yaptığı suç duyurusuyla başlatılan Etibank soruşturması kapsamında, bankanın 5 eski yöneticisi hakkında yurtdışına çıkış yasağı getirildi. 
     Etibank soruşturmasını yürüten Cumhuriyet Savcısı Ercan Cengiz’in talebi üzerine, İstanbul Nöbetçi DGM Yedek Hakimliği’nce bankanın eski genel müdür yardımcıları Murat Yüksel, Cahit Demir, Ziya Koşay, Ramazan Başak ve Oktay Ersin hakkında yurtdışına çıkış yasağı konuldu. 
     Bankanın eski Yönetim Kurulu Başkanı Dinç Bilgin ile eski yöneticileri Zafer Mutlu, Hüseyin Vural Beyazıt, Ercan Arıklı, Ayşe Hande Güven, Zeki Ünal ve İsmail Hakkı Karakaya hakkında daha önce yurtdışına çıkış yasağı kararı verilmişti. 
     




</TEXT>
</DOC>
