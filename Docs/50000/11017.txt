<DOC>
<DOCNO> 11017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/12/son/soneko11.html </URL>
<DATE> 2001/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş ekonomi bürokratlarıyla yeniden biraraya geldi 
</HEADLINE>
<TEXT>

     Devlet Bakanı Kemal Derviş, Hazine Müsteşarlığı binasında ekonomi bürokratlarıyla saat 11.30'da yeniden biraraya geldi. Derviş, bu sabah 6.30'da Hazine binasında ekonomi bürokratlarıyla 4 saati bulan bir toplantı daha yapmıştı. 
     İlk toplantı sonrası saat 10.35'te Başbakanlık Merkez Binası'na gelen Derviş, Devlet Bakanı ve Başbakan Yardımcısı Hüsamettin Özkan ile görüşmüştü. Yarın TBMM'de ant içecek olması nedeniyle bugünkü Bakanlar Kurulu toplantısına katılmayan Derviş, saat 11.15'de Başbakanlık binasından ayrılırken, 11.20'de tekrar Hazine binasına geldi. Kemal Derviş başkanlığında, Hazine Müsteşarlığı 15. katında saat 11.30'da başlayan toplantıya, Merkez Bankası, Hazine, Bankacılık Düzenleme ve Denetleme Kurulu, Özelleştirme İdaresi Başkanlığı ile Devlet Planlama Teşkilatı bürokratları katılıyor. Bu arada, Derviş'in öğleden sonra tekrar Başbakanlığa geçip, görüşmelerde bulunması bekleniyor. 




</TEXT>
</DOC>
