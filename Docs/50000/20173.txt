<DOC>
<DOCNO> 20173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/son/soneko16.html </URL>
<DATE> 2001/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
10 ay vadeli bono ihalesinde bileşik faiz yüzde 89.91 oldu 
</HEADLINE>
<TEXT>

     Hazine Müsteşarlığı, bugün düzenlediği bono ihalesinde 10 ay vadeli borçlandı. 
     Hazine'nin, 10 aylık 302 gün vadeli bono ihalesine toplam 975.4 trilyon liralık teklif gelirken, ihalede nominal 697.7 trilyon liralık satış gerçekleşti. İhaledeki net satış miktarı da 410.5 trilyon lira olarak gerçekleşti. 
     Bu arada, bonolar, ''tek fiyat ihale sistemi'' ile ihraç edildi.Bono ihalesinde bu sistemde gerçekleşen bileşik faiz yüzde 89.91, basit faiz ise yüzde 84.60 oldu. 
     Hazine, ayrıca, ihale öncesi kamuya, 30 trilyon liralık satış gerçekleştirdi. Bono ihalesinde geri ödeme 6 Mart 2002 tarihinde yapılacak.Hazine, ihalede minimum net 600 trilyon lira tutarında borçlanma öngörmüştü. Öte yandan Hazine'nin bu hafta iç borç geri ödemesi bulunmuyor. Hazine, Mayıs ayının en büyük iç borç geri ödemesini ise 23 Mayıs tarihinde yapacak. Bu tarihte Hazine'nin 2 katrilyon 320.1 trilyon lirası anapara, 1 katrilyon 62.1 trilyon lirası da faiz olmak üzere toplam 3 katrilyon 382.2 trilyon lira tutarında iç borç geri ödemesinde bulunacak. Mayıs ayında Hazine 3 katrilyon 122 trilyon lirası anapara, 1 katrilyon 905.1 trilyon lirası da faiz olmak üzere, toplam 5 katrilyon 27.1 trilyon lira tutarında iç borç geri ödemesi yapacak. Hazine, en son 1 Mayıs'ta düzenlediği 140 gün vadeli bono ihalesinde, 789.6 trilyon lira tutarında kağıt satmıştı. İhalede brüt yıllık faiz yüzde 75, brüt bileşik faiz ise yüzde 93.28 olmuştu. 







</TEXT>
</DOC>
