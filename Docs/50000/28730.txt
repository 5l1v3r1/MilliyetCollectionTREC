<DOC>
<DOCNO> 28730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/son/soneko14.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş umutlu konuştu...Temmuz'da bankalar rahatlayacak... 
</HEADLINE>
<TEXT>

     Devlet Bakanı Kemal Derviş'in Temmuz'dan itibaren piyasaların rahatlayacağını söylediği öğrenildi. 
     Bakan Derviş, Türkiye Esnaf ve Sanatkarlar Kredi Kefalet Kooperatifleri Birlikleri Merkez Birliği TESKOMB yöneticilerini kabulünde, bankaların Temmuz ayında rahatlayacağını ve kaynak maliyetlerinin düşeceğini söyledi. 
     Bankaların görev zararlarının kapatılmasıyla bankaların borçsuz hale geleceğini ve daha rahat hareket edebileceğini ifade eden Derviş, bu aşamada yapılacak kaynak maliyeti hesaplarının şu ankine nazaran daha da düşebileceğini kaydetti. 
     Döviz rezervlerinin çok fazla olduğunu, turizm gelirlerinin de oldukça yüksek düzeyde seyretmesi nedeniyle döviz kurlarının yüksek olduğunu, bunun da güvensizlikten kaynaklandığını anlatan Derviş, doların bugünkü değerinin 1 milyon 150 bin lira civarında olması gerektiğini, bankaların rahatlamasıyla Temmuz ayında piyasalara da istikrar geleceğini bildirdi. 
     
     
     







</TEXT>
</DOC>
