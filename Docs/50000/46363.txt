<DOC>
<DOCNO> 46363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/son/sonspo04.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Rizespor, yaralı Fenerbahçe'yi gözüne kestirdi 
</HEADLINE>
<TEXT>

     Fenerbahçe ile hafta sonunda kendi sahasında karşılaşacak olan Çaykur Rizespor, güçlü rakibini puansız göndermenin hesabını yapıyor. 
     Kulüp basın sözcüsü Hasan Külünkoğlu, bu sezon sahalarında yaptıkları 3 maçın, 2'sinden beraberlik, 1'inden ise yenilgiyle ayrıldıklarını belirterek, ''Sahamızda galibiyetle tanışmak istiyoruz'' dedi. 
     Fenerbahçe maçı öncesi yeşil-mavili takımın hazırlıklarını iyi bir biçimde sürdürdüğünü de ifade eden Külünkoğlu, ''Hocamızın, takımı iyi motive ettiğini gözlüyoruz. Futbolcular, sahaya çıkar ve inşallah yenerler'' diye konuştu. 
     Avrupa Şampiyonlar Ligi'nde dün deplasmanda TSV Bayer 04 Leverkusen'e yenilen Fenerbahçe'nin, yorgun ve moralsiz olarak döneceğini de ifade eden Külünkoğlu, bunun kendileri için bir avantaj olacağını de sözlerine ekledi. 
     
     Maç biletleri satışta 
     Çaykur Rizespor ile Fenerbahçe arasında 14 Ekim Pazar günü Rize Atatürk Stadı'nde yapılacak karşılaşmanın biletleri satışa çıkarıldı. 
     Yeşil-mavili kulüpten alınan bilgiye göre, açık tribün biletleri Çaykur Rizespor taraftarlarına 5 milyon, Fenerbahçe taraftarlarına ise 10 milyon liradan, kapalı tribün tribün biletleri ise 20 milyon 
     liradan satılıyor. 
     






</TEXT>
</DOC>
