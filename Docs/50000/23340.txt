<DOC>
<DOCNO> 23340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/yazar/theper.html </URL>
<DATE> 2001/05/26/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Bir haksızlık var 
</HEADLINE>
<TEXT>

     Haksızlık olarak nitelediğim bir konuyu sizinle paylaşma ihtiyacı duydum.Belediye otobüslerine sık sık zam yapılıyor. Bu zamların arkasından ellerinde eski biletler bulunanlar fark yatırıp yeni bilet alıyor. Oysa eski biletler, o biletlerin satıldığı tarihteki rayiç üzerinden satın alınmış biletler. Yani bir nevi kredi verilmiş durumda. Satın alındığı tarihteki taşımanın değeri bugünkü taşımaya eşit. Öyleyse bunlardan fark alınmaması lazım. Bu konuda dava açılamaz mı Y. P. - İstanbul 
     Okuyucum ne kadar duyarlı. Bahsettiği konuda da yerden göğe kadar haklı. Bahsettiği eski bilet, eski tarihte parası verilip satın alınmış, ama hizmet görülmemiş. Yani faizi dahi talep edilebilecek bir kredi. Eski tarihte aldığı bilet bir taşımanın değeri, bugünkü bir taşımaya eşit. Öyleyse fark alınmaması lazım. Tarihini veremeyeceğim ama yıllar önce böyle bir uygulama yapıldığını da hatırlıyorum. Eski fiyattan satılan biletler piyasadan kaldırıldı ama elinde eski bileti olanlar bunu kullanabildi. Mantıklısı da buydu. Ancak fiyat farkı almak belediyeye cazip geldiği, vatandaşın da eli mahkum olduğu için fiyat farkı alınıyor. 
     Bu konuda dava açılamaz mı 
     Genel kural. Yargı denetiminden uzak hiçbir işlem olamaz. Yapılan her şey yargı denetimine tabi olabilir. Çok istisnai bazı işlemler ki, bunların neler olduğu yasalarla belirlenmiştir, yargıya götürülemez, bunun dışındaki her şey yargıya götürülebilir ama bizler uğraşmakla kaybedilecek zamanı ve yapılacak kat kat masrafı göze alamadığımız için pek çok zaman yargıya başvurmayız. İşte bu da onlardan biri. Ancak sizin adınıza ilgili genel müdürlüklerin dikkatini çekmiş olayım, bakarsınız ilgileniverirler. 
     
     







Polatlı sohbeti 


Enerji soruşturmaları 


Rahmi Bey’in pabucu 


Cart curt particiliğinden kurtulmak... 


Foto - finish 


Ödül ve ceza 


YÖK kaynıyor 


Fırsat ve umut 


Gübre ihalesi deyip geçmeyin 


Avrupalının istediği... 


Turizm atağı 


İnsani gelişmede sınıfta kaldık 


Bir haksızlık var 


Çaycı "eylülde seçim var" diyor 


</TEXT>
</DOC>
