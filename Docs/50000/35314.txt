<DOC>
<DOCNO> 35314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/son/sontur04.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sel bu kez Ordu'yu vurdu 
</HEADLINE>
<TEXT>

     Ordu'da, gece boyu devam eden aşırı yağış nedeniyle çok sayıda ev ve işyerini su bastı. 
     Şiddetli yağışın yol açtığı sel yüzünden Saray ve Hamam dereleri taştı Düz Mahalle, Aziziye ve Selimiye mahallelerinde yaklaşık 500 ev ve işyerini su bastı. Kentin alışveriş merkezi konumundaki Sırrı Paşa Caddesi'nin tamamen sular altında kalması nedeniyle buradaki işyerleri büyük ölçüde zarar gördü. 
     Bu arada, aşırı yağışın yol açtığı selden Ordu-Samsun ve Ordu-Giresun karayollarında bir süre ulaşım sağlanamadı. 
     Yağışın sona ermesiyle Ordu Belediyesi ile bazı kamu kuruluşlarına ait ekipler, su baskınına uğrayan ev ve işyerlerindeki suların tahliyesine başladılar. 
     
     






</TEXT>
</DOC>
