<DOC>
<DOCNO> 22474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/guncel/agun.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Milas Havalimanı’nda LEYLEK’ tartışması 
</HEADLINE>
<TEXT>

Milas Bodrum Havalimanı’nı kullanan Garnizon Komutanlığı, çevredeki leylek yuvalarının bozulmasını istedi, çevreciler ise "Alan yapılırken uyarmıştık" dediler 
     OLCAY AKDENİZ Milas DHA 

     Milas Bodrum Havalimanı çevresinde yuva yapan leylekler, tartışma konusu oldu. Uluslararası havalimanının bitişiğinde bulunan Ekinanbarı köyünde, baca, ağaç ve evlerin üzerinde bulunan 60 dolayındaki leylek yuvası, uçaklar için tehlike yarattı. Havalimanını bu yıl zaman zaman kullanmaya başlayan savaş uçaklarının uçuş güvenliği için Garnizon Komutanlığı çevredeki leylek yuvalarının bozulmasını istedi. Köy Muhtarlığı’na Garnizon Komutanı Kıdemli Yüzbaşı Can Genç’in imzasıyla gönderilen yazıda, leylek yuvalarının bozulması istenerek, söz konusu metin köylüye anons edildi. 
     
Yuvalarda yavrular var      Muhtar Nahit Acar, ne yapacaklarını şaşırdıklarını belirterek, "Köyde bozulması istenen leyleklerin yavalarında yumurtadan yeni çıkmış yavrular var. Yuvaları bizim taşımamız imk nsız. Bir savaş uçağının 50 milyon dolar olduğu söylendi. Bu uçaklar içinde ayrıca can taşıyor. Kuşlar motoruna girerse uçağın düşeceğini vurguladılar. Fakat leyleklerin yuvasını bozmaya elimiz varmıyor" dedi. 
     
İki ay sonra göçecekler      Bodrumlu çevreci Saynur Gelendost, havalimanı yapılırken bu tür sorunlar konusunda yetkilileri uyardıklarını anımsatarak, yuvaların bozulmasını doğru bulmadıklarını belirtti. Gelendost, şöyle konuştu 
     "Bu kuşlar zaten göçmen kuş. İki ay sonra sıcak ülkelere göç edecekler. Bu kuşlar binlerce yıldır buraya geliyor. İçgüdüsel olarak hep aynı yuvaları kullanıyorlar. Savaş uçakları ise bu havalimanına ilk kez bu yıl geliyor. Sorun uzmanlarla görüşülüp gelecek yıl kuşlar gelmeden çözümlenebilir, leylekler başka alanlara yönlendirilebilir." 
     



 GÜNCEL 























</TEXT>
</DOC>
