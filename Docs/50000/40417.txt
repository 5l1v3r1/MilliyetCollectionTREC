<DOC>
<DOCNO> 40417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/son/sondun06.html </URL>
<DATE> 2001/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Belfast diken üstünde... Bir ülkenin dramı... 
</HEADLINE>
<TEXT>

     Kuzey İrlanda'da ilkokullara kadar inen şiddet ve siyasi çatışmalar, Kuzey Belfast'taki katolik ilkokul Holly Cross'un ülke gündemine oturmasına yol açtı. 
     Katolikler'in, okulun Ardoyne Caddesi üzerindeki ana giriş kapısını kullanmalarına izin vermek istemeyen protestanlar tarafından yapılan protestolar giderek dozunu artırırken, dün sabah saatlerinde yaşanan gerginlik, yerini gece boyunca patlayan çatışmalara bıraktı. 
     Katolik ve protestan gençler, Kuzey Blefast'ı savaş yerine çevirirkten, hem polisle hem de birbirleriyle çatıştılar. Bu arada, bazı otomobillerin ateşe verildiği ve olaylar sırasında çok sayıda molotofkokteyli atıldığı belirtiliyor. 
     Arka kapıyı kullanın 
     Ortaya çıkan gerginlik üzerine okulda çocukları bulunan velileri uyaran Kuzey İrlanda Özel Polis Teşkilatı RUC yetkilileri ve Holly Cross ilkokulu yöneticileri velilerden olaylara yol açan ön kapı yerine okulun arka kapısını kullanmalarını istedi. 
     Ancak katolik velilerin oluşturdukları direniş komisyonunun bu talebi kabul etmediği ve okulun ön kapısını kullanmakta kararlı olduklarını bildirdiği kaydediliyor. 
     Bunun üzerine Holly Cross adlı katolik kız okulunun bulunduğu sokakta geniş önlem alan polis ve askeri güçler, sokağı zırhlı araç, panzer ve ambulanslarla doldurdu. 
     Sabahın erken saatlerinden itibaren Belfast üzerinde polis helikopterleri de devriye gezmeye başladı. 
     Bu arada katolik ve protestan politikacılar arasındaki ''birbirini suçlama yarışı'' da bütün hızıyla sürüyor. Taraflar, birbirlerini kendilerine inanan kitleleri ''kışkırtmakla'' suçluyor. 
     
     






</TEXT>
</DOC>
