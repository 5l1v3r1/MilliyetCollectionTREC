<DOC>
<DOCNO> 11350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/son/soneko22.html </URL>
<DATE> 2001/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş "Önlem almazsak faizler daha da yukarı çıkar" 
</HEADLINE>
<TEXT>

     Ekonomiden sorumlu Devlet Bakanı Kemal Derviş, acil önlemler alınmadığı takdirde yüksek olan faizlerin daha da yukarıya çıkacağını bildirdi. 
     Bakan Derviş, Türk-İş Genel Başkanı Bayram Meral'i ziyaretinden sonra, Başkan Meral ile birlikte basına yaptıkları ortak açıklamada, şu anda yapılabileceklerin sınırlı olduğunu, programa içeriden ve dışarıdan destek bulunması gerektiğini söyledi. Bakan Derviş, uzun süredir Türk toplumunu tükettiğini ifade ettiği enflasyonun, ''vatandaşın cebinden gizlice para almak'' olduğunu da bildirdi. Bakan Derviş, enflasyonda her zaman spekülatörlerin kazanacağını, çalışanların ve işçinin kaybettiğini belirtti. 




</TEXT>
</DOC>
