<DOC>
<DOCNO> 27806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/magazin/amag.html </URL>
<DATE> 2001/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
102 milyon bizim cep’imize yetmez 
</HEADLINE>
<TEXT>

Türkiye, Kanal D’ye kilitlendi 102 milyonla geçinmeye çalışanları izliyor. Biz de ünlülere sorduk Bu para hangi masrafınızı karşılar 
     SERKAN DUYGU-DENİZ ALTUNTAŞ 

     Bir aylık asgari ücret olan 102 milyon lirayla geçinmeye çalışacak olan Kanal D yarışmacıları, 3 günü geride bıraktı. Programı seyredenler, Eda Çakı ile Hasan Hacıosmanoğlu’nun 102 milyonla bir ayı nasıl geçireceğini merak ederken Milliyet, magazin dünyasının ünlülerine şu soruları yöneltti "Asgari ücret sizin hangi harcamalarınıza denk geliyor. Aylık asgari giderleriniz neler " İşte cevaplar... 
     
     Çağla Şıkel Benzin param’ 
     Benzim param aylık 100 milyona yakın. Onun dışında cep telefonu faturam 300 milyon civarında. 
     
     Tarkan "Bir gecede harcarım" 
     Asgari ücretin 102 milyon lira olduğunu bilmiyordum. Asgari ücret bir gece kulübünde tek gece eğlenmeye bile yetmez. Ekonomik krizin bu kadar üst seviyede olduğu bir ülkede çok küçük bir rakam. Para konularına menajerim baktığı için aylık giderimi bilmiyorum. 
     
     Ayşe Hatun Önal "Sadece cep’e 500 veriyorum" 
     Bu para komik. Bir ayda cep telefonuna verdiğim para 500 milyon. 
     
     Banu Alkan "Kuaföre bahşiş diye veririm" 
     102 milyonla insanlar nasıl geçinir Hele bana hayatta yetmez. Bu para sadece kuaförlere verdiğim bahşiş. 
     
     Arto "2 haftalık yemek" 
     Ayda 60 milyonla geçinen aileler bile var. Allah kuvvet versin. Yalnız yaşadığım için çok fazla masrafım olmuyor. 102 milyon, 2 haftalık yiyecek masrafımı karşılar. 
     
     Kerem Alışık "Cep telefonu faturama eşit" 
     102 milyon aylık benzin masrafım ya da cep faturama eşit. 
     
     Deniz Akkaya "Aidatı öderim biter" 
     102 milyon komik bir para. Bu parayla insanların geçinebilmesi mümkün değil. Evimin aidatı 105 milyon. 
     
     Özlem Yıldız "Aylık benzin harcamama yetmez" 
     Bu para benim 2 haftalık benzin param. Cep telefonumun faturası bile 150 milyonu geçiyor. 
     
     Müjde Ar-Ercan Karakaş "Gazete ve dergi paramız" 
     102 milyon bizim aylık gazete ve dergi giderimiz. Bu yarışma Türk halkının açlık sınırda yaşadığı hayat standartını çok iyi yansıtacak. 
     
     Yeliz Yeşilmen "Bir parfüm alsan bitiyor" 
     Aylık cep telefonu faturam 200 milyon. Bir parfüme bile 90 milyon veriyoruz. 
     
     Aysu Baceoğlu "Rakam çok komik" 
     Üzülerek söylemek zorundayım, bu rakam çok komik. Aylık asgari giderim 1.5 milyar civarında. Sadece cep telefonu faturam 200 milyon. 
     
     Cem Davran "Benim ayakkabı param" 
     Benim bir ayakkabı param sadece 100 milyon. Onun dışında 3 telefonum var, onların aylık toplamı 200 milyon civarında. Sadece aidatım 102 milyon. 
     
     Nefise Karatay "Bu para çok az" 
     Günlük kazanıp günlük harcadığım için ayda ne kadar kazandığımı oturup hesaplamıyorum. 102 milyon, aylık cep faturamdan bile az. 
     
     Emel Müftüoğlu "Allah yardım etsin" 
     Aylık masrafım birkaç milyarı buluyor. 102 milyon tek seferlik mutfak harcamamı karşılar. Bu durumda olan insanlara Allah yardım etsin. 
     
     İzel "2 milyar harcıyorum" 
     Benim aylık masrafım 2 milyar lirayı buluyor. 102 milyon cep telefonumun faturasına kıl payı yeter. 
     



 MAGAZİN 











</TEXT>
</DOC>
