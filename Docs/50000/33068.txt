<DOC>
<DOCNO> 33068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/son/soneko16.html </URL>
<DATE> 2001/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 1. seans böyle geçti... 
</HEADLINE>
<TEXT>

     İMKB Ulusal-100 Endeksi, önceki kapanışa göre 96.60 puan kayıpla, 1. seansı 9,618.77 puandan tamamladı. 
     Hisse senetleri ortalama yüzde 0.99 oranında değer yitirdi. Borsa'da son iki günde gerçekleşen 1,026 puanlık çıkışın ardından, bugünkü ilk seansta kar realizasyonları yaşandı. Hisse bazı alıcılı açılan seansın ilk dakikalarında 9,900 puan seviyesine kadar yükselen Endeks, kar realizasyonlarıyla geri döndü. Satışlarla 9,635 puana kadar gerileyen Endeks, tepki alımlarıyla yeniden yönünü yukarı çevirdi. İlk bir saat 9,775 puanla geçildi. 
     İkinci yarıda ise yeniden kar satışları etkili olmaya başladı. Dalgalı bir seyirle gevşemeye başlayan Endeks, kapanışa doğru en düşük 9,538 puanı gördü. Ulusal-100 Endeks, seansı son dakika alımlarıyla 9,618.77 puandan tamamladı. Kapanışta mali endeks 152.54 puanlık kayıpla 13,501.69 puana, sınai endeksi 63.09 puanlık kayıpla 8,029.64 puana, hizmet endeksi de 13.72 puanlık kayıpla 5,184.98 puana geriledi. Böylece mali grup hisseler, dünkü kapanışa göre ortalama yüzde 1.12, sınai grubu hisseler yüzde 0.78, hizmet grubu hisseler de yüzde 0.26 oranında değer yitirdi. 1. seansta işlem gören toplam 276 hisse senedinden 101'i değer kazandı. 105 hisse senedi değer yitirirken, 70 hissenin fiyatında ise değişiklik olmadı. Seansta 215 trilyon 402 milyar 247 milyon liralık işlem hacmi oluştu. 1. seansta Yapı Kredi Bankası, Turkcelli, Akbank, Vestel ve Garanti Bankası en yoğun işlem gören hisseler oldular. 







</TEXT>
</DOC>
