<DOC>
<DOCNO> 43860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/26/magazin/yazdud.html </URL>
<DATE> 2001/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğlencenin yeni trendi People huzurlarınızda 
</HEADLINE>
<TEXT>

İzmir'de Detroid, Zevk -i Sefa açılıyor, VJ Bülent rekora gidiyor, Catwalk yenilendi, DMC'den 'Laila' albümü, Hasır Beykoz'da müzikli geceler, kebapta Venge lezzeti, Chinawhite'da sıkıntı, Maçka'da Schnitzel, Sugar Club Bistro... 
     Yine bütün bir hafta koşturup durdum. Bu arada uzun süredir gidemediğim, bence İstanbul'un en iyi şnitzel yapan yerlerinden olan Maçka'daki Mega Residence'ın altındaki Schnitzel Restaurant'da dostlarımla yemek yiyip sohbet ettim. Buranın, özellikle bahçesi ideal. Fazla tanıdık isim de olmadığı için rahat ediyorsunuz. Geçtiğimiz gün bana ailem kadar yakın olan sevgili dostlarım Derya -Zafer Babacan, güzel kızları Sinem ve Didem ile buluştuk orada. Mönü geniş. İlle de şnitzel yemek zorunda değilsiniz. Nitekim o gece ben başlangıç olarak soğan çorbası aldım. Didem ile Sinem carpaccio aldılar. Ortaya da ıspanaklı krep ve peynir tabağı geldi. Ben ana yemek olarak kremalı mantar, acı, soğan soslu pilav ve sote edilmiş, mevsim sebzeleri ile sunulan şnitzeli tercih ettim. Kızlar ve Zafer, Alman patates salatası ile servis yapılan Viyana usulü şnitzel yediler. Derya ise dilimlenmiş bonfile, şarap soslu krem peynir ilave edilmiş provensal usulü bonfilenin tadına baktı. Kızlar, spesyal tatlılar arasında olan megamisu ve çikolata suflenin tadına inanamadılar. O gece müdür Yüksel Ulusoy, garsonlar Mehti Anarat, Serdar Kılınç ve Murat Güleç servise baktı. Hoş bir akşam yemeğiydi. Fiyatlar, seçeneğinize göre tabii değişiyor. Porsiyonlar hayli büyük. O nedenle tek yemekle doymanız da mümkün. Kişi başı, içki hariç, 10 milyona da çıkabilirsiniz, 15 milyona da. Rezervasyon için telefon numarası 0212 231 3161. Efendim, bir kez brunch için gitmiş ve çok beğenmiştim. Zaten Hasır, mutfakta önemli bir isim. Şimdilerde Beykoz Korusu içindeki Hasır'da müzikli geceler başladı. Cuma geceleri geçmişten günümüze unutulmayan yerli -yabancı hafif müzik parçaları ile zengin bir mönü sunuyorlar. Cumartesi geceleri ise geleneksel fasıl, solo ve batı müziğinden örnekler var. Pazar sabahları da açık büfe ve kahvaltı devam ediyor. Rezervasyon için telefon numarası 0216 322 57 57. Hafta içinde, üç yıldır verdiğim sözü tutamadığını düşündüm, sevgili Ayşe Azizoğlu ve Feyza Fırat ile Levent'deki Venge Kebap'a gittim. Hava serinlediği için bahçeden ziyade salon kalabalıktı. Hep söylerim, benim kebap kültürüm yok ama Venge başka. Personel ve halkla ilişkilerden sorumlu Dilek işinin ehli isimler. Bu konuda patronlar gerçekten şanslı. O gece Ayşe ve Feyza ile epey dertleştik. İkisi de piar yapan, halkla ilişkileri başarıyla yürüten şirketleri olan patronlar. Ne var ki ekonomik kriz onları da etkilemiş. Buna rağmen hayatlarından memnunlar. Ben alkol almadığım için gece kısa metrajdı ama zevkli bir yemek oldu. 
     
Eda DMC'de, Sugar Club Bistro      Yazımı yazarken DMC'nin Doğan Music Company Genel Koordinatörü Ercan Saatçi aradı. Sesini ve hanımefendiliğini takdir ettiğim sevgili Eda Özülkü de artık DMC ailesine katılmış. Bu arada müzik piyasasına kazandırdığı albümlerle kısa sürede başarıya imza atan DMC, yine Türkiye'nin en seçkin eğlence mekanlarından biri olan 'Laila'nın adını taşıyan albümle müzik marketlerde. James Brown, Faithless, Chocolate Puma gibi önemli sanatçıların parçalarının yer aldığı 'Laila' piyasada. Bir iş nedeniyle Taksim'e inmiştim. Vakko'nun içinde açılacak olan Le Select'e uğradım. Ardından da minik bir Beyoğlu turu attım. Çiçek Pasajı filan derken, Asmalı Mescit'e yolum düştü. Baktım, hoş bir mekan Sugar Club Cafe. İki kattan oluşmuş. Alt kat minik, 30 -40 kişi alır. Şirin bir bahçesi var, güzel havalarda ideal. Mekanda rahatlık, sadelik ön planda. Naylon koltuklar, kocaman minderler... Benim en düşkün olduğum ev yemeklerini 'ustanın seçtikleri' adı altında her gün yiyebilirsiniz. Ben yemekten ziyade, spesyali olan, çeşitli aromalardan hazırlanmış buzlu kahveden tattım. Vanilyalı, fındıklı, tarçınlı, muzlu. Saat 10.00 -24.00 arası açık, gençler ağırlıkta. Akşamları caz ve Latin müzik var. Fiyatlara mönüden göz attım, fena değil. Salatalar 2 -2.5 milyon, tavuklu mantar krep 2 milyon 250 bin lira. Dondurmalı sıcak brownie'yi özellikle Rıfat Ababay'ın tatmasını isterim, bayılır çünkü. Rezervasyon için telefon numarası 0212 244 12 75. 
     
Chinawhite Etiler'de, Detroid, Zevk -i Sefa, Paella'da Bülent      Havalar iyice serinledi, kışlıklar açılmaya başladı. Yakın dostlarımla son kez Chinawhite'a gittim. Mönü tamamen değişmiş. Dört haftalık mönüler, füzyon mutfak, afrodizyak tutmadı sanırım. Tabii. Türk insanının ağız tadına uygun değildi bence. Ortaklar da bölünmüş. Sevgili Fehmi Zorlu ve Ali Kemali şimdilerde Etiler'de eski Deep'in olduğu ve Escada'nın bulunduğu binayı kiralamışlar. Yine Chinawhite adıyla açacaklar. Bu arada son gittiğimdeki mönüyü herkes beğendi. Bence Akdeniz ve İtalyan ağırlıklı mönü yapar da Türk insanının ağız tadına uyum sağlarlarsa hayal kırıklığına uğramazlar. Müdürler Turan, Faruk, şef Barış, herkes yeni mekanın heyecanı içinde. Fakat yine de belirsizlik söz konusuymuş. Bakalım. Her an sürpriz olabilir. Efendim, Zevk -i Sefa'nın sahibi sevgili arkadaşım Mert Özmen, bu yıl hemşerilerimi, yani İzmirlileri eğlendirmeye karar vermiş. Birinci Kordon'daki 'She'yi 5 Ekim'de 'Detroid' adıyla, bar -dancing olarak açıyor. Zevk -i Sefa ise değişmeyen başarılı solisti Fatih Ürek ile 28 Eylül Cuma gecesi İstanbullularla buluşuyor. Efendi VJ Bülent Çarkacı yok yarışma, yok kendi programı derken 2 yıldır çalıştığı Paella'da rekora gidiyor. Üstelik tıklım tıklım. VJ olduğu için halkın hoşlandığı şarkıları çok iyi biliyor. Repertuar müthiş, sabaha kadar da okuyor. 6 ay önce gitmiştim, özledim. Alkol almasam da en kısa süre içinde yine gideceğim. 
     
Catwalk yenilendi, Fatih Kral Levent'de, People huzurlarınızda      Geçtiğimiz hafta yazdığım gibi, Uğur Işık ile Siren Ertan'ı Şamdan'da görmüştüm. Yine hafta arası Gökhan Arsoy ile Uğur Işık'ı, Şamdan'da gördüm. Selamlaştık, Gökhan arkadaşım olduğu için biraz da sohbet ettik. Artık Uğur ile Siren yollarını ayırmışlar, arkadaş kalmışlar. Çünkü birlikteliklerinin iki tarafa da zarar vermesini istememişler. Bunu da ilk kez benden duyun istedim. Efendim, hafta içinde, iki açılış ve davet ark arda oldu. Biri, yenilenen Catwalk'da, dünyaca ünlü Mauboussin Parfüm'ün tanıtım gecesiydi. Bu tanıtımı sevgili Nevda Yılmaz üstlendi. Patrick Mauboussin'in de katılımıyla gerçekleşen gecede Cengiz -Berna Abazoğlu, Atilla Aksoy, Ahmet -Sinem Bayer, Nilgün -Mehmet Esinli, Ela Koşar, Gülşen Fenercioğlu, Deniz -Murat Murathanoğlu, Nilgün Büke, Haldun Peksayar, Yılmaz Hasoğlu gibi isimler vardı. Bu arada can dostum İzzet yine dayanamadı ve kendisine göre tarzında bir profesör olan dekoratör Ali Türker'e Catwalk'u baştan aşağıya yenilettirdi. Tam 48 saat uykusuz kalan ve geceli -gündüzlü çalışan Türker gerçekten Catwalk'u uçurmuş. Barı değiştirdi. Bu yıl restoran -bar ve dancing şeklinde hizmet verecek olan Catwalk'un başarılı işletmecisi Ertün Yıldız ise yine İzzet'e ait olan Çingene -Zorba'ya transfer oldu. Henüz tatmadım, sadece kontrol ettim ama Catwalk'un yeni mönüsü de hoş. Catwalk'un başarısında mönü kadar DJ David'in de hakkını vermek lazım. Çocuk gerçekten müzik yapıyor. İkinci davet ise mobilya ve dekorasyon sektörünün önde gelen kuruluşlarından olan sevgili Fatih Kral'ın yeni mağazasının açılışıydı. Levent'deki eski show -room'da açıldı mağaza. Dekorasyonu, baştan aşağıya yeni bir anlayışla yapılan mağazanın açılışında 1. Ordu Komutanı Nejat Müldür, Senkron TV'nin sahibi Levent Altınay, Nevzat Ayaz, BBG ekibi, Ahmet -Neslihan Kozanoğlu, Hülya Sözer, Fatoş -Ertuğrul Hataylı, Selami Öztürk, Cevdet -Nuran Erçil, Yavuz Adıgüzel, Celalettin Tüfekçi, Sarp Turanlıgil gibi pek çok ünlü isim bir aradaydı. Dünyanın önde gelen markalarından Stanley, Thomasville ve Pulaski firmalarının da distribütörlüğünü portföyünde bulunduran Fatih Kral Mobilya'nın Levent'deki yeni mağazası gerçekten görülmeye değer. Ayrıca üç katlı bu mekanın galeri kısmında da Zeki Kral'ın koleksiyonundan örnekler sergileniyor, resimseverlerin bilgisine. Telefon numarası 0212 ....... Efendim, Levent'teki eski Le Cigare, cuma günü muhteşem bir açılışla People olarak hizmete giriyor. Mönü baştan aşağıya değişti. Mekanı ilk gören, yemekleri ilk tadan yine bendeniz oldum. İşletmenin başında İzzet Çapa ile yardımcıları Rose Kar ve Aykut Gündüz var. Sabi Totah bir diğer aktör. Mimar Eren Yorulmazer tarafından yapılan dekorasyonda kırmızı, siyah ve gümüş renkler kullanılmış. Salon, Vodka'dan tanıdığımız sevgili Mustafa Koca'ya emanet. DJ, Özhan. Mutfak şefi ise Bistro Mayadrom'un kurucusu Gazi Ateş ve ekibi. O gün ahtapot carpaccio, peynir ve truffle soslu risotto, acı soslu karides ve zencefilli tavuktan birer parça geldi antre olarak. Ana yemeklerde can dostum İzzet Porto şaraplı bonfile önerdi, yemedim. Fırınlanmış bademli levreğe bayıldım. Bu arada tamamı el yapımı makarna çeşitleri de enfes. Bir de espressolu parfe muhteşem. People haftanın her günü restoran, bar ve dancing olarak açık. Kişi başı 30 ila 40 milyon olacak. Rezervasyon için telefon numarası 0212 279 86 98. Evet, kalın sağlıcakla. En kötü gününüz benimkinden iyi olsun efendim. 
     
     



 MAGAZİN 















</TEXT>
</DOC>
