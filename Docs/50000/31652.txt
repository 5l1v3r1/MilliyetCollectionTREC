<DOC>
<DOCNO> 31652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/yazar/okur.html </URL>
<DATE> 2001/07/12/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Arjantin ve Türkiye 
</HEADLINE>
<TEXT>

     Arjantin neresi, Türkiye neresi Bir kıtadan başka kıtaya... 
     Ama küreselleşme diyoruz ya işte gerçeğin ta kendisi... 
     Arjantin ile Türkiye, "emerging market" dediğimiz "gelişmiş ülke endeksleri" içinde aynı kategoride değerlendiriliyor. 
     O yüzden bakmayın siz öyle, "orada şu an gece yarısı, burada gün başladı" diye... 
     Para uyumuyor... 
     İsterseniz önce Arjantin’le işe başlayalım... 
     Arjantin’in Derviş’i Cavallo, yapılan bono ihalesinde faizler astronomik çıkınca açıkça demiş ki 
     "Biz, kredibilitemizi yitirdik. Bizi piyasa cezalandırdı..." 
     Darısı bizimkilerin başına, inşallah onlar da yaptıkları yanlışlıkları bu şeffaflıkta dile getirme becerisine sahip olurlar. 
     Döviz, bono, borsa sadece bizim ülkede dalgalanmadı ki 
     İşte Polonya, zloty yüzde 4’ü geçen değer kaybına uğradı. Orta Avrupa, Güney Afrika herkes çalkalandı. 
     Arjantin’in derdi ne 
     Yıllardır program üzerine program uyguluyor. Olmuyor, 128 milyar dolar dış borcu var. Ve son bono ihalesi sonrası piyasalar, Arjantin "default" yani ülkenin borçlarını ödeyemeyecek mi kaygısıyla sarsıldı. 
     Bu panikatak başlattı. 
     Ve bir gün önce yaşanan kaygı Türkiye’de öğleden sonra piyasaları altüst etti. Çünkü Merkez Bankası, temmuz ve ağustos ayı döviz satış ihalesi programını açıklamış, faizle mücadele konusunda ayarın şeklini beyan etmişti. 
     Temmuz ve ağustos ayında 1.3 milyar dolar satacaktı. Ve 150 milyon dolarlık satış ihalesiyle piyasaya "siz görün bakalım" mesajı vermeye kalktı. Küreselleşme gerçeğini unuttu. Kısacası, Merkez Bankası’nın hesabı ilk günde Arjantin engeline takıldı. Normal piyasa işleyişi koşullarında yapılacak operasyon bu kez küreselleşme ağına yakalanınca diyecek söz kalmadı. 
     Dün, Merkez Bankası iki döviz satış ihalesiyle 236 milyon dolar sattı... İlkinde dolarda ortalama fiyat 1 milyon 287 bin 155 lira iken, ikinci ihalede dolar, 1 milyon 334 bin 128 lira oldu. Ama bankalararası piyasada dolar, 1 milyon 400 bin liraya dayandı. 
     Bono ve tahvilde faiz yüzde 104’lere kadar ulaştı. 
     Ve borsa, dün yüzde 7.8 yüzdelik değer kaybıyla 8730 puandan kapandı. 
     Yabancılar mı sattı, yerliler mi Oyun mu oynandı, hainler mi çarpıştı Dedikodular, bini bir para... Bunları bir yana bırakıp gerçeğe dönelim. 
     İMKB 100 Endeksi son 6 yılın dolar bazında en düşük seviyesine indi, 0.65 cent seviyesinde... Arjantin’de piyasa oyuncuları, siyasileri cezalandırmış olabilir, ama ya bizim piyasalar 
     Öncelikle güvenmiyorlar. Güven bitti. 
     İnşallah, bunu Ankara görür ve ciddiye alır. Çünkü küreselleşmenin bedeli öyle kolay değil. Gelelim bugüne 
     Piyasalar, Arjantin’den gelen haberleri satın alarak güne başlayacak. Ve daha sakin bir biçimde değerlendirme yapıp yabancının tavrını bekleyecek. 
     
     







Milliyetçi iktisat 


Çalış ve çal .. 


Bostancı pazarına dair 


Unumu elemedim eleğimi asmadım 


Kriz, Bodrum'u nasıl etkiledi 


Parmak izleri 


Hayatı söndürüş operasyonu 


Pahalı dersler 


Arjantin ve Türkiye 


Derdi Türkiye olanlar için 


Haydi kazlar vergi başına 


Baykal’ın Güneydoğu atağı 


Yorumsuz tablo 


Cumartesi günü çalışılır 


Konsolidasyon olmaz, olamaz 


Son banka operasyonunun adı IMF 


</TEXT>
</DOC>
