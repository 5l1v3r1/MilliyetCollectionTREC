<DOC>
<DOCNO> 16966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/guncel/gun09.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Osmiyum’dan Ruslar çıktı 
</HEADLINE>
<TEXT>

     MUSTAFA BAKACAK İstanbul 

     Uluslararası madde kaçakçılığı yapan şebekenin ortaya çıkarıldığı operasyonda ele geçirilen ve "osmiyum" olduğu tahmin edilen maddenin, sahte 100 bin dolar temin edilmesi için kaparo olarak verildiği ortaya çıktı. 
     Gümrük Muhafaza ekipleriyle MİT’in çalışması sonucu, çoğunluğu Rus olan şebekeye yardım eden Cemal Aslan ve İsmail Bulut, 23.26 gram osmiyumla yakalandı. Zanlılar, "osmiyum"u Ürdün uyruklu Hand Kamal Jabri Gürsel adlı kadından aldıklarını itiraf etti. Bunun üzerine Gürsel de gözaltına alındı. Rus uyruklu iki kişinin, sahte 100 bin dolar bulması karşılığında Gürsel’e 20 bin dolar ödemeyi teklif ettiklerini belirten yetkililer, kaparo olarak da "osmiyum" verdiklerini söyledi. Gürsel’in sahte dolar bulmasını istediği Aslan’la Bulut’un "osmiyum"a müşteri araması üzerine, şebekenin ortaya çıkarıldığı kaydedildi. 
     Savcılığa sevk edilen üç zanlı, madde tahlili belli olmadığı gerekçesiyle serbest bırakıldı. 
     Gramı 100 bin dolar olan "osmiyum", kimyasal reaksiyonlarda katalizör olarak kullanılıyor. 
     


 GÜNCEL 




















</TEXT>
</DOC>
