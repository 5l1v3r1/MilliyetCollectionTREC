<DOC>
<DOCNO> 24318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/son/sonspo06.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Altyapı Derneği "Başkanın görevi bırakma lüksü yok" 
</HEADLINE>
<TEXT>

     Fenerbahçe Altyapı Derneği Başkanı Davut Dişli, bu gece istifasını açıklayan Kulüp Başkanı Aziz Yıldırım'ın görevi bırakma lüksü olmadığını söyledi. 
     Dişli, Fenerbahçe'nin şampiyonluğunun bütün Türkiye'yi mutlu ettiğini belirterek, ''Türkiye'nin bu mutluluğa ihtiyacı vardı. Hepimizi üzen Fenerbahçe Kulübü'nün değerli başkanının istifa etmesidir. Bu istifa beklenmedik bir olay. Aziz Yıldırım'ın görevi bırakma lüksü yok'' dedi. 
     Dişli, bugünden itibaren bir kampanya başlatacaklarını da dile getirerek, sözlerini şöyle tamamladı 
     ''Yönetim Kurulu olarak ortak bir karar alacağız. Aziz Yıldırım aile baskısıyla istifa ettiyse, ailesini ikna edeceğiz. Amacımız, başkanı göreve geri döndürmek. Altyapı Derneği, Fenerbahçe'yi istediği yerde tutacaktır.'' 
     Bu arada, Kulüp Başkanı Aziz Yıldırım'ın istifa ettiği haberinin, Altyapı Derneği'nin Kadıköy'deki lokalinde yapılan şampiyonluk kutlamasına katılanları üzdüğü gözlendi. 
     







</TEXT>
</DOC>
