<DOC>
<DOCNO> 34380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/spor/spo04.html </URL>
<DATE> 2001/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Avni Aker’de büyük şölen 
</HEADLINE>
<TEXT>

     BORDO-MAVİLİ ekip, yeni sezon açılış törenini bugün gerçekleştirip, taraftarının karşısına çıkacak. Avni Aker Stadı’ndaki program saat 16.00’da başlayacak. Futbolcular tek tek taraftarlara tanıtılacak, Dursun Dereli, Sait Uçar, Nevin Korkmaz, Yusuf Cemal Keskin, Seyfettin Çakıral, Osman Öztürk, Volkan Konak, Fuat Saka ve İbrahim Can’ın konserleri de tribünleri coşturacak. 
     YABANCI transferlerden Perulu Salazar açılışa yetişemiyecek, Ganalı Willars ise yer alacak. Teknik Direktör Sadi Tekelioğlu, uyum sorununu aşması amacıyla Salazar ile yakından ilgilenecek. Salazar’a sağ kanatta görev vermeyi düşünen tecrübeli hoca, alacağı verime göre Gökdeniz’i nerede kullanacağına karar verecek. Tekelioğlu, "Salazar’ın pozisyonu takım için çok önemli" dedi. 
     
     Hami-Zafer idmana çıktı 
     TRABZONSPOR, yeni sezon hazırlıklarını dün tesislerinde sürdürdü. Sabahki idmanda sakat Hami ve Zafer doktor kontrolünde çalıştı. Ameliyat olan Erhan antrenmana katılmazken, Şenol kondisyon salonunda çalıştı. Sadi Tekelioğlu, Salazar’ın gelişiyle kadronun 25’e çıkacağını belirtip, "Birkaç futbolcu gönderebiliriz" dedi. 
     



 SPOR 


























</TEXT>
</DOC>
