<DOC>
<DOCNO> 31763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/ekonomi/eko09b.html </URL>
<DATE> 2001/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, IMF’nin kurbanı oldu’ 
</HEADLINE>
<TEXT>

     Dünya Bankası’nın Asya bölgesi eski baş ekonomisti Oktay Yenal, IMF’nin son yıllarda Türkiye’deki strateji değişikliklerini, bu kuruluşun yöneticilerinin sorumsuz tutumunun iyi bir örneği olarak nitelendirdi. 
     Yenal, IMF Başkanı Horst Kohler’in yüksek faizlerden dolayı Türk hükümetini eleştirmesinin haksızlık olduğunu savundu. 
     Yenal, Financial Times gazetesinde yayımlanan "Sorumsuz para fonu" başlıklı yazısında, IMF’nin son yıllarda Türkiye’deki strateji değişikliklerinin sorumsuz tutumunun iyi bir örneği olduğunu belirtti. 
     
     IMF fonları kullanılacak 
     Yenal, IMF’nin politikalarının başarısızlığından "kurban"ı sorumlu tutma eğiliminde olduğuna, bu arada, politikalarının eksik uygulandığı bahanesini de öne sürdüğüne dikkat çekti. 
     Yenal, 15 milyar dolar tutarındaki IMF fonlarının bu yıl bankaların 5.8 milyar dolara ve özel sektörün 5.3 milyar dolara ulaşan dış yükümlülüklerini ödemek ve 3.3 milyar dolar tutarında yabancı portföy yatırımcılarının Türkiye’den çıkışını karşılamak için kullanılacağını belirtti. 
     



 EKONOMİ 



























</TEXT>
</DOC>
