<DOC>
<DOCNO> 11184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/son/soneko16.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin kredi notu indirildi 
</HEADLINE>
<TEXT>

     Japon kredi derecelendirme reyting kuruluşu JCR, Türkiye'yi ''Kredi İzleme'' pozisyonundan çıkarırken, Hazine tarafından ihraç edilen tahvillerin kredi notunu, BB 'dan, BB'ye indirdi. 
     JCR'dan edinilen bilgiye göre, JCR'ın kredi notu, bu yıl, 2002, 2003, 2004 ve 2006 vadeli tahvillerini kapsıyor. 
     Geçen ay sonunda, yıllık gözden geçirme programı çerçevesinde Türkiye'yi ziyaret ederek incelemelerde bulunan JCR, Türkiye ekonomisindeki gelişmeler üzerine, Türkiye'yi ''Kredi İzleme'' pozisyonuna almıştı. 
     JCR yayınladığı analizde, Türkiye'nin, siyasi istikrarı sürdürerek ve Uluslararası Para Fonu'ndan IMF ek kaynak alarak, iç ve uluslararası piyasalardaki güveni yeniden sağlaması durumunda, bankacılık sektörü başta olmak üzere yapısal reformları uygulayabileceği, bundan böyle de mali bunalımlara karşı daha dayanıklı hale geleceği belirtildi. 
     Analizde, halen hazırlanmakta olan yeni ekonomik program çerçevesinde IMF ile görüşmelerini sürdüren Türkiye'nin iç ve dış piyasalardaki güveni yeniden tesis edememesi durumunda, mali pozisyonun bozulacağı, TL'nin daha çok değer kaybedeceği, faizlerin artmaya devam edeceği, bu durumun da Türkiye'nin kredi notunu daha da olumsuz etkileyeceği kaydedildi. 




</TEXT>
</DOC>
