<DOC>
<DOCNO> 32342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/son/soneko28.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün...Faiz, döviz ve borsa... 
</HEADLINE>
<TEXT>

     Merkez Bankası'nın gecelik faizleri 4 puan artırdığı haftanın ilk işlem gününde, bono faizleri, döviz ve Borsa yükseldi. 
     Kapalıçarşı'da güne 1 milyon 334 bin lira satış fiyatıyla başlayan dolar, gün sonunda 1 milyon 382 bin liraya yükseldi. Günü 584 bin liradan açan markın piyasa kapanışındaki fiyatı ise 608 bin lira oldu. Piyasanın geçen hafta Cuma kapanışında doların fiyatı 1 milyon 340 bin lira, markın fiyatı ise 585 bin lira düzeyinde bulunuyordu. 
     Merkez Bankası ise doların bugünkü kurunu alışta 1 milyon 366 bin 647 liraya, satışta ise 1 milyon 373 bin 239 liraya yükseltti. Önceki kapanışa göre alışta 41 bin 196 lira, satışta ise 41 bin 395 lira artış oldu. 
     Bono faizi yüzde 100'ün üzerinde 
     İstanbul Menkul Kıymetler Borsası İMKB Tahvil ve Bono Piyasası Repo Pazarı'nda gecelik faiz oranı ortalama 66.95'den kapandı. İMKB Tahvil ve Bono Piyasası verilerine göre, en düşük oran yüzde 58.00, en yüksek oran ise yüzde 67.10 oldu. 
     Bankalararası TL interbankında da gecelik faiz oranı yüzde 67.00 düzeyinde oluştu. 
     Tahvil ve Bono Piyasası Kesin Alım Satım Pazarı'nda en çok işlem gören 6 Mart 2002 vadeli bugün valörlü bononun basit getirisi yüzde 90.60, bileşik getirisi ise yüzde 104.40 olarak gerçekleşti. 
     Geçen Cuma günkü piyasa kapanışında, bugün valörlü aynı bononun bileşik getirisi 98.69 olarak belirlenmişti. 
     Borsa yükselişle kapandı 
     Borsa'da işlem gören hisse senetleri ise günlük bazda ortalama yüzde 1.56 değer kazandılar. 
     1. seansta 248.62 puan gerileyen Endeks, ikinci seansta toparlanarak 387.79 puan artışla günü 9,080.01 puandan kapattı. Gün içinde en düşük 8,537 puanı gören endeks, ilk seans açılışında gün içi en yüksek seviyesi olan 9,077 puana ulaştı. 
     Endeks, ikinci seanstaki alımlarla günü 139.17 puanlık artışla 9,080.01 puandan kapattı. 
     Borsa'da günün tamamında 258 trilyon 184 milyar 146 milyon liralık hacmi oluştu. 
     
     
     







</TEXT>
</DOC>
