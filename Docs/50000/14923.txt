<DOC>
<DOCNO> 14923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/yazar/akyol.html </URL>
<DATE> 2001/04/06/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Neyin krizi 
</HEADLINE>
<TEXT>

     KRİZ konusunda Kemal Derviş iyimser. Önceki akşam Koç Holding'in toplantısında bir işadamına "Bugün çok iyi haberler aldım, düzelecek, merak etmeyin" demiş. 
     Bu "iyi haberler" nedir Derviş'le İstanbul'da sohbet eden, kahvaltı yapan dostlarıyla konuştum. Dedikleri şu 
     - Yasaların çıkacağına ve nisan ortasında IMF ile anlaşma imzalayarak önemli miktarda dolar girişinin başlayacağına inanıyor söz almış... 
     Öyleyse neden moral verici açıklamalar yapmıyor Derviş şu cevabı vermiş 
     - Sözün etkisi kaç gün sürer Uygulama daha önemli... 
     Derviş "çok ağır bir mutfak çalışması yapıyoruz" demiş. 15 yasa konusunda olumlu gelişmeler başladı zaten. 
     Bunları IMF, Dünya Bankası ve diğer dış finans çevrelerine anlatan Derviş'in "çok iyi haberler" aldığı belli... 
     Yarın basın toplantısında bunun bazı işaretlerini verir sanıyorum. 
     
     BÖYLESİNE derin bir kriz karşısında kitleler tepkisiz kalamaz. Polis insaflı davranmalıdır. Kriz, duygusallıkları artırır. 
     Kahvaltıda Derviş demiş ki 
     - Farkındayım. Önce kurtarıcı ilan edildim, adeta benden mucize umuldu. Şimdi ise günleri boşa geçirdiğim söyleniyor Hayretle izliyorum... 
     Zorluklarını da anlatmış Üçlü bir koalisyonda ekonomiyi tek elden yönetmenin zorlukları 
     "Bir atama konusunda ikna etmek için beş saat harcamak zorunda kalıyorsunuz..." 
     Derviş'i dinleyen dostlarından biri "Ankara'daki siyasetin işleyiş biçimini çok iyi kavramış" dedi. 
     Derviş yolsuzlukla mücadelenin önemini vurgulamış muhalefetle görüşeceğini de söylemiş. 
     
     KRİZ'İN derin sebepleri... TİSK'in yeni yayımladığı "AB'a Üyelik Sürecinde AB Ülkeleri ve Diğer Aday Ülkeler Karşısında Türkiye'nin Durumu" adlı mükemmel eserde "80 Gösterge" açısından mukayeseler var 
     Türkiye'de bilgisayarsız okul oranı yüzde 93, Yunanistan'da yüzde 29, Güney Kore'de yüzde 14 
     Türkiye'de üniversite eğitimi alanlarının oranı yüzde 6, Yunanistan'da yüzde 12, Macaristan'da yüzde 13... Biz hala gardırop yasaklarıyla meşgulüz 
     Kişi başına enerji tüketimi Bulgaristan'da bile Türkiye'nin iki misli 
     1990 - 98 arasında özelleştirmelerden Türkiye 4.6 milyar, Macaristan ise 12.6 milyar dolar kazanmış 
     Ya dünyaya açılma, küreselleşme göstergeleri Dış ticaretin milli gelirdeki oranı bizde yüzde 18.5, Yunanistan'da yüzde 28 Bin kişide internet bağlantısı olanların sayısı Türkiye'de 1, Yunanistan'da 4... Elli bin şekil ile okuyup yazan Japonlarda 11... 
     Krizin kökleri bu rakamlarda 
     Bu veriler "çağdaşlaşma" anlayışımızın nasıl eskidiğini, "çağdaşlaşma"ya artık hangi verilerle bakmamız gerektiğini de gösteriyor. 
     Krizden çıkmamız için yapılması zorunlu yapısal değişiklikler, o toplumlar gibi düşünmemizi, yönetilmemizi, çalışmamızı, üretmemizi sağlayacak yeni yapılanmalardır. 
     
     





Neyin krizi 


Felaketin gelişi 


Derviş'in programı 


Molla Kadriş, Coelho’ya karşı 


Kemal Derviş sabır istiyor ama... 


3 ayak 2 model 


Kabahat kimin 


Baba Bush ne diyor 


Tek kollu ekonomist aranıyor’ 


Sokak neden ayakta 


Küreselleşme maçı ve yazarkasa... 


Bush'un mesajı 


Vergisiz olmaz 


Atla gel, Kemal bekliyor 


</TEXT>
</DOC>
