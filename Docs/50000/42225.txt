<DOC>
<DOCNO> 42225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/15/ekonomi/eko07a.html </URL>
<DATE> 2001/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Banka sahipleri daha az kredi kullanacak 
</HEADLINE>
<TEXT>

BDDK, kredilerde risk grubu’ tanımını, bankanın yüzde 10’undan fazlasına sahip olanlar ibaresi koyarak genişletti 
     EKONOMİ SERVİSİ 

     Bankaların dolaylı kredi ve iştirak ilişkilerinde, krediyi veren banka için risk grubu oluşturanlar listesindeki pay sahipleri için yüzde 10 sınırı getirildi. 
     Bankacılık Düzenleme ve Denetleme Kurulu BDDK , bankaların kuruluş ve faaliyetleri ile birleşmelerine ilişkin yönetmeliklerde değişikliğe gitti. Dünkü Resmi Gazete’de yayımlanarak yürürlüğe giren yönetmelikle, "Bir bankanın doğrudan ya da dolaylı pay sahipleri" ibaresi, "Bir bankanın sermayesinin doğrudan ya da dolaylı olarak yüzde 10 ve daha fazlasına sahip olan pay sahipleri" hükmüne dönüştürüldü. 
     Değişiklikle, aralarında kefalet ya da birinin ödeme güçlüğüne düşmesi sonucunu doğuracak boyutta ilişkiler bulunan gerçek ve tüzel kişilerin içeriği genişletildi. 
     
     Özkaynak değişikliği 
     Bir diğer değişiklik ise özkaynaklarda yapıldı. Düzenlemeyle BDDK izin verirse, sermaye artırımlarında kullanılması hissedarlarca kesin ve yazılı olarak taahhüt edilen, karşılığında hiçbir şekilde faiz tahakkuku ve ödemesi yapılmayan ve tasfiye halinde, hisse senetlerinden bir önce, diğer tüm borçlardan sonra ödenmesi kabul edilen, teminata bağlanmamış, bir sözleşmeyle ilişkilendirilmemiş bankaya rehnedilmiş kaynakların da vade şartı aranmaksızın sermaye benzeri kredi olarak kabul edilmesine imk n tanındı. 
     Thomson BankWatch, yönetmeliğin ekinde sayılan kredi derecelendirme kuruluşları arasından çıkarıldı. 
     
15 bin 750 bankazı işsiz kaldı  2000 I 2001 Mart II 2001 Haz. III Marta göre fark Yılbaşına göre fark Ticaret bankaları 164.845 160.024 149.169 -10.855 -15.676 Kamu bankaları 70.191 68.307 60.341 -7.966 -9.850 Özel bankalar 70.954 68.868 68.485 -383 -2.469 TMSF bankaları 19.895 19.427 16.955 -2.472 -2.940 Yabancı bankalar 3.805 3.422 3.388 -34 -417 Kalkınma ve yatırım B. 5.556 5.533 5.482 -51 -74 Kamu sermayeli B. 4.456 4.454 4.441 -13 -15 Özel yatırım bankaları 1.021 1.001 964 -37 -57 Yabancı yatırım bankaları 79 78 77 -1 -2 Tüm bankalar 170.401 165.557 154.651 -10.906 -15.750      
     



 EKONOMİ 




















</TEXT>
</DOC>
