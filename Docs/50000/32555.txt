<DOC>
<DOCNO> 32555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/son/sontur08.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırmızı ışıkta bisikletle infaz... 
</HEADLINE>
<TEXT>

     Eskişehir'de, kırmızı ışıkta duran otomobilin yanına bisikletle yaklaşarak sürücüye 5 el ateş eden ve Anadolu Üniversitesi'nde otobüs şoförlüğü yaptığı belirlenen şahıs yakalandı. Alacak meselesi yüzünden olduğu belirtilen saldırıda omzundan yaralanan Fikret Kutlu ise hastaneye kaldırıldı. 
     Saat 12.00 sıralarında Eskişehir'in en işlek yerlerinden olan Köprübaşı'ndaki trafik ışıklarında, Fethi Kutlu yönetimindeki 26 NH 539 plakalı otomobil kırmızı ışık yanınca durdu. 
     Bu sırada, bisikletle otomobilin solundan yaklaşan Ekrem Kaya adlı kişi, herkesin şaşkın bakışları arasında tabancasını çıkararak, otomobilin sürücü tarafındaki açık olan camdan Fikret Kutlu'ya 28 , 5 el ateş etti. 
     Sol omzundan yaralanan Fikret Kutlu, Devlet Hastanesi'ne kaldırılarak tedavi altına alındı. Anadolu Üniversitesi'nde otobüs şoförü olarak görev yaptığı bildirilen Ekrem Kaya ise tabancasıyla birlikte yakalandı. Olayın bir alacak-verecek meselesi yüzünden meydana geldiği belirtilirken, Ekrem Kaya'nın, serbest meslek sahibi olduğu kaydedilen Fikret Kutlu'nun kendisini tehdit ettiğini iddia ettiği bildirildi. 
     Yaralının durumunun iyi olduğu ve olayla ilgili soruşturmanın sürdüğü kaydedildi. 
     







</TEXT>
</DOC>
