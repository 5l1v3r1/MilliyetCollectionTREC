<DOC>
<DOCNO> 35670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/06/yasam/yas05.html </URL>
<DATE> 2001/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bodrum’da Beton Şakir’ meydan savaşı 
</HEADLINE>
<TEXT>

Beton Şakir’in adamları ile Diyarbakırlılar’ grubu kapıştı, turizm cennetimiz savaş alanına döndü.. 
     YAŞAR ANTER DHA 

     Bodrum’da döner bıçakları ve çelik sopalarla birbirine giren iki grup, turistlerin uğrak yeri Barlar Sokağı'nda panik yarattı. 
     İddiaya göre arbede, Hasan Aslan 23 adlı kişinin, 'Beton Şakir' lakaplı kişiden 500 milyon lira alacağını istemeye gitmesiyle patlak verdi. Aslan, 'Beton Şakir' ve adamlarınca feci şekilde dövüldü. Bunun üzerine Aslan'ın kardeşi Cahit Aslan 19 ile arkadaşları Neytullah Özkan 21 ve Seyithan Ok 29 olay yerine geldi. Kısa süre sonra da kendilerini 'Diyarbakırlılar Grubu' olarak tanıtan Aslan ve arkadaşlarıyla 'Beton Şakir Grubu' birbirine girdi. Bıçak ve sopa darbelerinden aldıkları yaralarla kanlar içinde kalan iki gruptan gençlerin kavgasını, turistler dehşet içinde izledi. 
     
Koca grup’ kaçtı      Kavgaya müdahale eden polis sadece 'Diyarbakırlılar Grubu'ndan dört kişiyi yakalayıp gözaltına aldı. 'Beton Şakir Grubu' ise kaçtı. Bodrum Kaymakamı Cumhur Güven Taşbaşı, olay sonrası şöyle konuştu 
     "Bodrum'da tüm işyerlerini nitelikli ve bilinen eleman çalıştırması için uyarıyoruz. Başıboş dolaşanları da izliyoruz. Kimse Bodrum'un huzurunu bozamaz. Üç beş çapulcu, Bodrum turizmine leke süremez.." 
     



 YAŞAM 
























</TEXT>
</DOC>
