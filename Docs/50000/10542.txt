<DOC>
<DOCNO> 10542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/09/ekonomi/eko06.html </URL>
<DATE> 2001/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Petkim’in gönlü Tüpraş’ta 
</HEADLINE>
<TEXT>

Bu yıl varlık satışının tamamlanması planlanan Petkim Yarımca Kompleksi’ne Tüpraş talip. Petkim yetkilileri de satışta Tüpraş’a öncelik verilmesinden yana 
     EBRU SUNGUR 

     Özelleştirme İdaresi’nin takvimine göre bu yıl varlık satışının gerçekleştirilmesi planlanan Petkim Yarımca Kompleksi için Petkim ve Tüpraş arasında görüşmeler başladı. Satışta Tüpraş’a öncelik verdiklerini açıklayan Petkim Genel Müdürü Turgut Bozkurt, Tüpraş’ın İzmit rafinerisinin yakınında bulunan kompleksin Tüpraş için "bulunmaz bir arazi" olduğunu söyledi. Tüpraş’ın, Petkim Yarımca Kompleksi’ni almak için incelemeler yaptığını belirten Bozkurt, şunları kaydetti 
     "Tüpraş kapasite artırmak ve ürün yelpazesini genişletmek istiyor. Yarımca Kompleksi’ni alırsa daha hızlı gelişir." 
     
Satış geliri Petkim’in tasarrufunda      Yarımca Kompleksi’nin Petkim’in varlığı olduğunu belirten Bozkurt, bu varlık satışından elde edilecek olası gelirin de Petkim’in tasarrufunda olacağının altını çizdi. Bununla birlikte Petkim’in yatırımlarının varlık satışı olasılığı göz önüne alınmadan planlandığını ifade eden Bozkurt, "Yatırımlar zaten yürüyor. Varlık satışından elde edilebilecek gelirin nerede kullanılacağı henüz düşünülmedi" dedi. 
     
Tüpraş’a 91 trilyon lira borçlu      Bozkurt, Petkim’in 2000 yıl sonu bilançosunda kısa vadeli ticari borçların 6.5 trilyondan 91.2 trilyona çıkmasının da Tüpraş’tan hammadde alımının peşinden vadeliye dönmesi sonucu oluştuğunu anlattı. Bozkurt, şunları söyledi 
     "Tüpraş’tan 2000 Mayıs’ına kadar peşin aldığımız naftayı o tarihte yaptığımız bir anlaşmayla üç ay vadeli alıma çevirdik. Zaten Tüpraş’tan aldığımız naftanın fiyatı uluslararası piyasalarda belirleniyor. Yurtdışı pazarlarda da vadeli alımlar gerçekleştiriliyor." 
     
Petkim 2000'de 10.4 trilyon zarar etti 2000 cirosu 496.8 trilyon lira Ödenmiş sermaye 117 trilyon lira Çalışan sayısı 6 bin 592 Hisse fiyatı 12.000 lira      
     


 EKONOMİ 














</TEXT>
</DOC>
