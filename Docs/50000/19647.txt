<DOC>
<DOCNO> 19647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/siyaset/siy06.html </URL>
<DATE> 2001/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekulak’ın gündemi var 
</HEADLINE>
<TEXT>

Cumhurbaşkanı Demirel, telefonunun dinlendiği gün açıklıyor Seçim ertelemesi yok.’ Ecevit’in telefonu sorgulanıyor, Apo yakalanıyor. MGK dinleniyor, asker FP’yi uyarıyor 
     İHSAN YILMAZ İstanbul 

     Yasadışı bir şekilde Ankara Emniyet Müdürlüğü’nde telefon dinleyen ve sorgulayan grubun, hep kritik dönemleri seçtiği belirlendi. 
     Süleyman Demirel’den Bülent Ecevit’e kadar birçok siyasinin telefonlarının sorgulandığı izlenen telefonu kimlerin aradığını ve dışarıda hangi numaraların çevrildiğini belirleme tarihlerde o kişilerle ya da Türkiye’yle ilgili önemli gelişmelerin olması dikkat çekti. Dinlenenler ve gündemleri şöyle 
     
     Ecevit’in ev telefonu 11. 02. 1999’da sorgulanmış. O günlerde gündem Abdullah Öcalan. Apo’nun İtal-ya’dan ayrıldığı ve nereye gittiği öğrenilmeye çalışıyor. Öcalan, Ecevit’in telefonlarının sorgulanmasından beş gün sonra Kenya’da yakalanıyor. O dönemde ayrıca, iki turlu seçim tartışmaları yapılıyor. 
     MGK Genel Sekreterliği’nin telefonları 1998 ve 1999’da sorgulanmış. 1 Aralık 1998’de yapılan sorgulamanın, Genelkurmay’ın FP’ye yönelik bir uyarı açıklamasından bir gün sonraya rastlaması ilgi çekici. Ocak 1999’da MGK’nın telefonlarının sorgulandığı tarihlerde ise, Türkiye’nin gündemi yeni kurulacak hükümet. Ve, görev Ecevit’e veriliyor. 
     
Gündem Çakıcı, Demirel dinlendi      Cumhurbaşkanı Demirel’in telefonu 21. 08. 1998’de sorgulanmış. Demirel, telefonunun dinlendiği gün, "seçimin ertelenmesinin söz konusu olmadığını" açıklıyor. Fransa’da yakalanan Alaattin Çakıcı’nın nasıl iade edileceği de yine Demirel’in telefonunun sorgulandığı günlere denk geldi. 
     Tuğrul Türkeş’in telefonunun beş kez sorgulandığı Aralık 1998 ile 17. 02. 1999 dönemi, yeni bir parti kurma çalışmalarına denk geliyor. 
     Işın Çelebi’nin telefonunun sorgulandığı 04.11.1998 döneminde Türkbank ihalesinin en önemli ismi haline gelen Çakıcı’nın iade edilebilmesi için Fransa’da davalar sürüyor. 9 Kasım’da da Çakıcı ile telefon görüşmeleri ortaya çıkan Korkmaz Yiğit, doldurduğu kaseti televizyonunda yayınlatıyor. Yiğit, kasette Yılmaz hükümetini suçlarken, CHP lideri Baykal da hükümeti istifaya çağırıyor. 
     
DYP 3 kez dinlenmiş...      DYP Genel Merkezi’nin telefonları Kasım 1998’de üç kez sorgulanmış. O dönemde Çiller’in Malvarlığını Araştırma Komisyonu’nun çalışmalarına devam etmesi ve ANAP’lılar Rasim Zaimoğlu ve İbrahim Yazıcı’nın, DYP’ye katılması dikkat çekti. 
     Dışişleri Bakanlığı’nın telefonu 17.12.1998’de sorgulanmış. Bu tarihten bir gün önce İtalya, Öcalan’ın zorunlu ikametini kaldırdı. 
     
İçişleri İddialar gerçekdışıANKARA Milliyet 
     İçişleri Bakanlığı, yasalara aykırı olarak bazı kişi ve kurumların telefonlarının dinlendiği yönündeki haberlere sert tepki gösterdi. İki yıl önce ortaya atılan iddiaların soruşturulduğu ve konunun yargıya intikal ettiği belirtilen İçişleri açıklamasında, "Bugün de bakanlığımızın onayı altında dinlemenin sürdüğü yönünde basında çıkan iddialar tamamen gerçekdışı ve mesnetsizdir" denildi. Açıklamada, şöyle devam edildi "Bakanlığımız kanunsuz faaliyetlerin üzerine kararlılıkla gitmektedir. Telefon dinleme, h kim ve savcının kararına istinaden belli sürelerle sınırlı olarak yapılmaktadır. Bu hükümlerin aksine herhangi bir uygulama söz konusu değildir." 
     
Sezer Tasvip edilemezANKARA Milliyet 
     Cumhurbaşkanı Ahmet Necdet Sezer’in, Ankara Emniyeti’nin yargı kararı olmaksızın çok sayıda kişinin telefonunu dinlediğinin ortaya çıkmasıyla ilgili olarak, "Tasvip edilemez" dediği belirtildi. FP lideri Recai Kutan, dün Köşk’e çıkarak, Sezer’e insan hakları ihlalleri şik yetinde bulundu. Görüşmede Sezer’e, "Telefon dinleme önlenmeli. Devletin başı olarak gerekli şeyleri yapmanızı istiyoruz" dediğini söyleyen Kutan şöyle devam etti "Cumhurbaşkanımız telefon dinlemenin ancak hukuk devleti prensipleri içinde olması gerektiğini söyledi. Mahkeme kararı olmadan yapılan dinlemeyi tasvip etmenin mümkün olmadığını dile getirdi. 
     



 SİYASET 














</TEXT>
</DOC>
