<DOC>
<DOCNO> 19075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/guncel/gun03.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte talan villaları 
</HEADLINE>
<TEXT>

Sahte belgelerle parsellenip satılan orman arazilerini alan ve lüks villa yaptıran kişiler, savcıya tek tek ifade vermek zorunda kalacak 
     TOLGA ŞARDAN Ankara 

     Antalya’da orman arazilerinin sahte belgelerle parsellenip satılmasıyla ilgili başlatılan "Talan - 1" operasyonunda ortaya çıkarılan villalar soruşturma kapsamına alındı. Antalya Havaalanı yakınlarındaki Yukarı Karaman Beldesi ile Duacı Köyü’nde deniz manzaralı orman arazilerinin yağmalanmasıyla ilgili başlatılan operasyonun ikinci gününde, sahte belgelerle tahsis edilen arsalara yaptırılan süper lüks villalar soruşturma kapsamına alındı. 
     
Orman köylüsü yalanı      Talan şebekesinin, parsellenen Hazine’ye ait orman arazilerini almak isteyen zenginleri, yine sahte belgelerle yıllardır Duacı Köyü’nde ikamet eden hak sahibi orman köylüsü olarak gösterdikleri saptandı. Tapu kayıtlarında başlatılan araştırmalar sonucunda her biri en az 300 bin dolar değerindeki yaklaşık 60 villanın sahibinin kimlikleri belirlendi. Söz konusu villa sahipleri soruşturma kapsamında savcıya ifade verecek. 
     Arazilerin 30 - 50 milyar olan rayiç bedellerinin resmi kayıtlarda 2000 yılında 1 - 3 milyar lira olarak gösterildiği saptandı. Böylece, villa sahiplerinin emlak vergisini eksik gösterdikleri belirlendi. 
     Kaçakçılık Daire Başkanlığı’nın operasyonunda, 300 bin metrekarelik arazinin, 6831 sayılı orman yasasının 2 b maddesine göre orman niteliğini kaybetmiş alanların orman dışına çıkarılarak hak sahiplerine dağıtılması uygulamasının sahte belgelerle yapıldığı anlaşıldı. Bu arazilerin 100 bin metrekarelik bölümünün "Hak Sahipliği Tespit Komisyonu"ndaki köy temsilcileri ve köy muhtarlarının üzerine kaydedildiği görüldü. 
     
Muhtarlar kapıştı...      Operasyonla el konulan yaklaşık 750 trilyonluk orman talanının Duacı köyünün eski muhtarı Ahmet Erdoğan ve yeni muhtarı Durmuş Çetin’in birbirlerini Cumhurbaşkanı Ahmet Necdet Sezer’e şik yet etmeleri sonucu ortaya çıktığı belirtildi. Çetin ve Erdoğan’ın Sezer’e gönderdikleri mektuplarda, birbirlerini sahte "zilliyet belgesi" düzenlemek ve ormanı talan etmekle suçladıkları ifade edildi. 
     
Villaların sahipleri arasında Emniyet müdürü de var      Çam ormanları içinde bulunan villaların sahipleri arasında, adı Topal Cinayeti’ne karışan Antalya Emniyet eski Müdürü Mete Altan da bulunuyor. Bölgedeki lüks villa sahiplerinden bazıları şunlar Nadir Melha Emniyet Genel Müdürlüğü APK Uzmanı , Celal Demetoğlu Ardahan Emniyet Müdür Yardımcısı , Ali Okumuş Çalkaya Davası’nın sanığı, Antalya eski Emniyet Müdür Yardımcısı , Mustafa Pekşen Antalya eski İl Sağlık Müdürü . 
     



 GÜNCEL 



















</TEXT>
</DOC>
