<DOC>
<DOCNO> 15980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/ekonomi/eko08.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Şişecam’dan Rusya’ya 24 milyon dolarlık yatırım 
</HEADLINE>
<TEXT>

     CENK BAŞLAMIŞ Moskova 

     Şişecam, 1960’lı yıllarda teknolojisini aldığı Rusya’ya 24 milyon dolarlık yatırım yaparak dış pazarlara açılma yolunda önemli bir adım daha attı. 
     Rusya’nın Vladimir bölgesinde kurulacak cam ambalaj fabrikasıyla ilgili anlaşma Moskova Belediye Başkan Yardımcısı Yosif Orjenikizde ve Şişecam Genel Müdürü Doğan Arıkan tarafından dün Moskova’da imzalandı. 24 milyon dolarlık proje, Türkiye’nin Rusya’da yaptığı ikinci büyük sanayi yatırımı niteliğinde. 
     Törende konuşan Arıkan, Şişecam’ın düzcam teknolojisini 1960’lı yıllarda Rusya’dan aldığını hatırlatarak, "Şimdi bilgi birikimi ve deneyimimizi Rus halkı ile paylaşmak istiyoruz" dedi. Şişecam’ın Rusya’daki fabrikasında ilk aşamada yıllık 100 bin ton üretim yapılacak. 2002 yılı başlarında tamamlanacak fabrikanın kapasitesinin 15 milyon dolarlık harcamayla kısa süre sonra iki katına çıkarılması planlanıyor. Fabrika ilk aşamada, Rusya’da üretilen Efes Pilsen biraları için şişe yapacak. 
     


 EKONOMİ 























</TEXT>
</DOC>
