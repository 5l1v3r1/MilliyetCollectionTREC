<DOC>
<DOCNO> 11413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/guncel/agun.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hepsi çok ünlü, hepsi çok etkileyiciydi ama... 
</HEADLINE>
<TEXT>
Beyazın lekesi çıkmadı 
Haklı ya da haksız narkotiğin kayıtlarına geçen sanat ve podyum dünyasının bazı ünlü isimleri için hayat artık eskisi gibi güzel değil 
     YAŞAR ÇAKMAK 

     Güzellikleri, şarkıları ve aşklarıyla bir anda şöhret basamaklarını tırmandılar. Ancak bir gün adları, yaşantılarını mahveden uyuşturucuyla birlikte anılmaya başlayınca, sonu yaklaştıran bir yolculuğa çıktılar. Bir süre sonra bazıları unutuldu ve şimdi ekonomik kriz ve işsizlikle boğuşuyor. İşsiz kalan bir kaç ünlü daha önce beğenmedikleri Anadolu'daki otel ve gece klüplerde sahneye çıkıyorlar. Bazıları da yaşadıklarından ders alıp yeni kasetlerini doldurdular ve hayatlarında yeni bir sayfa açtılar. 
     
Gözde Tan'ı bitirdi      Son olarak Fatih Ürek ile Azer Bülbül'ün Narkotik Polisi tarafından gözaltına alınmalarıyla gündeme gelen sanatçı uyuşturucu bağlantısının ilk akla gelen isimlerden biri manken Gözde Tan'dı. Bir dönem podyumların en gözde mankeniyken birdenbire ortadan kaybolan ve uyuşturucu kullandığı ortaya çıkan Gözde Tan, defileden defileye koştuğu günlerin aksine şimdi işsizlikten kıvranıyor. 
     Geçtiğimiz yıllarda Gözde Tan gibi podyumlarda fırtına gibi esen mankenlerden Sinem Üretmen de uyuşturucunun bedeninde yarattığı darbeden daha ağırını, iş hayatında yaşıyor. Eski pırıltılı günlerinden geriye kalan tek şey hatıralar. O şimdi sadece partilerin müdavimi. 
     
Hepsi beraat etti ama...      Türk tiyatrosunun ilk Türk kadın oyuncusu olan Afife Jale'nin 1941 yılında kokain yüzünden öldüğü biliniyor. Melek Aybek, Sevda Ün, Burhan Bayar, Münir Özkul, Kenan Kalav, Hüseyin Peyda, Danyal Topalatan, Süha Kutlu'nun başı çektiği ünlü isimler uyuşturucu yüzünden başı ağrıyanlar arasında. İbrahim Tatlıses, Mahsun Kırmızıgül, Ceylan, Zuhal Olcay, Özlem Tekin, Hakan Peker, Zafer Peker, Alişan, Meral Mansuroğlu uyuşturucu kuryeliği yapmak ya da kullanmakla itham edildi. Ancak diğer davalarda olduğu gibi hepsi beraat etti. 
     
Ebru Şimşek iş derdinde      Podyumların yine güzelliğiyle ve yaşadığı aşklarla ünlenen isimlerinden Başak Koçoğlu, bir dönem manken arkadaşları tarafından çok fazla iş aldığı için kıskanılırken, şimdi işsizlik bunalımı yaşıyor. Sevgilisinin Etiler'deki evinde uyuşturucuyla yakalandıktan sonra yaşantısı altüst olan Koçoğlu, sunuculuk yaptığı günlerin özlemini yaşıyor. Adı bir dönem Adnan Hocacılarla anılan, daha sonra extasy hapı kullandığı gerekçesiyle gözaltına alınan fotomodelşarkıcı Ebru Şimşek de, geçmişindeki kara lekeyi silmeye çalışsa da başarılı olamadığı söylüyor. 
     
Yıldız Tilbe sil baştan      Adı sıkı sık uyuşturucuyula anılan sahnelerin ünlü dansözlerinden Leyla Adalı ve Sibel Gökçe şimdi Anadolu'daki gece klüplerinde dans ediyorlar. Ebru Şimşek, Gözde Tan, Sinem Üretmen, Sibel Gökçe ve Leyla Adalı gibi ünlü manken ve dansözlerin aksine adı uyuşturucu olayına karışan Ebru Şallı, Niran Ünsal ve Yıldız Tilbe geçmişlerinden ders alarak yeni çalışmalarına başladılar. Uyuşturucudan yargılandığı davalara katılmadığı için 2 gün gözaltında tutulan Ebru Şallı, yaşadığı olaylar sonrasında sinirlerinin çok yıprandığını ve bundan sonra dostlarını çok daha dikkatli seçeceğini söylüyordu. 
     


 GÜNCEL 























</TEXT>
</DOC>
