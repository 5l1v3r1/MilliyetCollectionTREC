<DOC>
<DOCNO> 10997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/12/son/sondun16.html </URL>
<DATE> 2001/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Sırp savaş suçlusu USSM'ye teslim oldu 
</HEADLINE>
<TEXT>

     İnsanlığa karşı suç işlemekten aranan Sırp Blagoje Simiç, eski Yugoslayva için kurulan BM Uluslararası Savaş Suçları Mahkemesi'ne USSM teslim oldu. 
     USSM Başsavcısı Carla del Ponte, Simiç'in, merkezi Hollanda'nın Lahey kentinde bulunan USSM'ye teslim olduğunu ve yetkililerle görüştüğünü söyledi. Simiç, Belgrad'dan Hollanda'ya giden uçağa binmeden önce gazetecilere USSM'ye teslim olacağını açıklamıştı. Bosna savaşı sırasında Samac kasabası belediye başkanı olan Simiç,USSM tarafından insanlığa karşı suç işlemekle itham ediliyordu. Simiç'in avukatı, Belgrad Havaalanı'nda gazetecilere yaptığı açıklamada, müvekkilinin USSM'ye gönüllü olarak teslim olmayı kabul eden ilk Yugoslav vatandaşı olduğunu söylemişti. Simiç ve diğer Sırp yetkililer, Nisan 1992'de Sırp güçlerinin Samac'ı aldıktan sonra burada Hırvat ve Boşnaklara karşı etnik temizlik kampanyası yapmak ve planlamaktan suçlanmıştı. 




</TEXT>
</DOC>
