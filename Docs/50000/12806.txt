<DOC>
<DOCNO> 12806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/24/siyaset/asiy.html </URL>
<DATE> 2001/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Reis’ gitti başkan’ geldi 
</HEADLINE>
<TEXT>

Medeni kanun tasarısının "Ev düzeni" maddesine göre eve giriş - çıkış saatleri başkandan sorulacak. Bireylerin eşyalarını da başkan koruyacak 
     ANKARA ANKA 

     Türk medeni kanunu tasarısıyla kaldırılan "aile reisliği" nin yerine "ev başkanlığı" getirilecek. Tasarıyı hazırlayan Prof. Dr. Turgut Akıntürk, "ev başkanı"nın, "kocanın reisliği" olmadığını belirterek, ev başkanının evi yöneteceğini, eve giriş - çıkış saatlerini belirleyeceğini, evde yaşayanların eğitim ve dini ihtiyaçlarını karşılayacağını söyledi. 
     
Yönetme yetkisi başkanın      Tasarının, "aile" başlığı altında bulunan "ev düzeni"ne ilişkin 367. maddede, "Birlikte yaşayanların kanuna, sözleşmeye veya örfe göre bir ev başkanı varsa, evi yönetme yetkisi ona ait olur" hükmü bulunuyor. 
     
Zarar ziyandan sorumlu      Evi yönetme yetkisi, ev halkı olarak bir arada yaşayanların hepsini kapsıyor. Tasarıya göre, birlikte yaşayan kimseler ev düzenine tabi olacak, ev halkının her biri, özellikle öğrenimi, eğitimi, dini inançları, meslek ve sanatı için gerekli özgürlüklerden yararlanacak. 
     
Başkan dediğin korur      Ev başkanı, birlikte yaşayanların eşyasını özenle korumak ve güvenlik altında bulundurmakla yükümlü olacak. Ev başkanı, ev halkından küçüğün, kısıtlının, akıl hastalığı veya akıl zayıflığı bulunan kişinin verdiği zarardan sorumlu olacak. 
     
Kadınlar itiraz ettiDİNÇER ŞEREF İstanbul 
     "Edinilmiş Mallara Katılma Rejimi"nin Adalet Komisyonu'nda takılmasına tepki gösteren çeşitli kadın kuruluşlarına üye bir grup, TBMM Adalet Komisyonu'na telgraf çekti "Boşanma durumunda erkeğin kadını malsız, mülksüz, evsiz, barksız, ortada bırakmasına yasal bir dayanak sağlamak korkunç bir haksızlıktır. Bu ancak "evlilikte mal birliği rejimi"yle önlenebilir" 
     
5 SORU-5 CEVAP Erkek çamaşır yıkayacak mı SALİHA ÇOLAK Ankara 
     Medeni kanun tasarısı, "kişiler, aile, evlilik, vesayet, miras, eşya" konularında çağa uygun düzenlemelerle birlikte, kadın - erkek eşitliğine yönelik bir dizi yeni hüküm getiriyor. 
     
1- Reis kim 
     "Koca birliğin reisidir" hükmü kaldırılarak, "Birliği eşler beraberce yönetirler" hükmü getirildi. Ev seçimi erkekten alındı, eşlerin ortak kararına bırakıldı. 
     
2- İş için kocadan izin almak gerekiyor mu 
     İzin alınması hükmü kaldırıldı. Eşler iş seçiminde, "Birliğin yararı ve huzuru koşuluyla"serbest bırakıldı. 
     
3- Erkek çamaşır yıkamak zorunda mı 
     Kadın, evdeki işlere katkı yapmayan erkeği, "yükümlülüklerini yerine getirmiyor" diye şikayet ettiğinde yargıç erkeği uyarabilecek. Aynı çatı altında deyimide yasadan çıkarıldı. Eşler, şayet anlaşırlarsa, evlilik sürerken ayrı ayrı yerlerde yaşayabilecekler. 
     
4- Ev hanımları korunuyor mu 
     Eşlere, diğer eşin gerekli parasal katkıyı yapmadığı yönünde yargıca şikayette bulunma hakkı getiriliyor. 
     
5- Boşanmada mallar ne olacak 
     Boşanmada, kadının aleyhine olan mal ayrılığı rejimi sona eriyor. Boşanma sırasında eşlerin, "Evlilik sırasında edindikleri tüm malları eşit paylaşmaları" öngörülüyor. Eşler evlilikten önce ya da sırasında özel sözleşme yapmamış ya da yasadaki mal rejimlerinden birini benimsememişse bu rejimlerden biri ortak kararla eşler tarafından kabul edilmiş sayılacak. 
     


 SİYASET 

















</TEXT>
</DOC>
