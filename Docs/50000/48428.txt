<DOC>
<DOCNO> 48428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/son/sonspo14.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş taraftar diyalog hattına telefon yağdı 
</HEADLINE>
<TEXT>

     Beşiktaş'ın dün hizmete soktuğu ''Taraftar Diyalog Hattı''na, siyah-beyazlı taraftarlar büyük ilgi gösterdi. 
     Beşiktaş Kulübü İletişim Komitesi Başkanı Mete Düren, başkan Serdar Bilgili'nin dün gece saat 21.00 ile 23.00 saatleri arasında, taraftarların sorularını yanıtladığını kaydederek, ''2 saat boyunca telefonlar adeta kilitlendi. 0 900 810 1800 nolu telefonu arayan taraftarlarımızın birbirinden ilginç soru ve önerilerini başkan Bilgili cevapladı'' diye konuştu. 
     Beşiktaş taraftarlarının Başkan bilgili ile yaptıkları konuşmalarda ana konunun futbol takımı olduğunu kaydeden Düren, sözlerini şöyle sürdürdü 
     ''Taraftarlarımız, şu anda Birinci Süper Lig'de en iyi futbol oynayan takımın Beşiktaş olduğu görüşünde birleşiyor. Ayrıca şanssız bir şekilde alınan Galatasaray beraberliğinin ardından da futbolculara, teknik heyete ve yönetime olan güvenlerini dile getirdiler. Bunlar da başkanımız nezdinde hepimizi mutlu etmiştir.'' 
     






</TEXT>
</DOC>
