<DOC>
<DOCNO> 14505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/04/guncel/gun09.html </URL>
<DATE> 2001/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ruslar geliyor 
</HEADLINE>
<TEXT>

Moskova’daki Turizm Fuarı’nda Ruslar Türkiye için rezervasyon yarışına girdi 
     SALİH UÇAR Antalya DHA 

     Moskova Turizm Fuarı’nda başta Antalya olmak üzere Türk standlarına büyük ilgi gösteren Ruslar, yaz sezonu için rezervasyon yarışına girdi. 
     Geçen hafta düzenlenen MIT Moskova Turizm Fuarı, Türk turizmcilerin yüzünü güldürdü. Fuarda en büyük ilgiyi Türkiye standları çekerken Ruslar’ın rezervasyon talepleri 2001 sezonu için umutların ve hedeflerin daha da büyümesine neden oldu. 
     Tatilini Türkiye’de geçirmek isteyen Ruslar’ın ilk tercihi ise Antalya oluyor. Başta Belek olmak üzere, Alanya, Side ve Kemer Ruslar’ın en popüler tatil merkezleri oldular. 
     
     Hedef 1.8 milyon turist 
     Fuara katılan ve Rus acentelerle görüşüp nabız yoklaması yapan Turizm Bakanı Erkan Mumcu, bu yıl Rusya ve eski Sovyet ülkelerinden Türkiye’ye 1 milyon 800 bin turist gelmesini beklediklerini söyledi. 
     2000’de aynı bölgeden 1 milyon 400 bin kişinin tatilini Türkiye’de geçirdiğini vurgulayan Bakan Mumcu, bu yıl yüzde 30 - 35’lik bir artış beklendiğini bildirdi. 
     


 GÜNCEL 

























</TEXT>
</DOC>
