<DOC>
<DOCNO> 4074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/son/soneko09.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ericsson cep telefonu üretiminden çekiliyor 
</HEADLINE>
<TEXT>

     Dünyanın 3. büyük cep telefonu üreticisi İsveçli Ericsson firmasının bu alandan çekileceği bildirildi. 
     Şirket tarafından yapılan açıklamada, Ericsson’ın Malezya, İsveç ve İngiltere’deki cep telefonu üretimi tesislerinin tamamının ve ABD’deki fabrikasının bir bölümünün, Singapur merkezli Flectronics firmasına devredileceği belirtldi. 
     Ericsson’ın 2000 yılının genelini karla kapatmasına karşılık, yılın son çeyreğinde cep telefonu satışlarından uğradığı zarar nedeniyle cep telefonu üretiminden vazgeçip, asıl güçlü olduğu alan olan mobil telefon altyapı teknolojisinde yoğunlaşma kararı aldığı kaydediliyor. 
     Ericsson, cep telefonu üretiminden çekilmekle gelecek yıldan itibaren maliyetlerden yılda 1.6 milyar dolar tasarruf etmeyi umuyor. Ericsson, Finlandiya’nın Nokia ile ABD’nin Motorola firmalarının ardından cep telefonu üretiminde dünyada 3. sırayı almaktaydı 
     




</TEXT>
</DOC>
