<DOC>
<DOCNO> 40506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/dunya/dun01.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Konferansta çatlak 
</HEADLINE>
<TEXT>

İslam ülkeleri Siyonizm’i ırkçılıkla özdeş saymakta diretince, ABD ve İsrail, Irkçılıkla Mücadele Konferansı’nı terketti 
     YASEMİN ÇONGAR Washington 

     ABD ve İsrail, günler süren gergin tartışmalar ardından, Birleşmiş Milletler’in BM Irkçılıkla Mücadele Konferansı’nı terkettiler. 
     Güney Afrika’nın Durban kentinde yapılan ve hazırlık aşamasından itibaren, "Siyonizm’in ırkçılıkla özdeş sayılması" ve "Batı’nın kölelik ve sömürgecilik tazminatı ödemesi" gibi önerilerin yarattığı tepkilerle gölgelenen konferansa hem İsrail hem de ABD, bakan düzeyinde katılmayı reddetmişti. Ancak iki ülke, önceki gece konferansa gönderdikleri orta düzeyli heyetleri de geri çektiler. 
     Karara, konferansa katılan Arap ülkelerinin Siyonizm’i ırkçılıkla özdeş tutan ve İsrail’i Filistinliler’e karşı "apartheid" ırk ayrımı uygulamakla suçlayan ifadeleri, sonuç bildirgesine yansıtma eğilimi neden oldu. 
     Bu ifadelere başından beri tepki gösteren, ancak Arap ülkelerinin ısrarını kıramayan Washington’ın toplantıdan ayrılması ardından, Avrupa Birliği AB üyeleri de sözkonusu ifadelere tepki vererek, sonuç bildirgesini yeniden yazma girişimi başlattılar. 
     
     



 DÜNYA 












</TEXT>
</DOC>
