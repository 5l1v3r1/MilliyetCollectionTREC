<DOC>
<DOCNO> 30864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/son/soneko05.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ücret kesintisinde Dünya birinicisiyiz... 
</HEADLINE>
<TEXT>

     Türkiye'de ücretlerin yüzde 41'59'nun SSK primi, işsizlik sigortası, gelir vergisi gibi çeşitli kesintilere gittiği belirtilerek, Türkiye'nin ücret kesintisinde dünyada ilk sıralarda yer aldığı bildirildi. 
     Türk-İş'e bağlı Türk Harb-İş Sendikası'nın araştırmasına göre, SSK primlerinin son aylarda yüzde 75 oranında artırılması ücretlerden yapılan kesinti oranını yüzde 41.59'a çıkardı. Araştırmada, SSK prim artışlarından hem işverenin, hem de çalışanın yakındığı belirtilerek, bu artışın çalışanların satın alma gücünü daha da zora soktuğu savunuldu. 
     Yüzde 41'in üzerine çıkan toplam kesintilerin net ücrete oranıyla Türkiye'nin dünya ülkeleri arasında ilk sırada yer aldığı vurgulanan araştırmada, dünya ortalamasının Türkiye'nin altında olduğu kaydedildi. 
     Araştırmada, toplam kesintilerin net ücrete oranının Avrupa ülkelerinde ortalama yüzde 24.4 iken OECD ülkelerinde bu oranın yüzde 14.9, ABD'de yüzde 18.3, Japonya'da yüzde 9.6, Almanya'da yüzde 22.1, İngiltere'de yüzde 23.5 ve Meksika'da ise yüzde 1.4 oranında olduğu belirtildi. 
     Türkiye'de ve çeşitli ülkelerde ücretten yapılan kesinti oranları şöyle 
     
Ülke Kesintilerin net ücrete oranı Türkiye Yüzde 41.59 OECD ortalaması Yüzde 14.9 AB ortalaması Yüzde 24.4 İngiltere Yüzde 23.5 Almanya Yüzde 22.1 ABD Yüzde 18.3 İsviçre Yüzde 16.7 Polonya Yüzde 14.7 Japonya Yüzde 9.6 Güney Kore Yüzde 4.7 Meksika Yüzde 1.4      






</TEXT>
</DOC>
