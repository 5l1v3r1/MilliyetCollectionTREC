<DOC>
<DOCNO> 18862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/son/sontur11.html </URL>
<DATE> 2001/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbullular dikkat...Yarın bu yollar kapalı 
</HEADLINE>
<TEXT>

     Şişli Abide-i Hürriyet Meydanı'nda yapılacak 1 Mayıs mitingi nedeniyle bazı yollar, trafiğe kapatılacak. 
     İstanbul Emniyet Müdürlüğü Basın Protokol ve Halkla İlişkiler Şube Müdürlüğü'nden yapılan yazılı açıklamaya göre, yarın 10.00-16.00 saatleri arasında, Şişli Abide-i Hürriyet Meydanı'nda düzenlenecek açık hava toplantısı dolayısıyla saat 08.00'den itibaren araç trafiğine kapatılacak güzergahlar şöyle 
     "Kasımpaşa'dan Piyalepaşa Bulvarı'na katılım, Çağlayan Piyalepaşa Bulvarı katılımı, Okmeydanı Piyalepaşa Bulvarı'ndan Çağlayan istikametine katılım, E-5'ten Çağlayan katılımı, E-5'ten Kasımpaşa katılımı, Vatan Caddesi Çağlayan çıkışı, Mecidiyeköy'den Çağlayan'a gidiş, Kuştepe ışıklar, Şişli istikametinden Çağlayan'a gidiş, Hürriyettepe ışıklar, Kağıthane Caddesi'nden Çağlayan'a çıkış, Okmeydanı kavşağından Darülacaze Caddesi'ne giriş, TEM'den Darülacaze Caddesi'ne geliş, Piyalepaşa Darülacaze gelişi, PERPA Darülacaze gelişi, Gürsel Mahallesi gelişi, Halide Edip Caddesi Şişli gelişi, Şişli'den Çağlayan'a geliş, Abide-i Hürriyet Caddesi'ne açılan Eğitimciler Sokak, Cemil Bengü Caddesi, İzzetpaşa Caddesi, Akar Sokak, Yeniyol ve Lale Sokak." 







</TEXT>
</DOC>
