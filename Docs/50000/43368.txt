<DOC>
<DOCNO> 43368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/yasam/yas07.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
4 bin yıllık çivibank’ 
</HEADLINE>
<TEXT>

Kültepe-Kaniş höyüğünde, günümüzün databankı’na benzer 4 bin yıllık bir tablet bulundu 
     Günümüzde unutulmaması gereken bilgilerin yazıldığı data-bankın’ hayli ilkel ilk versiyonu olarak nitelendirilebilecek çivi yazılı bir tablet, günümüzden 4 bin yıl öncesine ait belgelerin çıkarıldığı Kültepe-Kaniş höyüğünde bulundu. 
     Kazılara başkanlık eden Prof. Dr. Tahsin Özgüç, M.Ö. 2 binli yıllarda burada yaşamlarını sürdüren halka ve Asur ticaret kolonilerine ait belgelerle eşyaların gün ışığına çıkarıldığı höyükte, bu yıl 400’ü aşkın eser bulduklarını bildirdi. 
     Eserler arasında iki kral arasında yapılan anlaşma metninden, ticari mektuplara, altın ve gümüş iğnelerden, dev testilere kadar birçok tablet ile eşya bulunduğunu anlatan Özgüç, şunları söyledi 
     "Bunların içinde not defteri diyebileceğimiz bir tablet, ele geçirdiğimiz en büyük tablet oldu. Tablet bir tüccara ait. Gelişen teknolojiyle ceplere giren mini bilgisayar özelliğindeki data-bankın ilk versiyonu olan bu tablette, tüccarın kimden ne kadar alacağının bulunduğu, randevuları ve kişisel notları var." 
     
     
     



 YAŞAM 























</TEXT>
</DOC>
