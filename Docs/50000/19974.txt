<DOC>
<DOCNO> 19974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/son/sondun20.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Karadeniz'deki tankerde çıkan yangında 1 kişi öldü 
</HEADLINE>
<TEXT>

     Romanya'nın Karadeniz'deki Köstence limanı açıklarında Bulgar bandıralı petrol tankerinde meydana gelen patlamanın ardından çıkan yangında 1 kişinin öldüğü bildirildi. 
     Yetkililer, 75 bin ton ağırlığındaki ''Mesta'' adlı tankerin 34 kişilik mürretebatından 27'sinin kurtarıldığını, ancak aralarında kaptanın da bulunduğu 6 kişinin tankerde mahsur kaldığını kaydettiler. 
     Bölgeye giden kurtarma teknelerinden birinin kaptanı Vicentu Tomita, Romanya'nın Pro-TV kanalına yaptığı açıklamada, ''tankerde yangının yayıldığını ve ikinci bir patlama tehlikesinin olduğunu'' söyledi. Kaptan, son 10 gündür Köstence limanının 1.5 kilometre açığında demirleyen ''Mesta''nın civarında bulunan diğer gemilerin bölgeden uzaklaştırıldığını ve tankerin boş olduğunu belirtti. Bulgaristan'ın Varna limanındaki denizcilik yetkilileri, 1974'te inşa edilen ''Mesta''nın onarım için Köstence limanına girmeyi beklediğini bildirdiler. 







</TEXT>
</DOC>
