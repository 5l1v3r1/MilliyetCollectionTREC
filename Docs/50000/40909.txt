<DOC>
<DOCNO> 40909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/yasam/yas03.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tercihimi aşktan yana kullandım 
</HEADLINE>
<TEXT>

Bakan Gürel’e göre aşk "Vazgeçilmez bir biçimde biriyle her şeyi paylaşmayı istemek" 
     İZMİR DHA 

     Ya makam ya aşk 
     KISA süre önce eşinden ayrılıp Fransa Büyükelçiliği eski Basın Ataşesi Zeliha Sapmaz’la evlenen Devlet Bakanı Şükrü Sina Gürel, yayın hayatına yeni başlayan İzmir Life Dergisi’ne aşka bakışını anlattı. 
     
     Aşk Paylaşmak 
     AŞKIN sadece yürekte hissedilen bir duygu olmadığını vurgulayan Bakan Gürel, bu ifadesini de şöyle açıkladı "Aşk, aslında yaşamın her yönünü kapsayan, birlikte olma gereksinimi. Her yönüyle paylaşmak, vazgeçilmez bir biçimde biriyle her şeyi paylaşmayı istemek." 
     
     Tercih yaparsam eğer 
     EŞİNİN evlenince görevini bırakmasını yorumlayan Bakan Gürel, "Makam ve aşk arasında bir tercih yapmam gerekse kesinlikle tercihimi aşktan yana kullanırım. Eşim de öyle" diye konuştu. 
     
     Önemli olan mutluluk 
     ZELİHA Gürel de eşinin söylediklerine destek verdi ve şunları söyledi "Tabii ki özel hayatım için bu değer diye düşünüyorum. İş her şey değil. Önemli olan mutlu olmak. İnsanın özel hayatı kendisi içindir. Kesinlikle başkalarının malzemesi olmak istemiyorum." 
     



 YAŞAM 



















</TEXT>
</DOC>
