<DOC>
<DOCNO> 17485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/yasam/yas03.html </URL>
<DATE> 2001/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
35 günlük Robinson’ 
</HEADLINE>
<TEXT>

Tazmanya Adası’nda kayboldu. Ailesi cenaze bile düzenledi. Ancak su ve mantarla yaşamayı başaran Benjamin, 35 gün sonra kurtarıldı 
     DIŞ HABERLER SERVİSİ 

     Her şey Benjamin Maloney adlı 27 yaşındaki Australyalı’nın Tazmanya Adası’nda küçük bir keşif gezisine çıkmasıyla başladı. 
     Maloney, adanın büyük bir kısmını kaplayan Southwest Ulusal Parkı’nda 12 günlük bir gezi planlıyordu. Ancak yolunu kaybetmesine, kötü hava koşulları da eklenince planları alt üst oldu. Maloney kar ve fırtınayla mücadele ederken, ailesinin gönderdiği kurtarma ekipleri onu arıyordu... Ancak arama çalışmaları sonuç vermedi. Benjamin’in öldüğüne kanaat getiren ailesi de geçen cumartesi günü bir anma töreni düzenledi. 
     
Dağcılar buldu      5 hafta geçmiş, umutlar bitmişti. Ancak geçtiğimiz gün Avustralya televizyonu, öldüğü sanılan genci sedyeyle Tazmanya adasından hastaneye taşınırken gösterdi. 
     Tam 35 gün adada mahsur kalan Maloney şöyle konuştu "Yabani mantar yiyip su içerek yaşamayı başardım. Sonunda bir grup dağcıyla karşılaştım. Ve bu benim kurtuluşum oldu." 
     


 YAŞAM 
















</TEXT>
</DOC>
