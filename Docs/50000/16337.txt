<DOC>
<DOCNO> 16337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/15/guncel/gun09.html </URL>
<DATE> 2001/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Mucizeyi yaratan matematikçi... 
</HEADLINE>
<TEXT>

Kurumun üç büyük binası boş dururken 1.5 trilyona bina kiralayan ve "İşte SSK mucizesi" pankartı astıran bürokrat eski matematik öğretmeniymiş 
     HARUN GÜREK Ankara 

     Ankara’da kurumun üç büyük binası boş dururken bir işadamına ait binayı 1.5 trilyonluk ödemeyle kiralayarak, üstüne "İşte SSK mucizesi" pankartı astıran bürokrat, matematikçi çıktı. 
     Sıhhiye’deki Halk Bankası Genel Müdürlüğü eski binasını Mehmet Baldudak adlı işadamından kiralama emrini veren bürokratın, SSK Sağlık İşleri Genel Müdürü Hamit Mürseloğlu olduğu anlaşıldı. Mürseloğlu’nun daha önce, Yalova Lisesi’nde matematik öğretmeni olduğu kaydedildi. 
     Kulislere yansıyan bilgilere göre Okuyan, Mürseloğlu’nu geçen yıl SSK Sağlık İşleri Genel Müdürlüğü’ne atamak istedi. Konuya ilişkin üçlü kararname hazırlandı ve Çankaya Köşkü’ne gönderildi. Ancak Cumhurbaşkanı Ahmet Necdet Sezer, Mürseloğlu’nun nitelikleri ve kamudaki görev süresinin görev için uygun olmadığını belirleyerek, kararnameyi geri gönderdi. Okuyan da Mürseloğlu’nu, vekaleten Sağlık İşleri Genel Müdürlüğü’ne atadı. 
     Bu arada, binanın tadilatının Devlet İhale Yasası’na aykırı olarak ihale açılmadan yapıldığı vurgulanırken bunun için SSK İnşaat Dairesi’nden de onay çıkmadığı dile getirildi. 
     
Böyle soruşturma olur mu      Olayın Başbakanlık Teftiş Kurulu’nca soruşturulmasını isteyen Vatandaşın Vergisini Koruma Derneği Başkanı ve SSK eski Genel Müdürü Kemal Kılıçdaroğlu, binayı asıl kiralatanın Okuyan olduğunu ileri sürdü. 
     Kılıçdaroğlu şöyle konuştu "Bu kendi açıklamasından net biçimde görülüyor. Sayın Okuyan, soruşturma açtırdığını söylüyor. Dikkat edin, soruşturma devletin tasarruf yapmasının zorunlu olduğu, SSK’nın Ankara’da üç tane binasının boş durduğu bir dönemde niye kiralandığına ilişkin değil niye bir an önce taşınmadıklarına ilişkin. Böyle soruşturma olur mu Sayın Bakan samimiyse niye kiralandığına ilişkin soruşturma açtırtsın Açtırtamaz çünkü iş kendisine uzanır." 
     


 GÜNCEL 

































</TEXT>
</DOC>
