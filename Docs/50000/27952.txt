<DOC>
<DOCNO> 27952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/ekonomi/eko11.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Şeker Kurulu oluşturuldu 
</HEADLINE>
<TEXT>

     ANKARA Milliyet 

     IMF’ye verilen sözler kapsamındaki yasalardan biri olan Şeker Kanunu’nda öngörülen Şeker Kurulu’nun üyeleri belli oldu. 
     Atamalara ilişkin Bakanlar Kurulu Kararı’na göre, Sanayi Bakanlığı Müsteşar Yardımcısı Abdurrahman Özenbaş, Kurul Başkanı olarak görev yapacak. Kurul üyeliklerine ise Tarım Bakanlığı Müsteşar Yardımcısı Ahmet Yavuz Civelek, Dış Ticaret Müsteşar Yardımcısı E. Haluk Ayhan, Türkiye Şeker Fabrikaları Genel Müdür Yardımcısı Cengiz Sezer, Pankobirlik Yönetim Kurulu Başkanı Recep Konuk, Pankobirlik Genel Müdürü Mikdat Çakır getirildiler. Nişasta ve sakaroz kökenli şeker üreten firmalar adına Amylum Nişasta Şanayi’den Mustafa Muzaffer Sayınataç kurul üyesi oldu. Kurul üyeleri, beş yıl süre ile görev yapacak. 
     
     Kurulun görevleri 
     Kurul, yurt içindeki talebe ve güvenlik stoklarına yönelik A ve B türü şeker üretim kotalarını belirleyerek, iptal ve transferleri hakkında kararları alacak. İdari para cezalarını da uygulayacak olan Kurul, iç fiyat dengesi ve spekülatif etkileri dikkate alarak şeker ticaretinde gerekli düzenlemeler konusunda görüşlerini Dış Ticaret Müsteşarlığı’na bildirecek. 
     



 EKONOMİ 























</TEXT>
</DOC>
