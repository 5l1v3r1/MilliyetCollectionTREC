<DOC>
<DOCNO> 3582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/astro/index.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeniayın doğuşu 
</HEADLINE>
<TEXT>

Bugün Kova burcunda Ay, yeniden doğuyor. Öğleden sonra 15.06 gerçekleşen yeni ay, yeni bir dönemin de işaretçisidir. Yeniayın birkaç gün ardından her şey yeniden hızlanmaya ve belirgin hale gelmeye başlayacak. Kuşkusuz bu gelişme içinde en çok dikkat edileni Neptün olacak. Çünkü yeniay Neptün’le birleşmekte. Neptün gibi içinde karmaşa, hassaslık ve kolektif temalar taşıyan bir gezegenin yeniayda yer alması önümüzdeki döneme de yönsüzlük, kararsızlık ve çok rahat olmayan enerjiler getirmekte. 

Kilitlenen enerjiler 
Bu arada 26 - 27 Ocak günlerinde, Mars - Satürn ve Uranüs arasındaki huzursuzluk da kitlenen enerjiler ve yorucu, sert biçimde ortaya çıkan olaylar, tartışmalar anlamına gelebilir. Ankara’ya göre yeniay 8.evde gerçekleşmekte. Bu evde çok sayıda gezegen yer alıyor. Bu dönemde ekonomi, alınan krediler, reyting ve liderleri etkileyen olaylar daha ağırlıklı olarak gündeme gelebilir. Bu arada Satürn’ün ülkemiz haritasındaki Jüpiter’in karşısında olması ekonomide yetersiz kaynaklar ve yavaşlamaya işaret ediyor. Ay bugün sabah saatlerinde 05.43 Kova burcuna geçmiş olacak. Özellikle sabah saatlerinde Ay - Jüpiter rahat açısı daha iyimser, ilerici, hevesli enerjilere işaret etmekte. Bununla birlikte gün içinde yeniay öncesinde harekete geçmek pek kolay olmayabilir. Yapacağınız başlangıçları öğleden sonraya bırakmanızda fayda var. Akşam saatlerinde Ay, hem Neptün’le birleşiyor, hem de Venüs’e yarım kare yapıyor. Bu açılar duygusal konularda hassas, hayalci, romantik ve zevklere aşırı yönelen bir yön taşıyorlar. Bu bakımdan akşam saatlerinde kendimizi işe ve sorumluluklara vermekte zorlanabiliriz. Yaratıcı çalışmalar, estetik içeren konular daha çok ön plana gelebilir. Kendimizi, duygularımızı sınırlamak istemeyeceğimiz bir akşam söz konusu olacak. 

            Faks 287 74 37 
      





BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
