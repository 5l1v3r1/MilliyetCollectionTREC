<DOC>
<DOCNO> 43258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/son/sontur01.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Açık görüş sırasında bir mahkum eşini yaraladı 
</HEADLINE>
<TEXT>

     Edirne Kapalı Cezaevi'nin erkekler bölümünde, açık görüş sırasında bir mahkum, eşini kesici bir aletle çeşitli yerlerinden yaraladı. 
     Cezaevinde ''adam öldürmek''ten yatan Yavuz Çatuk, henüz belirlenemeyen nedenle, açık görüşte kendisini ziyarete gelen eşi Gülay Çatuk'u, cezaevinde yaptığı kesici aletle karın boşluğundan ve elinden yaraladı. Cezaevi görevlilerinin müdahalesiyle sakinleştirilen Çatuk'un elindeki kesici alet, güçlükle alındı. Ağır yaralanan Gülay Çatuk, Trakya Üniversitesi Tıp Fakültesi Hastanesi Acil Servisi'ne kaldırıldı. Bu arada, Çatuk'un, 1.5 ay önce Edirne Tarım Açık Cezaevi'nde kaldığı sırada, bir mahkum arkadaşını bıçaklayarak öldürdüğü için Kapalı Cezaevi'ne konulduğu bildirildi. 







</TEXT>
</DOC>
