<DOC>
<DOCNO> 39755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/31/siyaset/asiy.html </URL>
<DATE> 2001/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP’de vurgun’ çıkmazı 
</HEADLINE>
<TEXT>

Bayındırlık Bakanı’nın "icraatları" partide sıkıntı yaratırken Bahçeli, konuyu Kızılcahamam toplantısına götürmeye karar verdi 
     ÖNDER YILMAZ Ankara 

     Bayındırlık ve İsk n Bakanı Koray Aydın’ın deprem konutları ihalesi öncesinde şirket kurduğunun ortaya çıkması, MHP’de şok etkisi yaratırken, Genel Başkan Devlet Bahçeli, strateji belirlemek üzere partisinin yetkili organlarını topluyor. Bahçeli, toplantılarda Bayındırlık Bakanlığı’ndaki yolsuzluk operasyonlarının MHP’ye yönelik siyasi amaç güttüğü yönünde kanaate varırlarsa, koalisyondaki konumlarını gözden geçireceği mesajını verecek. MHP, Merkez Yönetim Kurulu MYK ve il başkanları ile bu hafta sonu Kızılcahamam’da kampa giriyor. Kızılcahamam’daki Patalya Oteli’ne bugünden itibaren gelmesi planlanan il başkanları ve MYK üyeleri, Bahçeli başkanlığında ayrı ayrı toplanacak. 
     İktidara gelir gelmez partililerin ihalelere girmesini yasaklamasına karşın, Aydın’ın ticari faaliyetlerine son vermemesi, Bahçeli’yi rahatsız etti. Böyle durumlarda taviz vermediği bilinen Bahçeli’nin Aydın hakkında nasıl bir karara varacağı merakla beklenirken, kulislerde de hafta sonundaki toplantılar sonrasında Bayındırlık Bakanı’nın istifa edebileceği dile getirildi. 
     
Milliyet konuşturdu      RADİKAL 
     Murat Yetkin Batı’da politikacılar özel işlerini kayyuma bırakıyor, yolsuzluktan kıvranan Türkiye’de, görev alanında şirket kuran bakan şu savunmayı yapıyor "Politikayı bırakınca ben ne yapacağım " 
     
     CUMHURİYET 
     Gazetenin manşetindeki haberde şu ifadeler kullanıldı Aydın’ın babasının kurduğu şirketin yelpazesi oldukça geniş. Operasyon, MHP’yi köşeye sıkıştıracak biçimde genişlerken, Aydın da köşeye sıkıştı. 
     Mustafa Balbay Aydın’ın kamuoyu önüne çıkıp tüm iddialara karşılık vermesi gerekiyor. Olay gensoruluk hale geldi. Bakalım MHP’nin tutumu ne olacak Onlara bir slogan önerimiz var ya aklan ya terk et. 
     
     HÜRRİYET 
     Cüneyt Ülsever Bakan bey, kendine emanet edilen kamu parasına sahip çıkmadığına göre istifa etmek zorundadır. 
     
Granist Bakan ortağımız değil      İstanbul Seramik Sanayi ve Ticaret A.Ş., Koray Aydın ile herhangi bir ortaklık ilişkisi içinde olmadığını bildirdi. Şirketten yapılan açıklamada, gruba bağlı olarak "seramik granit" üreten firmanın markasının "Granist" olduğu belirtilerek şöyle dendi "Mamullerimizin satışı, Türkiye genelindeki 168 bayi tarafından yapılmaktadır. Halil İbrahim Aydın firması, şirketimizin Ankara’daki 8 bayisinden birisidir. Bayilerimizin mağaza ve depolarında markamızı içeren reklam amaçlı tabelalarımız mevcuttur. Bu tabelaların üst kısmında firmamızın mamul ve altta ise bayimizin unvanı bulunmaktadır. Koray Aydın veya Halil İbrahim Aydın firmasının, firmamızla herhangi bir ortaklık bağı kesinlikle yoktur." 
     



 SİYASET 












</TEXT>
</DOC>
