<DOC>
<DOCNO> 28078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/son/soneko27.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 2. seans böyle geçti... 
</HEADLINE>
<TEXT>

     İMKB Ulusal-100 Endeksi, 1. seansa göre 207.90 puan artışla 2. seansı 10,982.98 puandan tamamladı. 
     Hisse senetleri ortalama yüzde 1.93 oranında değer kazandı. Borsa'da ilk seans yaşanan 47 puanlık düşüşün ardından, günün ikinci yarısında piyasa, holding ve banka hisseleriyle hafif toparlandı. Seans 10,756 seviyesinde durgun açıldı. İlk seans olduğu gibi düşük işlem hacmiyle yaklaşık 200 puanlık bir bandda hareket eden Endeks, ilk bir saati 10,873 puanla geçti. 
     İkinci yarıda en yüksek 11,062 puana kadar ulaşan Endeks, bu seviyede tutunmayı başaramadı. Hisse bazı kar realizasyonlarıyla gevşeyen Endeks, günü 10,982.98 puandan tamamladı. Hisse senetleri günün tamamında ise yüzde 1.48 oranında değer kazandı. Kapanışta mali endeks 339.09 puanlık artışla 15,953.41 puana, sınai endeksi 115.16 puanlık artışla 8,344.58 puana, hizmet endeksi de 139.31 puanlık artışla 6,350.28 puana yükseldi. 
     Böylece ilk seansa göre mali grup hisseler ortalama yüzde 2.17, sınai grubu hisseler yüzde 1.40, hizmet grubu hisseler de yüzde 2.24 oranında değer kazandı. 2. seansta işlem gören toplam 294 hisse senedinden 158'i değer kazandı. 40 hisse senedi değer yitirirken, 96 hissenin fiyatında ise değişiklik olmadı. Seansta, 114 trilyon 461 milyar 491 milyon liralık işlem hacmi oluştu. İki seansın işlem hacmi toplamı da, 265 trilyon 44.8 milyar lira olarak gerçekleşti. 2. seansta, Yapı Kredi Bankası, Garanti Bankası, Doğan Holding, İş Bankası C ve Akbank en yoğun işlem gören hisseler oldular. 






</TEXT>
</DOC>
