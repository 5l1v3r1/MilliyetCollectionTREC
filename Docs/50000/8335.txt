<DOC>
<DOCNO> 8335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/yazar/okur.html </URL>
<DATE> 2001/02/22/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Yamalı bohça 
</HEADLINE>
<TEXT>

     Herkes gazete ilanlarıyla derdine çözüm arıyor Seramikçiler, elektrikçiler derken bu kez devreye özel finans kurumları girdi. 
     Beş finans kurumu 
     Al Baraka, Anadolu Finans, Asya Finans, Faisal Finans, Kuveyt Türk Evkaf Finans Kurumu ortak bir açıklama yaptı. 
     Diyorlar ki 
     "Biz 4491 sayılı yasanın yerini alan ve 19 Aralık 1999 tarihinde Resmi Gazete’de yayınlanan 4389 sayılı yasa ile bazı maddeler dışında Bankalar Kanunu’na tabi kurumlar haline geldik. Kendi aramızda bir çalışma grubu kurarak, Mevduat Sigorta Fonu’na benzer bir başka fon kurmak için yola çıktık. "Cari Hesaplar ve Katılma Hesapları Sigorta Fonu" adını taşıyan bu fonla ilgili olarak 15 Şubat tarihinde Bankacılık Düzenleme ve Denetleme Kurumu’nun kapısını çaldık. Haberiniz olsun..." 
     Türkiye’de 1983 yılından bu yana 700 bin kişi faize "hayır" diyerek "kar ve zarar ortaklığı katılım payı" ile çalışan sistemin şemsiyesi altına girmiş. Toplam 3 milyar dolarlık bir fon toplanmış. İhlas Finans’ın faaliyetlerinin durmasıyla birlikte bu fon 2 milyar dolara inmiş. Çünkü İhlas Finans, 1 milyar dolarlık bir riski bundan sonraki süreçte nerelerden kaynaklanmış, belli olacak. 70 bin İhlaszede, 200 bin kişi de katılım payıyla ortak olduğu bu şirketten alacağını ancak Tasfiye Masası’na isim yazdırarak ve sonraki süreci takip ederek alabilecek. Oysa geride tam 500 bin kişi var. Ve onlar şimdi "güvence şemsiyesi" altına girmek için yapılan çalışmaları izliyor. 
     Özel Finans Kurumları açısından olaya bakıldığında durum açık. 
     BDDK’ya bir taslak sunulmuş. Şimdi bu taslak çalışma inceleniyor. Ancak böyle bir sistemin gelebilmesi için Bankalar Kanunu’nda bir değişiklik yapılması da kaçınılmaz görünüyor. 
     
Birileri kötü oynuyor      Elbette konumuz, "mevduata güvence" meselesi. 
     22 Kasım krizi ile Tasarruf Mevduatı Sigorta Fonu’na devredilen banka sayısı 11’e çıkınca güvence meselesinin ciddi bir tartışma konusu olması gerektiğini düşünüyoruz. 
     Olmadı. Kamuoyu, 2000 yılı ortasında Başbakan Bülent Ecevit’in ağzından "50 milyar liraya kadar olan tüm mevduatların güvence altında" olduğunu öğrenmişti... Ama ocak ayında Hazine ile Tasarruf Mevduatı Sigorta Fonu arasında imzalanan protokolün içeriğini kimse bilmiyor. IMF ile ek niyet mektubu gereği yapılan bu protokol konusunda tasarruf sahipleri durmadan telefon açıp soruyorlar 
     "Paramızın tamamı güvence altında mı " 
     Biz de diyoruz ki. 
     "Bize ulaşan bilgi mevduatlar güvence altında biçiminde. Fakat doğru bilgi için adres belli BDDK." 
     Ne diyelim ve düne dönelim. 
     "Ödemeler sistemi kilitlendi." 
     Yok öyle, burası Türkiye. Her şey tam rayına girdi derken girmiyor işte... 
     Dün ödemeler sistemi kilitlendi. Bir önceki gece saat 19’da iki kamu bankasının yükümlülüklerini yerine getirememesi zincirleme olarak sistemi kilitledi. Bankalar EFT yapamadı, birbirleriyle işlem yapamadı. Merkez Bankası’yla işlem yapamadı. Yurtdışındaki bankalara karşı olan yükümlülüklerini yerine getiremedi. 
     Velhasıl sistem durma noktasına geldi. 
     İMKB 100 Endeksi yüzde 18.11 oranında rekor bir değer kaybına uğradı. Bankalar 3 milyar doların üzerinde döviz talebinde bulundu. Repo oranları yüzde 7500’leri gördü. Ve bankacılar gün boyunca oturdu. 
     Neden 
     Çok açık, sistem çalışmadı. Ama bu kez sistem iki kamu bankası engeline takıldı. 
     Şimdi ne olacak 
     Merkez Bankası piyasaya para vermemekte direniyor. Ve ortada bir program var. Yamalı bohçaya dönen... Gidecek mi Bilmiyoruz. Sadece bildiğimiz ortalığın toz duman olması. Ve bazen siyasetçilerin değil bürokratların da operasyon yapma heyecanına kapılabileceğini hatırlatmak şart. 
     Birileri kötü oynuyor, ülkeye yazık oluyor. 
     Göreceğiz... 
     Not Bu yazı yazıldığında Ankara'daki zirve devam ediyordu. Zirvede çıkacak kararlar Türkiye'nin kaderini değiştirecek. 
     
     





Bitsin artık 


Kim değil nasıl 


Destek yağmuru 


Siyaset, hukuk, denetim 


Sanatçıların farkında bile olmayanlara 


Sezer'le Ecevit, gördünüz mü ne yaptığınızı .. 


Kemerlerinizi bağlayın... 


Fransız üzümü 7.5 milyona .. 


Filler ve Çimen 


IMF "Siyasi denge bozuldu" 


Susmasını bilmek 


İtfaiyeci aranıyor 


Türkiye devre dışında değil 


Yamalı bohça 


"Aile Reisi" 


Helva yapmayı bilmek 


Attila İlhan vak'ası... 


Pusula 


Bedava Köprü geçişi trafiği kurtarır mı 


Denetleme Kurulu 


Faiz dövizi frenleniyor ama halkı eziyor 


</TEXT>
</DOC>
