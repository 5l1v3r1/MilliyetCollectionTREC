<DOC>
<DOCNO> 39049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/yasam/yas02.html </URL>
<DATE> 2001/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Külkedisi evlendi 
</HEADLINE>
<TEXT>

Eskiden uyuşturucu kullanan bir garsondu, bir anne ve halktan biriydi’... Norveç Veliaht Prensi’nin gönlünü çalan Mette Marit, her şeye rağmen muhteşem bir düğünle dünya evine girdi 
     İRFAN KURTULMUŞ Kopenhag 

     Sadece Norveç halkı değil, tüm dünyada binlerce insan ondan, onun bir Sindirella’ masalını andıran hayat hik yesinden bahsediyordu... Ve dün yapılan düğün töreni bu konuşmalara bir de mutlu son ekledi... Her şeyi ile halktan biri’ olan Mette-Marit Tjessem Höie, Norveç Veliaht Prensi Haakon ile Oslo’daki görkemli düğünle dünya evine girdi. 
     
     Sokaklar doldu taştı 
     Avrupa’daki kraliyet ailelerinden pek çok ünlü ismin, prens ve prenseslerin katıldığı muhteşem düğünün dini nik hı, başkent Oslo’daki Domkirken Kilisesi’nde kıyıldı. 
     100 bini aşkın Oslolu, erken saatlerde düğün kortejinin geçtiği kraliyet sarayıyla kiliseyi bağlayan Carljoan Caddesi’ni doldurdu. 
     
     Halk da evet’ dedi 
     Bu tören bir anlamda, halktan biri olan prensesin halkla barışması anlamına da geliyordu... Veliaht Prens Haakon, bu evlilik için zor da olsa, Norveç halkının onayını aldı. 
     Çünkü evlendiği kadının, 4 yaşındaki oğlu Marius’un babası olan fotoğrafçıyla birlikte olduğu dönemde uyuşturucu ortamında bulunması, kamuoyunda büyük tepki ve tartışmaya neden olmuştu. 
     
     Basın toplantısı yaradı 
     Düğünden 3 gün önce saraydaki basın toplantısıyla geçmişinden duyduğu pişmanlığı dile getiren Mette-Marit, bu davranışıyla halktan büyük sempati görerek, Kral Harald ve Kraliçe Sonja’nın tam desteğini aldı. 
     
     300 milyon kişi düğünü izledi 
     Veliaht Prens Haakon’un aşkı uğruna, halktan ve tek çocuklu bir kadını seçmesi, babası ile aynı kaderi paylaştığını gösteriyor. Harald da, 1959’da gönlünü kaptırdığı halk kızı Sonja ile, tam 9 yıl bekledikten sonra 1968’de evlenebilmiş, o zaman halktan büyük tepki görmüştü. Mette-Marit’in açıklamasının ardından bazı kesimlerden gelen tepki üzerine gelinine arka çıkan Kral Harald, "1968’de ben de halktan bir kız olan Sonja ile evlendiğimde aynı kuşak tepki göstermişti. Yaşlandılar ve aynı tepkiyi yine gösteriyorlar. Ama onlar Sonja’yı zamanla sevdikleri gibi Mette-Marit’i de sevecek" dedi. Danimarka veliaht Prensi Frederik’in damadın sağdıçlığını yaptığı düğün, tüm dünya genelinde 300 milyon kişi tarafından izlendi. 
     



 YAŞAM 



















</TEXT>
</DOC>
