<DOC>
<DOCNO> 47849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/yazar/asik.html </URL>
<DATE> 2001/10/20/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Şarbona dur 
</HEADLINE>
<TEXT>

     ABD'de şarbona karşı endişe büyürken Özgürlükçü Parti lideri Steve Dasbach meseleye genel açıdan bakıyor 
     - Amerikan yönetimi "toptancı terör" adı verilebilecek uçak kaçırma, bombalı kamyon gibi olaylara karşı önlem alabilmektedir. Şarbonlu mektuplar gibi perakende saldırılara karşı ise 280 milyon Amerikalıyı korumak imkansız... Perakendeci terör insanları tek tek hedef alırken bütün toplumu dehşet içinde bırakıyor... 
     Dasbach devam ediyor 
     - İsrail'e bakınız.. Alınan bütün önlemlere rağmen hala teröristler insanları tek tek katledebiliyor, lokantaları vs. bombalıyor... 
     Teröristlerin bundan sonra başvuracağı cinayetleri kim bilebilir 
     Belki alışveriş ettiğimiz marketteki gıda ürünlerinin içine şarbon mikrobu katacaklar.. Belki yüzme havuzumuza çiçek hastalığı bakterisi serpecekler.. Belki bir otelin havalandırma borusundan odalara veba mikrobu püskürtecekler... 
     Peki çözüm 
     Steve Dasbach çözüm olarak Washington'un dünya çapında müdahaleci politikadan vaz geçerek "Önce Amerikayı koru" politikasına yönelmesini öneriyor. Yani Irak'a, Filistin'e, Güney Asya'ya Orta Doğu'ya vs. karışmaktan vaz geçmesini... 
     İsabet olur.. Başka çözüm de yok zaten.. Bakalım Dabılyu Bush bunu ne zaman anlayacak 
     
     Ceza suçludan intikam almayı değil onu eğitmeyi öngörmelidir. 
     E. Fry 
     
Penaltıdan dönüş yok...      Mesut Yılmaz alem adam... Bunu anlamak için sadece Cumhurbaşkanı Sezer'i hedef alan sözlerine bir göz atmak kafi.. Mesela diyor ki 
     - Ülke savaşın eşiğindeyken referanduma gitmeye hakkı yok... 
     Okurlar soruyor 
     - Ülke savaşın eşiğindeyken 550 kişinin kendilerine birer profesör maaşı zam yapmaya hakkı var mı 
     Bu arada Mesut Bey Cumhurbaşkanı Sezer'i ayrıca Anayasa suçu işlemekle suçluyor. 
     Acaba Anayasa suçu işleyen kim Sezer mi, Hükümet mi 
     Başbakan Ecevit Cumhurbaşkanı'nın referandum kararını Resmi Gazete'de yayınlatmıyor. Anlaşılan politik manevralanma için zaman kazanmaya çalışıyor. Ne var ki bu şekilde suç işliyor. Anayasa Profesör Zafer Üskül 
     - Cumhurbaşkanı'ndan gelen yasayı Başbakan'ın derhal yayınlatması gerekir, diyor, yayınlamamak görevi kötüye kullanma suçuna girer... 
     Ana tartışma noktasına gelince.. Zafer Üskül Cumhurbaşkanı'nın referandum kararı alma yetkisini doğru kullandığını söylüyor. Üstelik karar yanlış da olsa Anayasa"ya göre Cumhurbaşkanı'nın kararlarına itiraz sözkonusu değil. Ezcümle... Referandum kararından dönüş yok. 
     Aynen hakemin verdiği penaltı kararından dönüş olmadığı gibi... 
     
Laforizma      Günün yeni cocuk şarkısı "Bak postacı geliyor, selam veriyor, herkes ondan kaçıyor, şarbon saçıyor .. 
     Cihan Demirci 

Günün fıkrası      Milletvekilinin birine sormuşlar 
     - Sahi siz, "halkoylaması"ndan neden bu kadar korkuyorsunuz ki .. 
     Milletvekili 
     - Biz, "oylama"dan korkmuyoruz. Oylama bizim, Meclis'te her gün yaptığımız bir şey... demiş ve eklemiş 
     - Biz, "halk"tan korkuyoruz 
     Can Ozan 
     
Cevap      Hasan Pulur dün soruyordu 
     - Acaba Fenerbahçe’nin içindeki Galatasaraylı kim 
     Söyleyelim abicim... Geçen yıl takımınızı adam edip şampiyon yapan kişi... 
     
     







Taliban ve İslamcılar 


Şarbona dur 


İzgi'nin önerisi 


AB yolunda 'sahici' sorun Kıbrıs patlarsa 


Ara istasyon 


Araftakiler 


YÖK'ün inadını kim kıracak 


Görevimiz tehlike 


Türkiye’yi Dobu istilasından kurtaralım 


Bir teminat öyküsü 


Oradan, buradan, şuradan... 


Resmi Gazete krizi 


Vekil maaşı anayasaya girmiş ülke var mı 


Hata uygulayıcılarda 2 


Usame bin Ladin ve bizim meslek 


Şarbon 


</TEXT>
</DOC>
