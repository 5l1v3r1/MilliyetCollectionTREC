<DOC>
<DOCNO> 7721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/18/son/sonspo05.html </URL>
<DATE> 2001/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor Erzurumspor'u 6-0 yendi 
</HEADLINE>
<TEXT>

     Birinci Futbol Ligi'nde, Bursaspor, Erzurumspor'u 6-0 yendi. 
     Karşılaşmanın ikinci yarısına Bursaspor, skor üstünlüğünden de yararlanarak rahat başladı. Topu orta alanda tutmaya çalışan ev sahibi yeşil-beyazlı takım, 25 dakika rakibinin üstüne gelmesini bekledi. 
     Konuk ekip Erzuruspor ise orta alanda iyi organize olamadığı için hücumda etkili olamadı. 
     Erzurumspor'da, 49. dakikada Soner, 58. dakikada da Ivos sarı kart gördü. 
     59. dakikada Bursaspor serbest vuruş kazandı. Atışı kullanan Fatih'in sert şutunda, meşin yuvarlak az farkla yandan auta çıktı. 
     64. dakikada Bursasporlu Ender sarı kart gördü. 
     65. dakikada Erzurumspor'da, Zeki'nin yerine Selçuk oyuna girdi. 
     68. dakikada Bursaspor bir gol daha buldu. Tayfun'un ara pasıyla orta alandan hareketlenen Okan, penaltı noktası üzerinde kaleci Koraç ile karşı karşıya kaldı. Okan'ın yerden sert şutunun golle sonuçlanmasıyla, Bursaspor 4 farklı üstünlüğe ulaştı 4-0. 
     69. dakikada Bursaspor, farkı 5'e çıkardı. Erzurumspor'un gol sonrası kullandığı santra atışında Tayfun topu rakibinden alarak Okan'a aktardı. Korner çizgisine dek topla birlikte giden Okan, topu Murat'a kazandırdı. Bu oyuncunun vuruşunda, top Bursaspor'un 5. golü olarak filelerle buluştu 5-0. 
     70. dakikada Erzurumspor'da, Okan'ın yerine Eyüp oyuna girdi. 
     72. dakikada Erzurumspor'un kullandığı köşe atışında, Bursaspor ceza alanı içinde karambol oluştu. Topu önünde bulan Murat İpek, topa sert vurdu. Kaleci Serdar, kaleye giden topu son anda tokatlayarak kornere attı. 
     73. dakikada Bursasporlu Tayfun sarı kart gördü. 75. dakikada Bursaspor'da, Moshoeu'nin yerine Mehmet oyuna girdi. 
     Bursaspor'da, 80. dakikada Okan'ın yerine Sinan, 83. dakikada da Fatih'in yerine İlhan oyuna alındı. 
     90. dakikada gelişen Bursaspor atağında Ömer, sol kanattan topu ceza alanına ortaladı. Erzurumspor savunmasına çarpan top, oyuna ikinci yarıda giren Mehmet'in önüne düştü. Genç oyuncunun sert vuruşu golle sonuçlandı 6-0. Bursaspor, böylece sahadan 6-0 galip ayrıldı. 




</TEXT>
</DOC>
