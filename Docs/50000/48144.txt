<DOC>
<DOCNO> 48144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/yasam/yas00.html </URL>
<DATE> 2001/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşcinsellik tercih değil doğal bir eğilimdir’ 
</HEADLINE>
<TEXT>

Eşcinseller, "Sahnede alkışlanıp, sokakta taşlandığımız bir toplumda yaşıyoruz" diyor... Pek çok kişi homoseksüellere hastalıklı’ gözüyle bakıyor, kimi korkuyor, kimi baskı yapıyor... Uzmanlarsa gerçeği ortaya koyuyor "Cinsel yönelim, kişinin kendisinin seçip değiştirebileceği bir durum değil" 
     Türkiye'de üçüncü cinsin durumu - 1 
ELİF KORAP 

     Eşcinsellik... Yüzyıllardır hayatın tam ortasında varlığını koruyan ancak yeni yeni kabullenilmeye başlanan olgu... 
     Eşcinselliğin algılanışı ve yaşanışı, her ülke ve toplumda farklı... Türkiye’de eşcinsel’ denince çoğu kişinin aklına E - 5’te görülen travestiler, ağır makyajlı şarkıcılar, kırıtarak yürüyen, daha kadınsı giyinip konuşan dar blucinli genç erkekler geliyor... Çoğu insan eşcinsellerin gittikleri barlara uğramaktan çekiniyor, aileler çocuklarının onlarla arkadaş olmasını pek istemiyor. Öte yandan aynı toplumun bireyleri eşcinsel şarkıcıları ayakta alkışlıyor... 
     
     Tedavilik bir şey değil’ 
     Peki kimdir eşcinsel, ne yapar, neden insanlar kaçar ondan Travesti ve eşcinselin farkı nedir Bu bir hastalık mıdır Çoğumuz eşcinselleri tanımıyoruz ve tanımadığımız bir şeyden korkuyoruz... Bu sefer onlara sorduk "Kimsiniz Ne iş yaparsınız Eşcinsel olmak ne demek Beklentiniz nedir " dedik. Gay’lerle, travestilerle, lezbiyenlerle ve onların aileleriyle konuştuk. Ne hissettiklerini, yaşadıklarını, öykülerini kendilerinden dinledik. Hukukçuların, psikiyatristlerin eşcinsel kimliğe bakışını araştırdık.... 
     Cinsel Eğitim Tedavi ve Araştırma Derneği CETAD Başkanı Psikiyatrist Dr. Nesrin Yetkin, eşcinselliğin psikiyatrik hastalık sınıflamalarından 20 yıl önce çıkarıldığını belirtiyor şöyle diyor "Eşcinsellik üç çeşit cinsel yönelimden biridir. Eşcinsel yönelimi değiştirmeye yönelik herhangi bir tedavi girişimi, etik değildir. Zaten başarılı olma şansı da yoktur." 
     
     Ergenlikte fark ediliyor 
     Kişilerin, eşcinsel olduklarını genel olarak ergenlik döneminde fark ettiklerini kaydeden Yetkin, bazı eşcinsellerin, toplumdaki homofobi’ nedeniyle yönelimlerini bir süre reddettiklerini, kendilerini karşı cinse ilgi duymaya zorladıklarını anlatıyor. 
     Dr. Nesrin Yetkin, bir heteroseksüelin bir eşcinselle arkadaşlık etmesinin, ruh sağlığını etkilemeyeceğini belirterek şunları söylüyor "Cinsel yönelim asla görme veya örnek alma ile oluşmaz, değiştirilemez. Cinsel yönelim aile içinden örnek alma ile oluşsaydı, kimse eşcinsel olamazdı." 
     
     Kendinizi gizlemeyin’ 
     Toplumda pek çok kişinin, hatta eşcinsellerin bile eşcinselleri dışladığını belirten Dr. Yetkin şöyle konuşuyor "Toplumda azınlıkta kalan daima dışlanır. Önyargılar da bunu etkiler. Sosyal konumları iyi olan eşcinsellerin kendilerini gizlemekten vazgeçmeleri olumlu olacaktır. Ön yargıların değiştirilmesinde medyanın tartışılmaz rolü var. Bu konu medyada ne kadar konuşulur, tartışılırsa yanlış bilgilerin düzelmesi de o kadar kolaylaşır" 
     
     Çocuğunuz eşcinselse... 
     Dr. Nesrin Yetkin, çocuğunun eşcinsel olduğunu öğrenen ailelere şu önerilerde bulunuyor 

</TEXT>
</DOC>
