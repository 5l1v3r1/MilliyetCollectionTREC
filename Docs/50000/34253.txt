<DOC>
<DOCNO> 34253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/28/yasam/yas03.html </URL>
<DATE> 2001/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Sülün ve kekliği önce yetiştir, sonra avla... 
</HEADLINE>
<TEXT>

     BÜNYAMİN YIL Adana DHA 

     ÇUKUROVA bölgesinde aşırı avlanma sonucu sayıları giderek azalan sülün ve keklik neslinin çoğaltılması amacıyla başlatılan proje, ilk yılında başarıya ulaştı. Adana İl Özel İdaresi ve Tarım İl Müdürlüğü’nün ortak çalışmasıyla Bursa’dan getirtilen damızlık sülünlerden bin adet civciv - anaç arası büyüklükte "palaz" elde edilirken, 150 de keklik yavrusu yetiştirildi. 
     
     Doğaya salınacaklar 
     YÜREĞİR ilçesinde 180 dekarlık araziye kurulan Örnek Tarım Merkezi’nin Müdürü Ziraat Yüksek Mühendisi Mahmut Sarıcan, doğal ortamlarında yetiştirilen sülün ve kekliklerin beş yıllık proje sonunda doğaya salıverileceğini söyledi. Sarıcan av tüfeği bayilerine de sattıkları tüfek başına sülün ve keklik satın alıp doğaya salıverme şartı getirileceğini anlattı. 
     



 YAŞAM 























</TEXT>
</DOC>
