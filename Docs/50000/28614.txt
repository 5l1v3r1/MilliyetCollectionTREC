<DOC>
<DOCNO> 28614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/dunya/dun01.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ele verir talkını... 
</HEADLINE>
<TEXT>

Irak’a karşı sertlikten yana olan ABD Başkan Yardımcısı, bu ülkeye mal satmış 
     YASEMİN ÇONGAR Washington 

     ABD Başkan Yardımcısı ve Körfez Savaşı dönemindeki savunma bakanı Dick Cheney’nin eskiden yönettiği petrol şirketi Halliburton’ın, sadece İran ve Libya’da değil, Irak’ta da iş yaptığı ortaya çıktı. 
     Cheney, seçim kampanyası sırasında, şirketinin yabancı ortaklar aracılığıyla İran ve Libya’da bazı projelere katıldığından haberdar olduğunu açıklamış ancak, "Irak ile iş yapılmasına kesinlikle karşı çıktığını" bildirmişti. 
     "The Washington Post" gazetesinin önceki gün, Birleşmiş Milletler BM belgelerine dayandırarak verdiği haber ise, Cheney yönetimindeki, Dallas merkezli Halliburton şirketinin, Irak’a 73 milyon dolarlık malzeme sattığını ortaya koydu. BM denetiminde yapıldığı için, sözleşme örnekleri de BM’de bulunan bu ihracatın, petrol sondajında kullanılan malzemeler ve yedek parçaları kapsadığı anlaşılıyor. 
     
     Ticarete engel yoktu 
     Haberde, Halliburton’ın eski yetkililerinin, "Irak’la ticareti engelleyen bir şirket politikamız yoktu" şeklindeki açıklamalarına da yer verildi. Gazeteye açıklama yapan şirket yetkilileri, Dick Cheney’nin bu ticaretten haberi olmamasının imkansızlığını’ vurguladılar. 
     



 DÜNYA 












</TEXT>
</DOC>
