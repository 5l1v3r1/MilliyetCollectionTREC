<DOC>
<DOCNO> 26748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/siyaset/asiy.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanki babalarının çiftliği 
</HEADLINE>
<TEXT>

Ankara Atatürk Orman Çiftliği’ndeki talan isyan ettiriyor. Yapı yasağına rağmen, çiftlikteki kiracılar yapılaşmaya gittiler. 50 yıllığına kiralanan milyarlık tesislerin kirası sadece 25 milyon 
     GÜNSELİ ÖNAL Ankara 

     TBMM KİT Komisyonu, Atatürk Orman Çiftliği’ndeki AOÇ talanı mercek altına alıyor. SİT alanı olması nedeniyle kesin yapı yasağı bulunmasına karşın çiftlikteki alanları kiralayanların sözleşmelere aykırı yapılaşmaya gitmeleri ve milyarlık tesislere "50 yıl sabit olmak üzere" sadece 25 milyon kira verilmesi komisyon üyelerini isyan ettirdi. Başbakanlık Yüksek Denetleme Kurulu’nun raporunda, "Bu tür işyerleri için gelir paylaşımına dayalı sözleşme akdedilmeli" denildi. Rapora göre, AOÇ’nin 48 bin metrekare arazisini 1957’de 50 yıllığına kiralayan Atlı Spor Kulübü, son kontratla 50 yıl daha kullanabileceği bu arazi için ayda 25 milyon lira kira ödüyor. Takdir Komisyonu ise, arazi için aylık 2 milyar 176 milyon lira bedel belirledi. AOÇ’nin 65 bin metrekare arazisini aynı koşullarla kiralayan Türkiye Jokey Kulübü’nün ödediği 25 milyon liralık kiraya karşılık, Takdir Komisyonu’nun belirlediği miktar 5 milyar 461 milyon lira. 1 milyar 250 milyon lira kira ödeyen Çiftlik Merkez Lokantası’nın yerine 10 milyar lira değer biçildi. Türkiye Jokey Kulübü’nün 2 milyar lira ödediği araziye 81 milyar, Binicilik İhtisas Kulübü’nün 150 milyon lira ödediği araziye 2 milyar 176 milyon lira ve Büyükşehir Belediyesi’nin 800 milyon lira ödediği araziye ise 21 milyar değer biçildi. 
     
İki üye 50 yılın kirasına bedel      Atlı Spor Kulübü Dernekler statüsünde bir spor kulübü. Derneğe 7.5 milyar lira karşılığı üye olunuyor. Ayrıca belirli bir aidat ödeniyor. At binmeyi öğrenmek isteyenler, hocalar ve atlar için ayrı ücret ödüyor. Atların bakımı da ücretli. İki üyenin ödediği 15 milyar lira, kulübün 50 yıllık kira giderinin tamamını karşılıyor. 
     Türkiye Jokey Kulübü Tarım Bakanlığı denetiminde özerk bir kuruluş. At yetiştiriciliği ve yarışçılığı yapıyor. Üyesi yok. İçtüzükleriyle yönetim kurullarını belirliyor. 
     



 SİYASET 
















</TEXT>
</DOC>
