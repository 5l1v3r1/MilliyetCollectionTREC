<DOC>
<DOCNO> 33560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/24/magazin/yazdud.html </URL>
<DATE> 2001/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Çeşme’de yaşam cıvıl cıvıl 
</HEADLINE>
<TEXT>

Eğlencede kalitenin adı CeCe’, Dalyanköy’de balık zevki, My Moon, Seaside, İnside, Paprika, Kumrucu Hüseyin, Dost pide, Altınkapı, Mask, yıldız yağmuru 
     Bildiğiniz üzere ben İzmirli’yim, her ne kadar İstanbul’da kurulan İzmirliler Derneği’nden henüz çağrı almasam da fanatik bir Egeli’yim. Yenikapı-Bandırma hızlı feribot seferleri sayesinde bu kez İzmir’e çok rahat gittik. Ama İzmir sonrası bir felaket. Karayollarının bu işe bir çözüm bulması gerekiyor, doğru dürüst bir levha yok, otobanda adam kesseniz kimsenin haberi olmaz, zifiri karanlık. Neyse benim 15 yıllık sevgili bir dostum, genç işadamı Metin Köroğlu’nun ayırttığı Sheraton Oteli’ne indik. Ben aslında Altınyunus’cuyum. Ama bu kez yeni bir yer görelim ve ilgilenenlere de tanıtayım istedim. Dilek Holding’in sahibi İskender Dilek dünya çapında çok güzel bir otel yapmış, eski Turban’ın yerine. Basın ve Halkla ilişkileri yürüten Cihangir Canıyılmaz hayli şeker bir çocuk. Yalnız otelde pek çok eksik var, personel ve servis yetersiz. Tabii her şey zamanla düzelir. O gece yemeği yine 25 yıldır tanıdığım Alsancak’da da yerleri olan Cüneyt-Levent Özesen ile Hayri Hasilik’e ait Altınkapı’da yedik. Tıklım tıklımdı. Çünkü fiyatlar o kadar makul ki, bir de çocuklu aileler rahatlıkla gelebiliyor, bebekler için özel arabalar var. Önünüze getirilen mönü de resimli. Yiyeceğiniz her şeyi fiyatlarıyla birlikte görüyorsunuz. Porsiyonlar öylesine büyük ki tek çeşit ile rahat doyabiliyorsunuz. Acılı ve acısız Adana kebap, İskender döner, Altınkapı köfte spesiyal, kaşarlı, İnegöl, karışık köfte, çöp, piliç şiş, ızgara et ve piliç şinitzel, spesiyal pizza 3 milyon lira. Hayli ferah, hijyenik ve şık. Alkol ve diğer içecek fiyatları da 500 ila 2,5 milyon lira arasında değişiyor. Ayrıca altı değişik mönüleri var. Döner, İnegöl köfte ya da piliç şiş, mevsim salatası, kızarmış patates ve cola ya da ayran 3,5 milyon lira. İki kişi tıkabasa yedik, yanında karpuz ve birer duble Tekirdağ rakısı olmak üzere 
     13 milyon lira ödedik. Altınkapı’nın İzmir şubesi Alsancak’da, Çeşme şubesi ise Ilıca’da. O gün bize şef Yaşar Temel ve garson Ahmet Vatan hizmet etti. Tel 0232 723 18 41. 
     
Cenk fırtına gibi, Fatih ve Alex hızlı      Efendim yemek sonrası bana ve de Çeşme’deki herkese göre in’ mekan olan merkezi İzmir’de bulunan CeCe Bar’ın yazlığına gittik. İstanbullu mekan sahipleri burasını mutlaka görmeli. Cenk bile "Böyle şık bir dükkanda ilk kez çalışıyorum" dedi. CeCe’de salı günleri Fatih Ürek, çarşamba, perşembe Alex ve hafta sonları da Cenk Eren çalışıyor. Tabir-i caiz ise iğne atsanız yere düşmez. Bana göre Çeşme’deki eğlence Bodrum’a göre daha kaliteli. İnsanlar birbirini görmeye, tenkit etmeye değil de eğlenmeğe geliyor. O gece Cenk sahne aldı. CeCe’nin sahibi Metin Köroğlu, kısmetse bu kış CeCe’nin İstanbul şubesini açmak istiyor, hayırlısı tabii. Müdür Çetin Serbester, şef İbrahim Akçakaya, Ceyhan Pir, sesi hayli güzel olan ve arasıra şarkı da okuyan Bülent Aydoğdu, Erhan Güneş, İbrahim Yılmaz o gece servise baktılar. Barmen Murat Bal, Muzaffer Elgün’ün yaptıkları kokteyler dillerde. Bu arada yazlık ve kışlık CeCe’nin güvenliği Metin Çakıcıoğlu, Sabri Çetinsoy, Ulaş Sürmez, Ahmet Güneş ve İsmail Uzlaş’a teslim, bugüne değin tek bir kavga çıkmamış, maşallah. O gece Cargo Cargo’nun İzmir temsilcisi İdris Ellibeş, modacı Hakan Elyaban, Sadık Kızılağaç, Uğurkan Erez, İzmir’in iftihar kaynağı, Göztepe’yi şampiyon yapan antrenör Ümit Kayhan, İlknur Soydaş, Ozan İçkale stadyuma dönen kalabalıkta görebildiklerim oldu. Çeşme’de CeCe kaçmaz bilesiniz. 
     Ha bu arada, İstanbul ve Bodrum’a oranla fiyatlar gülünç. Rezervasyon telefonu 0232 723 19 19. 
     
Seaside, İnside, Maymun, Envelo, kumrucu Hüseyin      Çeşme’ye gidip de kumrucu Hüseyin’in yerine uğramamak olmaz. Sabah kahvaltısını seyahat arkadaşım, sırdaşım İsmail Akkaya ile birlikte Ilıca’daki şubesinde yaptık. Şimdi ekonomik kriz diyoruz ama inanın 5 milyona Çeşme’de temiz pansiyonlar, 1-2 milyona rahat karnınızı doyurabileceğiniz olanaklar var. Kumrucu Hüseyin’in sahibi Hüseyin Pekmen ve dükkanı yöneten, gıda mühendisi kızı Nihan ile konuştum, işleri çok iyi. Servise İzmir’den tanıdığım emekli polis Kemal Aytekin baktı. Peynirli, sucuklu, salamlı sandöviç 600, karışık 800, Yengen’ dedikleri ve içinde her çeşit olan türü ise 800 bin lira. Üç kişi içecek dahil 5 milyon lira ödedik. Tel 0232 723 37 35. Otel ve evlere de servis var. Kahvaltı sonrası Cenk’in mihmandarlığında bir Çeşme turu attık. Yabancı turist yok, burada ağırlık yerlide, esnaf kötü, çünkü gelenler ancak eğlenmeye ve de yemeğe para yatırıyorlarmış. Bu nedenle Çeşme’de de özellikle hediyelik eşya satanlar kara kara düşünüyor. 
     
     Tur sonrası önce Cüneyt Kurt’un Grand Otel Ontur’da açtığı Le Bouguet adını verdiği beach-restoran ve bara uğradık. Cüneyt, Çeşme gecelerine yine renk katıyor. Ardından da baba dostum sevgili Erol ve oğulları Murat ile Cevat Çehreli’nin sahibi oldukları en güzel beach Seaside’a gittik. Keyifler yerindeydi. İzmir sosyetesi, ünlü kim varsa oradaydı. Aysun Kayacı, Ayşe Hatun Önal, Ebru Şallı, Harun Tan, NTV’nin başarılı haber spikeri Seba Tümer, bizim Görünen Adam’ sevgili Bekir Saçar’ın güzel eşi Aslı ile biraz lafladık. Bir de İzmir’den yeni bir top model çıkmış adı Şebnem Scheaper, geleceğin Claudia Schiffer’ı olarak lanse ediyorlar. Bu arada Erol ağabey gelecek yıl burasını devretmek istiyor, nedeni ise torun sahibi olmak istemesi. Çünkü aslan gibi oğullarının eğlence sektöründe oldukları sürece bekar kalacaklarına inanıyor Seaside’ın içinde yer alan Mehmet Özener’in de ortağı olduğu İnside özellikle geceleri hoş. İlk kez bu yıl İzmirliler’e merhaba’ diyen, Sıdıka-Uğur Heperol çiftinin sahibi oldukları My Moon’da akşam ve öğle servislerinde Çeşmeliler’in hizmetinde. İşletme Harun Aslan’da, şef Enver, Murat, garson Ümit o gün masaya baktılar. Ben My Moon Latin Clup’da yalnızca meyva yedim, ama masadakiler karınlarını doyurdular. Gelen hesaba baktım Çeşme ideal. Akşam da My Moon’da fiyatlar Sezar salata, Akdeniz yeşillikleri, ton balıklı salata çeşitleri 3 ila 5,5 milyon. Sandöviç çeşitleri 1,5 ila 4, ızgaralar 4 ila 5,5, pasta ve makarnalar 4 ila 4,5, tatlı çeşitleri ise 1,5 ila 3 milyon lira arasında. Porsiyonlar hayli doyurucu. Alkollü içecekler biraz pahalı ama diğerleri normal. Bu arada beach’de ilk yardım, cankurtaran kulesi mevcut, bu yıl Seaside Uluslararası Çevre Kuruluşları’nca en temiz ve bakımlı plaj ödülüne layık görülmüş. Rezervasyon numarası 0.232 716 90 99. Akşamüstü İzmir’in de en nezih gece kulüplerinden biri olan ve Çeşme’de şubesi bulunan Clup Envelo’ya şöyle bir uğradık. Kalite hayli yüksek. Bizimle Tarkan ilgilendi. Tel 0232 724 98 95. İyi müzik ve kaliteli bir ortam için Envelo kaçmaz. Zaten sevgili Nedim Demirağ da buna müseade etmez. Çünkü Envelo, Demirağ’ın sahibi olduğu Çeşme’nin en güzel butik otellerinden biri olan Dalyan Plaza Hotel içinde. Aynı mekanda bir de İtalyan restoranı var. Burada da İzmir sosyetesini ve Çeşme’ye gelen tüm ünlü konukları görmeniz mümkün. 
     
Uluslararası İzmir Festivali, Mask, Dalyanköy, Dost pide      Çeşme’ye üç gece 2,5 gün tabii ki yetmedi ama ben yine de elimden geldiğince turladım o nedenle de kimse çıkıp da bana "Ooo, tatilin nasıl geçti " demesin, çünkü yine kendimi işe verdim. Bir sabah kahvaltıyı bu kez Çeşmeliler’in Ilıca’daki uğrak yeri olan Dost Pide’de yaptık. Gerçekten Türkiye’nin hiçbir yöresinde böyle güzel pide bulamazsınız. Sahibini ilk kez o gün tanıdım Reşat Akbaykal, koyu bir Atatürk hayranı. Karvizitlerinin arkasında da Bağımsızlık benim asıl karakterimdir" sözleriyle Atamızın resmi aslan gibi duruyor. Tel 0232 723 20 59. Burada yediğimiz iki pide ve iki çay ile bir ayrana 4,5 milyon lira ödedik. Bu rakamlarda ne abartma ne de indirim var bilginize. Öğlen eski mekanlarımdan Altınyunus’a şöyle bir uğradım. Baküs’de Zafer Cebi, Özlem ve Atilla Demircioğlu canlı müzik yapıyor. Neptün Bar’da Serkan Ünlü, Park Restourant’da balık, Kaptan Cafe’de de her çeşit sandöviç, hamburger ve salata mönüleri bulabilirsiniz. Eski bir dost ile lobide karşılaştım. Koyu bir klasik müzik hayranı. 15.Uluslararası İzmir Festivali’ne gelmiş. Festival 28 Haziran’da başlamış ve 24 Temmuz’da sona eriyormuş. Salı akşamı Çeşme Açıkhava Tiyatrosu’nda Paco de Lucia ve Grubu’nun konseri var ve final. Akşam yemeğini, kendisini İstanbul’dan tanımaktan büyük mutluluk duyduğum sevgili Hakan Dalokay’ın da ortağı olduğu Ayayorgi koyundaki eski Barcelona’nın yerine açılan Mask’da yedik. Çeşme’de 2001’in in’ mekanı. Ortakları Murat İyriboz ve Alaattin Ulaş da oradaydı. Akdeniz lezzetleri mönüde ön planda. Şef Sezai Ulutürk, İstanbul Joy’dan tanıdığım DJ Can Hatipoğlu Ayayorgi’ye büyük renk getirmişler. Barmenler Ömer Güzel, Serkan Kanpak, İlhan Metin, şef Süleyman Şekercioğlu o gece hizmet ettiler. Mask cebinde parası olanlar için müthiş manzarası ve mutfağı ile ambians olarak in’. Fiyatlar başlangıçlarda 7 ila 12, zeytinyağlı mezelerde 3-3,5, salata çeşitlerinde 4-4,5, makarna ve pizzalarda 9-12, ana yemeklerde ise 9 ila 14 milyon lira arasında değişiyor. Gece kaliteli müzik dinleyip yalnızca içkinizi de yudumlayabilirsiniz tabii. Tel 0232 712 14 91. Mask çıkışı yeniden biraz Cenk Eren’e, CeCe’ye uğradık, ardından da Beyaz’ın Çeşme’de açtığı ve in’ olan barı Paprica’ya gittik. Benim İstanbul’dan tanıdığım ve işinde gerçekten mükemmel olan sevgili Barış Aslan burada VİP müşteriye bakıyor. İşletme müdürü Göknay Eyüpoğlu, salon şefi Sunay Tekurus, DJ Mehmet Demir, mutfak şefi Ergun Mutlu. O gece hayli hareketliydi. Ebru Şallı, Harun Tan, İlknur Soydaş, Ozan İçkale, Arto, Cem Yılmaz, Yılmaz Erdoğan, Cenk Ulukartal, Zeynep Beşerler, Yurdal Sert, Esin Moralıoğlu, Beyaz ve Çağla Şıkel’i gördüm. Bar 24.00-03.00, restoran ise 20.00-24.00 arası hizmette. Restoranda soğuk salatalar 4-5,5, sıcaklar 5-6, çorba 2, başlangıçlar 4-6 ve makarna çeşitleri 4-5,5, tavuk ve et spesiyalleri ise 5 ila 8,5 milyon lira arasında. Rezervasyon içi 0.232 723 27 13 ü arayın. Efendim pazar günü finali Dalyanköy’de yaptık. Burada sıra sıra balıkçılar var. Değirmen, Hasan Usta’nın Yeri, Mavi Yeşil. Turlarken Show TV Magazin Müdürü sevgili Volkan Öksüz ve karısına rastladım, biraz dertleştik. Onlar MaviYeşil’deydi. Biz Dalyanköy Körfez’e oturduk. Sahipleri Neriman-Mehmet Kabadayı. Genel Müdür Memet Karabina. Çok özel mezeleri var. Ekşili ve tava kalamar, kalamar pilaki, deniz börülcesi, pazı sarması, tüm deniz mahsulleri taze ve balık çeşitlerini beğenip, fiyatını sorup tezgahtan alıyorsunuz. Bize o gece servisi Bestami Topdağ yaptı. Yalnız fiyatlar İstanbul ayarında bilesiniz. 
     Telefonu 0232 724 79 47. Çeşme’de söz edilecek o kadar yer var ki. Ama yerimiz malum. Evet bu pazarlık da 
     bu kadar. Kalın sağlıcakla, en kötü gününüz benimkinden iyi olsun. 
     
     



 MAGAZİN 















</TEXT>
</DOC>
