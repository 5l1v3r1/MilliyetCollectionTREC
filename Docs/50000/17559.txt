<DOC>
<DOCNO> 17559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/dunya/dun01.html </URL>
<DATE> 2001/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yugoslavya’ya veda seçimi 
</HEADLINE>
<TEXT>

     DIŞ HABERLER SERVİSİ 

     Bir zamanlar 6 cumhuriyet, 2 özerk bölgeden oluşan Yugoslavya Cumhuriyeti son nefesini demokratik bir prosedürle veriyor. Halen sadece Sırbistan ve Karadağ’dan oluşan Yugoslavya Federal Cumhuriyeti’nin küçük ortağı Karadağ, dün genel seçim için sandık başına giderken Yugoslavya’dan ayrılıp ayrılmama konusunda da iradesini belirleyecek. 
     600 bin nüfuslu Karadağ’daki kritik genel seçimde 447 bin seçmen 77 sandalyeli parlamentonun yeni üyeleri için tercih yaptı. "Karadağ Zaferi" solganıyla seçime giren bağımsızlık yanlısı Devlet Başkanı Milo Cukanoviç, seçimi kazanması halinde, Karadağ’ın Avrupa yönündeki gelişmesini ve demokratikleşmesini güvence altına alacağını söyledi. Bağımsızlık için referandum sözü veren Cukanoviç, 9 milyon nüfuslu Sırbistan ile 600 bin nüfuslu Karadağ’ın ortak bir devlet içinde asla eşit olamayacağını vurguladı. 
     "Yugoslavya ile Birlik Koalisyonu" sloganını atan muhalefet partileri ise Sırbistan - Karadağ Federal Cumhuriyeti Yugoslavya’yı yaşatmak için mücadele veriyor. 
     


 DÜNYA 











</TEXT>
</DOC>
