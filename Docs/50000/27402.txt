<DOC>
<DOCNO> 27402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/magazin/mag03.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Eros’la düeti çok istiyordum’ 
</HEADLINE>
<TEXT>

Genç kızlar nefesini tutmuş Eros Ramozotti’yi beklerken, onu bekleyen biri daha var... Konuşurken yüzünden mutluluk’ akan Musti, en beğendiği şarkısında Eros’la düet yapacak... 
     Buluşmalar Ahmet Tulgar 

     Mustafa Sandal, önümüzdeki günlerde İstanbul’da Eros Ramozotti ile düet yapacak. Bu yüzden de çok mutlu olduğunu söylüyor. Mustafa Sandal, şu sıralar manken Tuba Ünsal ile beraber. Yine çok mutlu. Ekranında Musti ve Tuba yazılı telefonundan arayanlarlarla da bizimle de konuşurken bu mutluluğu hissediliyor. Mutlu biriyle sohbet güzeldi. 
     
Eros Ramozotti ile İstanbul’da düet yapacaksınız. Bu konudaki çalışmalarınız ne aşamada 
     Önümüzdeki pazar Roma konserini izleyeceğim Eros’un. Cuma günü Roma’ya gidiyorum. Konserden sonra onunla prova yapacağım. 
     
Eros Ramozotti’yi uzun süredir mi takip ediyorsunuz 
     1986 yılında "Uno storia importante" parçası ile San Remo’da yırtık bir kot, Vans marka ayakkabı ve gri bir ceketle çıktığından beri, içine hiçbir şey giymemişti, takip ediyorum. 
     
Hangi şarkıyı söyleyeceksiniz 
     Eros’un albümünün beşinci parçasını söyleyeceğiz. Ben, Eros’un albümünü aldığımda bu parçayı o kadar beğendim ki Türkçe söz yazıp söylemek istedim. Sonra bana bu şarkıyı söyleme teklifi geldi. Keşke Allah’tan başka şey isteseydim. Ama bu da çok istediğim bir şeydi. 
     
Eros Ramozotti’nin ekibinden birisi size ilginç bir şey anlatmış. 
     Menajerinin asistanı görüşmemizde, "Tüylerim diken diken oldu. Hareketleriniz o kadar Eros’a benziyor ki" dedi. 
     
Bu ara beste yapıyor musunuz 
     Şu sıralar benim en aktif dönemim. Aslında albümümün parçaları da hazır. Fakat bu yaz çok albüm çıkıyor. Bu kervana katılmak istemediğim için martta çıkarmayı planlıyorum. Yeni prodüksiyonlar olacak. Vokalistim Beyza için bir albüm yapıyorum. Bir de daha önce şiir albümleri yapan, ismi sürpriz, birinin şiirlerinin arkasında müzik yapacağım. 
     
Niye buraya bodyguard’sız geldiniz 
     Şimdi konserde bodyguard gerekiyor. Bu konser psikolojisi. Ama sokakta, gördüğünüz gibi kimse bize saldırmıyor. Şimdi bir şarkıcının yanında bodyguard’ı olur da saldıranı olmazsa, çok komik bir durum olur. 
     
Ama siz zaten saldıranları engellersiniz. Sürekli spor yapıyorsunuz. 
     Evet, haftada altı gün, günde üç saat spor yapıyorum. Ben kaliteli bir hayatı hedefliyorum. Bu yüzden sağlığıma da dikkat etmem lazım. 
     
Spor çok yorucu. Eh, işleriniz de çok. Bu yorgunlukla o gencecik sevgilinize, Tuba Ünsal’a ayak uydurabiliyor musunuz 
     O bana ayak uydurmak da zorlanıyor. Biz galiba biraz "Tencere yuvarlandı içindeki yemeği buldu" olduk. Mutluyum, çünkü pozitif enerjisi olan, güler yüzlü, sıcak, doğal bir insanla beraberim. 
     
Saçlarını sarıya boyatmasını siz mi istediniz 
     Biraz evet. Tam sarışın değil de, kumral. "Böyle olsa, fena olmaz" dedim. 
     
Siz Galatasaraylı Arif’le çok iyi arkadaşsınız. Galatasaraylı Emre de o gruptan. Ve Tuba Hanım’ın bir ara Emre ile olduğu söylendi. 
     Ben Emre ile değil, Arif ile samimiyim. Tuba’nın Emre’yle arkadaşlığı konusunda anlattıkları çok farklı yazılanlardan. Maalesef sizin girdiğiniz açıdan giremiyorum konuya. Ben bu tür bir arkadaş grubunda olmadığım için o tür bir dejeneratif yapı içinde olmadım. 
     
Limon satmayacaksak katlanacağız’Tarkan’ın fotoğraflarının yayımlaması konusunda ne düşünüyorsunuz 
     Bu fotoğraflar beni mega ilgilendirmiyor. Ama basın özel hayata bu kadar girmeli mi Tabii ki bunun bir çizgisi olmalı. Diğer taraftan medya bizi haber kaynağı olarak kullanıyor ama bize de ticari bir değer kazandırıyor. Eğer özel hayatıyla kimsenin ilgilenmemesini istemiyorsa bir insan, o zaman gidip limon satacak, bizimki gibi işler yapmayacak. 
     
Kendi deyimleriyle "Prestij Müzik Ailesi"nden ayrıldınız. Bir keresinde siz Zaga’ya çıktığınızda şirketin diğer sanatçıları, patronlarınız stüdyoya akın ettiğinde çok sinirlenmişsiniz. 
     Prestij Müzik’ten Burhan Aydemir Bey geldi birkaç kişiyle. Onlar istememişlerdi bu programa katılmamı. Ben de program sonrası biraz sinirlendim. 
     
Mahsun Kırmızıgül ile bir film çekecektiniz. Bu proje sürüyor mu 
     Doğrudur. Sinan Çetin’le çekeceğiz. 
     
Faudel, sizin "Araba" şarkınızı Fransızca söylüyor. Memnun musunuz 
     Bir Türk bestecisi olarak bununla mutluluk duyuyorum. Ama medyada nedense bu konu fazla yer almadı. Ben Tarkan’ın "Şımarık" parçası Avrupa’da yürümeye başladığında "Aman, besteci Sezen Aksu’yu unutmayın" dedim. Beste bir elbise. Onu giyen de önemli ama o mankene o elbiseyi giydiren daha önemli. 
     



 MAGAZİN 












</TEXT>
</DOC>
