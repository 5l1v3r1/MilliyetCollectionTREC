<DOC>
<DOCNO> 27527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/son/sonspo22.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın yeni kalecisinden milli fedakarlık 
</HEADLINE>
<TEXT>

     Galatasaray'ın prensip anlaşmasına vardığı Kolombiyalı file bekçisinin, sarı-kırmızılı kulüp için, Temmuz ayında düzenlenecek Amerika Kupası'na katılmaktan vazgeçtiği belirtildi. 
     Galatasaray Sportif İlişkiler Sorumlusu Mete Razlıklı, Mondragon'un şu anda kendileri açısından hiçbir sorunu bulunmadığını kaydederek, teknik direktör Mircea Lucescu'nun Kolombiyalı file bekçisini istemediği şeklindeki haberlerin de doğru olmadığını söyledi. 
     Mondragon'un Avrupa Şampiyonlar Ligi'nde yapılacak maçlarda kalesinde olacağını kaydeden Razlıklı, şöyle konuştu 
     ''Bu oyuncu eğer Kolombiya maçlarını tercih etseydi, biz kendisiyle anlaşmayacaktık. Ancak Mondragon, Kolombiya'nın Temmuz ayındaki Amerika Kupası maçlarına da katılmayacağını bildirince anlaşma yapıldı. Mondragon ülkesinin maçlarına gidecek, ama bu da sadece 1-2 Türkiye Ligi maçımızı etkileyecek.'' 
     Mete Razlıklı, Mondragon'un kulübü Metz ile olan prüzlerini gidermesinin ardından İstanbul'a geleceğini bildirdi. 
     Jardel'in FC Porto'ya olan transferi için de çalışmaların sürdüğünü belirten Razlıklı, bu hafta sonuna kadar görüşmelerin tamamlanabileceğini sözlerine ekledi. 
     
     






</TEXT>
</DOC>
