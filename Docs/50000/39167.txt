<DOC>
<DOCNO> 39167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/27/spor/spo02.html </URL>
<DATE> 2001/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Rapajic hastanelik 
</HEADLINE>
<TEXT>

Karşılaşmanın ilk yarısında rakibinin darbesi sonucu yere yıkılan Hırvat yıldızın göz korneası zedelendi. Acıbadem Hastanesi’ne kaldırılan Rapajic’e pansuman yapıldı 
     HÜSEYİN YAVUZ 

     FENERBAHÇE’nin Hırvat yıldızı Milan Rapajic, Ankaragücü maçının ilk yarısında girdiği ikili mücadele sonrası, kafasına aldığı darbeyle yere yıkıldı. Daha sonra ambülansla Özel Acıbadem Hastanesi’ne getirilen, Rapajic’in röntgeni çekildi. Kontroller sonrası önemli bir sorunu çıkmayan Hırvat yıldızın göz korneasında zedelenme saptandı, ancak dikiş atılmadı sadece pansuman yapıldı. 
     DOKTOR Şafak Çakmakçı, Rapajic’in gözünün üstünde açılma olduğunu belirtip, "Kafasına ve gözünün üst kısmına darbe almış. Yaptığımız tetkikte fazla önemli bir problemi olmadığını anladık. Hassas bölge olduğu için dikiş atmadık. Birkaç gün sonra sanıyorum takımla beraber idmanlara çıkabilir" dedi. Rapajic’in hastaneyi tekerlekli sandalye ile terketmesi dikkati çekti. 
     
Rüştü düşe kalka      FENERBAHÇE’nin milli kalecisi omzundaki sakatlığa rağmen dün de büyük fed karlık göstererek doksan dakika sahada kaldı. Rüştü, birçok pozisyondan sonra acılar içinde yerde kalırken, yaptığı kurtarışlarla yine galibiyette önemli bir rol oynadı. 
     



 SPOR 



























</TEXT>
</DOC>
