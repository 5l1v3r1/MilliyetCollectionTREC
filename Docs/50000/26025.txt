<DOC>
<DOCNO> 26025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/spor/spo04.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Hami-Metin imzayı attı 
</HEADLINE>
<TEXT>

Trabzonspor’da boş mukavele yapılan Hami ve Metin ile sözleşme yenilendi 
     BORDO - Mavili kulüpte dış transferin ardından iç transferde de hareketlilik başladı. Yönetim, kaptan Hami ve milli kaleci Metin Aktaş ile ikişer yıllık sözleşme yaptı. İmza törenine Futbol Şube Sorumlusu Serdar Bali ile transfer komitesi üyesi Coşkun Kahraman da katılırken, iki futbolcu "Ayrılmayı hiç düşünmedik" diye konuştu. Hami ve Metin’in boş mukaveleye imza atması, hiçbir talepte bulunmaması yönetimi de sevindirdi. 
     METİN’e iki yıllığına 550 milyar, Hami’ye ise 500 milyar lira verileceği bildirildi. Gökdeniz’in de pazartesi günü sözleşme imzalayacağı açıklandı. Başkan Özkan Sümer, "Yıldızlarımızı bırakmayız" dedi. Bu arada Dardanelspor’dan Okan, Gökhan, Erciyesspor’dan Özgür, Altay’dan Necati, İstanbulspor’dan Murat, Malatyaspor’dan Selçuk ve İstanbul B.Belediye’den kaleci Ahmet’in transferi için çalışmalar sürüyor. 
     
Cafer de tamam      TRABZONSPOR, Ankaragücü’nün başarılı forveti Cafer ile de anlaştı. Sabah tesislerde önce Futbol Şube Sorumlusu Serdar Bali ile görüşen Cafer, daha sonra transfer komitesi üyeleri ve Başkan Özkan Sümer’le masaya oturdu. Tecrübeli golcü, "Trabzon ile anlaştım. Yeni bir sayfa açıp, geçmişe sünger çektim. İki kulübün anlaşmasını bekliyorum" diye konuştu. 
     



 SPOR 
























</TEXT>
</DOC>
