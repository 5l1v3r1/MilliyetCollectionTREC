<DOC>
<DOCNO> 29644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/30/yazar/pulur.html </URL>
<DATE> 2001/06/30/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Republic of Turkey" üzerine... 
</HEADLINE>
<TEXT>

     BU "Republic of Turkey" tartışması anlaşılan sürecek... 
     Hatırlayacaksınız, tartışma bizim bir yazımızla başlamıştı... 
     Biz o yazımızda Türkçeye musallat olan yabancı kelimeleri belirtip eleştirirken, "Neredeyse Türkiye Cumhuriyeti'ne de Republic of Turkey diyecekler" demiştik... 
     
     TARTIŞMAYA Yağmur Atsız, Almanya'dan katıldı, "Sen ne diyorsun azizim " dedi. "Cumhurbaşkanlığı uçağına Rebuplic of Turkey yazdılar " 
     Biz de bunu Yağmur Atsız'ı kaynak göstererek yazınca, bu defa Cumhurbaşkanlığı Genel Sekreter Yardımcısı Bülent Serim tartışmaya karıştı, "Cumhurbaşkanlığı'na tahsis edilen GAP uçağının üzerinde böyle bir yazı olmadığını" açıkladı. 
     
     BUNUN üzerine, biz de kaynağımıza döndük, Yağmur Atsız'a sorduk 
     "Cumhurbaşkanlığı bizim uçakta böyle bir yazı yok, diyor... Sen ne diyorsun " 
     Yağmur Atsız, ısrarlı. 
     Peki neye dayanıyor 
     
     KENDİ ifadesiyle, geçen yıl, 23 Haziran 2000 yılında Milliyet'te yayımlanan yazısına dayanıyor.... 
     O tarihte, Milliyet yazarı olan Yağmur Atsız, Hürriyet'in Almanya baskısında okuduğu bir haberden esinlenerek yazıya başlamış... Haberde "Almanlar Türkçeyi yok etmek için okullarda ırkçı politika izliyorlar" deniliyormuş... 
     Yağmur Atsız gülmüş ve düşünmüş 
     "Ya Türkler ne yapıyorlar " 
     THY, uçaklarının üzerine "Türk Hava Yolları" değil de "Turkish Airlines" diye niye yazılır Eğer İngilizce yazmak şartsa, önce Türkçesi büyük puntolarla, altına da İngilizcesi küçük yazılamaz mı 
     
     YAĞMUR Atsız, bunları düşündükten sonra, bir yıl önceki yazısında lafı Cumhurbaşkanlığı'nın uçağına getirmiş 
     "Şimdi kendini aydın, hatta bir adım daha ileri giderek, entelektüel, yani sadece bilgili değil, aynı zamanda sorumlu da hissedenlere soruyorum Türkçenin bu şekilde aşağılanması sizleri rencide etmiyor mu Cumhurbaşkanı'na mahsus uçağın üzerindeki Republic of Turkey ibaresinden hiç rahatsız olmuyor musunuz ki, onu bile yüzlerine gözlerine bulaştırıp ilk önce The Republic of Turkey diye yazmışlardı." 
     
     YAĞMUR Atsız, bir yıl önceki yazısının arkasında duruyor 
     "Ben bu ibareyi gördüm, üstelik yanlış yazmışlardı, onu da gördüm. Ayrıca hatırladığım kadar, Mümtaz Soysal da bu konuya değindi." 
     
     BU sorun nasıl açıklığa kavuşacak 
     Galiba yine, Cumhurbaşkanlığı Genel Sekreter Yardımcısı Sayın Bülent Serim'in açıklamasına ihtiyaç var. 
     Bugün, Cumhurbaşkanı'na tahsis edilen uçağın üzerinde Republic of Turkey yazmadığı kesin... 
     Ya daha öncesi 
     Yazılı mıydı, değil miydi 
     Bu konuya bir açıklık getirseler, iyi olacak... 
     
     







Yöneten demokrasi 


Bakan yanıtı... 


Krize altın anahtar 


Derviş tutkalına su katacak 


İnsanlık adına niye mi seviniyorum 


Kökler 


Küçük vedalar 


Sınıfta kalanların durumu 


Siyanür, altın ve aşk 


Dış etken olmasa... 


Banka testi 


"Republic of Turkey" üzerine... 


Lahey'deki suçlu Miloşeviç 


Rekabet gücünü çevreyle artırmak 


Güher ve Süher Pekinel festival’ için çaldı 


</TEXT>
</DOC>
