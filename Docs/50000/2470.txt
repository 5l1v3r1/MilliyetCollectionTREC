<DOC>
<DOCNO> 2470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/16/son/sontur04.html </URL>
<DATE> 2001/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de, çatıdaki baz istasyonu yandı 
</HEADLINE>
<TEXT>

     Konak ilçesinde bir apartmanın çatısında bulunan baz istasyonunda yangın çıktı. Olayda ölen ya da yaralanan olmadı. 
     Alsancak Kahramanlar 1395 Sokak'taki bir apartmanın çatısına yerleştirilen baz istasyonunun bulunduğu kısımda yangın çıktı. Olaya müdahale eden itfaiye ekipleri, yangını daha fazla büyümeden ve çevreye sıçramadan söndürüp kontrol altına aldı. 
     Apartmanda oturanlar, herhangi bir can kaybı yaşanmaması için, yangın söndürülüp kontrol altına alınıncaya kadar tahliye edilerek dışarıda bekletildi. Yapılan ilk incelemeler sonucu, yangının, baz istasyonunu besleyen akünün kablolarından çıktığı ihtimali üzerinde durulurken, çıkış nedeninin, bilirkişi incelemesi sonucu kesinlik kazanacağı ifade edildi. 




</TEXT>
</DOC>
