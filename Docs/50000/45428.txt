<DOC>
<DOCNO> 45428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/06/son/sondun19.html </URL>
<DATE> 2001/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
El Cezire TV "Taliban uçağa füze attı" 
</HEADLINE>
<TEXT>

     Afganistan'ın başkenti Kabil üzerinde uçaklara uçaksavar ateşi açılması sırasında, uçaklardan birinin kent üzerinde uçtuğu belirtildi. 
     Bazı görgü tanıkları, havadaki 2 cisimden birinin yüksek hızla gözden kaybolduğunu, diğerinin ise kent üzerinde hareket ettiğini açıkladı. Diğer bazı tanıklar ise havada bir cisim gördüklerini söyledi. 
     AFP'nin bildirdiğine göre de Kabil'deki görgü tanıkları, başkent üzerinde tur atan kimliği belirsiz uçağın Taliban'ın elindeki uçaklardan olmadığını, dolayısıyla Kuzey İttifakı'na ya da ABD'ye ait olabileceğini belirttiler. 
     Kuzey İttifakı'nın elinde, sadece helikopter bulunuyor. 
     Afganistan'dan yayın yapan tek televizyon kuruluşu olan Katar'ın El Cezire kanalı da Taliban milisinin Kabil üzerinde uçan kimliği belirsiz bir uçağa yerden havaya füze attığını duyurdu. 
     El Cezire televizyonu, Taliban'ın uçaksavar bataryalarının da uçağa ateş açtığını bildirdi. 
     






</TEXT>
</DOC>
