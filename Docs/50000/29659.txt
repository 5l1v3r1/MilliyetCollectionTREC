<DOC>
<DOCNO> 29659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/30/son/sonspo01.html </URL>
<DATE> 2001/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih Terim'in gözdesi Parma'ya gitti 
</HEADLINE>
<TEXT>

     İtalya ligi Seri A kulüplerinden Fiorentina'nın Portekizli yıldızı Manuel Rui Costa ile milli kalecisi Francesko Toldo'yu 140 milyar liret 61 milyon dolar karşılığında Parma kulübüne sattığı bildirildi. 
     Fiorentina kulübü tarafından yapılan açıklamada, 2 yıllık transferlerle ilgili anlaşmanın tamamlandığı belirtildi. 
     Parma Kulübü başkanı Stefano Tanzi, daha önce yaptığı açıklamada, Portekizli yıldız futbolcu ile ilgilendiklerini ve Fiorentinalı yöneticiler ile temasa geçtiklerini doğrulamıştı. Fiorentinalı yetkililer ise iki kulüp arasında anlaşma sağlandığını, transferin gerçekleşmesi için sadece Rui Costa'nın evet demesinin yeterli olacağını söylemişlerdi. 
     İtalya'da medyasında yer alan haberlere göre Rui Costa'nın kendisine teklifte bulunan diğer takımlardan Milan ya da Real Madrid'i, Toldo'nun ise Barcelona'yı istediği ileri sürülüyordu. 
     
     
     






</TEXT>
</DOC>
