<DOC>
<DOCNO> 1042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/yazar/guclu.html </URL>
<DATE> 2001/01/07/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
YÖK'e ne oluyor 
</HEADLINE>
<TEXT>

     YÖK, önümüzdeki günlerde Türkiye gündeminin en tepesine çıkar ve Ankara son yılların en gergin günlerini YÖK nedeniyle yaşarsa hiç şaşırmayın... 
     Cuhurbaşkanı Sezer, gözden çıkarttığı YÖK Başkanı Gürüz'ü görevden alabilir mi, alamaz mı Ankara kulislerinde ısrarla bu sorunun cevabı aranıyor. 
     Gürüz'e yakın isimler, arkasında askerler var. Onu görevden almak isteyenler, karşısında askerleri bulur yorumunu yaparken, Cumhurbaşkanı'na yakın kaynaklar ise gereken neyse onun yapılacağı görüşündeler... 
     Cumhurbaşkanı Sezer'in daha önce hukuk kökenli Galatasaray Üniversitesi Rektörü Erdoğan Teziç'e YÖK Başkanlığı teklifi yaptığı dikkate alındığında, bu konudaki kararlığının sadece sözde kalmadığı, fiiliyata da geçireceği izlenimini veriyor... 
     Cumhurbaşkanı, Gürüz'ü görevden alır mı Eğer alırsa askerler tepki gösterir mi Devletin en tepesinde böyle bir zıtlaşma olursa, hükümet kimden yana tavır alır İlgili çevrelerin birbirlerine en çok sordukları soruların başında bunlar geliyor... 
     Böyle bir durumda Başbakan Ecevit ve Başbakan Yardımcısı Devlet Bahçeli'nin Çankaya'dan yana tavır alması kesin. Çünkü onlar da Gürüz'e fazlasıyla kırgınlar. Aylardır kendisine randevu vermiyorlar. Gürüz'ün arkadaşım, dostum dediği Mesut Yılmaz'ın tavrı ise ortada. Böyle zor gününde arkadaşına destek çıkar mı Buna evet diyenlerin sayısı hiç de fazla değil... 
     Çankaya'nın kapıları YÖK'e kapalı ama rektörlere açık. Pek çok rektör sık sık Çankaya'ya çıkarak değişik konularda Cumhurbaşkanı'nı bilgilendirdi. Bu görüşmelerden ise YÖK'ün hiç haberi olmadı. 
     Gürüz'ün iki hocası var. İlki Doğramacı, ikincisi ise Demirel. El çabukluğunu, iş bitiriciliğini Doğramacı'dan, icraatlarını yasal kılıfına uydurup YÖK'ü ve üniversiteleri dilediğince yönetmeyi de Demirel'den öğrendi... 
     Eğer Çankaya'da hala Demirel oturuyor olsaydı, Gürüz önceden olduğu gibi bildiğini okuyor olacaktı. Ama nedense bu değişimi bir türlü kabullenmiş gözükmüyor... 
     Gürüz kötü biri mi Kesinlikle hayır. Namuslu, dürüst, ülkesini seven, çağdaş, laik, çalışkan, sevimli mi sevimli dost canlısı, hoşgörülü adam gibi bir adam. Ama müthiş inatçı. Pire için yorgan yakanlardan. Hata yapsa da tükürdüğünü yalamayanlardan. Artıları eksilerinden çok daha fazla ama inadı yüzünden her aldığı görevden apar topar gidiyor... 
     Doğramacı'nın Ankara üzerinde her daim müthiş etkisi vardı. Sanki bu kez o da saf dışı kalmış gibi. Bakalım daha nelere şahit olacağız .. 
     Üniversiteler, akademik çevreler büyük bir heyacanla Ankara'da olup bitenleri izliyorlar. Çünkü, YÖK'de gerçekleşecek olası bir değişiklik hepsini çok yakından ilgilendiriyor. 
     Bu arada Çankaya'nın vetosu nedeniyle Üniversitelerarası Kurul'da gerçekleşecek yeni bir seçim çok farklı sonuçlar doğurabilir. Gürüz tarafından ekarte edilen YÖK Başkan Vekili Uğur Büget, bu kez aday gösterilip seçilirse süpriz olmaz... 
     
     





SİCİLYA 
Burası Akdeniz kokuyor 


Resmi hesap... 


Dokunabilmek... 


Adlarında i harfi var 


Çocuklarımızın geleceği için... 


Öngörü ve yönetim 


Tanımadığımız "bizim" insanlarımız 


YÖK'e ne oluyor 


Bir af daha kapıda... 


Yasa çiğneyen kazanıyor... 


Şiddet tarlasındaki şaşkınlar 


Marquez hayatta ve sağlıklı 


Kıssadan hisse 


Kubrick çağı 


Şaşırtma, şaşkınlık, şaşılık 


Demirel Beyaz Saray'a bile Çağlar'la gitmişti 


Türkiye, yeni partisini bekliyor 


Bağışın da raconu var 


</TEXT>
</DOC>
