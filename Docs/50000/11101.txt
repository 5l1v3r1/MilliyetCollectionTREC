<DOC>
<DOCNO> 11101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/siyaset/asiy.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Haydar Mengi kaçak yaşadığı Paris'ten yurda döndü. Havaalanında YANGINI ÖZER ÇİLLER’E SORUN’ dedi 
</HEADLINE>
<TEXT>
Karakutu yakanı biliyor’ 
Turban Araştırma Komisyonu eski başkanı Dumankaya, Mengi için "Konuşmasına mani olmazlarsa çok şey aydınlanır" dedi 
     İHSAN YILMAZ İstanbul 

     TBMM Turban Yolsuzluklarını Araştırma Komisyonu eski Başkanı Halit Dumankaya, DYP Genel Başkanı Tansu Çiller'in eşi Özer Uçuran Çiller'le birlikte "zimmet" davasından yargılanan Turban Kuşadası Marina eski Müdürü Haydar Mengi'nin, Sait Halim Paşa Yalısı'nı kimin yaktığını bildiğini söyledi. 
     Kaçak olarak yaşadığı Paris'ten önceki gün dönüşünde havaalanında gözaltına alınan Haydar Mengi, İstanbul Emniyet Müdürlüğü Organize Suçlar Şube Müdürlüğü'nde sorgulanıyor. Kırmızı bültenle aranan ve hakkında gıyabi tutuklama kararı bulunan Mengi'nin, sorgusunun yapılması için polis 4 günlük ek süre talebinde bulundu. 
     
     Araları bozuk 
     Hakkında dava açıldıktan sonra, Paris'e kaçan Mengi'nin, Türkiye'nin Paris'teki büyükelçiliğine çok yakın bir yerde restoranı olduğu, hatta elçilik görevlilerinin bu restoranda yemek yediği iddia edildi. Mengi'nin bir dönem çok yakın olduğu Özer Çiller'le ilişkisinin bozulduğu, Paris'teki işlerinin de iyi gitmediği iddia edildi. Mengi'nin havaalanında Sait Halim Paşa yangınıyla ilgili soruya, " Özer Çiller'e sorun" demesi de, eski dostların arasının iyi olmadığının işareti oldu 
     
     Yolsuzlukta anahtar isim 
     Halit Dumankaya, Mengi'nin Sait Halim Paşa Yalısı'nda da görev yaptığına dikkat çekerek şöyle dedi "Mengi, Özer Çiller'in has adamıydı. Konuşursa çok şey ortaya çıkar. Onun bilmediği şey yok. Konuşursa Sait Halim Paşa gerçeği ve Turban yolsuzlukları ortaya çıkar. Yangını kimin çıkardığını biliyor. Tarihi eserlerin, tabloların nasıl kaybolduğunu da en iyi o biliyor." 
     
     Yeter ki konuştursunlar 
     Dumankaya, "Onun konuşmasına mani olmazlarsa çok şey aydınlanır. Mani de olabilirler. Türkiye'de böyle şeyler oluyor. İnşallah olmazlar." diye konuştu. 
     
Paris’te ipuçlarını vermişti      Yalıyı yüzde bin yaktılar’ 
     Haydar Mengi Paris'te bir televizyona yaptığı açıklamalarda, Sait Halim Paşa yangınıyla ilgili çok şey bildiğinin ipuçlarını vermişti. Can güvenliğinin sağlanması halinde Türkiye'ye dönmeyi düşündüğünü söyleyen Mengi şöyle demişti "Yalı yakıldı. İstanbul'da geçici görevdeyken Sait Halim Paşa Yalısı'nda konakladım. Kütüphanesi çok değerli el yazması kitaplarla doluydu. Zengin bir tablo koleksiyonu vardı. Bir de 16. yüzyıldan kalma çinilerle bezenmiş bir şöminenin açıkta durduğunu görmüştük. Bu çinilerin bir süre sonra götürüldüğünü biliyorum. Çok değerli kitap ve tabloları da götürdüklerine eminim. Bence yalı yüzde bin yakıldı. Daha önce gördüğüm eserler yerlerinde yoktu." 
     
Bir yıl önceki iddia gerçekleşti      'Yakılacak' dendi, yakıldı 
     ANAP'lı Halit Dumankaya, 1994'te TBMM'de Sait Halim Paşa Yalısı için 'yakılacak' iddiasında bulundu. Bundan yaklaşık bir yıl sonra yalı yandı. Yangın anında restorasyon çalışmaları vardı. Bu nedenle, yangının sigara izmaritinden çıktığı iddiası ortaya atıldı. İnşaat şirketi elemanı 12 kişi hakkında açılan davada, mahkeme beraat kararı verdi. Ancak, Yargıtay bu kararı bozdu. Yalının "bilerek yakıldığı", amacın kayıp tarihi eserleri gizlemek olduğu iddiası ortaya atıldı. Yalıdaki birçok eserin de, yangından önce dönemin başbakanı Çiller tarafından Başbakanlık Konutu'na getirtildiği ortaya çıktı. Başbakanlığa getirtilen eserler arasında olan iki tablonun ise, daha sonra kaybolduğu iddia edildi. 
     
Turban’ın jet skileri      Aydın Ağır Ceza Mahkemesi'nde, TBMM Turban Yolsuzlukları Komisyonu'nun şikayeti üzerine açılan davada, Mengi ve Özer Çiller, "zimmet", "evrakta sahtekarlık", "sahte evrak düzenleme" gibi iddialarla birlikte yargılanıyor. Çiller'in 12, Mengi'nin de 15 yıl hapsinin istendiği iddianameye göre Mengi'nin Turban Kuşadası Marina Müdürü olduğu dönemde, Çiller ailesinin yatları Denge ve President'ın bakım ve onarımları yapıldı. Ancak, gerekli ücret alınmadı. İddianame şöyle devam etti "Mengi'nin diğer sanık Özer Çiller'le maddi ve manevi dayanışma içinde çalıştığı, Turban'ı 84 bin 566 mark zarara uğrattıkları anlaşılmıştır." 
     


 SİYASET 
















</TEXT>
</DOC>
