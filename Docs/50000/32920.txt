<DOC>
<DOCNO> 32920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/son/sontur23.html </URL>
<DATE> 2001/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan'ın avukatı "Yasağımız zaten kalkmıştı" 
</HEADLINE>
<TEXT>

     Recep Tayyip Erdoğan'ın avukatı Hayati Yazıcı, ''Erdoğan'ın yasağı 3 Eylül 1999'da kalmıştı. Anayasa Mahkemesi'nin bu kararıyla tescil ve tespit edilmiş oldu'' dedi. 
     Yazıcı, yaptığı açıklamada, Anayasa Mahkemesi'nin bukararıyla 23 Nisan 1999'dan önce işlenen ve TCK.'nın 312. maddesine göre oluşan hak yoksunluklarının kalktığını belirterek, ''Böylece bu kişiler dernek, parti, sendika üyesi olabilir, parti kurabilir, başkan ve yönetici olabilir'' dedi. 
     Anayasa Mahkemesi kararının, Anayasa'ya göre yasama, yürütme ve yargı organlarıyla tüm kişi ve kuruluşları bağladığını ifade eden Yazıcı, şöyle dedi 
     ''Aslında bu hak yoksunluğu, bu kararla kalkmış olmadı. Bu kişilerin hak yoksunlukları 4454 Sayılı Yasa'nın yürürlüğe girdiği 3 Eylül 1999 tarihinden itibaren kalkmıştı. Ama bir tartışma vardı kamuoyunda. Erdoğan'ın yasağı 3 Eylül 1999'da kalkmıştı. Anayasa Mahkemesi'nin bu kararıyla tescil ve tespit edilmiş oldu.'' 
     İstanbul Kültür Üniversitesi Hukuk Fakültesi öğretim üyesi Prof. Dr. Arslan Gündüz de, kişilerin siyaset yapma yasağı önündeki engellerin kalkmasının ülke yararına olduğunu belirterek, ''Bu demokrasinin gelişimi bakımından umut vericidir. Bu karar Türkiye'nin dışarıyla olan ilişkilerine de olumlu boyut getirmiştir'' dedi. 
     
     







</TEXT>
</DOC>
