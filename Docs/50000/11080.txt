<DOC>
<DOCNO> 11080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/ekonomi/eko05.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Top Türkiye’de programı bekliyoruz 
</HEADLINE>
<TEXT>

IMF Direktörü Dawson, Türkiye’nin programı ortaya çıkmadan, finansman desteği için konuşmanın erken olacağını söyledi 
     YASEMİN ÇONGAR Washington 

     Uluslararası Para Fonu IMF , ekonomiden sorumlu Devlet Bakanı Kemal Derviş’in Türkiye’nin krizden çıkmaya yönelik girişimlerini kolaylaştırabileceğini açıkladı. 
     IMF Dış İlişkiler Direktörü Thomas Dawson, düzenlediği basın toplantısında, Derviş’in geçen haftaki Washington ziyareti sırasında yaptığı görüşmelerin içeriğine ilişkin açıklamada bulunmaktan kaçındı. Dawson, Türkiye iktisadi programını netleştirmedikçe, bu konularda konuşmanın "erken" olduğunu belirterek, "Bu aşamada top, tamamen Türk yetkililerinde. Programın finansman desteğine ilişkin ayrıntılar ancak daha sonra netleşebilir" diye konuştu. 
     
Derviş’e güveniyoruz’      Dawson, "Kemal Derviş’e büyük güven duymaktayız. O’na ve Türkiye’ye yeni programın oluşturulmasında itimadımız var" ifadesini kullandı. Dawson, "Kendisi sadece IMF ve Dünya Bankası çevrelerinde tanınmakla kalmıyor, uluslararası saygınlığa da sahip. Bu, onun iyi bir başlangıç yapmasını kolaylaştıracak" dedi. 
     Bu arada, IMF yönetiminin Derviş’ten edindiği izlenimi aktaran bir Fon yetkilisi de, "Derviş’in Türk kamuoyunda da destek ve prestij kazandığını görmek memnun edici. Ayrıca kendisinin çok kararlı ve gerçekçi olduğunu gördük" dedi. 
     


 EKONOMİ 


















</TEXT>
</DOC>
