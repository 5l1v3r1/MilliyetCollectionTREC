<DOC>
<DOCNO> 13867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/31/guncel/gun04.html </URL>
<DATE> 2001/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Örtünmek şart değil’ 
</HEADLINE>
<TEXT>

Din sempozyumunun kapanışında konuşan Prof. Dr. Beyza Bilgin, başörtüsü zorunluluğunun Kuran’da yer almadığını vurguladı... 
     SİBEL KAHRAMAN ŞEN 

     Din Öğretiminde Yeni Yöntem Arayışları Sempozyumu’nda Din İşleri Yüksek Kurulu Üyesi Prof. Dr. Mualla Selçuk’un ardından gözler Prof. Dr. Beyza Bilgin’e çevrildi. Sempozyumun kapanış toplantısında konuşan Ankara Üniversitesi İlahiyat Fakültesi Öğretim Üyesi Prof. Bilgin, başörtüsünün dini bir şart olmadığını belirterek, "Başörtüsü Kuran’da bir emir değildir. Bir gelenektir" dedi. Prof. Dr. Mualla Selçuk’un da üniversiteden hocası olan Bilgin, ilahiyat fakültelerinde veya Kuran derslerinde başörtmeye gerek olmadığını vurguladı. 
     
Kuran dersi düşünülebilir’      "Benim zamanımda İlahiyat Fakültelerinde baş kapatılmıyordu. İlim tahsili için kayıt şart yoktur. İlle de öğrenmek diyorum. Ancak Kuran dinlerken geleneksel olarak başımızı örteriz. Radyoda, televizyonda da duysak başımızı örteriz, bu bir gelenektir" diye konuşan Prof. Bilgin, okulda Kuran kursu dersi konusuna da değinerek, sözlerine şöyle devam etti 
     "Üniversiteyi hedefleyen aileler çocuklarını imam hatiplere göndermiyorlar. Bu nedenle 6, 7, ve 8. sınıflara Kuran dersleri verilmesi tekrar düşünülebilir. Bu derslerde öğrenciler başlarını kapatabilirler. Bu sorun olmaz." 
     


 GÜNCEL 






















</TEXT>
</DOC>
