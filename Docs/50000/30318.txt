<DOC>
<DOCNO> 30318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/son/sonspo14.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan futbolunda liretler havada uçuşuyor...Rekortmen Milan 
</HEADLINE>
<TEXT>

     Dünya futbolunda önemlibir yeri olan İtalyan Birinci Futbol Ligi'nde, takımlar, yeni sezona rekor transferlerle hazırlanıyor. 
     Dünyadaki en pahalı futbolcuların en çok bulunduğu lig olan İtalya'da, Juventus ve Milan Kulüpleri şimdiye kadar flaş transferleri yapan takımlar olarak göz çarptı. 
     Transfere en fazla para harcayan kulüp, teknik direktörlüğünü Fatih Terim'in yaptığı AC Milan Kulübü oldu. Kırmızı-siyahlı kulüp, buzamana kadar yaklaşık 280 milyar İtalyan liretlik yaklaşık 196 trilyon Türk lirası transfer yaptı. 
     Juventus takımı da Parma'dan Thuram'ı 70 milyar İtalyan liretine aldıktan sonra kaleci Buffon'u da 100 milyar İtalyan lireti karşılığında renklerine bağladı. Juventus Kulübü'nden yapılan resmi açıklamada, Parma'ya 75 milyar İtalyan lireti ve Bachini'nin Bonservisi 25 milyar verileceği belirtildi. Buffon, böylece dünyadaki en pahalı kalecilerden biri oldu. Juventus'un, yeni sezon için yaklaşık 220 milyar İtalyan lireti harcadığı söylenirken, yeni hedef olarak İnter'den Christian Vieri gösteriliyor. Bu transfere bitmiş gibi bakan İtalyan basını, Juventus'un, İnter'e 100 milyar İtalyan lireti vereceğini yazıyor. 
     Hakan Şükür, Emre Belözoğlu ve Okan Buruk'un takımı İnter ise en fazla oyuncu alan 12 kulüp olarak ortaya çıktı. 
     Dünya futbol tarihinde, bu zamana kadar transferde en pahalı olan futbolcu 2000 yılında Barcelona'dan, Real Madrid'e giden Portekizli Figo 120 milyar liret olurken, bu futbolcuyu, Crespo 110 milyar, 2000 yılında, Parma'dan Lazio'ya , Buffon 100 milyar, 2001 yılında Parma'dan Juventus'a , Vieri 90 milyar, 1999 yılında Lazio'dan İnter'e , Rui Costa 80 milyar, 2001 yılında Fiorentina'dan AC Milan'a , İnzaghi 70 milyar, 2001 yılında Parma'dan Juventus'a ve Thuram 70 milyar, 2001 yılında Parma'dan Juventus'a izliyor. 
     Son olarak transfer pazarındaki haberlere bakıldığında, Fiorentina kalecisi Toldo'nun İnter'e, İnter kalecisi Frey'in Parma'ya, Laziolu Salas ile Fiorentinalı Chiesa'nın İnter'e, İnterli Vieri'nin Juventus'a, Parmalı Cannavaro'nun, Roma'ya, Juventuslu Tacchinardi ileIuliano'nun, İnter'e gideceği iddia ediliyor. 






</TEXT>
</DOC>
