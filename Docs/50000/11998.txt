<DOC>
<DOCNO> 11998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/19/ekonomi/eko06a.html </URL>
<DATE> 2001/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kritik borçlanmaya formül 
</HEADLINE>
<TEXT>

Hazine ihalede değişken faizli tahvil seçeneğini deneyebilir 
     Açıklanması beklenen iç borçlanma takvimi çerçevesinde, iç borçlanma stratejisi de şekillenmeye başladı. İç borçlanma stratejisinde, Hazine’nin, iki yöntem üzerinde durduğu belirtiliyor. Bunlardan birisi, vadeleri bir ve üç ayla sınırlamak, diğeri ise vadesi bir yılın üzerinde olan değişken faizli ve bir aylık kupon ödemeli tahviller şeklinde sıralanıyor. 
     Hazine’nin ağırlıklı olarak, değişken faizli tahvil üzerinde durduğu, bu tahvil seçeneğiyle, faizlerin öngörülemediği bir ortamda faiz oranlarındaki artış ve azalışa göre getirisi olan borçlanma enstrümanının, yatırım açısından daha cazip olduğu belirtiliyor. 
     Hazine’nin bu enstrümanla, faizlerin düşmesi durumunda, daha az borçlanma maliyeti yükü altında kalacağı da kaydediliyor. Değişken faizli iç borçlanma konusunda Hazine’nin IMF ile görüş birliği içinde olduğu bildiriliyor. Hazine’nin 21 Mart’ta 2.8 katrilyon liralık yüklü itfası bulunuyor. 
     


 EKONOMİ 

















</TEXT>
</DOC>
