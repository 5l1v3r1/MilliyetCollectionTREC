<DOC>
<DOCNO> 41638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/dunya/adun01.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışişleri Uyarmıştık 
</HEADLINE>
<TEXT>

Ankara’ya göre saldırı "ülke içinde iyi örgütlenmiş" bir şebekenin işi... 
     BARÇIN YİNANÇ Ankara 

     Ankara’nın, yeni yönetimin Ortadoğu barış sürecinde izlediği tutum karşısında bölgedeki radikal güçlerin tepkisinin her geçen gün arttığına dikkat çekerek, Washington’un terörist saldırıların hedefi haline gelebileceği yönünde Amerikan makamlarını aylardır uyardığı bildirildi. 
     Dışişleri Bakanlığı’nda dün yapılan ilk değerlendirmede, saldırının, "finansmanı dışarıdan sağlanan, ancak ülke içinde son derece iyi örgütlenmiş bir şebeke" tarafından gerçekleştirildiği yorumu yapıldı. Saldırıların son derece planlı olduğuna dikkat çekilirken, teröristlerin Amerikan sistemini çok iyi bildikleri tahmininde bulunuldu. 
     Saldırıların bir ayağında Dünya Ticaret Merkezi gibi ticari bir hedef seçildiği, diğer ayağında da Pentagon gibi ABD’nin askeri gücünün hedef alındığı vurgulanırken, Amerikan devletinin küçük düşürülmesinin söz konusu olduğu belirtildi. 
     Üst düzey bir Dışişleri yetkilisi, "Saldırının siyasi hedefi yok, daha çok bir kin ve vahşet ürünü" yorumunu yaptı. Dışişleri Bakanlığı Müsteşarı, yeni Washington Büyükelçisi Faruk Loğoğlu, "Uluslararası ilişkileri kökten değiştirecek bir durum" derken, ABD’deki görevini devredecek olan Büyükelçi Uğur Ziyal de, "Bundan sonra New York öncesi ve New York sonrası olacak" diye konuştu. 
     



 DÜNYA 











</TEXT>
</DOC>
