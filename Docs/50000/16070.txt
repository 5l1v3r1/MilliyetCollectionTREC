<DOC>
<DOCNO> 16070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/son/sondun12.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da 1 kişi işten atıldı, gazete çıkmadı 
</HEADLINE>
<TEXT>

     İtalya'nın sol görüşlü gazetelerinden La Repubblica, bir muhabirinin işten atılmasından dolayı bugün çıkamadı. 
     Gazetede 11 yıldır çalışan Pietro D'Ottavio'nun dün gazete binasına girmesine izin verilmezken, gazete yönetimi, muhabiri uzaklaştırmak için polis çağırdı.D'Ottavio ile gazete yönetimi arasında son zamanlarda soğukluk olduğunu, yönetimin bu gazeteciyle sözleşmeyi yenilemek istemediğini söyleyen La Repubblica çalışanları, meslektaşlarının hiçbir açıklama yapılmadan işten atıldığını belirttiler. Ülkenin en yüksek tirajlı iki gazetesinden biri olan La Repubblica'nın yazı işleri, D'Ottavio'nun bu şekilde işten atılmasını protesto için bir günlük greve gitti. 




</TEXT>
</DOC>
