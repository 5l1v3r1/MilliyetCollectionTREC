<DOC>
<DOCNO> 35505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/05/guncel/gun06.html </URL>
<DATE> 2001/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Abanoz’a ikinci soruşturma 
</HEADLINE>
<TEXT>
Hesap verecek 
Eski İstanbul Emniyet Müdürü hakkında poliste santaj çetesi oluşturmaktan yeni bir soruşturma daha açıldı 
     İSTANBUL Milliyet 

     Poliste kadrolaşmaya gittiği gerekçesiyle hakkında "görevi suiistimal" suçundan soruşturma açılan eski İstanbul Emniyet Müdürü Kazım Abanoz’a poliste şantaj çetesi oluşturmaktan yeni bir soruşturma daha açıldı. 
     Abanoz’un yasal dayanağı olmayan gizli bir teşkilat kurarak, bazı masum insanlar ve işadamlarının fişlenmesi ve karalanmsına zemin hazırladığı iddialarını araştırmakla görevlendiren Mülkiye Başmüfettişleri ön incelemeyi tamamladı. Müfettiş raporu doğrultusunda Abanoz hakkında bu kez "görevi kötüye kullanmakötan soruşturma açılmasına izin veren Vali Erol Çakır, karar yazısını İstanbul Cumhuriyet Başsavcılığı, İl İdare Kurulu Müdürlüğü ve Abanoz’a gönderdi. 
     
     "Yasal dayanağı yok" 
     Abanoz’un İstanbul’u üç bölgeye ayırdığı, kurduğu motorize ekiplerle sokak köşelerine kadar mutemet adı altında özel, yasadışı ve illegal bir istihbarat ağı oluşturduğu belirtilen karar yazısının gerekçeler bölümünde şöyle denildi 
     "Bu oluşumun verdiği bilgilerin merkezde toplandığı ve değerlendirmeye tabi tutulduğu rüşvet ve yolsuzlukla mücadele amacıyla yapılan il emniyet komisyonu toplantısında adı geçen emniyet müdürü tarafından açıkça itiraf edilmiştir. Bu itirafı doğrulayacak şekilde Abanoz, yasal hiçbir dayanağı olmaksızın Asayiş Şube Müdürlüğü bünyesinde Rüşvet ve Yolsuzlukla Mücadele Büro Amirliği adı altında birim kurmuş, personel görevlendirmiş ve çalıştırmaya başlamıştır. İl Valisince engel olunduğu tarihe kadar bu birim çalışmaya devam etmiştir." 
     
     Arşivi gizledi 
     "Olayı inceleyen müfettişlerin, sadece olayın sanıkları arasında yer almaları kuvvetle mümkün bulunan İstanbul Emniyet Müdürlüğü, İstihbarat ve Asayiş Şube Müdürlüğü yetkililerinin ifadelerine başvurmaları sonucu yazdıkları kanaatlarında, Abanoz’un itirafında belirtilen arşivleme çalışmalarına ve oluşumun rüşvet ve suistimal tespitlerine ilişkin bilgiye ulaşamadıkları, bilgilerden arşivlenmiş olanların müfettişlerden gizlenmiş olduğu görülmektedir." 
     



 GÜNCEL 















</TEXT>
</DOC>
