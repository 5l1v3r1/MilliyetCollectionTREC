<DOC>
<DOCNO> 49427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/29/son/soneko15.html </URL>
<DATE> 2001/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Wall Street günü düşüşle açtı 
</HEADLINE>
<TEXT>

     Amerikan şirketlerinin bir dizi daha kar düşüşlerinin beklendiği ortamda, yatırımcılar hisse senetlerini kar amacıyla satışa çıkarınca, New York menkul kıymetler borsası Wall Street günü düşüşle açtı. 
     Wall Street'in açılışından sonraki ilk yarım saatte Dow Jones Endeksi 91.13 puan kaybederek 9,454.04 puana indi. Endeks geçen hafta önceki üç işlem gününde üst üste puan kazanmıştı. 
     Bu arada, Standard Poor's 500 Endeksi 6.57 puan, Nasdaq Bileşik Endeksi de 9.54 puan kaybetti. General Motors, Hughes Electronics şirketlerinin hisse senetleri değer kaybederken, Echostar, Lockheed-Martin şirketi hisseleri değerlendi, Boeing, Texas Instruments şirketi hisselerinin fiyatları da düştü. 
     Bu arada, Tokyo menkul kıymetler borsasında Nikkei Endeksi bugün yüzde 1.7, Frankfurt borsasında DAX Endeksi yüzde 1.6, Londra'da FTSE-100 Endeksi yüzde 1, Paris borsasında CAC-40 Endeksi yüzde 1 oranında puan kaybetti. 
     






</TEXT>
</DOC>
