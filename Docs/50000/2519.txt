<DOC>
<DOCNO> 2519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/siyaset/asiy.html </URL>
<DATE> 2001/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz meydan okudu 
</HEADLINE>
<TEXT>
NE MAVİ NE YEŞİL NE MOR 
TÜM YOLSUZLUKLARIN ÜZERİNE GİDİN’ 
     ANKARA Milliyet 

     Başbakan Yardımcısı Mesut Yılmaz, yetkili makamlara çağrıda bulunurken, ordudaki kuvvet komutanlıklarını ifade eden renkleri ima ederek, "Mavi, yeşil, mor demeden bütün yolsuzlukların üzerine sonuna kadar gidin" dedi. 
     Yolsuzlukla mücadelede hiçbir kişi ya da kuruma istisna tanınmaması gerektiğini belirten Başbakan Yardımcısı, dünkü grup toplantısında şunları söyledi 
     
"Sonuna kadar gidin"      ANAP'ı, siyaseti karalamaya çalışan herkese çağrı yapıyorum. Elinizdeki en ufak belgeyi, bilgiyi, en ufak şeyi o yetkili makamlara verin. Bir iddiada bulunuyorum yolsuzluklarla mücadele konusuyla, yolsuzluklarla ANAP arasında hiçbir irtibat kurmak mümkün değildir. Çünkü ANAP'lı hiçkimsenin yolsuzluk yapması mümkün değildir. Eğer yapmışsa ANAP'ta barınması mümkün değildir." 
     
"Sivil güçlü olmalı"      Gelecek ve AB'ye girmek için demokratik kurumların, özellikle de sivil siyasetin güçlü olması gerektiğini açıklayan Yılmaz şöyle devam etti 
     "Uzun süredir ülkemizde siyaset, sadece siyasetçilerin işi olmaktan çıkmış gözükmektedir. Fransız düşünürü Montaigne ölümlülerin yaptığı her işte kusurlar olabileceğini belirterek, bir halka eskiden saydıklarını küçümsetmek zor değildir, ama yıkılan saygının yerine yenisini getirmek çok zordur demektedir." 
     
Siyaset dışı dizayn      Yılmaz, Türkiye'de siyasi alanın siyaset dışından dizayn edilme çabalarına işaret etmeye çalıştıklarını vurgulayarak şu görüşleri dile getirdi 
     "Siyaseti ve siyasetçileri karalama, siyaseti sorun çözemez bir kurum olarak gösterme çabalarını bariz olarak görmek mümkün. Bu çabaların içinde birbirinden farklı ve değişik çevrelerin olduklarına dair ciddi tesbitlerimiz var." 
     
"Sis perdesi kalksın"      Yılmaz, sözlerini şöyle noktaladı 
     "Hemen herkes iddia konusu olay, şahıs ve kurumlar üzerine bir sis bombası atıyor. Yapılmak istenen olayların aydınlanması yerine bir sis perdesi altında kalmasıdır. Siyasi rakiplerimizin de bu durumdan faydalanmaya çalıştıklarını görüyoruz. Bunlar karşısında yapmamız gereken tek şey kararlı ve hızlı bir şekilde iddiaların üzerine gitmektir." 
     
Renk tartışması      "Beyazlı, mavili, morlu" tabirleri, Hürriyet Gazetesi Genel Yayın Yönetmeni Ertuğrul Özkök'ün bir yazısıyla gündeme geldi. Tümgeneral Özkasnak, Hürriyet’in Ankara Temsilcisi Sedat Ergin'e bu sözleri hangi komutanın söylediğini sordu. Ergin, kaynağı açıklamayınca Özkasnak, "Beyaz üniformalı olan mı, yoksa mavili mi " diye ısrar etti. Ergin ise "Hayır paşam mor üniformalı" diye espri yaptı. Öskasnak daha sonra böyle bir görüşme olmadığını söyledi. 
     


 SİYASET 




















</TEXT>
</DOC>
