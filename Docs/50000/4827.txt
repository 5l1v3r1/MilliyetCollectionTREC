<DOC>
<DOCNO> 4827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/son/soneko09.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit "Çalışanlara yarın 570 trilyon nema ödemesi yapılacak" 
</HEADLINE>
<TEXT>

     Başbakan Bülent Ecevit, bazı çevrelerin Telekom'un özelleştirilmesinden vazgeçildiği yolunda yaydıkları haberlerin doğru olmadığını belirterek, ''Telekom önümüzdeki aylarda özelleştirilecektir'' dedi. 
     Ecevit, Başbakanlık Merkez Binası'nda son günlerdeki kimi gelişmelerle ilgili görüşlerini açıkladı. Değişik çevrelerin son günlerde Telekom'un özelleştirilmesinden vazgeçildiği yolunda haberler yaydığını ifade eden Ecevit, ''Bu haberlerin gerçekle ilgisi yoktur. Telekom önümüzdeki aylarda özelliştirilecektir'' diye konuştu. Başbakan Ecevit, 1 Haziran 2000 tarihinden beri işsizlik sigortası uygulamasına geçildiği için çalışanlardan Tasarrufu Teşvik Yasası uyarınca yapılan kesintilere son verildiğini anımsattı. Ecevit, yasa uyarınca yarın, çalışanlara 570 trilyon lira tutarında nema ödemesi yapılacağını bildirdi. 




</TEXT>
</DOC>
