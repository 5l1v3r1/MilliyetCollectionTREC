<DOC>
<DOCNO> 26125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/son/sontur19.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Öksüz'den Derviş'e "Meleksin de, Azrail misin Cebrail misin Nesin " 
</HEADLINE>
<TEXT>

     Ulaştırma Bakanı Enis Öksüz, Devlet Bakanı Kemal Derviş için medya ve birçok çevre tarafından ağır propaganda yapıldığını belirterek, ''Kemal Derviş, bazı çevreler tarafından hep kurtarıcı bir melek olarak gösterildi. Meleksin de Azrail misin, Cebrail misin Nesin '' dedi. 
     Bakan Öksüz, Kayseri'de yerel bir televizyon kanalı tarafından düzenlenen programda, ''Devlet Bakanı Derviş'i nasıl değerlendiriyorsunuz '' yolundaki soruya, Bakan Derviş'in, ''iki kriz arkasından hiç bilinmeyen, kim olduğu, ne olduğu akıllarda yokken, hadiselerin ortaya çıkardığı'' bir kişi olduğunu kaydetti. 
     Yaşanan ekonomik krizlerin kaynağının da sıkıntıları, geleceği önceden göremeyen uzmanlardan kaynaklandığını belirten Öksüz, ''Biz krizin sebebi değiliz. Ucundan bile tutmadık. Ama krizi çözmekte sorumluyuz. Bundan kaçmayız'' dedi. 
     Derviş için ''Kim, nasıl, nerede ve ne şekilde bulduysa bu ismi buldu'' ifadesini kullanan Öksüz, şunları söyledi 
     ''Ortaya Kemal Bey ismi getirildi. Medya ve birçok çevre tarafından ağır propaganda yapıldı. Hatta hanımı da ondan için 'ilahlaştırmayın' dedi. Ama 'Biz seni böyle takdim edeceğiz' denildi. Kemal Derviş, bazı çevreler tarafından hep 'kurtarıcı bir melek' olarak gösterildi. Meleksin de Azrail misin, Cebrail misin nesin Bu soru, hep Cebrail tarafıyla ortaya atıldı. İnşallah Azrail tarafı ortaya çıkmaz. İnşallah muvaffak olur. Bundan hiç sıkıntı duymayız, kıskanmayız da... Türkiye için kim bir taşın üstüne taş koyarsa seviniriz.'' 
     Bakan Öksüz, ''Seçilmiş bir kurtarıcı gibi takdim edilen Derviş'in büyük deha, diğer bakanların reisi gibi gösterilmesi de rahatsızlık uyandırdı. Daha sonra kendisinden, bakan gibi davranması, 4. ortak gibi davranmaması istendi. Sonuçta, şimdi iki düşünüp bir konuşan Bakan Derviş ortaya çıkıyor'' diye konuştu. 
     Öksüz, Kemal Derviş'i kendilerinin bulmamasına karşın, her türlü yardımı yapacaklarını, problem çıkarmadıklarını, bundan sonra da çıkarmayacaklarını ifade ederek, ''Ama bu, her dediğine 'evet' diyeceğimiz anlamına gelmez'' diye konuştu. 






</TEXT>
</DOC>
