<DOC>
<DOCNO> 6436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/yazar/pulur.html </URL>
<DATE> 2001/02/10/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kılavuzu Fransız olanın... 
</HEADLINE>
<TEXT>

     "Kılavuzu karga olanın" diye başlayan bir deyim vardır. 
     Yılların imbiğinden süzülerek gelen, bu deyimin, ne kadar doğru olduğunu aşağıdaki belgeyi okuyunca bir kere daha anlayacaksınız. 
     
     YIL 1920, Ocak ayının yirmisi, Kurtuluş Savaşı başlamış, Maraş, Fransız işgalinde. Kuvayı Milliye kuvvetleriyle, Fransızlar ve Ermeni milisleriyle çatışma başlar. Müdafaa - i Hukuk Dernekleri Fransızlarla Ermenilerin, Maraş ve çevresinde Müslüman halka vahşet, zulüm yaptıklarını belirterek ABD Yüksek Komiseri Amiral Bristol'e telgraflarla başvururlar. İstanbul'daki meşhur Amerikan Hastanesi'nin kurucusu olan Amiral Bristol, Amerikan Dışişleri Bakanlığı'na Maraş'ta olanları anlatan raporlar gönderir. 
     
     BU raporların 28 Mart 1920 tarihlisinde şöyle der 
     " ... Fransızların işgal yöntemlerinin, orada karışıklıkları kışkırttığı, bunun da Ermenilerin öldürülmesine ve en sonunda Maraş'ta Fransız ve Ermeni kuvvetlerine saldırıya yol açtığını göstermektedir. 
     Yukarıda belirtilen olaylar, Fransız kışkırtması sonucudur. Ermenilere karşı önceden düşünülmemiş ve düzenlenmiş saldırılar değildir." 
     Amirale göre, Fransızlar, bu çatışmada Ermenileri silahsız bırakmışlardır, bugünkü argo deyimi kullanırsak satmışlardır. 
     Amiral Bristol şöyle der 
     "Maraş ve çevresinde çatışma sürerken, Fransız kuvvetleri Türklerle savaşmakta olan Ermenileri oradan almak için bir girişimde bulunmamışlar ve de savunma için Ermenilere silah vermekten kaçınmışlardır." 
     
     AMİRAL Bristol, üç hafta süren çatışmada çok sayıda Fransız, binlerce Türk ve muhtemelen 10 bin Ermeninin öldüğünü yazar. 
     Peki, bu katliam mıdır ya da soykırım mıdır 
     Amiral Bristol "Hayır " der 
     "Kadın, çocuk ve erkek, Türk olsun, Ermeni olsun, öldürülmüşlerdir. ... Ancak şunu da belirtmek gerekir ki, Fransızlar kentten ayrıldıktan sonra Maraş'ta karışıklık ve katliam olmamıştır." 
     Amiral, bir noktanın özellikle altını çizer 
     "Milliyetçi akımın Kuvayı Milliye gayrimüslim ırkları ortadan kaldırmaya uğraşmadığını belirtmek istiyorum." 
     
     TABİİ her zaman olduğu gibi, o günlerde de Avrupa kamuoyu, katliam haberleriyle çalkalanmaktadır. 
     Amiral Bristol, bunun da "Bencil Avrupalıların, emperyalist amaçlarla, Türkiye'yi paylaşmak, milliyetçileri gözden düşürmek yolundaki siyasal isteklerinden doğmaktadır" diye değerlendirdikten sonra, raporunu noktalar. 
     
     AMİRAL gayrimüslimlere saldırıların durdurulması için, daha çok asker gönderilmesini isterken "Özellikle paylaşma politikası sürdürülürse ve Türk halkının hakları ayaklar altına alınırsa" bu çatışma durmaz demeye getirir. 
     Peki, Türk halkının hakları, ayaklar altına alınırsa ne olur 
     Amiral Bristol ne olacağını söyler 
     "Türkler de nitelikleri ne kadar kötü sayılırsa sayılsın, insandırlar." 
     Bu raporun tamamı ve daha birçok belge, Orhan Duru'nun "Amerikan Gizli Belgeleriyle Türkiye'nin Kurtuluş Yılları" kitabında vardır. İş Bankası Yayınları 
     
     YAZIYA "Kılavuzu karga olanın..." diye başlamıştık, "Kılavuzu Fransız olanın..." diye bitirebiliriz. 
     
     





Eşitlik, laiklik 


Haklı uyarı 


Piyano zamanı 2 


Ekonomiye ince ayar 


Büyükelçi, bakan ve güzel kadın 


Ramallah'ta bir cuma Şiddetle barış... 


Gölgeler 


Alo karne sendromu 


"Kara Kasım" rüşveti 


Öğretmenin feryadı 


İktidar pahalı "çözüm"e teslim 


Ortadoğu'da belirsizlik 


Gündemin adını siz koyun 


Kılavuzu Fransız olanın... 


Çankaya 


Maruzatımız var 


ABD üzerinden borç tasfiyesi 


"Porgy ile Bess" İstanbul'da 


</TEXT>
</DOC>
