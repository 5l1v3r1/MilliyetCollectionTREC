<DOC>
<DOCNO> 27858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/yazar/toker.html </URL>
<DATE> 2001/06/20/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
"Bak, şu bizim küçük Simeon'a " 
</HEADLINE>
<TEXT>

     Gazetenin yazdığına göre "Henüz 9 yaşındayken geldiği İstanbul'u unutamadığını söyleyen 'İstanbul gözümde tütüyor. Çocukluk anılarımın büyülü ülkesini unutamadım' demiş." 
     Atma, gazeteci bey 
     Simeon, Bulgaristan'daki seçimleri kazanarak iktidara ilk adımını atan eski Kraldır. O zaman Simeon II adını taşıyordu ve gerçekten 9 yaşındaydı ama Sofya'dan bir özel trenle getirildiği Sirkeci'den saat 12'de alındı ve Galata rıhtımında bekleyen Aksu vapuruna konuldu. Aksu vapuru saat 13'te İzmir ve İskenderiye'ye doğru yola çıktı. Günlerden 17 Eylül 1946, Salı idi. Onun için İstanbul'da pek "büyülenecek" vakit bulduğunu sanmak güçtür. Yanında annesi, ablası, küçük köpeği "Mr. Chips" ile 14 kişilik maiyeti vardı ve bunlardan üç tanesi Kralı tahttan indirip Mısır'a, orada menfada bulunan Büyük Babası - ana tarafından - eski İtalya Kralı Vittorio Emmanuele III'in yanına gönderen yeni Komünist Hükümetin temsilcileriydi. Bir tanesi General olan bunların görevi Kral ailesini hiç kimseyle temas ettirmemekti. 
     Bütün bunları nereden mi biliyorum 
     Çünkü ben de o gemiyle İzmir'e seyahat eden "küçük köpeklerden pek hoşlanan bir delikanlı" idim 
     Bu benim en eğlenceli genç muhabirlik anılarımdan biridir. 
     
Kimseyi sizden az akıllı sanmayın      Şimdi o işi yapan meslekdaşlarıma tavsiyem hiç kimseyi kendilerinden daha az akıllı sanmamalarıdır. Kralı seyahatinde İzmir'e kadar izleme görevi bana verildiğinde - Cumhuriyet'in "acar muhabiri" idim - bizim "acar foto muhabiri" Namık Görgüç'e "Bak, Namık ağabey, biz vapura herkesten evvel binip kamaralarımıza saklanırız vapur kalktığında güverteye çıkıp rıhtımda kalan meslekdaşlara elimizi sallar, onları atlatırız" dedim. Öyle de yaptık. Ancak güverteye çıktığımızda bizim gibi el sallamaya hazırlanan Tasvir'in "acar muhabir"i Kadri Kayabal ve Vatan'ın "acar muhabir"i Faruk Fenik ile karşılaşınca kahkahayı atıp kucaklaştık. Tabii aklımızda bu "yeni şart"ta birbirimizi nasıl atlatacağımız vardı. Çabuk anlaşıldı ki "birbirimiz"den evvel, beraberce atlatmamız gereken başkaları bulunuyordu Komünist muhafızlar. 
     Taktik değiştirdik Üç Silahşörler gibi "Hepimiz birimiz, birimiz hepimiz için" kararını aldık. En gencimiz olan bana D'Artagnan'ın rolü düştü ve onlar "haydut kılıklı muhafızlar"ı oyalarlarken ben, Mr. Chips'e şirin görünerek Kraliçeden bir "ortak yazılı demeç"i gizlice kopardım. Sevinçten uçuyorduk. Ertesi gün çıkan yazım, o sıralar gene sürgündeki Yunan Kralı Yorgo'nun bir sözüyle bitiyordu "Burası Balkanlar Hiç, belli olur mu " 
     O, daha önce tahtına kavuşmuştu. Şimdi sıra bizim küçük Simeon'da. 
     







Erbakan'ın kızının düğünü 


Kara para ak para 


Meclis çalışırsa... 


Derviş, Ecevit, Özal 


Fatih Terim Bir başarı öyküsü... 


Astro FP 


Bütünleme, tercih, kayıt 


Takastan sonra takoz konmamalı 


Irak'la sağırlar diyaloğu 


Atları da yarıştırırlar 


Derviş’e destek, siyasetçiye köstek 


Geriye dönmese de olur kredisi 


İnsanlarımız 


Tantan gitti, Erdem sorguda 


Teknoloji geldi böyle oldu 1 


"Bak, şu bizim küçük Simeon'a " 


Yalap şalap banka satılmaz 


</TEXT>
</DOC>
