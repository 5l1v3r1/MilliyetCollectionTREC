<DOC>
<DOCNO> 49825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/son/sonspo08.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Rizespor "Beşiktaş 5-1'lik yenilginin rövanşını almak isteyecek" 
</HEADLINE>
<TEXT>

     Beşiktaş ile hafta sonu deplasmanda karşılaşacak olan Çaykur Rizespor, güçlü rakibinden çekinmiyor. 
     Teknik direktör Karol Pecze, Beşiktaş ile zorlu bir maç yaptıklarını belirterek, ''Rakibimiz geçen yıl sahamızda 5-1 kazandığımız maçın rövanşını almak isteyecektir. Ancak biz dikkatli olacağız ve her maç gibi bu maçta da kazanmak için oynayacağız'' dedi. 
     Bu sezon iç sahada beklenen başarıyı gösteremediklerini ancak deplasmanda iyi sonuçlar aldıklarını da kaydeden Pecze, ''Deplasman başarımızı Beşiktaş karşısında da göstermek istiyoruz. İstanbul'daki seyircimizin de desteğini arkamıza alarak maçtan iyi bir sonuçla ayrılmayı hedefliyoruz'' diye konuştu. 
     Beşiktaş'ın ve kendilerinin ligde istikrarlı bir grafik yakalayamadığını da ifade eden Pecze, şunları söyledi 
     ''İki takımda kazanmak için sahaya çıkacaktır. Beşiktaş ve biz geçen hafta 2 puan yitirdik. Bu hafta rakibimiz sahasında puan kaybetmek istemeyecektir ve bize karşı baskılı bir futbol oynayacaktır. Bizde elimizden gelen mücadeleyi sergiler ve gol yollarında sıkıntı çekmezsek, İstanbul'dan hedeflediğimiz sonuçla döneriz.'' Yeşil-mavili takımda Mbdia, Keita ve Mbdia'yı kadrodaki aşırı şişkinlik nedeniyle takımdan ayrı çalıştırdıklarını da belirten Pecze, kadro dışı bırakılan Oumar dışında eksik futbolcularının bulunmadığını da sözlerine ekledi. 
     






</TEXT>
</DOC>
