<DOC>
<DOCNO> 11793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/17/yasam/yas03.html </URL>
<DATE> 2001/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Umre’ye niyet Amman’a kısmet 
</HEADLINE>
<TEXT>

Bir turizm şirketi, Umre’cilerden kutsal toprakları ziyaret için adambaşı bin 500 dolar aldı, Amman’da gezdirip geri getirdi 
     NEŞET KARADAĞ Adana DHA 

     Filmi izleyenler hatırlayacaklar Şener Şen aralarında İlyas Salman’ın da bulunduğu bir kamyon dolusu köylüyü Almanya’ya götürüyorum’ diyerek İstanbul’da bir tepeye bırakmıştı. İşte benzer bir olay, Adana’da yaşandı. 
     
Biraz geç anladılar      Gaziantep’te faaliyet gösteren Hüseyin Karaoğlu’nun sahibi olduğu Karaoğlu Şirketi, 320 kişiye Sizi umreye götüreceğiz’ diyerek bilet sattı. Umre’ye gidecek bu 320 kişiden, adambaşı tam bin 500 dolar alındı. Ve dendiği gibi otobüslere binildi, yola çıkıldı.. Buraya kadar normal görünen Umre’ ziyaretinin rengi dönüşte değişti. Çünkü Umre’ciler, Suudi Arabistan’ın Mekke kentine değil, çok daha yakın olan Amman’a götürülüp getirildiklerini geç de olsa anladılar. 
     
Yandık hakim bey’      Ancak talihsiz’ bu insanların çektiği bununla kalmadı. 
     Dolandırıldıklarını anlayan Umre’cilerin kapısına dayandığı şirket, paranızı ödeyeceğiz’ deyip onları 1 yıl oyaladı. Sonunda Umre’ciler, şirket hakkında geçen ay Adana 2. Ağır Ceza’da dava açtı. Tutuksuz yargılanan Karaoğlu’nun katılmadığı ilk duruşmada Umre’ciler hakime şöyle dert yandı "Hem kutsal toprakları göremedik hem dolandırıldık. Şirket yetkilileri cezalandırılsın." 
     


 YAŞAM 















</TEXT>
</DOC>
