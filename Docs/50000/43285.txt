<DOC>
<DOCNO> 43285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/dunya/dun01.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hostesin son sözleri 
</HEADLINE>
<TEXT>
Tanrım Binalar 
İkiz kulelere çarpan uçağın hosteslerinden Amy Sweeney korsanın bir yolcunun boğazını kestiğini söyledi. Ardından son kez çığlık attı 
     DIŞ HABERLER SERVİSİ 

     Boston'dan kaçırıldıktan sonra New York'taki ikiz kulelerden birine çarpan American Airlines'ın 11 sefer sayılı Boeing 767 uçağından Boston'daki merkeze yansıyan konuşmalara bir yenisi daha eklendi. Uçağın hosteslerinden Madeline Amy Sweeney, Boston'daki American Airlines uçuş görevlisini cep telefonuyla arayarak uçağın kaçırıldığını söyledi. Sweeney daha sonra da, hava korsanlarının "first class"ta oturan bir yolcunun boğazını kestiğini anlattı. 
     
     Hızla irtifa kaybetti 
     The Times gazetesinin ele geçirdiği bant kayıtlarına göre, Amy dört korsan gördüğünü söyledi ve gözlemine göre dördü de Ortadoğu kökenliydi. FBI farklı koltuklarda oturduklarını belirlemesine rağmen, Amy, korsanların 9 ve 10. sıralarda oturduğunu, uçağın aniden yön değiştirip hızla irtifa kaybetmeye başladığını dile getirdi. Hostes bir ara pilot kabiniyle bağlantı kurmaya çalıştı ancak yanıt alamadı. Yerdeki American Airlines görevlisinin nerede olduklarını sorması üzerine hostes, "Su ve binalar görüyorum. Tanrım Tanrım " diye bağırdı. Bunlar hostesin son sözleri oldu. Binalar Manhattan'daki yüksek yapılar, su da Hudson Nehri’ydi. 
     



 DÜNYA 

















</TEXT>
</DOC>
