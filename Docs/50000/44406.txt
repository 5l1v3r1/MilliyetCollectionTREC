<DOC>
<DOCNO> 44406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/son/sontur09.html </URL>
<DATE> 2001/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Astsubay, birlikte yaşadığı hamile kadını yaraladı 
</HEADLINE>
<TEXT>

     Samsun'da, birlikte yaşadığı hamile kadını tartışma sırasında tabancayla yaralayarak karnındaki bebeğin ölmesine neden olan astsubay, gözaltına alındı. 
     Fevzi Çakmak Mahallesi Tunç Sokak'ta oturan Karadeniz Sahil Güvenlik Komutanlığı'nda görevli Astsubay Sıddık Kayalar, birlikte yaşadığı 8.5 aylık hamile Seyhan Yılmaz 35 ile henüz bilinmeyen bir nedenle tartıştı. Tartışma sırasında öfkelenen Kayalar, beylik tabancasıyla Seyhan Yılmaz'ı karnından yaraladı. 
     Yaralı, kaldırıldığı Samsun Devlet Hastanesi'nde tedavi altına alınırken, bebek kurtarılamadı. 
     Yetkililer, Kayalar'ın gözaltına alındığını ve olayla ilgili soruşturma başlatıldığını söylediler. 
     






</TEXT>
</DOC>
