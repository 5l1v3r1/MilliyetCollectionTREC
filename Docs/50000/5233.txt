<DOC>
<DOCNO> 5233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/ekonomi/eko06.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Konjonktür uygun değil, komisyonlar düşmesin 
</HEADLINE>
<TEXT>

İMKB, asgari komisyon oranlarında yapılması öngörülen indirimde erteleme istiyor 
     SONGÜL HATISARU 

     İMKB, SPK’nın hisse senedi alım - satım işlemlerinden alınan asgari komisyonun binde 2.1’den binde 1’e indirilmesi kararında şimdilik erteleme istiyor. İMKB, geçtiğimiz haftalarda ara bir formül olarak komisyon oranında kademeli indirim uygulanması önerisinde bulunmuştu. 
     Formülde, binde 2.1 esası korunurken, bir önceki yıl aracı kurumun toplam işlem hacminin yüzde 1’ini yapan müşteriler için ve aracı kurumun komisyon gelirinin yüzde 20’sine kadar olan bölüm için binde 1’e kadar indirim imk nı sağlanması önerilmişti. SPK ise, binde 1 oranının uygulanmasını istenmişti. 
     
SPK tam serbestlik istiyor      İMKB’nin yaptırdığı bir ankete göre, komisyon geliri, kurumların giderlerinin ancak yüzde 85’ni karşılıyor. Geçen yıl ortalama 750 milyon dolar düzeyinde olan günlük işlem hacmi bu yıl 300 milyon dolarda seyrediyor. İşlem hacminin düştüğü bir ortamda, gelir kaynaklarının kısıtlanmasının aracı kurumları zora sokacağı kaydedildi. SPK ise, komisyon iadesi yapılarak haksız rekabet yaratıldığı iddialarını ortadan kaldırmak ve rekabetin sağlanması için orta vadede tam serbestlik istiyor. 
     


 EKONOMİ 


















</TEXT>
</DOC>
