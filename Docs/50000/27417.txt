<DOC>
<DOCNO> 27417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/spor/spo05.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Çare liderler 
</HEADLINE>
<TEXT>

Kulüpler Birliği Vakfı, Devlet Bakanı Fikret Ünlü’nün önderliğinde, parti başkanlarını ziyaret edecek, futbolcu transferinde alınan yüzde 40’lık verginin indirilmesini isteyecek 
     CEMAL ERSEN 

     BÜYÜK ekonomik sıkıntı içindeki kulüpler sonunda parti liderlerine gitme kararı verdi. Kulüpler Birliği Vakfı, Spordan Sorumlu Devlet Bakanı Fikret Ünlü’nün önderliğinde, TBMM’de grubu bulunan siyasi partilerin başkanları ile Maliye bakanından vergi usul kanununda değişiklik yapılarak futbolcu transferinde alınan yüzde 40’lık verginin indirilmesini isteyecek. 
     
öKulüplerimiz batıyor"      VAKIF Başkanı İlhan Cavcav, Bakan Ünlü’den Bülent Ecevit, Devlet Bahçeli, Mesut Yılmaz, Tansu Çiller, Recai Kutan ve Maliye Bakanı Sümer Oral’dan radevu almasını rica ettiklerini söyledi. Cavcav, "Kulüplerimiz batıyor. Hele FİFA’nın 15 Temmuz’da alacağı kararlardan sonra bitme noktasına gelecek kulüplerimiz en azından vergi yükünün hafifletilmesini amaçlıyor" dedi. 
     
Ulusoy da davet edilecek      FUTBOL Federasyonu başkanı Haluk Ulusoy’un da davet edileceği temaslar sırasında iki yıl önce uygulanan yüzde 15’lik vergi oranının gündeme gelmesi için yasa değişikliğine gidilmesini isteyeceklerini kaydeden İlhan Cavcav, "Bundan önce olduğu gibi yine siyasi parti başkanları, milletvekilleri ve hükümetimizin futbolumuza destek vereceğine inanıyoruz" diye konuştu. 
     

</TEXT>
</DOC>
