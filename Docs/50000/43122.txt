<DOC>
<DOCNO> 43122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/guncel/gun05.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Öncü füzeler halkı yatıştıracak 
</HEADLINE>
<TEXT>

Operasyonu başlatmadan önce bir süre daha istihbarat çalışması yapması gereken Amerika, halkın öfkesini yatıştırmak için önden birkaç füze atacak 
     WASHINGTON Milliyet 

     ABD'nin 11 Eylül'de meydana gelen terörist saldırıların sorumlularına ve destekçilerine yönelik başlatacağı operasyonun zamanı tüm dünyanın gündeminde ilk sırada. Washington'da Savunma ve Dışişleri Bakanlığı kaynaklarından yansıyan izlenim, "Askeri harek t için acele edilmediği, uluslararası koalisyonun sağlamlaştırılması ve ABD'nin istihbarat açıklarının giderilmesi çalışmasının haftalar alabileceği" yönünde. 
     Ancak birçok askeri gözlemci de, ABD yönetiminin, kamuoyunun "ateşini almak" ve moralini yükseltmek amacıyla bir "başlangıç vuruşu" yapabileceğini düşünüyor. 
     ABD Savunma Bakanı Donald Rumsfeld, öncelikle Afganistan'a yönelmesi beklenen harek tın zamanı ve biçimi konusundaki soruları, "teröristlerin işine yarayacak yanıtlar veremeyeceği" gerekçesiyle karşılıksız bırakmakla birlikte, her türlü askeri seçeneğin gündemde tutulduğunu belirtti. 
     
     Gerilla savaşı 
     Pentagon kaynaklarına göre, bu seçenekler arasında, havadan atılan Cruise füzelerinin, pilotlu bombardıman uçaklarının ve Afganistan'a karadan sızma operasyonu yaparak terörist lider Usame bin Ladin ve adamlarıyla gerilla savaşına girecek özel timlerin kullanılması bulunuyor. 
     
     İkinci Doolittle’ vakası yaşanacak 
     İkinci Dünya Savaşı sırasında, Pearl Harbor baskını ardından Japonya'ya yönelik kapsamlı bir saldırı hazırlığı yapan ABD, "topyek n harek ta" geçmeden önce, halkın moralini yükseltmek için, "Doolittle bombardımanı" olarak bilinen sınırlı bir operasyon yapmıştı. Şimdi Bush yönetiminin de, önümüzdeki günlerde yeni bir "Doolittle" harek tına girişip girişmeyeceği sorularını yetkililer şöyle yanıtlıyor "Hiçbir şey olasılık dışı değil " Ancak ABD'nin başlıca NATO müttefikleri, Bush yönetimine, aceleci bir güç gösterisine kalkışmaması yönünde telkinde bulunuyor. 
     



 GÜNCEL 























</TEXT>
</DOC>
