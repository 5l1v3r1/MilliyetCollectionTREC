<DOC>
<DOCNO> 21843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/18/ekonomi/eko08a.html </URL>
<DATE> 2001/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bono ve fonlar kapış kapış 
</HEADLINE>
<TEXT>

     Olumlu havanın dolarla birlikte en fazla etkilediği ikinci piyasa bono piyasası oldu. Yatırımcıların dolardan TL’ye dönüp bono ve tahvil almaları ve bono için gösterge olan repo faizlerinin 8 puan gerilemesi iki günde faizlerin 16 puana yakın düşmesini sağladı. 
     Para programının açıklanmasıyla belirsizliğin ortadan kalkması ve yabancıların tekrar bono ve tahvil piyasasına girmesi piyasalara ilgiyi artırıyor. Piyasalarda gösterge olarak kabul edilen 10 Ekim 2001 vadeli bononun yıllık bileşik faizi yüzde 75.5’e kadar düştü. Bu düşüşle birlikte hafta başında yüzde 91.86 olan bononun faizi 16.3 puan gerilemiş oldu. 
     
     Düşüş sürer 
     Döviz satışlarının de etkisiyle piyasada gün geçtikçe bollaşan Türk lirası gecelik faizin de düşmesini sağlıyor. Merkez Bankası’nın kontrolünde olan piyasada faizler dün yüzde 76’ya geriledi. Bankacılar, gecelik faizlerde ve buna bağlı olarak bono faizlerinde düşüşün sürmesini bekliyor. 
     Tahvil ve bonolara bağlı olarak B tipi yatırım fonları içinde tahvil ve bono fonları da yoğun ilgi gördü. Birçok bankanın tahvil ve bono fonu iki gündür yok satıyor. 
     



 EKONOMİ 





















</TEXT>
</DOC>
