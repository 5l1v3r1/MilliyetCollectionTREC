<DOC>
<DOCNO> 34693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/yasam/yas03.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
O ölürse ben yaşayamam’ 
</HEADLINE>
<TEXT>

Ağabeyiyle kavga ettikten sonra balkondan atlayan kızkardeşini tutamayan abla işte böyle feryad etti... 
     İBRAHİM BÜYÜKFURAN DHA 

     Samsun Hürriyet Mahallesi'nde oturan 19 yaşındaki Nazan Melemez, sabah kahvaltısında ağabeyi Murat Melemez ile tartışmaya başladı. 
     Ağabeyine kızan genç kız, "Yaşamak istemiyorum" diye bağırarak 5'inci kattaki evlerinin balkonuna çıktı. Bu sırada kardeşinin peşinden koşan Bakiye Melemez, Nazan'a engel olmaya çalıştı. Ablasının ısrarlarına rağmen Nazan, kendini balkondan boşluğa bıraktı. Abla Bakiye, kardeşini tutmaya çalıştıysa da atlamasına engel olamadı. 
     
     Durumu iyiye gidiyor 
     Beton zemine çakılan Nazan Melemez'e ilk müdahale olay yerine gelen 112 Acil Servis ekipleri tarafından yapıldı. 
     Kardeşi ambülansa taşınırken sinir kirizleri geçiren Bakiye Melemez, "Allahım, onu tutamadım. O ölürse ben de yaşayamam" diye göz yaşları içinde feryat etti. 
     Derhal Devlet Hastanesi'ne kaldırılan genç kız ilk müdahaleden sonra SSK Hastanesi'ne sevk edildi. Nazan Melemez'in vücudunun çeşitli yerlerinde kırıklar olduğu ve sağlık durumunun iyiye gittiği açıklandı. 
     



 YAŞAM 
























</TEXT>
</DOC>
