<DOC>
<DOCNO> 38122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/son/sontur06.html </URL>
<DATE> 2001/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlık'ta yine eylem... Bahçe demirlerine zincirle bağlandı 
</HEADLINE>
<TEXT>

     Başbakanlık Merkez Binası'nda yeni bir protesto eylemi yapıldı. Coşkun Yıldız adlı bir vatandaş, Başbakanlık'ın üst bahçe demirlerine kendisini zincirleyerek, protesto eyleminde bulundu. 
     Başbakanlık Merkez Binası'nda, saat 11.10 sıralarında gelen 35-40 yaşlarında bir vatandaş, Vekaletler Caddesi tarafındaki polis noktası yanındaki bahçe demirine kendisini ellerinden zincirle bağladı. Protestocu vatandaş, ''Ben de bu ülkenin vatandaşıyım. Ben namuslu bir vatandaşım. Ben battım'' diye bağırdı. 
     Olayı gören Başbakanlık korumaları, bu kişiyi etkisiz hale getirerek, elleriyle ağzını kapattılar. 
     Bu sırada, kesici bir aletle zinciri kesilen protestocu vatandaş, emniyet aracına bindirilerek, Çankaya Merkez Karakolu'na götürüldü. 
     Eylem için Bursa'dan gelmiş 
     Başbakanlık Merkez Binası'nın bahçe demirlerine kendisini zincirleyerek, protesto eylemi yapan kişinin Bursa'dan geldiği ve adının Coşkun Yıldız olduğu bildirildi. 
     Edinilen bilgiye göre, Başbakanlık Merkez Binası'nın Vekaletler Caddesi tarafındaki girişinin polis noktası yanındaki bahçe demirine kendisini zincirleyerek eylem yapan kişi, Bursa'dan geldi. 
     Adının Coşkun Yıldız 35 olduğu belirtilen protestocunun işsiz olduğu öğrenildi. 
     
     






</TEXT>
</DOC>
