<DOC>
<DOCNO> 47482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/yazar/cetiner.html </URL>
<DATE> 2001/10/18/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Başbakan asla yuhalatılamaz .. 
</HEADLINE>
<TEXT>

     İsterseniz beğenirsiniz, isterseniz beğenmezsiniz ama ülkemizi içeride, dışarıda temsil eden devlet adamlarını TV'lerde, uyduruk açıkoturumlarda yuhalatmak fevkalade çirkin .. Aynı şekilde bir kısım aydınlarımızın, düşünce adamlarının böyle haksız, yersiz davranışlara maruz bırakılması da duygularımızı yaralıyor .. 
     Hele şu son birkaç aydır öyle gecekondu açıkoturumlar türedi ki, Türkiye Cumhuriyeti'nin başbakanı bile birtakım militanlara yuhalatıldı, kırmızı kartlarla güya saha dışına çıkartılıp cezalandırıldı .. O başbakan ertesi gün belki de bir başka ülkenin başkanı, başbakanı ile görüşecek, bu size acı gelmiyor mu 
     Açıkoturum yönetmeye heveslenip, tartışmalar başlayınca ipin ucunu kaçıran belki de reyting uğruna hır çıksın diye birtakım militanları coşturmayı marifet sanıyorlar .. 
     Sen adamları tahrik et et, kızıştır .. Sonra başbakan, bakan, düşünür her kimse onlara yuhalat ... Ayıptır yahu .. 
     Türkiye güçlü mü .. Dışarıya asker gönderelim mi .. Ama seçilen konuşmacıların ne söyleyecekleri önceden belli .. Şu kritik ortamda milli çıkarlarımızın hiç önemi yok mu .. Arkadaş, böyle durumlarda önce gazetecilik, önce reyting düşünülemez... 
     "Cep delik, cepken delik" diyen ve pantolon cebinin astarını ortaya çıkartan yönetmen "bende var ama milyonlarla insanda yok" diyor, güya onlarla ıstıraplarını paylaşıyor, popülizm yani .. Haydaa alkışlar .. Sonra ötekilere yuhaa .. Böyle hazırlıklı programlara çıkmamalarını öneririm aydınlara, düşünürlere, siyasilere .. 
     Çünkü, onlara bu tartışmalarda pek söz düşmüyor, onlar figüran .. Asıl aktörler reyting getiren, bütün değerleri inkar eden, bombalayan malum kişilerin konuşmaları... Onlara göre, Türkiye'de hiç iyi, güzel yok .. Her şey kötü, hiçbir şey düzelmez .. 
     Yeter yahuu, bunlara dur diyecek yok mu .. 
     
Çikolata yerine dolar atsalar ya ..      Açlıkla mücadele eden Afgan halkına uçaklarla gıda malzemeleri atılıyor ya .. Bunları beğenmiyor, yiyemiyormuş açlık sınırındaki o çaresiz insanlar .. Demek, aç kalanların gerektiğinde otları, ellerine geçirdikleri at, köpek, kedi gibi hayvanları bile yedikleri hikayeleri doğru değilmiş, hayalmiş .. Ya Afgan insanları çok değişik bünyeye sahip, dayanıyorlar Ya da böyle haberleri birtakım kaynaklar üretip Amerikan ve Batı düşmanlığı yapıyor .. 
     Afgan halkı unlu maddelere alışıkmış da... Fıstık ezmesi, domates soslu fasulye, bezelye, çikolata, bisküvi yiyemiyorlarmış .. Sindirim sorunu çekiyorlarmış .. El malum, havadan atılan bu yiyecek paketleri bahsi geçen malzemeden 10 - 15 kat daha pahalı... 
     Yani şu Amerikalılar, Batılılar ne yapsalar yaranamıyorlar bazı karnı tok, sırtı pek entellere ki, bu tür haberlerin, şikayetlerin kaynağı onlar... Fakat eminim Afgan halkı, Afgan çocuklar bayıla bayıla yiyorlardır o nefis çikolataları... O an mutluluk içinde hayatlarını yaşıyorlardır... Aksini ortaya atanlar, bence bu insanları o yiyeceklere layık görmeyenler .. 
     Bari Amerikalılar, İngilizler uçaklarla aşağıya dolar, paund, mark atsalar acaba buna ne buyurulur Herhalde, bu kez "yahu banka yok, sarraf yok bu paraları bozacak Ayrıca da dolara alışmasınlar " diyebilirler .. İnsaf ki insaf... 
     







Üç formül 


Köprü senedi 


Eğrisi, doğrusu... 


11 Eylül gözleri açtı mı Özellikle Avrupa'da 


Başbakan asla yuhalatılamaz .. 


Akşamın ufkunda 


İmama kızıp oruç bozmak 


Pakistan'ın zor tercihi 


Azıcık şarbon iyi gelir 


İstanbul Yaklaşımı’nın detayları 


Bir katilin donundaki para 


Kore'ye asker gönderildiği günler 


Sezer'e restorasyon görevi 


Gökkafes'e adımımı atmayacağım 


Devlet yerine "hizmetler"i küçülüyor 


Biz kandık çocuklar kurtulsun’ 


</TEXT>
</DOC>
