<DOC>
<DOCNO> 13329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/27/son/sontur11.html </URL>
<DATE> 2001/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'da gecekondu yıkımında taşlı sopalı çatışma 
</HEADLINE>
<TEXT>

     Kartal'da, Milli Emlak'a ait Ömerli Barajı su havzası içinde kaçak olarak yapılan 99 gecekondunun yıkımı sırasında olay çıktı. 
     Paşaköy Nişantepe Mevkii'ndeki, Milli Emlak ve İSKİ'nin ortaklaşa yapacağı yıkım haberini önceden alan vatandaşlar, lastik ve traktörlerle yollara barikat kurdular. Güvenlik güçlerinin barikatları kaldırmasının ardından yıkıma başlandı. 
     Yıkımı durdurmak amacıyla taşlarla ve sopalarla güvenlik kuvvetlerine saldıran gecekondu sakinleri, bir üsteğmen ve 6 askerin yaralanmasına neden oldular. Bu sırada vatandaşlardan da yaralananlar oldu. 
     Çıkan olaylarda hafif yaralanan üsteğmen, hastanede ayakta tedavi edildikten sonra yıkım bölgesine dönerken, hafif yaralanan askerlerin tedavisi olay yerinde yapıldı. Bu arada, bazı gecekondu sahipleri de gözlem altına alındı. 
     Şu ana kadar 10 civarında gecekondu yıkılırken, yıkıma İl Jandarma Komutanlığı'na bağlı 500 jandarma ile yaklaşık 150 zabıta görevlisi katıldı. 




</TEXT>
</DOC>
