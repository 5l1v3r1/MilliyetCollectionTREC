<DOC>
<DOCNO> 3710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/son/sondun16.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
AB komisyonu’ndan Filistin’e yardım 
</HEADLINE>
<TEXT>

     AB Komisyonu, Filistin yönetimine, acil harcamalarda kullanılmak üzere 30 milyon euro aktardığını Afganistan, Pakistan ve İran’da kuraklıktan zarar görenlere yardım amacıyla da 7,5 milyon euro ayırdığını açıkladı. 
     Komisyon açıklamasında, Filistin için öngörülen paranın, memur maaşlarının ödenmesi ve eğitim sektörünün acil ihtiyaçlarının giderilmesi için kullanılacağı, paranın, Filistin için öngörülen 90 milyon euroluk özel bir fondan alındığı belirtildi. 
     AB Komisyonu’nun, İnsani Yardım Fonu’ndan ECHO 7,5 milyon euroyu ise Afganistan, Pakistan ve İran’da kuraklıktan Bengladeş’te sel felaketinden zarar görenlere yardım amacıyla serbest bıraktığı bildirildi. Bu paranın 4 milyonluk dilimi Afganistan’a, 1,5 milyonluk dilimi Pakistan’a gidecek. İran’da ise İsveç Kızılhaç teşkilatının su stoklama ve arıtma tesisleri projesine destek sağlanacak. 
     Açıklamada, Afganistan, Pakistan ve İran’ın, son 30 yılın en büyük kuraklığını yaşadığı belirtildi. 
     
     
     




</TEXT>
</DOC>
