<DOC>
<DOCNO> 12853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/24/yazar/cankat.html </URL>
<DATE> 2001/03/24/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Bakana ceza kesen trafik gönüllüsü 
</HEADLINE>
<TEXT>

     İzmirli okurum Olcay Bütün, bir bakana trafik cezası kesmiş. Çok da güzel anlatmış, ama yerim dar, maalesef özetleyeceğim. 
     Oktay Bey pazar günü Manisa’dan geçiyormuş. Arkadan gelen bir araca yol açmak için, polislerin talimatıyla, peş peşe iki üç kırmızı ışıkta geçmek zorunda kalmış. Manisa polisini seferber edip trafiği karıştıranın bir bakan arabası olduğunu sonradan görmüş. 0029 plakalı makam aracı, yol üzerinde ne kadar kırmızı ışık varsa, kuralı ihlal ederek basmış gitmiş. 
     "Derken aklıma devletin fahr trafik müfettişi olduğum geldi, diyor Olcay Bey. Oturdum, 0029 plakalı araca 19 milyon lira ceza kestim. Makbuzu polislere zor kabul ettirdim, almaya mecbur oldular. Bakalım ne olacak şimdi " 
     Olcay Bey ne olacağını çok iyi bildiği için, dalgasını da geçiyor 
     "Sakın benim fahr trafik müfettişliğimi elimden almasınlar... Ne kadar da sadakatle yapıyordum " 
     0029 plakalı makam arabası kimin mi Olay D.Ö. Derviş’ten Önce yaşandıysa Mill Eğitim Bakanı Metin Bostancıoğlu’nun. Eğer geçen pazarsa, ki öyle anlaşılıyor, Bayındırlık Bakanı Koray Aydın’ın. Sahi, Turan İmamoğlu cezasını ödedi mi acaba 
     
KIZDIM AMA SUSUYORUM      Siren Ertan’ın son çapkınlığını anlatacağım dedim dün. Sonradan pişman oldum. 
     Siren Ertan -benim okurlarım pek tanımazlar- reklamcı Alinur Velidedeoğlu’yla, sonra Işıklar Holding’in veliahtı Uğur Işık’la birlikteydi. Ercan Canmutlu’yla evli olduğu günlerde, şimdi hapiste olan Nevzat Ak’la çalışıyordu. Hatta birlikte oldukları dedikoduları bile yapıldı o faslı sevmem 
     Siren Ertan kocasından ayrıldı. Kocası, koskoca bir tek taş hediye ettiyse de Siren Hanım’ı tutmayı başaramadı. 
     İşte bu hanım şimdi, bir işadamıyla birlikte. Bir kere yazacağım demiş bulundum, ama detay vermeyeceğim. 
     Söz konusu olan Diyarbakır kökenli, ANAP’a yakın bir müteahhit. Benim bildiğim evlidir. Karısı daha önce ayrıldılar ablalar abiler araya girip barıştırdı , genç kocasını Ertan’a kaptıracağım diye hop oturup hop kalkıyormuş. 
     Üzüldüm. Bu üçlüden biri için... Kalan ikiliye de öfkelendim, ama bu noktada susmayı tercih ediyorum. Heveslendiyseniz özür dilerim. 
     
Komisyon dediğin - 2      TBMM İhtisas Komisyonları’nın nadide üyelerinden örnekler vermeye devam edelim mi Bugün sıra Anayasa Komisyonu’nda. Üyeleri arasında kadın yoktur. İşte bir iki "erkek üye" 
     Mehmet Kundakçı - Cavit Tekelioğlu Meclis’te çıkan kavga sırasında ölen DYP Şanlıurfa Milletvekili Fevzi Şıhanlıoğlu davasının sanıkları. İtirafçı Ali Yurtaslan, "Yurtlar sorumlusuydu. Yurtlardan semtlere silah... Mehmet kanalıyla veriliyordu" diye Kundakçı’yı suçlamıştı. 
     Mustafa Verkaya Reis adlı kitapta Verkaya için "Ülkücülere gelen silahların onun adına geldiği", Çetele adlı kitaptaysa Verkaya’nın İstanbul’daki ülkücü militanların eğitiminden ve eylemlere gönderilmesinden sorumlu olduğu iddiaları yer aldı. 
     Ayvaz Gökdemir de bu komisyonun üyesidir. 
     
Markette porno yayını      Fuat, perşembe akşamı bir süpermarkete gitti. Hani toptan ve yarı-toptan tüketim malları satan yabancı marketlerden biri. 
     İçeri girerken, tezg hın arkasındaki kızların uzanıp bir yere baktığını ve kıkırdadığını fark etti. 
     Kapının girişine yakın DVD satılıyordu. Dev bir televizyon koymuşlar, DVD’leri yığmışlar, promosyon olarak film seyrettiriyorlar. 
     Büyük ekranın önüne sekiz on kişi toplanmış, gülüşmeler, tuhaf bir müzik... 
     Fuat ne oluyor diye baktığında, ekranda erotik bir güreş sahnesi varmış ve müzik de sustuğundan, "oh şöön" cinsinden sesler geliyormuş ki ... görevli koşup televizyonu kapatmış. Adam şaşkın müşterilere açıklamada da bulunmuş 
     Önemli bir şey yok Görevli arkadaş yanlış kaset takmış... Dağılabilirsiniz 
     Aslında marketin adını versem, hafta sonu iyi iş yapardı ya neyse 
     
     





Siyasi zaaf 


Telefon çalar 


Alternatif Emek Paketi 


Bakana ceza kesen trafik gönüllüsü 


Derviş siyasete girecek, girmeyecek... 


Biri bizi özetliyor 


Fatih krizi 2 


Vatandaş 


Söz Meclis'te... 


Emir, demiri kesiyor... 


Zavallılaşanlar var 


Tabağa düşen öküz 


Amerikalı 


Kamu bankalarına arama konferansı 


Bay Knepp İstanbul'da 


</TEXT>
</DOC>
