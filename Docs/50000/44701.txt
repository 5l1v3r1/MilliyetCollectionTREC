<DOC>
<DOCNO> 44701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/son/soneko10.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Osmanlı Bankası sermaye artırıyor... 
</HEADLINE>
<TEXT>

     Osmanlı Bankası'nın 217 trilyon 762 milyar lira olan ödenmiş sermayesinin, yüzde 21 oranında artırılarak 264 trilyon liraya yükseltileceği bildirildi. 
     Banka Yönetim Kurulu'nun sermaye artırımı için ihraç edilecek 46 milyar 238 milyon adet hisse için, hisse bedelinin yanı sıra, artırıma katılacak hissedarlar tarafından toplam trilyon 762 milyar lira emisyon primi ödenmesine karar verdiği de açıklandı. 
     Osmanlı Bankası'ndan yapılan açıklamada, 46 trilyon 238 milyar lira tutarındaki nominal sermaye ile trilyon 762 milyar liralık emisyon priminden oluşan 100 trilyon liralık sermaye avansının, 28 Eylül tarihi itibariyle bankanın hesaplarına katıldığı kaydedildi. 
     Bu doğrultuda bankanın 266 trilyon 5 milyar lira olan özkaynak toplamı da 366 trilyon 5 milyar liraya ulaştı. 
     31 Ağustos tarihinde Körfezbank ile birleşen Osmanlı Bankası'nın aktif büyüklüğü, Haziran sonu itibariyle 4.1 milyar dolara çıktı. 
     Pazar payı yüzde 3.37'ye yükselen banka, aktif büyüklüğe göre, özel bankalar arasında 6. sıraya yerleşti. 56 yurtiçi ve 2 yurtdışı şubeden oluşan dağıtım alanını, PTT, internet ve telefon bankacılığı gibi alternatif dağıtım kanallarıyla güçlendiren Osmanlı Bankası'nın mevduattaki payı yüzde 2.99, kredilerdeki payı ise yüzde 1.74 olarak gerçekleşti. 
     






</TEXT>
</DOC>
