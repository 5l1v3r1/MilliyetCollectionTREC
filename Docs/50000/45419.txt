<DOC>
<DOCNO> 45419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/06/son/sondun10.html </URL>
<DATE> 2001/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Afganistan'ı uzaydan mı izliyor 
</HEADLINE>
<TEXT>

     ABD'nin dün gece uzaya gönderdiği Titan 4B roketinin, Afganistan'ı izlemek üzere çok gelişmiş KH-11 casus uydusu taşıdığı öne sürülüyor. 
     Amerikan Hava Kuvvetleri, yerel saatle dün öğleden sonra TSİ 24.00 civarı yörüngeye fırlatılan Titan 4B roketinin taşıdığı uyduyla ilgili ayrıntılı bilgi vermezken, Ulusal Keşif Bürosu'nun NRO 
     uzaydan telefon görüşmeleri gibi elekronik veriler ve resimler toplama konusunda uzman kuruluş olmasına dikkat çekiliyor. 
     Uzmanlar, California'daki Vandenberg Hava Kuvvetleri Üssü'nden fırlatılan roketin, Afganistan'ı gözlemekle görevlendilmiş çok gizli KH-11 casus uydusunu taşıdığına inanıyor. 
     ''Havacılık Haftası ve Uzay Teknolojisi'' dergisi de, Washington'un, Afganistan'da küçük grupların yürüyüşlerini izleyebilecek, gece kurulan kamp ateşlerini saptayabilecek düzeyde gelişmiş bir uyduyu fırlatacağını duyurdu. 
     Derginin Pazartesi günü yayınlanacak sayısında, Amerikan Hava Kuvvetleri ve NRO'nun, Afganistan'daki olası bir askeri operasyonda yardımcı olabilecek görüntüleri sağlayacak 15 tonluk çok gelişmiş bir ''KH-11''i Anahtar deliği fırlatmaya hazırlandığı haberi yer aldı. 
     






</TEXT>
</DOC>
