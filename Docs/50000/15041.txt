<DOC>
<DOCNO> 15041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/guncel/gun03.html </URL>
<DATE> 2001/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş elini çabuk tut’ 
</HEADLINE>
<TEXT>
Esnaf elden gidiyor’ 
İstanbul esnafı "dağılın" uyarılarını dinlemedi. "Türküm açım" sloganları atıldı. Hükümet Atatürk’e şikayet edildi 
     İSTANBUL MİLLİYET 

     Hükümetin ekonomik uygulamalarını protesto eden İstanbul esnafı, dün çeşitli yerlerde düzenlediği eylemleriyle tepkisini ortaya koyarken, Bağcılar’da yürüyüş yapan ve otoyolu trafiğe kapatan gruba polis müdahale etti. 
     Bağcılar Yüzyıl mahallesinde toplanan bir grup esnaf, dün TEM otoyoluna çıkarak hükümeti protesto yürüyüşü düzenledi. Yolun kenarındaki esnafın da katılımıyla gruptakilerin sayısı 3 bini bulurken, otoyol bir süre trafiğe kapandı. Güvenlik önlemleri altında yürüyen esnafın, "dağılın" uyarısını dinlememesi üzerine polis müdahaleyle grubu dağıttı. 
     
Çekler yakıldı      İstanbul Manifaturacılar Çarşısı İMÇ Blokları’nda cuma namazı kıldıktan sonra toplanan yaklaşık 500 kişi, hükümeti protesto ederek istifaya çağırdı. "IMF’ye değil, İMÇ’ye bak", "Türküm, açım", "Derviş elini çabuk tut, esnaf elden gidiyor", "Hortumculara müjde, İMÇ Bank açıldı", "550 kişi, siz toksunuz, biz aç" yazılı pankartlar açtı. Bir grup ise, esnafı temsil eden bir iskeleti iple asarak, "Bizi bu hale getirenler utansın" şeklinde slogan attı. 
     
Atatürk’e şikayet      Pendik’teki 10.30 sıralarında toplanan bir başka grup da, hükümet aleyhine sloganlar atarak yürüyüşe geçti. Atatürk Anıtı’na yürüyen esnaf, saygı duruşunun ardından hükümeti Atatürk’e şikayet etti. Polisin geniş önlem aldığı eylem, basın açıklamasının ardından sona erdi. 
     
Kepenkler indi      Sarıgazi’de bir grup esnaf, Demokrasi Caddesi’ne yürüdü. Yaklaşık bir saat süren ve olaysız biten eylem sırasında tüm esnafın kepenk kapatması dikkat çekti. 
     
Esnaf Ankara’yı birbirine kattıGÖKÇER TAHİNCİOĞLU Ankara 
     Çarşamba günü vergi dairesi taşlayan Siteler esnafı, dün de başkenti birbirine kattı. Gösterilere müdahale eden polisle çatışan çok sayıda esnaf yaralandı. Yaralılardan Yılmaz Külük'ün durumunun ağır olduğu belirtildi. 
     Bir gün önceden planlandığı öğrenilen eylemde cuma namazı sonrası Siteler'de toplanarak 10 bin kişiyle Meclis'e yürümeye çalışan esnafı, polis engellemeye çalıştı. Göstericileri sakinleştirmek için gelen Ankara Ticaret Odası Başkanı Sinan Aygün'e de esnaf taşlarla karşılık verdi ve konuşturmadı. 
     Polisin müdahalesi sonucu dağıldıkları sanılan esnaftan yaklaşık iki bin kişi Ulus'ta yeniden toplanarak barikatları aştı. "Ecevit mezara", "Bizi satanı biz de satarız", "MHP şaşırma, sabrımızı taşırma" sloganları atan esnaf, TBMM'ye yaklaşık beş kilometre uzaklıktaki Kurtuluş'a ulaştı. Çok sayıda kişinin yaralandığı çatışmalardan sonra 50 kadar esnaf gözaltına alınarak, eylem durdurulabildi. 
     
Bir gösterici ağır yaralı      Eylem sonucunda birçok gösterici cop darbeleriyle yaralanırken, esnaftan Yılmaz Külük'ün durumunun ağır olduğu belirtildi. Aldığı cop darbeleri sonrası düşerek kafasını kaldırıma çarpan Külük, Hacettepe Hastanesi'ne kaldırıldı. Külük'ün bilincinin kapalı olduğu kaydedildi. 
     Bu arada Diyarbakır, Adana, Kahramanmaraş, Şanlıurfa ve Kırıkkale’de de toplanan yüzlerce esnaf, sloganlar atarak protesto yürüyüşleri yaptı. 
     
Esnafa yazın yonca yiyecekseniz denmez’      Doç. Dr. Güvenç, Esnafın sokağa dökülmesi talebin sıfıra yaklaştığını gösterir’ dedi 
HABER MERKEZİ 
     Orta Doğu Teknik Üniversitesi öğretim görevlisi Doç. Dr. Murat Güvenç, ekonomik krize karşı tepkisini ayaklanma şeklinde ortaya koyan esnafın eylemlerini değerlendirdi. Esnafın kriz ortamlarında "akordeon gibi" birbirine güç ileten bir sistemle hareket ettiğinin görüldüğünü belirten Güvenç, şöyle konuştu 
     "Bu kesim birbirlerine iş pas ederek ayakta kalır. Krizlerdeki daralmaları da akordeon taktiği ile atlatırlar. 70'li yıllarda fordist üretimler çökerken, böyle ayakta kaldılar. Ancak talep sıfıra yaklaşınca bu kesimin tavrı büyük tüccar ve sanayiciden çok farklılaşır. Çünkü talepsiz durumda ayakta kalma güçleri daha çabuk tükeniyor. Yani bu kesime tabiri caizse, üç ay bekleyin, yazın yonca yersiniz denemez. Dünyada da böyle izleniyorlar. Muhafazak r partilere oy verirler. Statükocudurlar. Değerler sistemini savunurlar. Böyle bir kesimin sokağa dökülmesi için, dünyanın altının üstüne gelmesi gerekir diye düşünülür. Bunun anlamı şu Esnaf sokağa döküldüğüne göre talep sıfıra yakın." 
     


 GÜNCEL 
























</TEXT>
</DOC>
