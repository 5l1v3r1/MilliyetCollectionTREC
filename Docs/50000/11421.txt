<DOC>
<DOCNO> 11421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/guncel/gun07.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Soğuklar geliyor 
</HEADLINE>
<TEXT>

Türkiye dün akşamdan itibaren yeni bir yağışlı havanın etkisine girdi. Sıcaklar 10 derece düşecek 
     ANKARA Milliyet 

     Türkiye dün akşamdan itibaren yeni bir yağışlı havanın etkisine girdi. Yağışlı havanın Karadeniz, Doğu Akdeniz, Doğu Anadolu’nun güney ve doğusuyla, Güneydoğu Anadolu bölgelerinde etkili olması bekleniyor. Yağışlarla birlikte sıcaklığın da 8 - 10 derece azalacağı bildirildi. 
     Devlet Meteoroloji İşleri Genel Müdürlüğü’nün açıklamasına göre, yağışların bugün kuzey ve doğu bölgelerinde, yarın ise Batı Karadeniz ile Doğu Akdeniz ve Güneydoğu Anadolu’da etkili olması bekleniyor. 
     
Pazar günü artacak      Hava sıcaklığı da yurdun kuzeybatı kesimlerinden başlayarak, yarın bütün yurtta 8 - 10 derece azalacak. Hava sıcaklığının azalmasıyla Karadeniz’in iç kesimleri ve Doğu Anadolu’nun kuzeyinin yüksek yerlerinde karla karışık yağmur ve kar görülecek. Yağışlı hava, cumartesi günü doğuya hareket ederken, aynı gün yurdu terk edecek ve hava sıcaklığı batıdan başlayarak tekrar artacak. 
     


 GÜNCEL 























</TEXT>
</DOC>
