<DOC>
<DOCNO> 3333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/yasam/yas01a.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis, canavara yol verdi 
</HEADLINE>
<TEXT>

Otomobiliyle 2 kızı öldüren gencin babası "Ruhsatsız ve alkollü birini durdurup da salıveren polis de oğlum kadar suçlu..." 
     SEMRA KARDEŞOĞLU 

     Arif İyi henüz 24 yaşındaydı... Ancak hayatının baharında, iki genç kızın hayatını bitirdi. Alkollü araç kullanırken Çorlu’da yaptığı kazada, Elif Ergun ile Güzin Tosun’un ölümlerine neden oldu. Genç kızların aileleri Arif’e lanet yağdırdı. Mahkemede Arif aleyhine tanıklık yapan bir kişi ise herkesi şaşırttı... 
     Babası Mehmet İyi "Oğlum o gece alkollüydü, suçludur" diyordu. Sonuçta delikanlı, kanundaki maksimum cezaya yani, 10 yıl hapse mahkum edildi. Ve acılı baba şimdi çarpıcı açıklamalarıyla dikkat çekiyor. 
     
O gece iki kaza yaptı’      İyi, kazayı önleyebilmek için her şeyi yaptığını ama görevli polislerin duyarlılık göstermediğini belirterek şöyle konuşuyor 
     "Oğlum, Tekirdağ’da yazlıktaki kız arkadaşının ısrarı üzerine alkollü olarak yola çıkmış. Gültepe Karakolu’nun önünde kaza yapıp otomobili hasara uğramış. Polisler olay yerine geliş, ama aracı alıkoymamışlar. 
     
Biraz duyarlı olsalardı...      Acılı baba anlatmaya devam ediyor 
     "Sonra oğlum Mahmutbey gişelerinde durdurulmuş. Arif, alkollü, araç hasarlı, ruhsatı yok, ehliyetine el konulmuş. Ama... Oğlum evi telefonla arayıp ruhsatı getirilmesini isteyince yola çıktım. Gittiğimde oğlumun geçişine izin verdiklerini gördüm. Bu kez oğlumun Kınalı gişelerinde durdurmalaranı istedim. Bunu da yapmadılar." 
     "Otomobilin kaza yaptığını gördüğüm an dünyam başıma yıkıldı" diyen İyi, sözlerini şöyle sürdürdü 
     
Keşke o da ölseydi...’      "Benim oğlumu durdurmak için gösterdiğim çabayı polisler göstermiş olsa 2 genç kız bugün yaşıyor olacaktı. Bu kazayla ben de bittim. Aktarıldığı gibi oğlum zengin bir aile çocuğu değil. Otomobil ne Mercedes, ne BMW. Polo Station bir otomobil. Ancak mahkeme olay yerinde doğru bir keşif bile yapmadı. Oğlum elbette suçlu. Bazen keşke ölseydi ben bu kadar acı çekmezdim’ diyorum. İki çocuğun ölümünü hangi baba ister." 
     Oğluna verilen cezanın bugüne kadar verilen en yüksek ceza olduğunu vurgulayan İyi "Konya’da 40 öğrencinin ölümüne neden otobüs şoförü de aynı cezayı alacak. Bu haksızlık değil mi " diye konuştu. 
     
Bu durumdaki biri nasıl bırakılır      Babasının iddiasına göre polis, oğlunu ikinci defa durdurduğunda Arif şu durumdaydı 

</TEXT>
</DOC>
