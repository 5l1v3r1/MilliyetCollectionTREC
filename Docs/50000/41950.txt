<DOC>
<DOCNO> 41950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/son/sondun22.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Köstebek kuşkusu 
</HEADLINE>
<TEXT>

     Amerika kanlı terör saldırısının şokunu atlattıktan sonra teröristleri ve arkasındaki gücü ortaya çıkartmak için 4 bin FBI elemanı ile harekete geçti. 
     Soruşturma yalnız Amerika değil Avrupa'nın değişik ülkeleri ve Ortadoğu'da da sürdürülüyor. 
     Ancak bugünkü Amerikan gazetelerinde dile getirilen iddialar soruşturmaya değişik bir boyut katıyor 
     "Beyaz Saray'da bir köstebek mi var " 
     Olayla ilgili soruşturmayı yürütenler, hiçbir terör örgütünün tek başına böylesine büyük bir eylemi gerçekleştiremeyeceği varsayımından hareket ediyor. 
     Birden fazla terör organizasyonunun birleşerek ortak eylem gerçekleştirme ihtimali ağır basıyor. 
     Ayrıca teröristlerin bazı engelleri aşmada para karşılığında mafyadan da yardım aldıkları sanılıyor. 
     Tüm bu parçalar biraraya geldiğinde bile tarihin gördüğü en büyük terör eylemini gerçekleştirmede yetersiz kalıyor. 
     FBI, teröristlerin federal görevlilerden yardım aldığı ihtimalini araştırıyor. Bugünkü Amerikan gazeteleri de konuya yer ayırdı. 
     Soruşturma sonunda, para karşılığı satın alınmış birden fazla köstebeğin çıkması kimseyi şaşırtmayacak. 
     Köstebeğin özellikle Dışişleri Bakanlığı ve Pentagon ile ilgili olarak örgüte bilgi aktarma ihtimali üzerinde duruluyor. Eylemin bütünü içindeki bazı özellikler, köstebeğin önemli bir konumda bulunma ihtimalini de güçlendiriyor. 
     

</TEXT>
</DOC>
