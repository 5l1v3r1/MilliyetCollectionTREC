<DOC>
<DOCNO> 39304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/guncel/gun05.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve karşınızda Zübeyde Melek 
</HEADLINE>
<TEXT>

Babası İbrahim Tatlıses yasakladığı için fotoğraf çektirmeyen Zübeyde Melek, kardeşinin düğününde basına teslim oldu 
     SERDAR BENLİ 

     Ünlü sanatçı Perihan Savaş, genç yaşta ölen oyuncu eşi Yılmaz Zafer'in adını taşıyan sekiz yaşındaki oğlunu sünnet ettirdi. Sanatçı, sünnet düğününe restoran işletmecisi olan nişanlısı Mehmet Aşkın ile katıldı. Savaş Zafer'i sünnet eden Kemal Özkan'ın, Perihan Savaş'a, "Zübeyde Melek’i fotoğraf için çağırmayacak mısın " sözü, sünnet törenini hareketlendirdi. Gazeteciler, yıllardır babası İbrahim Tatlıses'in yasağı yüzünden doğru dürüst fotoğrafı çekilemeyen 17 yaşındaki Zübeyde Melek'in peşine düştü. 
     Basın mensuplarının görüntü almasını engellemek için uzun süre yüzünü kapatan Zübeyde Melek de sonunda pes etti. Bir ara sinirden ağlayan genç kız, "Yeter artık. İstediğiniz bu muydu " diyerek, annesi, anneannesi ve kardeşi Savaş Zafer'le birlikte objektiflere poz verdi. Kızının Tatlıses'in koyduğu yasaklar yüzünden bu duruma düştüğünü söyleyen Savaş da, ünlü sanatçıya çatarak, şöyle konuştu "İbrahim'in söylediği bir laf bile Melek'in çok ağırına gidiyor. Babası diyaloglarını daha düzgün kursa, Melek bu kadar üzülmeyecek. Aslında İbrahim bunu kendisi yaratıyor. Yasak arzu uyandırır." 
     



 GÜNCEL 




















</TEXT>
</DOC>
