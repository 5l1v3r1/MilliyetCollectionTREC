<DOC>
<DOCNO> 9475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/spor/spo01.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
KARTAL’DA ROTA DAUM 
</HEADLINE>
<TEXT>

Scala, "Hastayım" dedi, Almanya’ya tedaviye gideceğini söyledi. Açıklama, "Görevden alındı" yorumlarına yol açtı. Yönetim, İtalyan’ın yerine Alman hocayı göreve çağırdı 
     BİLAL MEŞE 

     Sürpriz toplantı 
     BEŞİKTAŞ’ta topun ağzında olan Teknik Direktör Scala, dün yönetici Mete Düren’le birlikte sürpriz bir basın toplantısı yaptı, sağlık sorunları nedeniyle Almanya’ya tedaviye gideceğini söyledi. Açıklama, yönetimle arasındaki ipler kopma noktasına gelen Scala’nın görevden alındığı yorumlarına yol açtı. Yönetimde Daum’un adı gündeme geldi. 
     
     Büyüme hastalığı 
     İTALYAN hoca, "Bir hafta süreyle Almanya’da testler yapılacak. Rahatsızlığım işime engel değil. Beşiktaş’ı da bırakmaya niyetim yok" dedi. Düren ise, "Hocamız 91 yılında beyninde hipofiz bezinde büyüme hormonu salgılayan tümörden ameliyat oldu. Tıpta buna Akromegali deniyor. Yani büyüme hastalığı. Almanya’da testlerine devam edecek" ifadelerini kullandı. 
     
     Gözler Daum’da 
     DÜREN, "Hocamız Gaziantep maçına gelmek istiyor. Ancak zor" diye konuştu. Kulübe yakın çevreler Scala’nın istifa edebileceğini söylediler. Terim’in gelmemesi nedeniyle dikkatler Daum’a çevrildi. Teklifi kabul eden Daum, "Çok sevindim" dedi, yeni sezonda göreve başlayacağını bildirdi. Daum, G.Saray-Milan maçında yorum yapmak için pazartesi günü İstanbul’a gelecek. 
     
Sorun tazminatta      BEŞİKTAŞ yönetimi Fenerbahçe maçından sonra Scala ile yolları ayırmaya karar vermişti. Ancak İtalyan hoca buna hiç yanaşmadı. Hatta bir süre önce Başkan Serdar Bilgili, istifa beklediklerini bildirmişti. Scala ise, "Olmaz" demiş, ayrılmaya niyetli olmadığını açıkca belirtmişti. 
     Yönetimde "O zaman biz gönderelim" görüşü ortaya atıldı. Ancak bu kez de sorun yüklü tazminattı. Scala, Dortmund’ta da başarılı olamamış, istifa isteğine rağmen de kovulmadan işi bırakmamıştı. 
     Şimdi yöneticiler umutlu. "Sağlık sorunu ciddiyse kendisi bırakır" diye bekliyorlar. Ancak Scala, sadece tedaviye gideceğini üstüne basa basa tekrarlıyor, "Döneceğim" diyor. Belli ki tazminatını mutlaka almak istiyor. 
     
     Eksileri 

</TEXT>
</DOC>
