<DOC>
<DOCNO> 22187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/20/ekonomi/eko12.html </URL>
<DATE> 2001/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Borç takası için yabancı banka seçimi yapılacak 
</HEADLINE>
<TEXT>

Türk Lirası cinsinden bonoların, dövize endeksli bonolarla değiştirilmesi için bu hafta yabancı bir banka görevlendiriliyor 
     Türk Lirası TL cinsinden iç borcun bir kısmının dövize dönüştürülmesini amaçlayan iç borç takası swap ile ilgili çalışmaları Hazine adına yürütmek üzere, bu hafta yabancı bir banka seçilecek. 
     Seçilecek olan yabancı banka, hızla çalışmalara başlayarak, istekli bankalarla görüşmeler gerçekleştirecek. Bankalardan alınacak görüş ve teklifler ise yabancı banka ile birlikte Hazine tarafından değerlendirilecek. Lira cinsinden k ğıtlarla değiştirilecek olan dövize endeksli tahvillerde cari döviz kuru geçerli olacak. Hazine’nin Borç takasıyla ilgili çalışmaları haftaya başlatacak. 
     Dövize endeksli tahvillerde, piyasa kurallarının geçerli olacağını vurgulayan yetkililer, tahvillerin, bu nedenle cari döviz kuruna göre belirleneceğini kaydediliyor. 
     Henüz rakamın kesinleşmemesine karşın, dövize endeksli tahvillerle takas edilecek iç borç tutarının 4 milyar dolar kadar olduğu belirtiliyor. 
     
     Zorla değil gönüllü 
     Yetkililer, bu borç takasının, "konsolidasyon" anlamına gelmediğini, konsolidasyonun, devletin tek taraflı olarak, çıkardığı bir yasayla vadesi gelmiş borçlarını ertelemesi olduğunu, borç takasının ise "zorla" değil, "gönüllülük" çerçevesinde yapılacağını, istemeyen bankanın, bu işleme girmek zorunda olmadığını vurguluyorlar. 
     Geçen hafta borç takasıyla ilgili bilgi üzerine bankalar doları aşağıya çekmek için satışlarını hızlandırmıştı. Ancak Merkez Bankası açtığı dolar alım ihalesiyle doların 1 milyon 100 bin liranın altına düşmesini engellemişti. 
     



 EKONOMİ 




















</TEXT>
</DOC>
