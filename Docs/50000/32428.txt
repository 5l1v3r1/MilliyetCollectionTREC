<DOC>
<DOCNO> 32428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/siyaset/siy01.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu nasıl anlayış 
</HEADLINE>
<TEXT>

İŞTE OSMAN DURMUŞ YÖNETMELİĞİ Sevişmek, bölücülük kadar tehlikeli 
     YILDIZ YAZICIOĞLU Ankara 

     Sağlık Bakanı Osman Durmuş’un talimatıyla yenilenen Sağlık Meslek Liseleri Ödül ve Disiplin Yönetmeliği’nde cinsel ilişkiye girmek, bölücülük faaliyetleri, yasa dışı eylemler ve siyasi propagandayla aynı statüde değerlendirildi. 
     Resmi Gazete’de 13 Temmuz cuma günü yayımlanarak yürürlüğe giren yönetmeliğe göre, en ağır disiplin cezası olan "örgün eğitim dışına çıkarmak" cezasını gerektiren eylemler arasına sokulan "fuhuş yapmak ve cinsel ilişkiye girmek" fiili, "devlet ve rejim aleyhine suç işlemeköle eş değer görüldü. Yönetmelik-te söz konusu eylem, Türk Ceza Kanunu ve Terörle Mücadele Kanunu’nca da suç sayılan fiilerle birlikte sıralandı. 
     
     Bek reti kurul araştıracak 
     Sağlık Meslek Lisesi’nde bir öğrencinin bakire olmadığının araştırılması da, aynı yönetmelikte, disiplin kurulunun görevleri çerçevesinde tarif edildi. Yönetmeliğe göre üç öğretmen, bir müdür yardımcısı, bir öğrenci, sınıf öğretmeni ve bir veliden oluşacak Disiplin Kurulu, "dedektif" olacak. Kurul, "disiplinsiz" kabul edilen öğrencinin yetiştiği çevreyi ve ailesini araştıracak. 
     Yönetmelikte, ayrıca "Okulda disiplinsizliği hoşgörmeyen öğrenci kamuoyu oluşturularak disipline aykırı davranışta bulunan ve bulunabilecek öğrencileri kendi vicdanlarının ve öğrenci kamuoyunun kontrolünde tutma yollarını ve imk nlarını araştırır" ifadelerine yer verildi. Bu çerçevede, cinsel ilişkiye giren ya da girebilecek öğrenci de aynı şekilde kontrol altında tutulacak. 
     
     Nasıl itiraz edecek 
     Bakire olmadığı gerekçesiyle cezaya çarptırılan öğrenci, itiraz dilekçesini en geç yedi gün içinde okul müdürüne verecek. Okul müdürü de öğrencinin dilekçesini ve itirazlara karşı kendi görüşünü belirten bir yazıyı, en geç yedi gün içinde İl Sağlık Müdürlüğü’nce oluşturulan Üst Disiplin Kurulu’na gönderecek. Üst Disiplin Kurulu, "tasdiknameyle okuldan uzaklaştırma" cezasına karşı yapılan itirazı, Sağlık Bakanlığı bünyesindeki Öğrenci Disiplin Kurulu’na sevk edecek. Bakanlıkta 30 gün içinde sonuçlanması gereken itiraz, sürenin sonunda değerlendirilmemiş olursa kesinleşmiş sayılacak. 
     
Eğitim-Sen’den Durmuş’a tepki Belden aşağısıyla uğraşmayın      ANKARA Milliyet 

     Eğitim Bilim ve Kültür Emekçileri Sendikası Eğitim - Sen Genel Başkanı Alaaddin Dinçer, dün bir basın toplantısı düzenleyerek, bek ret kontrolü isteyen Sağlık Bakanı Osman Durmuş’u eleştirdi. 
     Sağlık Bakanlığı’nca hazırlanan yönetmeliği kınayan Dinçer, şunları söyledi 
     "Durmuş, ülkenin sağlık sorunlarını çözsün, çocuklarımızın belden aşağılarıyla uğraşmasın. Bakan’ın bu tutumunu, çağdışı anlayışın ve bu anlayışın temsilcilerinin kafalarının h l nasıl bir örümcek ağıyla örülmüş olduğunu göstermesi bakımından önemli bir örnek olarak algılıyorum. Durmuş’un bir an önce istifa etmesi ya da Sayın Cumhurbaşkanı tarafından azledilmesi gerekiyor." 
     
Durmuş İffet muhafızı değilim      ÖNDER YILMAZ 

     Sağlık Bakanı Osman Durmuş, "Savcılık ve mahkeme kararı olmadan kimse bek ret muayenesine gönderilemez. Bu temel insan hakkıdır. Sağlık Bakanlığı bunun güvencesidir. İffet muhafızı değilim" dedi. 
     Yönetmelikte iddia edilenin aksine, aykırı bir durumun olmadığını belirten Durmuş, şunları söyledi 
     "Ebeveynlerin istemesi halinde dahi hekimler bek ret kontrolü yapamaz. Suç işlemiş olurlar. Benim öğrencimi bek ret kontrolünden geçirmek isteyen karşısında beni bulur. Bunu yapan doktorların da, suç işledikleri için canına okurum." 
     
     MEB’den onay 
     "Bek ret kontrolü insan haklarına aykırı" diyen Durmuş, yönet-melikteki değişiklik için MEB’den onay aldıklarını da bildirdi. Milli Eğitim’den üst düzey bir yetkilinin "Biz onay vermedik, yönetmeliğe itiraz ettik" sözlerini ise belgeler yalanladı. 
     



 SİYASET 















</TEXT>
</DOC>
