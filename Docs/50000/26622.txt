<DOC>
<DOCNO> 26622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/son/sondun16.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da milletvekili ara seçimlerini de reformcular kazandı 
</HEADLINE>
<TEXT>

     İran'da yapılan milletvekili ara seçimlerini de reformcular kazandı. 
     İçişleri Bakanlığı seçim karargahından alınan bilgiye göre, Bender Abbas'ta 3 milletvekilliği için yapılan seçimi kazanan adaylar belli oldu. 
     3 adaydan ikisi, İslami İran Katılım Partisi tarafından aday gösterilmişti. 
     Genel sonuçlara göre, 13 seçim çevresinde yapılan seçimleri kazanan 15 milletvekilinden 11'inin Cumhurbaşkanı Muhammed Hatemi'yi destekleyen reformcu İslami İran katılım Cephesi'nin üyesi olduğu belirtiliyor. 
     Bağımsız olduğunu söyleyen iki yeni milletvekili de reformculara yakın kişiler olarak biliniyor. Diğer iki milletvekilinin ise muhafazakar olduğu kaydedildi. 
     Seçim sonuçlarının kesinleşmesi için muhafazakar Anayasayı Koruyucular Konseyi tarafından onaylanması gerekiyor. 






</TEXT>
</DOC>
