<DOC>
<DOCNO> 27136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/16/guncel/gun09.html </URL>
<DATE> 2001/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce para, sonra karne 
</HEADLINE>
<TEXT>

Bodrum'da 10 milyon lira vermeyen karne alamadı. Skandala kaymakam el koydu 
     YAŞAR ANTER Bodrum DHA 

     Bodrum'un Gündoğan beldesindeki Nafiz Ilıcak İlköğretim Okulu'nda bazı öğrenciler 10'ar milyon lirayı vermeyince, dün karne sevincini yaşayamadı. 
     Gündoğan Belediyesi'nde itfaiye memuru olarak çalışan Celal Yavuz'un Nafiz Ilıcak İlköğretim Okulu'nda okuyan çocukları Mehmet 12 , Reşit 10 ve Yeliz 7 , karne alamadan gözyaşlarıyla eve geldi. Sadece "Takdirname" belgelerini alan Mehmet ile Reşit 10'ar milyon istendiğini, veremeyince karne alamadıklarını söyledi. Belediyede 200 milyon maaşla çalışan baba Yavuz, İlçe ve İl Milli Eğitim Müdürlüğü ile Bodrum Kaymakamı Cumhur Güven Taşbaşı'nı telefonla arayıp şik yetçi oldu. Yavuz, "Okul müdürüyle konuştum. 200 milyon aldığımı ve ekonomik güçlük yaşadığımı anlattım. Buna rağmen karneyi vermediler" dedi. 
     40 dolayında öğrenciye karne vermediklerini belirten okul müdürü Ali Şah Akgün, "Öğrenciden 10 milyon talep ediyoruz. Velileri okula getirmek için bu çareye başvurduk" diye konuştu. 
     Kaymakam Taşbaşı ise, "Böyle saçmalık olmaz" derken, karnelerin verilmesi için talimat vereceğini kaydetti. 
     



 GÜNCEL 




















</TEXT>
</DOC>
