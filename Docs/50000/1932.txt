<DOC>
<DOCNO> 1932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/dunya/tur.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     ABD'de siyah kadına idam 
     ABD'nin Oklahoma eyaletinde, çocukluk arkadaşını ve daha sonra lezbiyen sevgilisini öldüren bir kadın dün zehirli iğneyle idam edildi. Wand Jean adlı 41 yaşındaki mahkum, 1954 yılından beri ABD'de idam edilen ilk siyah kadın oldu. 
     
     400 bin sığır itlaf edilecek 
     Almanya'da deli dana yüzünden ölenlerin sayısının 11'e yükseldiği belirtilirken, hükümet, 2.5 yaşından büyük yaklaşık 400 bin süt ineğini itlaf etme kararı aldı. Karar uyarınca, ülkedeki 2.5 yaş ve üstündeki süt inekleri itlaf edildikten sonra yakılacak. 
     
     Acımasız teyzeye müebbet hapis 
     İngiltere'nin en acı çocuk tacizi davası dün karara bağlandı. Fildişi Sahilleri'nden gelen 8 yaşındaki yeğeni Anna Climbie'ye insanlıkdışı muamele edip ölümüne yol açan Marie Therese Kouao ve erkek arkadaşı Carl Manning ömür boyu hapse mahkum edildi. Çöp torbasının içinde banyoda uyumak zorunda bırakılan bisiklet zinciri ve tel elbise askısıyla dövülen ve yemek artıklarıyla beslenen küçük Anna'nın geçen yıl 25 Şubat'ta açlık ve hipotermiden ölmüştü. 
     


 DÜNYA 













</TEXT>
</DOC>
