<DOC>
<DOCNO> 3836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/spor/ygur.html </URL>
<DATE> 2001/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Tempo farkı 
</HEADLINE>
<TEXT>

     Kritik Aytek Gürkan 

     Türk Milli Basketbol Takımı Ankara’da oynadığı Litvanya maçında ilk defa çok kötü hücum edip, çok temposuz bir oyun ortaya koydu. Kuvvetli ve çabuk Litvanyalılar karşısında savunmada istediği organisazyonu kuramayan milli takımımız Litvanya’ya kendi sahasında yenilmekten kurtulamadı. Bilhassa hücumda gerekli tempoyu yakalayamayan ve Litvanya’nın güçlü savunmasına karşı gerekli atışlarda isabet kaydedemeyen milli takımımız yalnızca İbrahim’in şahsi çabasıyla sayı bulabildi. Almanya ve Fransa maçlarından sonra Litvanya karşısında hücumda yaratıcı oyuncularımızın olamaması Mirsad - Harun mağlubiyeti hazırlayan faktörlerin başındaydı. Beş numarada Hüseyin ve Asım kuvvetli Litvanyalı uzunlar karşısında başarısız bir maç çıkardılar. Kendi sahamızda bilhassa fast - break sayıları bulamadığımız taktirde Avrupa’nın Litvanya gibi üst düzey takımları karşısında sayı bulmamız mümkün olmuyor. 
     ASKİ Spor Salonu daha önce maçların oynandığı Atatürk Spor Salonu’na göre daha modern, fakat seyircinin etkisi açısından bir dezavantaj. Gönül isterdi ki 2001 Avrupa Basketbol Şampiyonası’nda maçların milli takımımızın alıştığı Atatürk Spor Salonu’nda oynanması. Ankara seyircisi yine milli takımımıza sonsuz destek sağladı. Fakat daha evvel dediğim gibi Litvanya’ya göre temponun düşük olması mağlubiyeti getirdi. 
     
     


 SPOR 


































</TEXT>
</DOC>
