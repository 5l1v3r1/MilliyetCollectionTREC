<DOC>
<DOCNO> 1027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/yasam/yas05.html </URL>
<DATE> 2001/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Şeytan terapisi 
</HEADLINE>
<TEXT>

Helin Avşar, Deniz Akkaya, Hakan Ural gibi ünlüleri de tedavi’ eden psikiyatrist, lise mezunu bir sahtekar çıktı 
     YAŞAR ÇAKMAK DENİZ ALTUNTAŞ 

     KARTVİZİTİNDE Psikiyatrist Prof. Dr. Aysun Bakar yazıyor. Aralarında ünlü isimlerin de bulunduğu hastalarını 10 yıldır İstanbul’un göbeğinde, Ortaköy’de açtığı bir klinikte tedavi ediyordu. Foyası bir ihbar üzerine ortaya çıktı. 
     
İşte ünlü hastalar      SAHTE psikiyatr Bakar’ın hastaları arasında Sibel Can, Hakan Ural, Deniz Akkaya, Selin Toktay, Helin Avşar gibi bir çok ünlü isim var. Polis, bazı ünlü işadamlarının da Bakar’ın hastaları arasında olduklarını tespit etti. 
     
Aşk doktoru gibi...      SİBEL Can’ın geçen yıl yaşadığı olaylar sebebiyle bunalıma girdiğinde, Deniz Akkaya’nın Erdal Acar’dan ayrıldığı günlerde, Selin Toktay’ın ise, hızlı aşk hayatının psikolojik dengesini sarstığı dönemde Bakar’da "derman" aradığı belirlendi. 
     
İhbarla yakalandı      Bir ihbar üzerine Beşiktaş Asayiş Bürosu ekipleri, sahte profesör Bakar’ın Ortaköy Çevirmeci Caddesi’ndeki "Sirius Psikolojik Danışmanlık Merkezi"ne baskın düzenledi. Gözaltına alınan sahte psikologla birlikte bastırdığı sahte kartvizitlere de el konuldu. Yıllardır teftiş edilmediği için çok kolay diplomasız çalıştığı ortaya çıkan Bakar’ın sorgusu sürüyor. Sahte psikiyatrist, ilk ifadesinde, "Birçok ünlüyü tedavi edip, dertlerine derman oldum" dedi. Sağlık kontrolü için Şişli Etfal’e sevk edilen "Sahte Prof.", yüzünü saklamaya çalıştı. 
     


 YAŞAM 






















</TEXT>
</DOC>
