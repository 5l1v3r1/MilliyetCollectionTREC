<DOC>
<DOCNO> 34345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/ekonomi/eko04.html </URL>
<DATE> 2001/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk ekonomistler dünya liginde 
</HEADLINE>
<TEXT>

Yapılan araştırmada, 10 Türk dünyanın en iyi 1000 ekonomisti arasına girdi 
     Avrupa Ekonomik Kuruluşu EEA tarafından yaptırılan bir araştırmada, dünyanın en önemli 1000 ekonomisti arasına 10 Türk ekonomisti girdi. 
     Buna göre, Massachusetts Enstitüsü’nden MIT Ekonomi Profesorü Daron Acemoğlu 12’inci, Harvard Üniversitesi’nden Dani Rodrich 50’inci ve Ankara Bilkent Üniversitesi’nden Prof Dr. Erinç A. Yeldan 131’inci oldu. 
     EEA’ya araştırma yapma görevini, konu ile ilgili yarışmayı kazanan ve ekonomi konusunda doktora yapan bir öğrenci olan Tom Coupe yaptı. 
     Coupe’un raştırmasını değerlendiren ABD’li ekonomi uzmanlar, uzun dönemde yapılan, ciddi ve bilimsel bir araştırma olduğunu vurguladılar. 
     
     Prof. Acemoğlu’nun başarısı 
     EEA için yapılan araştırmalardan ’Scott ve Mittias’’ kaynaklı listede ise, Prof. Daron Acemoğlu sekizinci, Chicago Loyola Üniversitesi profesörlerinden Vefa Tarhan ise 107’inci sırada yer aldılar. 
     EEA’nın Hirsch listesinde ise, Daron Acemoğlu dünyanın en önemli 500 ekonomisti arasında ikinci sırada yer aldı. Bu listede ayrıca Profesör Faruk Gül de 387’inci olarak gösterildi. 
     
Krizi önceden tahmin etmişti      Chicago’da Loyola Üniversitesi Ekonomi Bölümü Başkanı olan Profesör Vefa Tarhan, Scott ve Mitias listesinde, dünyadaki 500 ekonomist arasında 107’inci sırada gösterildi. Bir buçuk yıl önce yazdığı bir raporda, Türkiye’nin ekonomik krize aday olduğunu belirten Prof. Tarhan, Kemal Derviş’i planını tamamen desteklediğini belirtti. 
     
Erçel’e danışman olmak istemişti      Dünyada bilimsel ekonomi açısından önemli bir isim olarak bilinen Prof. Daron Acemoğlu ise "ABD’deki Türk ekonomistler, ekonomik sorunlar açısından Türkiye’ye yardımcı olmakla mutlu olacaklardır" dedi. Ekonomik krizlerin Türkiye’nin Avrupa Birliği’nde yer alması ve modernize olması amaçlarını saptırabileceğini belirten Prof. Acemoğlu, iki yıl önce Merkez Bankası’nın bir konuda danışmana ihtiyacı olduğunu öğrendiğini ve bir mektupla müracaat ettiğini, ancak mektubuna cevap alamadığını söyledi. 
     

</TEXT>
</DOC>
