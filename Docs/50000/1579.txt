<DOC>
<DOCNO> 1579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/ekonomi/eko02a.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Etibank ve Bank Kapital'in zararı 1 MİLYAR DOLAR 
</HEADLINE>
<TEXT>

Devlet Bakanı Recep Önal, el konulan son iki bankanın zararının yarım katrilyon liranın üzerinde olduğunu açıkladı 
     ANKARA Milliyet 

     Bankacılık Düzenleme ve Denetleme Kurulu'nun BDDK geçen ekim ayında el koyduğu iki bankadan yarım katrilyon liranın üzerinde zarar çıktı. Kamu bankalarının k rlılığı da giderek azalıyor. 
     FP İstanbul Milletvekili Osman Yumakoğulları'nın soru önergesini yanıtlayan Devlet Bakanı Recep Önal'ın verdiği bilgilere göre, BDDK'nın el koyduğu Etibank'ın 30 Haziran 2000 tarihi itibarıyla zararı 313 trilyon 590 milyar lira. Söz konusu tarihteki dolar kurları itibarıyla 500 milyon dolara denk gelen zararın 111 trilyon lirası, bankanın eski sahibi Dinç Bilgin'in kendi grup şirketlerine kullandırdığı kredilerden kaynaklandı. 
     Etibank'la birlikte Tasarruf Mevduatı Sigorta Fonu'na TMSF devredilen Bank Kapital'in Fon'a devir tarihindeki birikmiş zararı 269 trilyon 984 milyar lira. Dolar bazında 500 milyon dolara yaklaşan zararın 164 trilyon 800 trilyon lirası, bankanın sahibi olan Ceylan Grubu'nun kendi şirketlerine açtığı ve geri ödemediği kredilerden oluştu. 
     Önal, Etibank ve Bank Kapital'in yanı sıra yine Fon'a devredilen Yaşarbank, İnterbank, Bank Ekspres, Esbank'la birlikte altı bankanın toplam zararlarının ise 2 katrilyon 331 trilyon lirayı bulduğunu bildirdi. 
     
Ziraat k rlılıkta istikrarlı      Önal, kamu bankalarının son dört yılık zararlarını da açıkladı. Buna göre, 1997 yılından beri k rlılığı düzenli bir biçimde artan tek banka Ziraat Bankası oldu. 
     Ziraat Bankası'nın k rı 2000 Eylül sonu itibarıyla 104.7 trilyon liraya yükseldi. Halkbank'ın k rı 1999’da 88.2 trilyon liraya yükselmesine karşın eylül sonunda 18.5 trilyona düştü. 1997’den beri zarar eden Emlakbank'ın zararı eylül sonunda 159.7 trilyon liraya yükseldi. Vakıfbank'ın k rı ise geçen eylül sonunda 52.2 trilyon liraya düştü. 
     
6 bankanın zararı 2.3 katrilyon  Birikmiş zarar Grup riski BANKALAR milyar TL milyar TL İnterbank 430.375 559.452 Bank Ekspres 118.712 108.000 Bank Kapital 269.094 164.800 Yaşarbank 609.000 76.000 Esbank 590.760 32.955 Etibank 313.590 111.401 TOPLAM 2.331.531 1.352.608      
     30.6.2000 itibariyle 
     
Batık bankaların faturası beklenenden yüksek’Fon Bankaları Ortak Yönetim Kurulu Başkanı Tevfik Altınok, bankaları alıcılara temiz’ vereceklerinden maliyetlerinin tahmin edilenden fazla olacağını söyledi 
     EKONOMİ SERVİSİ 

     Bankacılık Düzenleme ve Denetleme Kurulu'na bağlı Tasarruf Mevduatı Sigorta Fonu Fon bünyesinde bulunan 11 bankanın Ortak Yönetim Kurulu Başkanı Tevfik Altınok, bu bankaların devlete faturasının beklenenden fazla olacağını söyledi. 
     Finans Dünyası adlı aylık dergiyle yaptığı röportajda Altınok, "Bankaların zararlarının faturası zannedildiğinden çok daha yüksek çıkabilir" dedi. Altınok, sözlerini şöyle sürdürdü "Buna bu bankaları alıcılara 'temiz' devredeceğimizi eklerseniz, maliyet daha da artıyor. Bu bankaların alacaklarının tahsil edilmeyenleri ayrılacak ve bunlar da Fon'a devredilecek. Bu noktada rakam vermeyi doğru bulmuyorum." 
     Fon yönetimindeki bankalardan Etibank, Bank Kapital ve Demirbank dışındaki sekizi için 8 milyar dolar civarında zarar hesap edilmişti. 
     Altınok, el konulan Etibank, Bank Kapital ve Demirbank'ın da henüz satış sistemine dahil olmadıklarını belirterek, "Bu bankaların bilançoları hazır. Yakın zamanda Kurul'a gerekli bilgi sunulduktan sonra bu üç bankanın da işlemleri yapılacak" dedi. 
     
     Sekizini birden isteyen var’ 
     Fon yönetimindeki sekiz bankanın satış çalışmalarının devam ettiğini belirten Altınok, alıcılara bu bankalara ilişkin bilgi dosyalarını verdiklerini söyledi. Altınok, "Birden fazla dosya alan da var, sekizini birden isteyen de var" dedi. Alıcıların hafta sonuna kadar hangi banka ile ilgilendiklerini kendilerine bildireceklerini belirten Altınok, "Biz de talepleri Üst Kurul'a bildireceğiz" dedi. 
     


 EKONOMİ 

























</TEXT>
</DOC>
