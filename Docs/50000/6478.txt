<DOC>
<DOCNO> 6478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/11/dunya/dun02.html </URL>
<DATE> 2001/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İran’da olaylı yıldönümü 
</HEADLINE>
<TEXT>

Mollalar İran İslam Devrimi’nin 22. yıldönümünü kutlarken, rejim karşıtları Tahran’da da protesto gösterilerini sürdürdü 
     DIŞ HABERLER SERVİSİ 

     İran, 1979’da meydana gelen İslami Devrim’in 22. yıldönümünü kutlarken, önceki gün ülkeyi sarsan rejim karşıtları dün de sokaklara döküldü. Çoğunluğu öğrenci olan bin kadar rejim karşıtı dün sabah yine Tahran’ın en büyük merkezlerinden Millet Parkı’nda toplanarak "özgürlük" sloganları attı. Ancak dün de, önceki günkü gibi, güvenlik kuvvetleriyle rejim karşıtları arasında çatışma çıktı. Olaylar sırasında 10’a yakın kişi yaralandı, 50’si de tutuklandı. 
     
Tutuklu sayısı 100      Önceki gün aynı parkta ve ülkenin diğer kentlerinde aynı anda yapılan gösteriler sırasında da 20 kişi yaralanmış, 50 cıvarında gösterici de tutuklanmıştı. 
     Bu arada İranlı mollalar da devrimin 22. yıldönümünü kutluyor. Dün başlayan ve 10 gün sürmesi planlanan devrim kutlamaları çerçevesinde onbinlerce kişi Tahran’da gösteri yaptı. Devrimin lideri Ayetullah Humeyni’nin pankartlarını taşıyan göstericiler, ABD ile İranlı reformcular aleyhinde sloganlar attı. 
     İran son üç yıldır, mollalarla Devlet Başkanı Hatemi liderliğindeki reformcuların kimi zaman açık, kimi zaman da örtülü mücadelesine sahne oluyor. 
     


 DÜNYA 











</TEXT>
</DOC>
