<DOC>
<DOCNO> 45154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/guncel/gun10a.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye örnek Müslüman ülke 
</HEADLINE>
<TEXT>

     FRANKFURT Milliyet 

     Almanya'da yayınlanan Die Zeit gazetesi, Atatürk Türkiye'sini övdü. Gazetede, Müslüman Türkiye'nin yakındoğu ülkeleri arasında din ve devlet işlerini demokratik düzende ayırmayı başaran tek ülke olduğu belirtildi. Hamburg Üniversitesi'nde İslam Bilimi dersleri veren Gernot Rotter'in imzasıyla yayınlanan yazıda, Mısır, Suriye ve Irak'ta da din ve devlet işlerini ayırmak için çaba gösterildiğini ancak bu ülkelerin laik diktatörlüklerden öte gidemediği belirtildi. Yazıda, Türk ordusunun laik cumhuriyetin koruyucusu olduğu, geçmişte üç darbe yapmasına rağmen kriz dönemi aşıldıktan sonra yönetimi her zaman demokratik partilere teslim ettiğine dikkat çekildi. 
     



 GÜNCEL 




























</TEXT>
</DOC>
