<DOC>
<DOCNO> 46990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/15/son/soneko18.html </URL>
<DATE> 2001/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da yabancılar Eylül'de aldı 
</HEADLINE>
<TEXT>

     İstanbul Menkul Kıymetler Borsası'nda İMKB yabancı yatırımcılar geçen ay alış ağırlıklı işlem yaptılar. 
     İMKB verilerine göre, yabancı banka, aracı kurum veya şahıs adına Eylül ayında 230 milyon 945 bin 250 dolarlık hisse alındı. 193 milyon 81 bin 950 dolarlık da satış yapıldı. Yabancı yatırımcılar böylece 424 
     milyon 27 bin dolarlık işlem hacmi gerçekleştirdi. 
     Eylül ayında yabancıların gözdesi bankalar ve holdingler oldu. 
     Yabancı yatırımcıların en fazla alım yaptıkları hisse senedi, 37 milyon 62 bin 794 dolarlık alımla Yapı ve Kredi Bankası oldu. Diğer en fazla alımlar da 31 milyon 272 bin 505 dolarla Akbank, 26 milyon 350 bin 908 dolarla Garanti Bankası ve 21 milyon 377 bin 319 dolarla Sabancı Holding hisse senetlerinde gerçekleşti. 
     Satışlarda da ilk üç sırayı Garanti Bankası, Yapı ve Kredi Bankası ile Turkcell paylaştı. 
     Eylül ayında yabancıların en fazla satış gerçekleştirdikleri hisse senedi Garanti Bankası olurken, yabancılar bu hissede 41 milyon 962 bin 954 dolarlık satış yaptılar. 
     İkinci sırada 39 milyon 459 bin 73 dolarla Yapı ve Kredi Bankası, üçüncü sırada 12 milyon 389 bin 858 dolarla Turkcell yer aldı. 
     






</TEXT>
</DOC>
