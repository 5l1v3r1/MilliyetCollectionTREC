<DOC>
<DOCNO> 15748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/son/sonspo12.html </URL>
<DATE> 2001/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Gol düellosu Galatasaray'ın 5 - 3 
</HEADLINE>
<TEXT>

     Birinci Futbol Ligi erteleme maçında Galatasaray, İstanbulspor'u 5-3 yendi. 
     9. dakikada Bushaj'ın sağ çaprazdan şutunda, Taffarel'in uzanamadığı topa altıpasta ayak koyan Sertan, takımını öne geçiren golü attı 1-0. 
     10. dakikada Okan'ın pasında ceza alanı içinde topla buluşan Arif, düzgün bir vuruşla topu ağlara gönderdi 1-1. 
     13. dakikaka Bushaj'ın 25 metreden kullandığı serbest atışta, top filelere gitti 2-1. 
     15. dakikada Hasan'ın soldan ortasında, Serkan'ın yakın mesafeden kafa vuruşunda, top bir kez daha İstanbulspor ağlarıyla buluştu ve skor eşitlendi 2-2. 
     21. dakikada Okan'ın ceza alanına gönderdiği topla buluşan Arif'in aşırtma vuruşunda, top üst direkten döndü. Pozisyonu iyi izleyen Serkan, topu kafayla boş kaleye gönderdi 3-2. 
     23. dakikada Arif'in sağdan kullandığı serbest atışta, Okan ceza alanı içinde kafayı vurdu, top yan direkten döndü. 
     31. dakikada Hasan'ın ara pasıyla sağdan ceza alanına giren Serkan, plase bir vuruşla meşin yuvarlağı kaleci Haluk'un sağından filelere gönderdi 4-2. 
     40. dakikada Emrah'ın sağdan ortasında, kaleye paralel giden top, uygun pozisyondaki Bülent Üçüncü'de kaldı. Bu futbolcunun sert şutunda, meşin yuvarlak kaleci Taffarel'den döndü. Bülent Üçüncü, ikinci pozisyonda topa kötü bir vuruş yapınca, takımını bir golden etti. 
     44. dakikada Hasan, çalımlarla ceza alanına yaklaştı. Top İstanbulsporlu futbolcuların müdahalesiyle bir anda Serkan'ın önünde kaldı. Bu futbolcunun vuruşunda, top kalecide kaldı. 
     Karşılaşmanın ilk yarısı Galatasaray'ın 4-2 üstünlüğüyle sona erdi. 
     Galatasaray, ikinci yarıya Hasan'ın yerine Faruk'u oyuna alarak başlarken, 51. dakikada da Vedat yerini Ahmet'e bıraktı. 
     64. dakikada Suat'ın aşırtma kafa pasına, yakın mesafeden Arif'in yaptığı kafa vuruşunda, top üstten auta gitti. 
     68. dakikada Galatasaray'da sakatlanan Emre Belözoğlu, yerini Bülent Akın'a bıraktı. 
     71. dakikada Saidou'nun pasında ceza alanı içinde Bushaj, topu önce göğsüyle düzeltti, ardından dönerek sert vurdu. Kaleci Taffarel, meşin yuvarlağı yumruklayarak kornere attı. 
     74. dakikada Murat'ın ceza alanı dışından sert şutunda, Galatasaray savunmasına çarpan top, kaleci Taffarel'i kontrpiyede bırakarak filelere gitti 3-4. 
     82. dakikada İstanbulspor'da Niyazi'nin yerine Gökhan Keskin oyuna girdi. 
     83. dakikada Galatasaraylı Faruk sarı kart gördü. 
     85. dakikada İstanbulspor savunmasından topu kapan Arif, tek başına ceza alanına girdi. Bu futbolcunun vuruşunda meşin yuvarlak filelere gitti 5-3. 
     90. dakikada Galatasaray'da Ahmet, İstanbulspor'da ise Bushaj sarı kart gördü. 
     Karşılaşma, Galatasaray'ın 5-3 üstünlüğüyle sona erdi. 
     




</TEXT>
</DOC>
