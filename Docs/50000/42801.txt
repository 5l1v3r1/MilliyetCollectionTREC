<DOC>
<DOCNO> 42801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/son/sondun22.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Molla Hasan "Bin Ladin somut kanıt bulunmadan sınırdışı edilmeyecek" 
</HEADLINE>
<TEXT>

     Afganistan'ın başkenti Kabil'de, Usame bin Ladin hakkında karar vermek için düzenlenen ve ertelendiği açıklanan ulema toplantısına katılan bir molla, terör eylemlerine karıştığı yönünde somut kanıt olmadıkça bin Ladin'in sınırdışı edilmeyeceğini bildirdi. 
     Toplantıda doğudaki Paktika bölgesini temsil eden Molla Muhammed Hasan, AFP'ye yaptığı açıklamada, ''Hakkında somut bir kanıt bulunmadıkça, Afganistan'ın tamamı yakılıp yıkılsa bile bin Ladin'i teslim etmeyeceğiz'' dedi. 
     Molla Hasan, ''ABD, bin Ladin hakkında kanıt gösterirse onu cezalandırır ya da teslim ederiz'' diye konuştu. 
     Bin Ladin, New York ve Washington'da düzenlenen saldırıların sorumlusu olarak görülüyor. ABD Başkanı George W. Bush, dün, bin Ladin'i ''ölü ya da diri istediğini'' söylemişti. 






</TEXT>
</DOC>
