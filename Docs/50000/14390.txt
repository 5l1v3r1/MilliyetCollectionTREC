<DOC>
<DOCNO> 14390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/son/sondun05.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yugoslavya Devlet Başkanı, Miloşeviç'in USSM'ye teslim edilmesine karşı 
</HEADLINE>
<TEXT>

     Yugoslavya Devlet Başkanı Voyislav Koştunitsa, eski devlet başkanı Slobodan Miloşeviç'in Uluslararası Savaş Suçları Mahkemesi'ne USSM teslim edilmemesi gerektiğini belirtti. 
     New York Times gazetesinin haberine göre, Koştunitsa, savaş suçlarını soruşturan mahkemeye yardıma hazır olduğunu, Miloşeviç'in de savaş suçlarıyla ilgili olarak mahkemeye çıkması gerektiğini, ancak yerel mahkemelerin önce geldiğini söyledi. Miloşeviç'in USSM'ye teslimiyle ilgili bir soru üzerine de Koştunitsa, bunun asla olmayacağını belirterek, böyle bir teslimin yasal olmayacağını kaydetti. Diğer devlet başkanlarının da Lahey'e gönderilmediğini hatırlatan Koştunitsa, bazı uzlaşmalar olması gerektiğini, ancak geçemeyeceği bir çizgi bulunduğunu söyledi. 




</TEXT>
</DOC>
