<DOC>
<DOCNO> 23764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/ekonomi/eko02.html </URL>
<DATE> 2001/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fon’daki aracı kurumlar yabancılarla nişanlandı 
</HEADLINE>
<TEXT>

Merill Lynch, Raymond James, Trans Global, Global Menkul, Standart of London, Dundas Ünlü Co., Evgin Menkul ve Ülker Grubu’ndan teklif geldi 
     SONGÜL HATISARU 

     Sümerbank çatısı altında birleştirilen banka iştiraklerinden satışa çıkarılan aracı kurumlara Merill Lynch, Raymond James, Amerikan Yatırım Şirketi Trans Global, Global Menkul Değerler, Standart Of London, İngiliz yatırım danışmanlık şirketinin Türkiye Temsilciliği Dundas Ünlü Co., Evgin Menkul Değerler ve Ülker Grubu teklif verdi. 
     
     Satış için geri sayım 
     Fon’a geçen K Yatırım, Sümer Yatırım, Yaşar Yatırım, Ege Yatırım, Yurt Menkul Değerler ve Ulusal Yatırım için 15 Mayıs’a kadar teklif verilmişti. Satışa çıkarılan aracı kurumlar için 24 grup bilgi almıştı. Yabancılardan gelen yoğun talep, Türkiye’de orta vadade enflasyonun düşmesi ve sermaye piyasası faaliyetlerinin ön plana çıkacağı beklentisinin etkisi olduğu sanılıyor. 
     Teklif veren kurumlar aynı anda birden çok aracı kuruma talipler. Fon Ortak Yönetim’i aracı kurumların satışına onay almak için geçen cuma günü Sermaye Piyasası Kurulu’na başvurdu. Kurul’un kamu alacaklarının likit hale getirilmesi için bir kereliğine aracıların satışına sıcak baktığı belirtildi. 
     SPK’nın kararını bugün bildirmesi bekleniyor. Fon Yönetim Kurulu’nun ay sonuna kadar prensip satış şartlarını belirlemesi bekleniyor. Yönetim Kurulu’nun ay sonuna kadar çalışmaları tamamlamayarak en geç önümüzdeki ay sonuna kadar satışların tamamlanmasını planlandığı belirtildi. 
     
     



 EKONOMİ 



















</TEXT>
</DOC>
