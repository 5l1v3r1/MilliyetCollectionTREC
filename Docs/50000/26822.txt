<DOC>
<DOCNO> 26822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/son/sondun15.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Makedonya'da gerillalar barış planı sundular 
</HEADLINE>
<TEXT>

     Makedonya'daki Arnavut militanlar, 4 aydır süren şiddeti sona erdirmek amacıyla barış planı sundular. 
     Ulusal Kurtuluş Ordusu'nun UÇK siyasi temsilcisi Ali Ahmeti tarafından imzalanan planda, militanların talepleri ilk kez ayrıntılarıyla belirtiliyor. Sürekli barış için NATO güçlerinin müdahalesini isteyen militanların talepleri arasında, derhal ateşkes ilan edilmesi, Makedonya nüfusunun yüzde 30'unu oluşturan Arnavutların haklarının iyileştirilmesi için anayasal reforma gidilmesi, genel af ve silahsızlanma konusunda anlaşma yapılması bulunuyor. Ahmeti, Arnavutça yayımlanan Fakti gazetesinde dün çıkan demecinde, ABD, Avrupa Birliği AB ve NATO garantileri altında imzalanmış uzun dönemli bir barış anlaşması istediğini belirtmişti. 







</TEXT>
</DOC>
