<DOC>
<DOCNO> 5379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/ekonomi/eko01.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğlence Beyoğlu'na Çapa’ attı 
</HEADLINE>
<TEXT>

Abisi Celal Çapa ile birlikte İstanbul'daki ona yakın gözde eğlence mekanının sahibi İzzet Çapa, krizden etkilenen eğlence sektöründe yeni trendin Beyoğlu'ndaki ucuz mekanlar olduğunu söyledi 
     EYLEM TÜRK 

     İstanbul eğlence hayatına lüks meyhane kavramını sokan, abisi Celal Çapa ile birlikte Hammam, Bario Latino, Dedikodulu Meyhane ve Sellam gibi ona yakın mekanların işletmeciliğini yapan İzzet Çapa, "Karafaki" ile Beyoğlu'na girdi. 
     Ticaret ve sanayiyi etkisi altına alan krizden eğlence sektörünün de olumsuz yönde etkilendiği söyleyen Çapa, krizden fısat yaratmak zorunda olduklarını, bu nedenle Beyoğlu'nu tercih ettiklerini belirtti. 
     İnsanlarda eğlenceye harcayacak para kalmadığını belirten Çapa, "Artık kaliteli ama ucuz hizmet önem kazandı. Gelecek beş senenin trendi Beyoğlu olacak" dedi. 
     Beyoğlu'nun her açıdan ekonomik olduğunu anlatan Çapa, "İnsanlar 25 milyon liraya buradan çıkabilecek. Şarabını içip, yemeğini yiyebilecek" dedi. 
     
Etilerin yüzde 70’i boşalacak’      Etiler'deki eğlence mekanlarının kısa süre içinde Beyoğlu'na taşınacağını söyleyen Çapa, "Etiler'deki dükkanların yüzde 70'i kapanmaya mahkum" diye konuştu. 
     Sosyetik işletmecilerin Beyoğlu'nu keşfedeceklerini vurgulayan Çapa şöyle konuştu "Bugüne kadar gelmediğimiz için pişmanım. Etiler'deki dükk nlar kiraların astronomik derecede yüksek olmasından dolayı sıkıntı çekiliyor. Yerleşim yeri olduğu için de insanlar huzursuz. ABD'lilerin solo diye tabir ettikleri yer Beyoğlu. Müziği sabaha kadar da çalsak, yerleşim yeri olmadığı için sorun çıkmayacak. Peşimizden herkes gelecek. Karafaki'ye gelen Serdar Ortaç bana 'Sonunda bizi Beyoğlu'na da düşürdün' dedi. Ben de ona 'Hayır, hep birlikte Beyoğlu'na çıktık' dedim." 
     
Pavyonları kulübe çevirecek      Karafaki'den sonra yine Beyoğlu'nda restoran ve gece kulübü açmak için yer aradığını söyleyen Çapa, "Eski bir pavyon alıp gece kulübü yapmayı düşünüyorum" diye konuştu. 
     Eskiyi alıp boyayıp sattıklarını söyleyen Çapa, "Eski bir dükk na gidiyoruz. Sahibinin sıkıntısı var. Yeni bir konsepte sokup piyasaya sunuyoruz" dedi. 
     Eğlencedeki yeni trendin doğallık olduğunu kaydeden Çapa, "Artık huzur aranıyor. İnsanlar beyaz örtülü masalardan ve lüksten sıkıldı" görüşünde. Şimdilerde şarapevlerinin revaçta olduğunu ifade eden Çapa, "Karafaki Osmanlı ve Grek müziklerinin çalındığı bir şarabevi. Giriş ücreti de yok. Altı aya kalmadan 15 tane şarapçı açılacak" diye konuştu. 
     "Bizim işimizi yapan insanlar problemin değil çözümün bir parçası olmak zorunda" diyen Çapa, şöyle devam etti 
     "Tek şart kaliteli hizmet ve ucuz fiyat. Istakozunun içinden alevler çıkan rastoranların dönemi bitti Türkiye'de. Şaşalı dönem artık ilgi çekmiyor." 
     
Tapınaklarda yangın var      Eğlence sektörünün ciddi bir kriz içine girdiğini, eğlenen insan sayısının giderek azaldığını söyleyen Çapa, mekanlardaki doluluk oranının yüzde 70 düştüğünü kaydetti. 
     Bir ay daha böyle giderse maaş da ödenemeyeceğini anlatan Çapa, sektörde el değiştirmelerin hızlandığını belirtti. Çapa, "Bugün 10 tane mekandan sekizi batmış durumda. Ben bunları karpuz olarak nitelendiriyorum. Hepsi dışarıdan yeşil görünüyor, içleriyse kırmızı, alev alev" dedi. Rant ekonomisinin belinin kırıldığını belirten Çapa, "Artık faizden geçinenler, o yer senin bu yer benim gezemiyor" dedi. 
     
'Mekanlarımın tümü satılık'      Eskiden kriz yaşandığı zaman insanların soluğu eğlencede aldığına dikkat çeken Çapa, "Sıkıntılarını eğlence sayesinde unutuyorlardı. Şimdi ise buna harcayakları paraları kalmadı" dedi. Deprem döneminde bile bu kadar sıkıntı olmadığını vurgulayan Çapa, şöyle konuştu "Şu anda dükk nlarım satılık. Parayı veren herkesle anlaşma yaparım. Sektörlerde büyük bir kriz varken ben kime eğlence satabilirim Ucuzluk ve kaliteye yönelmek şart. Kötülerin hepsi elimine oluyor. Süzgeçten geçiyoruz. Kalitesiz hizmet müşteriyi küstürür. Tapınaklar da insaları eğlenceden küstürdü. Hep kopyanın kopyası oldular yeni bir tarzları yok." 
     
Dedikodulu davalık oldu      İlk açtığı mekan olan Dedikodulu Meyhane'nin mahkemelik olduğunu söyleyen İzzet Çapa, "Bundan yedi yıl önce Dedikodulu'yu açtığımızda adını tescil ettirmeyi unutmuşuz. Bir ay önce vatandaşın biri çıkıp, isim hakkının kendisinde olduğunu iddia etti. Haksız rekabet yaptığım gerekçesiyle de bana dava açtı" dedi. 
     Mahkemenin devam ettiğini kaydeden Çapa, "Çocuğumu hiç tanımayan bir baba onun velayetini istiyor. Tabi ki vermeyeceğim" diye konuştu. Dedikodulu ile eğlence sektörüne meyhane kavramını getirdiğini anlatan Çapa, "Bizden sonra 70'e yakın meyhane açıldı. Taklidin de taklidi oldu. Bunlar da dejenerasyon getirdi" dedi. Eğlence sektöründeki deneyimlerini notlar halinde toplayan Çapa ayrıca, uzun vadede kitap yazmayı da düşünüyor. 
     
     


 EKONOMİ 

















</TEXT>
</DOC>
