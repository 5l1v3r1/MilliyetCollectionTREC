<DOC>
<DOCNO> 1645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/yasam/yas03.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir cezaya iki isyan 
</HEADLINE>
<TEXT>

Cüneyt Gözen, ehliyetsiz halde Bağdat Caddesi’nde hız yaparken yaya Cem Teoman’ı öldürdü. Verilen 1 yıl 8 ay hapis cezası, iki tarafı da çileden çıkarttı 
     AYŞEGÜL AYDOĞAN İstanbul 

     Geçen 23 Temmuz’da yaşanan korkunç trafik kazası sonrası Adalet’in verdiği karar belki yasalara uygundu ama, ne can verenin ne de can alanın ailesini memnun etti. 
     Kaza, Cüneyt Gözen’in, Bağdat Caddesi’nde hız yapmasıyla yaşandı. Gözen’in çarptığı Cem Teoman kara toprağa, genç canavar’ da demir parmaklıklar ardına gitti. Açılan dava sonucu, Gözen hakkında 1 yıl 8 ay hapis cezası verildi. Ve işte, ne öleni ne de kalanı memnun eden mahkemenin bu kararı sonrası, iki tarafın ailelerinin isyanı 
     
     Onlar da aynı acıyı çeksin ’ 
     Ayduk Teoman, 23 Temmuz 2000’deİstanbul’un hızlı gençleriyle’ ünlü Bağdat Caddesi’nde yaşanan kaza sırasında, oğlu Cem’in yanındaydı. Oğlunun acısıyla hala yüreği yanan acılı baba Ayduk Teoman, oğlunu gözlerinin önünde yitirdiği o korkunç kaza anını ve mahkemenin kararına isyanını şöyle dile getiriyor 
     "Bir babanın görebileceği en acı görüntüydü. 34 yaşında, pırıl pırıl evladım paramparça oldu. Sadece sağ kolu sağlam kaldı. Türk adaleti bizi mağdur etti. Ama ilahi adalete inanıyorum. O ailenin çocuğu da bir gün analarının babalarının önünde trafik kazası geçirsin ve parça parça olsun " 
     Anne Şenöz Teoman da, 1 yıl 8 aylık hapis cezasını Avrupa İnsan Hakları Mahkemesi’ne götürmeye kararlı. O da, isyanını şöyle haykırıyor 
     "Hala şoktayım. Hiç değilse 3.5 yıl verilseydi. Öyle bekliyorduk. 20 - 30 yıl da verilse oğlumu geri getirmeyecek, ama benim oğlumun bedeli bir yıl mı Kaza sonrası doktorların 30 gün yaşaması mucize’ dediği oğlumu bu hale getirene verilen ceza bu olmamalı.." 
     
     Ehliyetsizlik suç mu ’ 
     Kararın hayatlarını kararttığını dile getiren Gözen’in babası Mustafa Gözen ise, aynı karara kendi tarafından şöyle isyan ediyor 
     "Biz şu ana kadar sustuk, hep adalete güvendik. Baştan beri o aileden daha üzgündük. Bunda kasıt yok, bir kazaydı. Oğlum da sarhoş değildi. İlk kez anahtarı bizden izinsiz almış. Suçu ehliyetsiz olması. Benim emekli albay babam da iki yıl önce Bağdat Caddesi’nde kazaya kurban gitti. Ama ne dava açtık ne de vuran kişiyi rahatsız ettik. Aksine cenazemize, evimize geldiler. Biz Teoman ailesinin acısını çok iyi anlıyoruz. Ama oğlum Bağdat sendromu’na kurban gitti. GS’li Emre, Baran Balcıoğlu tahliye oldu. Kesinlikle cezada indirim yapılması lazım. Böyle adalet mi olur " 
     Anne Birsen Gözen de, mağdur olduklarını’ ileri sürerek şöyle konuşuyor 
     "Bağdat Caddesi’ndeki bütün kazaların öfkesi ve cezası çocuğumuza çıkarıldı. Teoman ailesi cezayı beğenmiyor. Oğlumun 20 - 30 yıl yatması Cem’i mezardan mı çıkaracak Olan bizim çocuğumuza olacak zaten şimdiden mahvoldu..." 
     


 YAŞAM 



























</TEXT>
</DOC>
