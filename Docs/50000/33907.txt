<DOC>
<DOCNO> 33907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/spor/spo04.html </URL>
<DATE> 2001/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’da çatlak 
</HEADLINE>
<TEXT>

     BORDO - Mavili yönetimin İstanbul kanadı ile Trabzon kanadı arasındaki gizli çekişme ve gerginlik, Oktay’ın transferinde doruk noktaya ulaştı. Başkan Yardımcısı Ahmet Kul, telefonda Başkan Özkan Sümer’i ağır dille eleştirip, tek adamlıkla suçladı. Kul’un yakınlarına, "Yağmurdan kaçarken doluya tutulduk" dediği öğrenildi. 
     AHMET Kul’un, Sümer’e, "Belki Oktay’ı daha iyi fiyata satacaktık. Neden transferden haberimiz yok" dediği, Başkan’ın da sinirlenip, "Bu konuda yetkim var. Siz de gereğini yerine getirin" diyerek, istifa imasında bulunduğu bildirildi. Bunun üzerine Kul, "Görevde kalıp, yönetim içinde mücadelemi sürdüreceğim" cevabını verdi. 
     
     Salazar sevinci 
     PERU’NUN, Amerika Kupası’ndan elenmesi Trabzonspor’nda sevinç yarattı. Salazar’ın birkaç gün içinde gelerek, takımla çalışmalara katılacağı açıklandı. Teknik Direktör Sadi Tekelioğlu’nun bu futbolcuyu sağ kanatta deneyeceği ifade edildi. Öte yandan sakat Hami, Cafer ve Zafer’in lige kadar hazır hale geleceği bildirildi. Trabzon, ikinci etap çalışmalarına bugün tesislerde start verecek. 
     
     Hukuki savaş sanal alemde 
     TRABZONSPOR yönetimi, eski Başkan Mehmet Ali Yılmaz ile olan alacak - borç ilişkilerini, icra, temlik tartışmalarını internete taşıdı. Trabzonspor’un resmi web sitesinde hem konu hakkında ayrıntılı bilgiler veriliyor, hem de taraftarlara hukuki sürecin detayları anlatılıyor. 
     



 SPOR 
























</TEXT>
</DOC>
