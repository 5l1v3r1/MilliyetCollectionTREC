<DOC>
<DOCNO> 12004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/19/guncel/gun02.html </URL>
<DATE> 2001/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağızlarından altın damlıyor 
</HEADLINE>
<TEXT>

Seminerlerde konuşarak milyarlar kazanan Clinton ve Gorbaçov'un ajansı CSA'nın Türkiye temsilciliğinde de Gani Müjde ve Nasuh Mahruki gibi isimler bulunuyor 
     SEMRA KARDEŞOĞLU İstanbul 

     İngiltere'deki CSA şirketinin temsilciliğini üstlenen Ünlü Konuşmacılar Ajansı, Türkiye'de de ünlüler borsası oluşturdu. Al Gore'den Neil Armstrong'a, Bill Gates'den Mandela'ya pek çok ünlü ismi portföyüne katan CSA, konferans kongre ve panellerinde ünlüleri konuk etmek isteyenlere yardımcı oluyor. Ünlü Konuşmacılar Ajansı ortaklarından Fuat Uğur ve Sezai Babakuş, "Bilgi toplumu olduk ama bilginin de bir bedeli olmalı" diyor. 
     
Ekonomistler gözde      Uğur, "Gündeme göre, bu kişilerin fiyat ve talepleri yükselip iniyor. Örneğin Gorbaçov, artık ikinci grupta. Bizde şu sıralar ekonomistler ilk sırada" diye konuşuyor. Türk konuşmacıların başında Asaf Savaş Akad, Nasuh Mahruki, Deniz Gökçe, Ege Cansen, Gani Müjde, Betül Arım, Cengiz Bektaş, Gülriz Sururi ve İshak Alaton geliyor. 
     
Hepsi ayaklı darphane gibi      Uğur, iki saatlik bir konferans için dünyadaki ünlülerin 250 - 5 bin dolar aldıklarını, Türk konuşmacıların ücretinin 750 - 10 bin dolar arasında değiştiğini söylüyor. Thatcher, Helmuth Smith, Kasparov ile Mandela'nın yer aldığı yabancı ünlüler listesinde ise Bill Gates 250 bin dolar , Neil Armstrong 100 bin dolar ve Bill Clinton 100 - 250 bin dolar aldıkları yüksek ücretlerle dikkat çekiyor. 
     


 GÜNCEL 
















</TEXT>
</DOC>
