<DOC>
<DOCNO> 9817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/03/siyaset/siy09.html </URL>
<DATE> 2001/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer’e destek klibi 
</HEADLINE>
<TEXT>

     PERVİN METİN İstanbul 

     Susurluk kazasının ardından, "Sürekli Aydınlık İçin Bir Dakika Karanlık" eylemiyle milyonlarca insanın tek yürek olmasını sağlayan "Aydınlık İçin Yurttaş Girişimi", "Ekonomik krizin ve yolsuzlukların hesabını verin" diyerek üç dakikalık bir klip hazırladılar. Vatandaşların, Cumhurbaşkanı Ahmet Necdet Sezer’e olan bağlılığını simgeleyen klip, hukukun üstünlüğünü savunan, yolsuzlukların üstüne giden herkese "Hep böyle kal" çağrısı yapıyor. Klip, yıllar önce Erol Evgin’in seslendirdiği, sözlerini ise Çiğdem Talu’nun yazdığı, "Hep Böyle Kal" parçasının eşliğinde Sezer’in Meclis’teki yemin töreniyle başlıyor. Sezer’e, "Sen başkalarına benzeme sakın. Hep böyle kal" diye seslenen klip, yine Sezer’in yemin töreni ve ışık söndürme eyleminin görüntüleriyle sona eriyor. 
     


 SİYASET 















</TEXT>
</DOC>
