<DOC>
<DOCNO> 17567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/ekonomi/eko04.html </URL>
<DATE> 2001/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bill Gates artık en zengin değil 
</HEADLINE>
<TEXT>

     EKONOMİ SERVİSİ 

     Microsoft’un kurucusu Bill Gates "dünyanın en zengin adamı" unvanını kaybetti. 
     Sunday Times gazetesinin yaptığı araştırmada Wal - Mart ve Asda Süpermarketleri’nin Yönetim Kurulu Başkanı Robson Walton dünyanın en zengin kişisi olarak gösterildi. 
     Özellikle teknoloji ve yeni ekonomi hisselerinin borsalardaki düşüşleri nedeniyle büyük yara alan Bill Gates 37.5 milyar pound ile listenin ikinci sırasına düştü. Robson Walton ise 45.3 milyar pound ile birinci sırada yer aldı. Öte yandan gazetede verilen habere göre Gates’in mal varlığının 53 milyardan 37.5 milyar pounda gerilediği belirtildi. 
     Dünyanın yeni en zengini olan Robson Walton ise 1992 yılında ölen Sam Walton’un oğlu. Süpermarketleri ve perakende satış mağazaları her yere yayılan Robson Walton böylelikle babasının koltuğunu elinden alan Bill Gates’e karşı önemli bir zafer de elde etmiş bulunuyor. 
     
Yeni zenginler listesi İsmi Şirketi Serveti milyar pound Robson Walton Wal - Mart 45.3 Bill Gates Microsoft 37.5 Kral Fahd Petrol 20 Warren Buffett Berkshire Hatchway 17.3      
     


 EKONOMİ 



















</TEXT>
</DOC>
