<DOC>
<DOCNO> 28870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/yasam/yas14.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçaklarda Sarhoş Bağlama Sistemi 
</HEADLINE>
<TEXT>

İngiliz Havayolları, sarhoş yolcuların taşkınlıklarını önlemek için, uçaklarına Kucaklayıcı’ adı verilen bir sistem koyuyor... 
     DIŞ HABERLER SERVİSİ 

     Hava yolu şirketlerinin k busu huysuz yolcular, artık sorun olmayacak. Bunu sağlayacak olan da, sarhoş saldırgan yolcuları yüzünden geçen yıl uçakları en az 10 kez düşme tehlikesi geçiren İngiliz Havayolları British Airways’in geliştirdiği bir sistem olacak. 
     Dünya Havacılık Örgütü rakamlarına göre, geçen yıl saldırgan yolcularının sayısı yüzde 50 artan British Airways’in geliştirdiği Hugger’ Kucaklayıcı , bolca kayıştan oluşan son derece basit bir sistem. 
     
     Uygulaması kolay 
     Hugger’, aşırı içki veya başka herhangi bir nedenle sağa sola saldırmaya başlayan yolcunun başından geçirilip hızla aşağı doğru çekiliyor. 
     Ardından yandaki kayışlar arkadan bağlanıyor. Böylece asabi veya sarhoş yolcunun kolları hareketsiz kalıyor. Yanlardaki diğer kayışlarla yolcu ayrıca koltuğa sabitlenebiliyor. 
     Bu arada, gerekli olduğunda, üçüncü bir kayışla da ayakları bağlanarak, yolcu tümüyle etkisiz hale getirilebiliniyor. Her uçağa en az bir tane koyulacak bir Hugger’ takımı 200 sterline, yani yaklaşık 300 milyon TL’ye mal olacak ve çok yakında British Airways filosu uçaklarının ayrılmaz bir parçası olacak. 
     



 YAŞAM 
























</TEXT>
</DOC>
