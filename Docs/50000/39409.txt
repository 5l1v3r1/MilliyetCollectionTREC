<DOC>
<DOCNO> 39409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/son/sonspo09.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe, Denizli ile Kadıköy'de çok farklı... 
</HEADLINE>
<TEXT>

     İlk 2 haftada 14 gol atarak, Birinci Süper Lige ''süper'' bir başlangıç yapan Ankaragücü'nü, kendi sahasında 4-1'lik farklı skorla yenen Fenerbahçe, Mustafa Denizli'nin teknik direktörlüğünde Kadıköy'de, ''farklı'' bir görüntü sergiliyor. 
     Kendi sahasında, Denizli döneminde yaptığı 19 lig maçını da kazanan Fenerbahçe, bu karşılaşmaların 12'sinden de farklı skorlarla taraftarlarını çoşturdu. 
     Fenerbahçe, şampiyon olduğu geçen sezon Denizlispor, Ankaragücü ve Trabzonspor'a 5, Erzurumspor, Kocaelispor, Adanaspor, Siirt Jet-Pa Spor'a 4, Yimpaş Yozgatspor, Gençlerbirliği ve ezeli rakibi Beşiktaş'a 3 gol attı. 
     Bu sezona da kendi sahasında iyi başlayan sarı-lacivertliler, Samsunspor'u 3-0'la İstanbul'dan uğurlarken, geçen hafta da ligin flaş takımı Ankaragücü'ne 4 gol attı. 
     
     Kadıköy'de 62 gol 
     Fenerbahçe Şükrü Saracoğlu Stadı'nda rakiplerini gole boğan sarı-lacivertliler, deplasmanda aynı başarıyı gösteremiyor. 
     Kadıköy'de, 19 maçta 62 gol ve maç başına 3.2 gol ortalaması tutturan Fenerbahçe, deplasmanda ise Denizli yönetiminde yaptığı 18 lig maçında, 27 gol ve maç başına 1.5 ortalamayla oynadı. 
     Deplasmanda, geçen sezon 5. haftada Beşiktaş'a 3-0 , 14. haftada Galatasaray'a 0-0 ve 30. haftada Trabzonspor'a 1-0 gol atamayan sarı-lacivertliler, bu sezon da dış sahada İstanbulspor'a 1-0 gol atamadı. 
     
     






</TEXT>
</DOC>
