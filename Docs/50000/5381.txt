<DOC>
<DOCNO> 5381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/ekonomi/eko03.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı Köfteci bile olamadım 
</HEADLINE>
<TEXT>

Berlin Eyalet Meclisi'nde konuşan Sabancı gıda alanındaki yatırımlarının McDonald's'ın cirosuna bile ulaşamadığını söyledi 
     Sabancı Holding Yönetim Kurulu Başkanı Sakıp Sabancı dün Berlin - Brandenburg Türk - Alman İşadamları Birliği TDU tarafından Berlin Eyalet Meclisi Binası'nda düzenlenen toplantıda, ''Türkiye'nin Dünü, Bugünü ve Yarını'' konulu konferans verdi. 
     Sabancı, gıda sektöründe yaptığı çalışmalara değinirken McDonalds şirketinin cirosunun kendi cirosundan daha fazla olduğuna işaret ederek, "Bir köfteci olamadım" dedi. 
     Dünyadaki global gelişmelere dikkati çeken Sabancı, "Dünya şirketleri iyi organize oldukları için bu gelişmeleri koşarak izliyor. Biz ise yürüyoruz" diye konuştu. 
     Sabancı, Türk şirketlerinin global gidişata ayak uydurmak zorunda olduklarını, araştırma ve geliştirme konularında yeterli olmadıklarını kaydederek, ''Özellikle enerji, ulaşım ve telekomünikasyon alanlarında rötarlı olmamalıyız'' dedi. 
     
'Uçmamız lazım'      Sabancı, "Dünyaya çıkarma yapmaya geç kaldık. Yürüme yerine koşmaya, uçmaya başladığımız zaman halkımıza refahı ulaştıracağız" şeklinde konuştu. 
     Sabancı, sözde Ermeni yasasının Fransız parlamentosunda kabulüyle ilgili olarak da 'Kendimizi daha önce iyi anlatabilseydik bunlar olmazdı'' dedi. 
     Sabancı, dün ayrıca Sakıp Sabancı Müzesi eserlerinin yer alacağı ''Osmanlı Hat Sanatı'' sergisinin açılışını yaptı. 
     


 EKONOMİ 

















</TEXT>
</DOC>
