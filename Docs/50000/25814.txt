<DOC>
<DOCNO> 25814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/son/sontur14.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İçişleri Bakanı, İstanbul Emniyet Müdürlüğü'nde 
</HEADLINE>
<TEXT>

     İçişleri Bakanı Rüştü Kazım Yücelen, Üsküdar'da dün 2 kişi arasındaki bıçaklı kavgayı ayırmaya çalışırken şehit olan polis memuru Hayrettin Yıldırım'ın cenaze törenine katılmak üzere İstanbul'a geldi. 
     Bakan Yücelen'i, Atatürk Havalimanı VIP Salonu'nda, İstanbul Valisi Erol Çakır ile İstanbul Emniyet Müdürlüğü'nden istifa eden Kazım Abanoz karşıladı. 
     VIP Salonu'na ayrı ayrı gelen Çakır ve Abanoz'un, Yücelen'i uçaktan almak üzere bindikleri VIP otobüsünde tokalaştıkları görüldü. İçişleri Bakanı Rüştü Kazım Yücelen, Vali Çakır ile aynı araca binerek, İstanbul Emniyet Müdürlüğü'ne gitti. 
     Bu arada, Emniyet Genel Müdürü Turan Genç de, aynı uçakla Ankara'dan İstanbul'a geldi. 
     İçişleri Bakanı Yücelen daha sonra İstanbul Emniyet Müdürlüğü'ne giderek polis şefleri ile tanıştı. Sabah Emniyet Müdürü hakkında soruşturma emri veren Yücelen'in öğle saatlerinde beklenmedik bir şekilde İstanbul'a gelmesi, "Abonoz" krizinin emniyette sorun olmadan atlatılması için çaba gösterdiği şeklinde yorumlandı. 
     

</TEXT>
</DOC>
