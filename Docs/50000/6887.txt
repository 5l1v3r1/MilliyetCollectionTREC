<DOC>
<DOCNO> 6887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/son/sonspo04.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaptan Bülent "Deportivo'dan çekinmiyoruz" 
</HEADLINE>
<TEXT>

     Galatasaray Futbol Takımı Kaptanı Bülent Korkmaz, Çarşamba günü Şampiyonlar Ligi'nde karşılaşacakları Deportivo La Coruna'dan çekinmediklerini belirterek, ''Biz kimseden korkmuyoruz. Rakiplerimiz bizden çekinsin'' dedi. 
     Her şeyin yolunda gittiğini ve Deportivo La Coruna maçına iyi hazırlandıklarını ifade eden kaptan Bülent, ''Tek hedefimiz galibiyet. Maçı kazandığımızda büyük avantaj yakalayacağımızı ve ilk yarıyı 7 puanla lider tamamlayacağımızı biliyoruz. Kimseden de korkmuyoruz. Buralara kadar gelmemizin nedeni de bu'' diye konuştu. 
     12 Şubat Çarşamba günü saha ve seyirci avantajını iyi kullanmaya çalışacaklarını da belirten Bülent, hedeflerinin Şampiyonlar Ligi'nde final oynamak ve kupayı kazanmak olduğunu ifade etti. Bülent, tüm futbolcuların fedakarlık yaptığını ve özveriyle mücadele ettiğini de kaydederek, ''Sahaya her şeyimizi verdiğimiz zaman, her maçı kazanırız'' diyerek sözlerini tamamladı. 




</TEXT>
</DOC>
