<DOC>
<DOCNO> 19906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/siyaset/asiy.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Verilen sözler tutulmadı 
</HEADLINE>
<TEXT>

F tipi cezaevleri konusunda Bakan’ın verdiği sözleri tutmadığını söyleyen Sema Pişkinsüt, Adalet Bakanı inisiyatifini kullanmalı. Çok geç bile olsa yapılabilecekler var’ dedi 
     ANKARA ANKA 

     TBMM İnsan Haklarını İnceleme Komisyonu üyesi Sema Pişkinsüt, cezaevlerinde 200. gününü dolduran ölüm oruçlarının iddialaşma nedeniyle bu boyuta geldiğini söyledi. Adalet Bakanı Hikmet Sami Türk’ün F tipi cezaevleri konusunda verdiği sözleri tutmadığını ifade eden Pişkinsüt, "Adalet Bakanı inisiyatifini kullanmalı. Çok geç bile olsa yapılabilecekler vardır" dedi. Dışarıdakiler gözden çıkarsalar bile, devlet olarak, ölüm orucu tutanlara yapılması gerekenlerin olduğunu vurgulayan Pişkinsüt şöyle konuştu 
     "İngiltere’de de buna benzer olaylar olmuş ve bunlar serbest bırakılıp tahliye olmuşlardı. İddia haline getirilerek, Devlet pazarlık yapmaz’ denilmemelidir. Terör kabul edilemez. Ancak içerideki kişiler hayatlarını ortaya koyacak şekilde bir tablo oluşturuyorlarsa, bu durum incelenmelidir. Adalet Bakanı’nın da F tipi cezaevleri açılmadan önce verdiği sözler vardır." 
     



 SİYASET 

















</TEXT>
</DOC>
