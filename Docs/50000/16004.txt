<DOC>
<DOCNO> 16004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/siyaset/siy02.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Provokatör Meclis’te 
</HEADLINE>
<TEXT>

Milletvekillerine kürsüden "Sütü bozuk 28 Şubatçılar" diyen FP’li Bekir Sobacı Genel Kurul’u karıştırdı. TBMM Başkanvekili Sökmenoğlu kızdı. Partisi, Sobacı hakkında inceleme başlattı 
     ANKARA Milliyet 

     TBMM Genel Kurulu’nda, İnsan Hakları Koordinasyon Üst Kurulu’nun kuruluşuna ilişkin yasanın görüşmelerinde söz alan FP Tokat Milletvekili Bekir Sobacı’nın 28 Şubat’a yönelik sözleri gerginlik yarattı. TBMM Başkanvekili Murat Sökmenoğlu, "Sütü bozuk 28 Şubatçılar" diyen Sobacı’ya tepki gösterdi. MHP’liler de Sobacı’ya "Partini kapattırma yolunu burada arama" diye bağırdı. Parti yönetimi ise Sobacı’yı yalnız bıraktı. 
     
METNİ YIRTTI...Mustafa İSTEMİ 
     FP’li Bekir Sobacı, dün Meclis’i birbirine kattı. Milletvekillerine hakaret eden Sobacı konuşması tepki görünce, "Protesto ediyorum" diyerek elindeki kağıtları yırttı üstte . Sobacı’yı arkadaşları sakinleştirmeye çalıştı. 
     
Tutanaklardaki kavga Kızılordu bile yenildi      SOBACI Dini inanışı yasaklanan milyonlar henüz sesini çıkarmadı. Kimse kendini büyük bir güç vehmetmesin. Türkiye’de eğer birileri silahlı gücüne güveniyorsa, ekonomik gücüne güveniyorsa, bilsinler ki Şahları, Marcosları ve Sovyetler Birliği’ndeki ideolojik devleti koruma görevini, Kızılordu dahil silahlı güçleri yerine getirememiştir. 
     BAŞKAN Konuşmanıza dikkat edin. 
     SOBACI Zülfiyare mi dokundu 
     BAŞKAN Yüreğime dokundu, zülfiyare değil. 
     SOBACI İstiklal Marşı’na başörtüsüyle katılamazlar yönetmeliğini hangi vicdanla yayımladınız Türkiye, sütü bozuk bir 28 Şubat sürecinden sonra geldiği noktada bugün debelenmektedir, çırpınmaktadır. Dün Bulgaristan’da Todor Jivkov’un yaptığını eleştirenler, bugün onun yaptıklarını devlet olarak icra ediyorsa, kara kara düşünmek zorundayız. 
     SEDAT ÇEVİK MHP 28 Şubat kararlarını niye imzaladınız 
     SOBACI FP ve DYP dinlensin diyenlerin suflörleri kimse, Türkiye’de siyasi provokatör onlardır. 28 Şubat’tan sonra millete yarasa suçlamasında bulunanlar kimlerse, provokatörler onlardır. Toplum sizi terbiye eder. 
     BAŞKAN Böyle konuşursanız 28 Şubat bin yıl daha devam eder, bilesiniz... 
     GÖNÜL SARAY DSP Dün Tandoğan’da kadınları nasıl terbiye ettiğinizi gördük. 
     BAŞKAN 28 Şubat bir süreç değil, bir Cumhuriyet, o Cumhuriyet bin yıl devam eder, kimsenin sütü bozuk değil. 
     SOBACI Sizi protesto ediyorum. 
     MEHMET AY MHP Sütü bozuk Şerefsiz. 
     BAŞKAN Laik, demokratik, sosyal hukuk devletini zedeleyemezsin. 
     MEHMET AY Şerefsiz, sütü bozuk şerefsiz, soyu sopu bozuk, soysuz sopsuz pezevenk. 
     YUSUF KIRKPINAR MHP Git sen kendi sütünü kontrol ettir. 
     BAŞKAN Ülke sırat köprüsünden geçiyor. Beğenmiyorsan milletvekilliğinden istifa edersin. 
     SOBACI Sen sinei millete döndün de ne oldu Oturuma ara verildi 
     
Kutan İnceleyeceğiz      Bekir Sobacı’nın TBMM Genel Kurulu’ndaki sözleri, FP’yi de karıştırdı. FP Genel Başkanı Recai Kutan, parti disiplin mekanizmasının çalıştırılıp çalıştırılmayacağının sorulması üzerine, "Gerekli incelemeyi yapacağız" dedi. Sobacı’yı Meclis kulisinde yenilikçi milletvekilleri sakinleştirdi. Gelenekçi Doğan’ın Genel Kurul’da kendisini desteklememesine sinirlenen Sobacı’nın, yenilikçi milletvekillerine "Bu partide durmak hata aslında" dediği bildirildi. FP’li Bekir Sobacı, kavgadan sonra yazılı açıklama yaparak, "Konuşmasının kastı aşar tarzda Başkan tarafından yorumlanarak tutanaklara geçirildiğini" savundu. 
     
Küfür operasyonu      FP’li Bekir Sobacı’nın "sütü bozuk 28 Şubat" sözleriyle gerdiği oturumu yöneten MHP’li TBMM Başkanvekili Murat Sökmenoğlu, MHP’li milletvekillerinin ham tutanaklara yansıyan küfür ve sataşmalarını sansürledi. MHP’li Mehmet Ay’ın incelenmemiş tutanaklara yansıyan "sütü bozuk, şerefsiz... soyu sopu bozuk, soysuz sopsuz pezevenk" küfrü, Sökmenoğlu’nun incelediği tutanakta yer almadı. Sökmenoğlu, kendisinin "Kimin sütü bozuk, o belli değil" ve "ülke sırat köprüsünden geçiyor" sözlerini de tutanaklardan çıkarttırdı. Tutanakta, Sobacı’nın "Hür kürsüdeyim" sözü de yer almadı. 
     


 SİYASET 


















</TEXT>
</DOC>
