<DOC>
<DOCNO> 19247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/ekonomi/aeko.html </URL>
<DATE> 2001/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul’u satıyorum gözlerim kapalı 
</HEADLINE>
<TEXT>

Turizm hamlesinde İstanbul başı çekecek. Turizm Bakanlığı’nın başlatacağı kampanyayla İstanbul’a gelen turist sayısının 7 milyona çıkarılması hedefleniyor 
     EYLEM TÜRK 

     Turizm Bakanlığı bu yıl tanıtım kampanyasında ana temayı İstanbul olarak belirledi. İstanbul’a gelen mevcut 2.5 milyonluk turist sayısını, 7 milyona çıkarmayı hedefleyen bakanlık, bunun için İstanbul’daki yerel yönetimleri, odaları ve dernekleri de devreye soktu. 
     Turizm Bakanlığı’nın geçtiğimiz yıl "Go Turkey" sloganıyla başlattığı tanıtım kampanyasının yaratıcılarından "DDF Tanıtım" şirketinin koordinasyonunda yürütülecek çalışma için il temsilcilerinden bir komisyon oluşturulacak. 
     İstanbul’da yaz aylarındaki doluluk oranının yüzde 40’a düştüğünü söyleyen DDF’nin sahiplerinden Arhan Kayar, "Kampanya yatırımı 2002’yi hedef alıyor ama amacımız önümüzdeki yaz sezonuna da olumlu etki etmek" dedi. 
     Kampanya için 200 proje hazırlandığını anlatan Kayar, toplam maliyetin henüz belli olmadığını ancak ek ödeneklerin hazırlanmaya başlandığını kaydetti. 
     İstanbul’un Türkiye’nin en değerli markası olduğunu söyleyen DDF’nin diğer ortağı Armağan Birkiye de "İstanbul’un ekonomik ve kültürel iç dinamiği gelecek turizm talebine cevap verecek kapasiteye sahip. İstanbul sürdürülebilir turizm hareketinin en önemli yerlerinden bir tanesi. Çünkü 12 ay turizm canlı kalabiliyor" diye konuştu. 
     Dünyadaki ülkelerin metropolleri ile anıldığını hatırlatan Birkiye, "New York, Londra gibi şehirler ülkeleri sürükler. İstanbul da imge olabilecek altyapıya, tarihsel ve kültürel yapıya sahip" dedi. 
     Şu anda İstanbul’un kapasitesinin yüzde 40’ının kullanıldığını kaydeden Birkiye, "İstanbul gelip sadece otelde kalınacak bir yer değil. Yaşanması gereken bir kent" diye anlattı. 
     
     Tanıtım için 200 proje 
     İstanbul’un tanıtım kampanyasında CD - Rom’dan filme kadar pek çok çalışma yürütülecek. İstanbul’daki yaşam kültürünün tanıtımı için hazırlanan 200 projeden bazıları şöyle 
     

</TEXT>
</DOC>
