<DOC>
<DOCNO> 24267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/son/sondun08.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaza geçirdiği arabanın içinde 8 gün mahsur kaldı 
</HEADLINE>
<TEXT>

     Kanada'nın doğusundaki İngiliz Kolumbiyası eyaletinde 19 yaşındaki bir genç, kaza geçirdikten sonra arabada 8 gün mahsur kaldı. 
     Joe Spring adlı genç, eyaletin Williams Lake kenti yakınlarındaki ormanlık bölgede bir arkadaşının evine giderken arabasıyla yoldan çıktı ve 25 metrelik bentten yuvarlandı. Başından yaralanan, ayak bileğini ve kaburga kemiğini kıran genç, yaşamak için sadece bir şişe suyla direndi. 
     Joe Spring'in, arkadaşının evine gitmediğini öğrenen ailesi, yetkililere haber verdi. Sık çalılıklar, kurtarma ekibinin aracı bulmasına engel oldu, ancak daha sonra bir helikopter aracın yerini tespit etti. Dondurucu soğukta bilincini yarı kaybetmiş ve susuzluktan ölmek üzereyken kurtarılan gencin ameliyata alındığı kaydedildi. Kazanın nedeni ise henüz bilinmiyor. 







</TEXT>
</DOC>
