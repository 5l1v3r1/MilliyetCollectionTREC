<DOC>
<DOCNO> 49184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/guncel/gun06a.html </URL>
<DATE> 2001/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Anayasa Mahkemesi’nin affı genişleten kararının gerekçesi yayımlandı 
</HEADLINE>
<TEXT>
Esitsizlik var. Bırakın aklansınlar 
     ANKARA Milliyet 

     Anayasa Mahkemesi’nin Şartla Salıverilrme Yasası’nın kapsamını, başta "görevi kötüye kullanma" suçu olmak üzere çeşitli yönlerden genişleten işkence, çete, zimmet türü suçlardan mahk m olanlara af yolunu kapatan kararının gerekçeleri Resmi Gazete’de yayımlanarak yürürlüğe girdi. 
     Kararda, yasanın 23 Nisan 1999’dan başlayarak geçerli olmasının Anayasa’ya uygun olduğu da belirtildi. 
     Müebbet hapis hükümlüsünün iyi halli olması durumunda 20 yıl hapis yatacağını, yasayla bunun 10 yılının indirildiğini belirten mahkeme, 36 yıl hapse mahk m birisinin ise cezasından 10 yıl indirildikten sonra kalan 26 yılın yarısı olan 13 yılı hapiste geçireceğini belirtti. Mahkeme bu durumda, müebbet mahk munun 10, 36 yıl hapis mahk munun ise 13 yıl hapis yatarak yasadan yararlanacağını, bunun da adil olmadığını kaydetti. 
     
     Mahkemeden Meclis’e 6 aylık süre 
     Kararda, hakkında soruşturma ve dava bulunan ve ilgili herkesin, "aklanıp aklanmayacağına" dikkat edilmeksizin yasa kapsamına alındığı belirtildi. Aklanma durumları olanların bu haklarının elinden alındığını belirten mahkeme, buna olanak sağlayan düzenlemenin bu nedenle iptal edildiğini kaydetti. Mahkemenin, bu konuda yeni bir düzenleme yapılması için Meclis’e tanıdığı 6 aylık süre, gerekçeli kararın yayımlanmasıyla başlamış oldu. 
     Gerekçeli kararda, firarilerin aftan yararlanmaları için 1 ayda teslim olmaları hükmünün, kişilerin yararlanmalarına elverişli olmadığından iptal edildiği kaydedildi. Yüksek Mahkeme, iptalin yaratacağı hukuki boşluğun doldurulması için TBMM’ye 6 ay süre verdi. 
     
     Müteahhitler sevindi 
     Mahkeme, TCK’nın 240. maddesindeki hükümden yargılanan bürokrat ve siyasetçilerle, 383. maddesiyle düzenlenen "tedbirsizlikle ölüme sebebiyet verme" hükmünden yargılanan depremde binaları yıkılan müteahhitleri de af kapsamına sokmuş oldu. 
     



 GÜNCEL 





















</TEXT>
</DOC>
