<DOC>
<DOCNO> 14633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/04/son/sontur12.html </URL>
<DATE> 2001/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit "Ara rejim tellallarının ağzının payını verdik" 
</HEADLINE>
<TEXT>

     DSP Genel Başkanı ve Başbakan Bülent Ecevit, dışardan gerekli kaynağı sağlamak için elden gelen çabanın gösterildiğini bildirerek, ''Dış destekten umduğumuzu hemen bulamasak bile Türkiye'nin kendi öz kaynaklarını harekete geçirmek bizim elimizde'' dedi. 
     Ecevit, partisinin grup toplantısının açılışında yaptığı konuşmada, son gelişmeleri değerlendirdi. Son hafta içinde önemli ve olumlu bazı gelişmeler yaşandığını belirterek konuşmasına başlayan Ecevit, bunlardan birinin MGK toplantısı sonunda, ''Devletin doruğunda yayınlanan bildiri'' olduğunu söyledi. 
     Bu bildiriyle ''Ara rejim-kara rejim tellallarının ağızlarının payının verildiğini'' kaydeden Ecevit, ekonomik sorunu çözme yolunda atılan kararlı adımları engellemek isteyenlerin de bildiriyle derslerini aldığını ifade etti. Ecevit, bildiride Türk milletinin ''Demokratik sistem içerisinde her türlü zorluğu yenebilecek güçte'' olduğunun vurgulandığını anımsattı. 
     Hafta sonunda yapılan YPK ve Ekonomik ve Sosyal Konsey toplantılarının da gerek zamanlamaları, gerekse konuşmaların içerikleri bakımından çok olumlu ve önemli olduğunu bildiren Başbakan Ecevit, bu iki toplantı sonundaki değerlendirmelerini şöyle anlattı 
     '2000 Kasım ayı sonlarına kadar alınan sonuçlar dikkate alındığında, Türk ekonomisinin potansiyel gücünün ne kadar yüksek olduğunu görüyoruz ama o tarihten sonra ortaya çıkan sorunlar Türk ekonomisinin büyük zaafları da bulunduğunu gösteriyor. Şimdi bizlere düşen görev, elbirliğiyle zaafları olabildiğince gidermek, ekonomimizin potansiyel gücünü de harekete geçirmektir. Sorunlar belli. Bu sorunları aşabilmek için en kısa sürede neler nasıl yapılabilir Ekonomimiz nasıl yeniden canlandırılabilir Bankalar sektöründeki ağır sorunlar nasıl çözülebilir Bankalar sektörü ile reel sektör arasındaki uyumsuzluk kısa sürede nasıl giderilebilir Dalgalı kur sürecinde dövizin ve faizlerin aşırı yükselişi nasıl önlenebilir Yeni benimsenen dalgalı kur sisteminin büyük olanak saladığı iki sektör var Dışsatım ve turizm sektörleri... Bunlar, aynızamanda, başka birçok sektörün de anahtarı durumunda. Bu iki sektör için gerekli desteği nasıl sağlayabiliriz En ivedi sorunumuz kaynak sorunu.'' 
     
     



</TEXT>
</DOC>
