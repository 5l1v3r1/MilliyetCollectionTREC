<DOC>
<DOCNO> 49869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/dunya/adun.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaide büyük terör’ planlıyor 
</HEADLINE>
<TEXT>

Ladin'in adamlarının telefonlarda yaptığı şifreli konuşmalar yeni terör saldırısı hazırlığı olarak yorumlanıyor 
     DIŞ HABERLER SERVİSİ 

     ABD'nin Afganistan'a yönelik operasyonunun başlamasının ardından özellikle son dönemde yoğunluk kazanan olası terör saldırılarına ilişkin duyumlar, uydu telefonlarından elde edilen bazı bilgilerle daha da güçlendi. 
     Usame bin Ladin'in terör örgütü El Kaide'nin Afganistan'daki üyelerinin uydu telefonlarıyla yaptıkları görüşmeleri dinlemeye alan ABD askeri yetkilileri, örgüt üyelerinin şifreli biçimde "büyük bir olay"dan söz ettiklerini ortaya çıkardı. 
     
     "Büyük olay " 
     New York Post gazetesinde yayımlanan habere göre, teröristler arasında geçen hafta sonuna kadar yapılan bazı telefon görüşmelerinde, net olarak açıklanmayan "büyük bir olay" üzerinde duruluyor. Haberde, Kanada'da faaliyet gösteren bazı şüpheli El Kaide üyelerinin kişisel elektronik posta yazışmalarında da aynı konudan söz edildiği belirtiliyor. Yetkililer ayrıca, teröristlerin yeni saldırılar için "daha önceden programlandıklarını" düşünüyor. 
     
     Cheney korumada 
     ABD İç Güvenlik Bakanı Tom Ridge, ülkesinin bu hafta içinde, Usame bin Ladin ya da El Kaide örgütünden gelmesi muhtemel yeni bir saldırıya uğrayabileceğini belirtiyor. Bu olasılıkları göz önünde bulunduran yetkililer şimdiden ABD Başkan Yardımcısı Dick Cheney'i bilinmeyen bir yerde korumaya aldı. Binlerce kişiyi kamikaze saldırılarına kurban veren New York ise en üst düzeyde alarmda tutuluyor. 
     
Ramazan’a kalmaz’      İRFAN SAPMAZ Cebulü Saraç DHA 

     Özel birliklerini Penşir’e indiren ABD, kara harek tı için daha fazla beklemek istemiyor 
     ABD, Ramazan başlamadan, yaklaşan kış şartlarını da göz önüne alarak, Taliban'a ağır darbe indirmek için Penşir Vadisi'ne özel birliklerini indirmeye başladı. Kuzey İttifakı güçleri, cephelere sürekli yeni mücahit sevk ederken, Dışişleri Bakanı Dr. Abdullah, kara harek tı konusunda, "En kısa zamanda başlayacak" dedi. Ramazan gelmeden önce Taliban'a karşı kara harek tının yapılması beklenirken, ABD'nin Penşir’e indirdiği 15 kişilik özel gözcü birliğinin dışında, özel komandolar da bölgeye geldi. 
     



 DÜNYA 













</TEXT>
</DOC>
