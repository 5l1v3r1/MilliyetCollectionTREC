<DOC>
<DOCNO> 29719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/guncel/gun10.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İçişleri’nden turiste ibadet müjdesi 
</HEADLINE>
<TEXT>

Bakanlık genelge yayımladı ve kiliselerin restore edilerek ibadete açılmasını istedi 
     BARÇIN YİNANÇ Ankara 

     Türkiye’ye yerleşen yabancılarla, tatil için gelen turistlere dini vecibelerini yerine getirmeleri için olanak tanınmadığına ilişkin Milliyet’te yer alan haberler sonuç verdi. İçişleri Bakanlığı, yerel makamlara bir yazı göndererek, kiliselerin restore edilmesi ve ibadete açılması talimatını verdi. 
     Hıristiyanların yoğun olduğu bölgelerdeki kiliselerin onarılıp ibadete açılması için yapılan başvuruların uzun süre sürüncemede bırakılması, ekonomik krizin ardından umudunu turizme bağlayan Türkiye’yi zora soktu. Almanya’da yaşayan Türkler için çok sayıda cami faaliyet gösterirken, Alanya’da yaşayan 5 bin Alman için tek bir kilisenin açılmasına izin verilmemesi de ayrı bir çelişkiyi oluşturdu. 
     Yazıda ayrıca, kutsal yerlerin Kültür Bakanlığı’nın tasarrufunda olmak üzere belli bir ülkeye, gruba, mezhebe, kuruluşa ayrıcalık tanımadan, herkese açık olarak ibadet ve ayin için kullanılması talimatı da verildi. 
     



 GÜNCEL 





















</TEXT>
</DOC>
