<DOC>
<DOCNO> 35300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/son/sonspo05.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır'da Galatasaray maçı heyecanı 
</HEADLINE>
<TEXT>

     Süper Birinci Lig'in yeni takımı Diyarbaakırspor, yarın sahasında Galatasaray ile yapacağı hazırlık maçıyla taraftarlarına 'merhaba' diyecek. 
     16 yıl aradan sonra Süper Birinci Lig'e çıkma başarısı gösteren ve kadrosuna dahil ettiği 19 yeni futbolcuyla yaklaşık 1 aydır Kızılcahamam'da kamp çalışmaları yapan Diyarbakırspor, yarın saat 17.00'de de Atatürk Stadı'nda yapacağı sezon açılışıyla taraftarlarıyla buluşacak. 
     Teknik direktör Yılmaz Vural, yaptığı açıklamada, 1 aydır sürdürdükleri kamp çalışmalarında futbolcularının performansından memnun olduğunu ifade ederek, şöyle konuştu 
     ''Yeni bir takım oluşturduk. İşimizin zor olduğunu biliyoruz. Ancak, başarılı bir takım olacağımıza inancımız sonsuz. Yarın yapacağımız Galatasaray maçında eksikliklerimizi bir daha görme fırsatımız olacak. Kamp çalışmalarında oynadığımız hazırlık maçlarında aldığımız sonuçlar taraftarlarımızı endişlendirmesin. Biz o maçlarda sonucu hiç düşünmedik.'' 
     Kulüp basın sözcüsü Naci Sapan ise yarın saat 19.00'da yapacakları Galatasaray maçına taraftarların yoğun ilgi gösterdiğini belirterek, maç bilet fiyatlarının kapalı tribün 30 milyon lira, açık tribünün ise 5 milyon lira olduğunu söyledi. 
     Maç öncesi sezon açılışının yapılacağını ve açılış törenin de ses sanatçıları İzzet Yıldızhan ile İbrahim Erkal'in birer konser vereceğini ifade eden Sapan, Diyarbakırspor'un ligde başarılı olacağını sözlerine ekledi. 
     
     







</TEXT>
</DOC>
