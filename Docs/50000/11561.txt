<DOC>
<DOCNO> 11561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/son/sontur22.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçırılan uçak Medine'ye indi, askerler pistin çevresini kuşattı 
</HEADLINE>
<TEXT>

     Çeçen korsanlar tarafından kaçırılan Tupolov tipi yolcu uçağı saat 17 20'de Suudi Arabistan'ın Medine kentine iniş yaptı. 
     Uçağa iniş izni veren Suudi yetkililerin bundan sonra nasıl bir yöntem izleyecekleri bekleniyor. 
     Uçağın inmesiyle birlikte Medine havalimanı'nda aprona sayıları 20'ye yaklaşan askeri kamyon içinde özel komandalar yerleştirildi. Uçağı kuşatan askerlerin yanısıra çok sayıda ambulans da dikkati çekiyor. 
     Bu arada kaçırılan uçakla ilgili bir basın toplantısı düzenleyen Ulaştırma Bakanı Enis Öksüz, uçağın güzergahı üzerindeki bütün ülkelerin uyarıldığını ve yolcuların gidecekleri istikamete gitmeleri konusundaki tedbirlerin kararlaştırıldığını belirten Öksüz, uçağın Atatürk Havalimanı'ndan kalktıktan bir süre sonra kaçıranların Çeçen olduklarını söyleyen 2 kişi olduğunun iddia edildiğini söyledi. 




</TEXT>
</DOC>
