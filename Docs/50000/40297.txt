<DOC>
<DOCNO> 40297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/03/son/sonspo08.html </URL>
<DATE> 2001/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Wimbledon şampiyonu Ivaniseviç ABD Açık'ta elendi... 
</HEADLINE>
<TEXT>

     Sezonun 4. ve son ''Grand Slam'' mücadelesi olan ABD Açık Tenis Turnuvası'na, New York kentinde devam ediliyor. 
     New York kentindeki Ulusal Tenis Merkezi Kortları'nda süren 15.8 milyon dolar toplam ödüllü turnuvanın 7. gününde, tek erkeklerde 3. tur maçları tamamlanırken, tek bayanlarda da 4. tur maçları başladı. 
     Tek erkeklerde 4 numaralı seribaşı Avustralyalı Lleyton Hewitt, 25 numaralı seribaşı İspanyol Albert Portas'ı 6-1, 6-3 ve 6-4'lük setlerle 3-1 yenerek 4. tura yükselirken, bu yılın Wimbledon Şampiyonu 15 numaralı seribaşı Hırvat Goran Ivaniseviç, İspanyol Alberto Costa'ya 6-4, 7-6 7-4 ve ve 7-6'lık 7-2 setlerle 3-0 yenilerek turnuvaya veda etti. 
     7 numaralı seribaşı Rus Yevgeny Kafelnikov ise Arjantinli David Nalbandian karşısında 3-6, 6-4, 6-2 ve 6-2'lik setlerle 3-1 galip gelerek 4. tura çıktı. 
     Tek bayanlarda ise turnuvanın 1 numaralı seribaşı Çek asıllı İsviçreli raket Martina Hingis, 4. turda 14 numaralı seribaşı Hırvat Jelena Dokiç'e 6-4 ve 6-0, 10 numaralı seri başı ABD'li Serena Willioms da 6 numaralı seribaşı Belçikalı Justine Henin'e 7-5 ve 6-0 setlerle 2-0 üstünlük sağlayarak çeyrek finalist oldular. 
     Tek bayanlarda ayrıca 3 numaralı seribaşı ABD'li Lindsay Davenport, 21 numaralı seribaşı Rus Elena Likhovtseva'yı 6-3, 0-6 ve 6-3, Çek Daja Bedanova da 7 numaralı seribaşı ABD'li Monica Seles'i 7-5, 4-6 ve 6-3'lük setlerle ve 2-1'lik skorla geçtiler ve çeyrek finale adlarını yazdırdılar. 







</TEXT>
</DOC>
