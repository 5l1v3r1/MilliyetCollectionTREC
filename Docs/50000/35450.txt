<DOC>
<DOCNO> 35450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/son/sonspo11.html </URL>
<DATE> 2001/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Taffarel "Galatasaray'da gerek insani gerekse maddi sorunlarım vardı" 
</HEADLINE>
<TEXT>

     Kariyerini AC Parma'da bitirmeye karar veren Brezilyalı kaleci Claudio Taffarel, eski takımı Galatasaray'a sitem etti. 
     İtalyan La Gazzetta dello Sport Gazetesi'nin hafta sonu eki ''Sport Week''e bir demeç veren Taffarel, ''Galatasaray ile ilişkimi bitirmeye karar verdim çünkü doğal olarak gerek ekonomik gerekse insani olsun bazı sorunlarım vardı'' dedi. 
     Galatasaray'dan 5 aylık parasını halen alamadığını ve bu yüzden FIFA'ya başvurduğunu da ifade eden Taffarel, ''Kimbilir, bu paraları görebilecek miyim '' diye konuştu. Fatih Terim'den sonra Mircea Lucescu'nun göreve gelmesinin kendisinde düş kırıklığı yarattığını kaydeden 35 yaşındaki deneyimli file bekçisi, Brezilya'dan kendisine öneri getiren takımlara gitmeyi bile düşündüğünü dile getirdi. 
     Taffarel, ''Ama farklı bir doğada bulunmayı seçtim. Yaşadığım deneyimler güzeldi. Her zaman İtalya'ya dönmeyi düşünüyordum. Hagi, Popescu, Ilie ve Lucescu ile birlikte hep İtalyan televizyonlarını izliyorduk'' dedi. AC Parma'dan öneri geldiğini öğrendiğinde ''koşarak gittim'' diyen Taffarel, kariyerini sona erdirdiğinde spor direktörü olmak istediğini kaydetti. 







</TEXT>
</DOC>
