<DOC>
<DOCNO> 43326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/guncel/gun13.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Laf değil iş 
</HEADLINE>
<TEXT>

Bush’tan Taliban’a ret 
     Amerikan yönetimi, Afgan ulemasının Ladin’le ilgili yanıtını reddetti. Beyaz Saray’dan yapılan açıklamada, Başkan Bush’un Afgan ulemasının yanıtını reddederek, Ladin’in ABD’ye yönelik saldırıların baş şüphelisi olduğu yönündeki görüşünde ısrarlı olduğu belirtildi. ABD Dışişleri’nden bir yetkili de, Taliban yönetiminden "laf değil iş beklediklerini" ve Ladin’i teslim etmesi çağrısını yineledi. Bir yetkili, "İş istiyoruz, laf değil. Uluslararası toplum, son iki yıldır Taliban’a, Bin Ladin’in adalet önüne çıkarılacağı bir ülkeye gönderilmesi gerektiğini söylüyor" dedi. Yetkili, "Bu yalnızca Bin Ladin ile ilgili değil. Bu Bin Ladin meselesinden çok, Afganistan’daki terörist altyapının yok edilmesidir. Bu BM’nin de talebi" dedi. 
     



 GÜNCEL 






















</TEXT>
</DOC>
