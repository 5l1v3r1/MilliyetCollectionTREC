<DOC>
<DOCNO> 26743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/magazin/amag.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Asosyal müsteşar kendini tatmin etti’ 
</HEADLINE>
<TEXT>

Süperstar Siz hanımefendi değilsiniz’ diyen Vatikan müsteşarına ağır konuştu Hiçbir bayan bu terbiyesizliği hak etmez’ 
     BİRSEN ALTUNTAŞ 

     Her şey Cat Walk’da, ünlü isimlerin bir araya geldiği bir akşam yemeğinde başladı... Tatilini İstanbul’da geçiren Türkiye’nin Vatikan Müsteşarı Osman Çetintaş ile süperstar Ajda Pekkan arasındaki diyalog büyük yankı yarattı. Pekkan, modacı Yıldırım Mayruk’un konuğu olan Çetintaş’ın da bulunduğu masaya gitti. Ancak sanatçı, herkes ayağa kalkarken 
     Osman Bey’in kalkmadığını gördü. "Siz masaya bayan geldiğinde kalkmaz mısınız " diye sorduğunda ise, beklemediği bir yanıtla karşılaştı... Pekkan’ın eski sevgililerinden Aziz Üstel’in teyze oğlu olan Çetintaş, "Ben ancak hanımefendiler için ayağa kalkarım" dedi. 
     
     Hiç üzülmedim’ 
     Konu ile ilgili görüştüğümüz Ajda Pekkan, şu açıklamaları yaptı 
     
Osman Çetintaş’ı daha önceden tanıyor musunuz 
     Hayır, diplomat olduğunu bile, bu kötü muameleden sonra öğrendim. 
     
Size karşı neden böyle bir davranışta bulunmuş olabilir 
     Sanırım böyle davranarak kendini tatmin etti. Beni sevmeyebilir, hanımefendi olarak görmeyebilir ama sosyal yaşamın birtakım kuralları vardır. Bu benim süperstar, diva olmamla da alakalı değil, en azından bir bayan olarak bu davranışı hak etmedim. Bunu hiçbir bayan da hak etmez. 
     
Kendinizi nasıl hissettiniz, tepkiniz nasıl oldu 
     Hiçbir şey hissetmedim. Karşımdakinin nasıl bir insan olduğunu bilmediğim için aldığım reaksiyon beni çok şaşırttı. Onun asosyal bir insan olduğunu düşündüm. Ben de Size bu yakışır zaten’ diyerek mekandan ayrıldım. Zaten stüdyoda işim vardı, masaya oturup uzun süre kalmayacaktım. Böyle bir olay olmasaydı daha iyi olurdu ama yine de hiç üzülmedim. 
     
Tanıklar konuştu 
</TEXT>
</DOC>
