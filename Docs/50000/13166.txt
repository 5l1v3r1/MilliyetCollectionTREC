<DOC>
<DOCNO> 13166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/26/son/sontur02.html </URL>
<DATE> 2001/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaresiz aşık dama çıktı 
</HEADLINE>
<TEXT>

     İzmir'in Bergama ilçesinde 23 yaşındaki genç, sevdiği genç kızın yaşadığı apartmanın çatısına çıkarak intihar etmek istedi. 
     Alınan bilgiye göre, Ahmet Çelimli 23 adlı genç, yaklaşık 2 ay önce, kız arkadaşı 17 yaşındaki lise öğrencisi S.E'yi kaçırdı. Genç kızın ailesinin çağrısı üzerine gençler, saklandıkları yerden çıkarak S.E'nin evine gittiler. S.E'nin ailesinin kızlarını vermeyeceğini söylemesi üzerine Çelimli, bugün genç kızın oturduğu apartmanın çatısına çıkarak intihar etmek istedi. Polisler ve genç kızın ailesinin araya girmesi sonucu Ahmet Çelimli ikna edilerek çatıdan indirildi. Ahmet Çelimli, hastaneye kaldırılırken, olayla ilgili soruşturmaya başlandı. 




</TEXT>
</DOC>
