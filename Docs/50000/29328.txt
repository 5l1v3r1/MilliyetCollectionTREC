<DOC>
<DOCNO> 29328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/son/sonspo18.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor Yılmaz Vural'a teslim... 
</HEADLINE>
<TEXT>

     Diyarbakırspor, teknik direktör sorununu Yılmaz Vural ile anlaşarak çözümledi. 
     Kulüp Başkanı Mücahit Can, teknik direktör Yılmaz Vural ile yaptıkları görüşme sonucu bir yıllığına anlaştıklarını belirterek, ''Başarılı bir hocayı takımın başına getirdiğimiz için mutluyum'' dedi. 
     Transfer listelerinde bulunan futbolcuların isimlerini şimdilik açıklamayacaklarını da kaydeden Can, konuşmasını şöyle sürdürdü 
     ''Hocamızla, transfer konusunda bir toplantı yapacağız. Bizim belirlediğimiz isimler var. Ancak, yapacağımız toplantıda ekleyeceğimiz veya belirlediğimiz isimlerden çıkaracaklarımız olabilir. Futbolcu transferi için de gece geç saatlere kadar ben ve arkadaşlarım çalışıyoruz. Vural ile yapacağımız toplantı sonrası, belirleyeceğimiz futbolcuların kulüpleriyle temasa geçeceğiz. İyi bir transfer politikası izleyeceğiz. Takımın süper ligde kalıcı olması için gönül birliğiyle hareket ediyoruz. Önümüzdeki günlerde transferi gerçekleşen ve transfer çalışmaları süren futbolcuların isimlerini açıklayacağız.'' 







</TEXT>
</DOC>
