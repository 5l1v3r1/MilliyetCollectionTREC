<DOC>
<DOCNO> 49933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/spor/spo15.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Milan, UEFA’da rövanşa çıkıyor      İTALYA’DA Fatih Terim’in çalıştırdığı Milan, UEFA Kupası ikinci tur rövanş maçında deplasmanda Bulgaristan’ın CSKA Sofya takımı ile TSİ 18.45’te karşılaşacak. İlk maçı 2 - 0 kazanan Milan’ın sınavını Star TV naklen yayınlayacak. Bu arada İtalyan ekibinin 2000 - 2001 sezonundaki bütçesini 35 milyon 605 bin Euro 51.5 trilyon açıkla kapattığı açıklandı. 
     
Sporun bütçesi 86.7 trilyon      GENÇLİK ve Spor Genel Müdürlüğü’nün 2002 yılı bütçesi, TBMM Plan ve Bütçe Komisyonu’ndaki görüşmeler sonunda 86 trilyon 736 milyar lira olarak kabul edildi. Böylece spor teşkilatının 70.8 trilyon lira olan bütçe teklifi Maliye Bakanlığı’ndan sonra komisyon tarafından da 16 trilyon lira artışla onaylandı. Bütçede yatırımlara 9.5, personele 8.7, federasyon faaliyetlerine ise 9.5 trilyon ödenek koyuldu. 
     
Başbakan maratonda      11 Eylül saldırılarıyla sarsılan New York’ta 4 Kasım’da koşulacak maraton için geri sayım başladı. 120 ülkeden 35 bini aşkın atletin katılmasının beklendiği New York Maratonu’nda bu yıl Slovak Başbakanı Mikulas Dzurinda da terör kurbanları için koşacak. Osman Atakan Tekin, görme engelli Ersoy Kalkan ve tekerlekli sandalye ile yarışan Ayhan Metin’den kurulu Achilles ekibi de ülkemizi temsil edecek. 
     
Cavagnoud’un acı sonu      DÜNYA Super - G şampiyonu Fransız kayakçı Regine Cavagnoud, üç gün önce antrenmanda geçirdiği kaza sonrası kurtarılamadı. Pitz Valley kayak merkezindeki antrenmanda, antrenör Markus Anwander ile şiddetli bir şekilde çarpışan Cavagnoud acilen ameliyata alınmıştı. Ancak 31 yaşındaki ünlü kayakçı, beynine aldığı ağır darbe sonucu yaşamını yitirdi. 
     



 SPOR 




























</TEXT>
</DOC>
