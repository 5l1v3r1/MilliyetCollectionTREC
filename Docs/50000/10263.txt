<DOC>
<DOCNO> 10263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/07/ekonomi/eko02.html </URL>
<DATE> 2001/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Çalışana enflasyon oranında zam 
</HEADLINE>
<TEXT>

Liderler, krizden etkilenen memur ve emekli kesimine enflasyon oranında zam yapılacağını taahhüt etti 
     ANKARA Milliyet 

     Dalgalı kur politisına geçişten olumsuz etkilenen ve refah gücü düşen çalışanların enflasyona ezdirilmeyeceğini, yeni programda konuyla ilgili düzenlemelerin yapıldığını açıkladılar. 
     Dün, ANAP Genel Merkezi’nde gazetecilerin sorularını yanıtlayan ANAP lideri Mesut Yılmaz, Ekonomik kriz nedeniyle memur ve emekli maaşlarına zam yapılıp yapılmayacağı yönündeki soruya, "sabit gelirliler krizden olumsuz etkilendiler. Bundan şikayetçi olmalarını normal karşılıyorum. Enflasyon oranı ne olursa olsun çalışanları enflasyon altında ezdirmeyecek tedbirleri alacağız. Bu hükümetin taahhüdüdür. Enflasyon oranında sapma olsa da daha önce taahhüt edilen refah payı korunacak" yanıtını verdi. 
     
Sosyal ihtiyaç      Başbakan Bülent Ecevit, dalgalı kur politikasından sonra emeklilere ve memurlara zam yapılıp yapılmayacağı konusunda "Gerekli olanakları sağladığımız oranda sosyal ihtiyacı karşılamak bizim programımızın da gereğidir. Sayın Kemal Derviş de bu konularda titizlikle duran bir bilimadamı olduğunu Dünya Bankası’ndaki çalışmalarında gösterdi" şeklinde konuştu. 
     MHP Genel Başkanı, Devlet Bakanı ve Başbakan Yardımcısı Devlet Bahçeli de, 
     Bahçeli de, dün partilerle bayramlaşma sırasında gazetecilerin dalgalı kur sistemiyle birlikte memura ek zammın gündeme gelip gelmediğini sormaları üzerine Bahçeli, "Bu konuyla üzerinde çalıştığımız paket bayram sonrası açıklanacaktır" dedi. 
     


 EKONOMİ 















</TEXT>
</DOC>
