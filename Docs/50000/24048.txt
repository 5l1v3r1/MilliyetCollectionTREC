<DOC>
<DOCNO> 24048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/yazar/theper.html </URL>
<DATE> 2001/05/30/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Hoşgörü sınırsız 
</HEADLINE>
<TEXT>

     Bir evlilik ama üç nikah. Bunlardan ilki bir kilisede yapıldı, Katolik adetlerine göre nikah kıyıldı, sonraki Müslüman inançları çerçevesinde dini nikah kıyıldı ve başta olması gereken en sona bırakıldı. Resmi nikah. 
     Bu olay bir hukukçunun dikkatini niye çeksin Dikkat ederseniz başta olması gereken en sona bırakıldı diyorum, zira bizim kanunlarımıza göre "evlenme kağıdı ibraz edilmeden evlenmenin dini merasimi yapılmaz." Yani eşler önce resmi nikahla evlenir, nikahın bitiminde evlenme cüzdanını alır dini nikah yapacak kimseye evlenme cüzdanını ibraz eder ve dini nikah yapar. Ancak Alman damatla Türk gelin bunun tersini yaptı. İşte söylemek istediğim bu. 
     Gazetelerde Kohl'ün günah çıkardığı yazıldı, meğerse Türkleri yanlış tanımış, anlaşılıyor ki şimdi doğrusunu görüyor ve belki de hiç ama hiç akıl erdiremeyeceği hoşgörülerine tanık oluyor. Zira Türkiye'ye gelir gelmez yasalara aykırı iş yapmalarına rağmen Türkiye'deki sınırsız hoşgörü ile karşılaşmışlar, haberlere manşet olmuşlar. Acaba yasaya aykırı davranışı kendi ülkelerinde yapsalardı veya bunu bir Türk, Almanya'da yapsaydı aynı hoşgörüyle karşılaşır mıydı 
     Benim yukarıda bahsettiğim kanun maddesi Medeni Kanun maddesi, bunun bir de Ceza Kanunu faslı var. Yapılan iş Ceza Kanunumuzla müeyyideye bağlanmıştır. Evlilik gibi mutlu bir olayda yapılan işin suç olduğunu, müeyyidesini falan açıklayıp mutlu bir olayı gölgelemek istemediğim için ceza bölümüne girmiyorum. Ancak misafire gösterilen hoşgörünün ölçüsünün ne olduğunu anlatmak istiyorum. Günah çıkarmak için sebep bir değil, görüldüğü kadarı ile pek çok. 
     
     







Köylüler gelecek 


Bizim ülke'den 


Yalman'dan Ecevit'e sitem 


57 cep telefonu olan müdür kim 


Bıçak sırtındaki dengeler altüst olursa... 


İki ameliyat 


YÖK'te zor günler 


Nasıl bir Avrupa 


Kuzu kuzu’ değil kurt kurt’ 


Eximbank yelken açıyor... 


Bakanlar Kurulu'ndan bilgi mi sızıyor 


Birileri kalkıp sorsa... 


Rekabet Kurumu'ndan bakana bilgi notu 


Hoşgörü sınırsız 


Derviş bunun için gelmiş olmalı 


Kelkit’in altı bağlar 


Üçer konuştu Hamiline hisse bizim 


</TEXT>
</DOC>
