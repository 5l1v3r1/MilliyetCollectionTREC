<DOC>
<DOCNO> 4706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/ekonomi/eko06.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşar Grubu, Fon’la anlaştı 
</HEADLINE>
<TEXT>

Birleştirilecek beş banka içinde yer alan Yaşarbank’ın eski sahibi Yaşar Holding, bankaya olan borçlarını ödemek için Fon yönetimi ile protokol anlaşması yaptı 
     EKONOMİ SERVİSİ 

     Önceki yıl aralık ayında Tasarruf Mevduatı Sigorta Fonu TMSF yönetimine alınan Yaşarbank’ın eski sahibi Yaşar Holding, Fon Bankaları Ortak Yönetimi ile bankaya olan kredi borçlarını belli bir vadede ödemeyi içeren bir ödeme planı için anlaşma imzaladı. 
     Fon Bankaları Ortak Yönetim Kurulu’ndan yapılan yazılı açıklamada, gecikmiş kredi borçlarının önemli bir bölümünü 2000 yılı içerisinde nakden ödemiş olan Yaşar Grubu ile Yaşarbank tarafından yapılan çalışmalar sonucunda, grubun kalan kredi borçlarını bir plan çerçevesinde ödemesini öngören protokolün imzalandığı bildirildi. Açıklamada şöyle denildi 
     "TMSF’ye 22 Aralık 1999 tarihinde Bankalar Kanunu’nun 14 3’üncü maddesi kapsamında devredilmiş bulunan Yaşarbank ile bankanın eski sahipleri Yaşar Holding ve topluluk şirketleri kredi ilişkileri de normal bankacılık çerçevesinde yürütülmektedir." 
     Böylece Fon yönetimine alınan bankalar içinde ilk defa Yaşarbank’ın eski sahibi ile borçlarını ödemede anlaşma sağlandı. 
     
     Dava sürüyor 
     Öte yandan Bankalar Kanunu’nun 14 3’üncü maddesi gereğince Fon yönetimine alınan Yaşarbank’ın eski sahibi Selçuk Yaşar’ın, bankasını geri almak için Danıştay’da açtığı dava da devam ediyor. 
     Yaşar Holding İcra Başkanı ve İş Bankası eski Genel Müdürü Ünal Korukçu protokol anlaşmasının Yaşar Grubu Başkanı Selçuk Yaşar’ın örnek alınan kişiliğini gösterdiğini ifade etti. 
     Konuyla ilgili Bankalar Kanunu gereği bilgi veremeyeceğini belirten Korukçu, grubun geçmişte bankadan kaynak aktarımı yapmadığını ancak bankaya büyük destek verdiğini söyledi. 14’üncü madde ile bunun tespit edildiğini belirten Korukçu, Fon yönetimi ile güzel bir anlaşma yaptıklarını belirtti. 
     
     Yeni projeler sırada 
     Fon yönetiminin konu hakkındaki açıklamasından son derece mutlu olduklarını kaydeden Korukçu, gıda ve boya sektörlerinde Türkiye’nin bir numaralı şirketlerine sahip olduklarını belirterek "Yeni projelerimiz var. Bunlarla daha da büyüyeceğiz" dedi. Yaşar Holding Finans ve Dış İlişkiler Grubu Başkanı Fehmi Gültekin ise Holding’in 2000’de bankaya olan borçlarının 62 milyon dolarlık kısmını ödediğini belirterek, kalan borçların ise iki yılı aşmayan sürelerde vadeleri geldikçe ödeneceğini bildirdi. 
     
YAŞARBANK 76 trilyon lira Yaşar Grubu şirketlerinin bankaya borcu Fon’a devir tarihi 22 Aralık 1999 1999 zararı 195.9 trilyon lira Şube sayısı 85 Personel 1.810      
     


 EKONOMİ 


















</TEXT>
</DOC>
