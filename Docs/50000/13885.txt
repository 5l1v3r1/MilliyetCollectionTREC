<DOC>
<DOCNO> 13885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/31/siyaset/asiy.html </URL>
<DATE> 2001/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Aile fotoğrafı’na Sezer el attı 
</HEADLINE>
<TEXT>

İşadamı Kamuran Çörtük'ün Romanya'daki bankasına Vakıfbank'tan gönderilen 150 milyon dolar inceleniyor 
     SERPİL ÇEVİKCAN 

     Cumhurbaşkanı Ahmet Necdet Sezer'in Vakıfbank'ta da Devlet Denetleme Kurulu DDK aracılığıyla inceleme başlattığı ortaya çıktı. 
     DDK'nın özellikle 9. Cumhurbaşkanı Süleyman Demirel'e yakınlığıyla da tanınan işadamı Kamuran Çörtük'ün Romanya'daki bankasının kurtarılması amacıyla Vakıfbank'ın devreye sokulması işleminin üzerinde durdukları öğrenildi. 
     
Banco Turco Romano      Alınan bilgiye göre, Çörtük'e ait Banco Turco Romano'nun sıkıntıya girmesi üzerine Romanya hükümeti Türk hükümetine başvurarak Çörtük'ün bankasının "batması" halinde sosyal sorunlar çıkacağını bildirdi. Bükreş, Türk hükümetinden Çörtük'ün Türkiye'deki mallarına karşılık Romanya'daki bankasına nakit gönderilmesi talebinde bulundu. 
     Bütçeden böyle bir yardımın yapılmasının mümkün olmadığını belirten Türk hükümetinin ise Vakıfbank'a Çörtük'ün bazı tesisleri karşılığında Romanya'daki bankasına para aktarılması yolunu seçtiği öğrenildi. Vakıfbank, hükümetin bu isteği üzerine Çörtük'e ait bazı firmaların tesisleri karşılığında Romanya'daki bankaya 150 milyon dolar gönderdi. 
     Vakıfbank'ta bir ayı aşkın süredir çalışmalarını sürdüren Cumhurbaşkanlığı’na bağlı DDK üyelerinin bu işlemi "bankacılık kurallarına uygun olmadığı" gerekçesiyle incelemeye aldıkları öğrenildi. 
     


 SİYASET 










</TEXT>
</DOC>
