<DOC>
<DOCNO> 44392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/son/sonspo08.html </URL>
<DATE> 2001/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray tam yol 1 - 3 
</HEADLINE>
<TEXT>

     Birinci Süper Futbol Ligi'nde Galatasaray, deplasmanda Gençlerbirliği'ni 3-1 yenerek averajla liderliğini sürdürdü. 
     İlk yarı Karşılaşmanın ilk yarısında Galatasaray, topa daha fazla sahip olan ve rakip yarı alanda daha fazla görünen takım durumundaydı. 
     Sarı-kırmızılı takım, orta alanda kontrolü elinde tutarken, zaman zaman Sergen ve Ümit Karan ile gol pozisyonları yakaladı ve bu fırsatlardan birini Sergen ile gole çevirdi. 
     Ev sahibi Gençlerbirliği ise ilk yarıda fazla etkili olamadı. 
     Rakibinin ataklarını karşılamaya çalışan başkent ekibi, savunmada hata yapmadı ancak gol pozisyonlarına girmekte zorluk çekti. Buna karşın Gençlerbirliği, Mehmet Ali ile yakaladığı fırsatı gole çevirerek ilk yarıyı 1-1 beraberlikle tamamlamayı başardı. 
     9. dakikada Sergen'in yaklaşık 30 metreden kullandığı serbest vuruşta top, kaleci Patrick'te kaldı. 
     18. dakikada kaleci Mondragon ile Vedat arasındaki anlaşmazlık sonucu Youla, ceza alanında topu kaptı. Ancak son anda Vedat, tehlikeyi kornerle önledi. 
     20. dakikada Ergün'ün mükemmel ara pasıyla kaleciyle karşı karşıya kalan Sergen, yerden plase bir vuruşla Galatasaray'ı 1-0 öne geçiren golü attı. 
     29. dakikada Sergen'in kullandığı serbest vuruşta, top üstten auta gitti. 
     31. dakikada İsmail Güldüren'in soldan ceza alanına ortaladığı topa Thomas iyi vuramadı. 
     33. dakikada Galatasaray savunmasının uzaklaştıramadığı topu ceza alanı çizgisi üzerinde önünde bulan Mehmet Ali, yerden sert bir vuruşla takımının beraberlik golünü attı 1-1. 
     40. dakikada sağ taraftan çalımlarla Gençlerbirliği ceza alanına giren Vedat'ın şutunda, Patrick'ten dönen topa Sergen vurdu. 
     Savunmadan seken topu bu kez Hasan, kale direği dibinden auta gönderdi. 
     Kalan dakikalarda gelişen ataklar başka gol getirmedi ve ilk yarı 1-1'lik skorla sona erdi. 
     İkinci yarı Karşılaşmanın ikinci yarısında Galatasaray, oyuna ağırlığını koydu. Sarı-kırmızılı takımda savunmada görev yapan Hakan Ünsal ve Vedat da bu yarıda sık sık ataklara katıldı. Özellikle Fleurquin'in yerine Arif'in oyuna girmesiyle kontrol tamamıyla Galatasaray'ın eline geçti. Sarı-kırmızılı takım bu devrede çok sayıda gol pozisyonu yakalarken, Arif'in attığı 2 golle farklı skora ulaştı. 
     Evsahibi Gençlerbirliği ise güçlü rakibi karşısında varlık gösteremedi ve yenilgiye razı oldu. 
     52. dakikada Gençlerbirliği'nden Filip sarı kart gördü. 
     Aynı dakika içinde soldan Gençlerbirliği ceza alanına giren Ümit Karan'ın aşırtma vuruşunda, kaleci Patrick, son anda topu kornere çelmeyi başardı. 
     . dakikada Capone'nin sağdan ceza alanına gönderdiği topu Fleurquin kafayla indirdi. Hasan'ın rövaşatasında, top üstten auta gitti. 
     54. dakikada Galatasaray'da, Fleurquin'in yerine Arif oyuna 
     girdi. 
     55. dakikada Arif'in sağdan ceza alanına ortaladığı topa Ümit 
     kafayı vurdu. Meşin yuvarlak üstten auta gitti. 
     56. dakikada Arif'in ceza alanı dışından şutunda, top yandan 
     dışarı çıktı. 
     58. dakikada Galatasaraylı Emre sarı kart gördü. 
     59. dakikada Thomas'ın orta alandan kullandığı serbest vuruşta 
     İdris, savunmanın arkasında topla buluştu. Bu futbolcunun aşırtma vuruşunda, kaleci Mondragon gole izin vermedi. 
     60. dakikada Hasan'ın soldan ceza alanına ortaladığı topa Ümit, 
     kafayı vurdu. Meşin yuvarlak az farkla auta gitti. 
     61. dakikada Hasan'ın soldan ceza yayı üzerine gönderdiği topu 
     kontrol eden Arif, mükemmel bir voleyle Galatasaray'ı yeniden öne geçirdi. 
     67. dakikada Gençlerbirliği, Ferdi'nin yerine Nihat'ı, 
     Filip'in yerine de Mustafa'yı oyuna aldı. 
     71. dakikada Vedat'ın ara pasıyla ceza alanında topla buluşan Arif, bekletmeden sert vurarak meşin yuvarlağı filelere gönderdi 1-3 
     73. dakikada Galatasaray'da, Ümit'in yerine Berkant oyuna dahil oldu. 
     78. dakikada M'Bayo'nun ara pasıyla savunmanın arkasında topla buluşan İdris'in aşırtma vuruşunda, kaleci Mondragon, tehlikeyi 2 hamlede önledi. 
     79. dakikada M'Bayo, soldan korner çizgisine indikten sonra pasını Thomas'a aktardı. Bu futbolcunun vuruşunda, top üstten auta gitti. 
     Kalan dakikalar başka gol getirmeyince, karşılaşma Galatasaray'ın 3-1 üstünlüğüyle sona erdi. 
     






</TEXT>
</DOC>
