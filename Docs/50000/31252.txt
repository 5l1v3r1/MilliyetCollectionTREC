<DOC>
<DOCNO> 31252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/spor/spo04.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Tamer’e önlem 
</HEADLINE>
<TEXT>

Trabzonspor yönetimi, Beşiktaş’a transfer olan genç futbolcu için uzatma hakkını kullanıyor 
     BORDO-MAVİLİLER, Beşiktaş’la sözleşme imzalayan sağ kanat oyuncusu Tamer için bugün federasyona para yatırıyor. Yönetim ödemelerde sorun yaşamamak için uzatma hakkının kullanılmasına karar verdi. Trabzon, 900 milyar liraya satış listesine koyduğu Tamer için bugün 17.00’ye kadar federasyona 36 milyar lira para yatıracak. 
     BEŞİKTAŞ’IN Almanya kampına giden Tamer için kullanılacak uzatma hakkı, ödemeleri garanti altına almak amacıyla yürürlüğü konulacak. Yöneticilerin, Tamer’in yeniden takıma döneceği düşüncesiyle bu yola başvurmadıkları, ödemelerde herhangi bir sorunla karşılaşma ihtimalini düşünerek, bu yola başvurdukları bildirildi. Trabzonspor, yeni sezon açılışını 29 Temmuz’da Avni Aker’de yapacak. 
     
     Trabzon şaşırttı 1 - 0 
     YENİ sezon hazırlıklarını Almanya’da sürdüren Trabzonspor, özel maçta ikinci lig takımlarından Walldorf Mannheim’e tek golle boyun eğdi. Karşılaşmaya bir çok asından yoksun başlayan Bordo - Mavililer, güçsüz rakibi karşısında oyunu bir türlü istediği gibi yönlendiremedi ve zor anlar yaşadı. Karşılıklı ataklarla geçen ilk 45 dakika golsüz sona ererken Trabzonspor Ivanov’un 46. dakikada attığı gole engel olamadı ve maçtan 1 - 0 mağlup ayrıldı. 
     
     Maçın karnesi 
     HAKEMLER Marcus Merg , İngo Hess , Cuma Gök 
     SV WALDORF MANNHEİM 07 Hollerch - Cisse , Santos Pereira , Santos Barbarossa ,Desiyelka - Franz , Menteiro , Maximon -Ivanov , Klausz , Cahi 
     TRABZONSPOR Murat -Macit Osman Dk.46 , Mehmet , Cem , Güngör -Jarro , Aurella , Sommers Eduardo Dk.62 - Gökdeniz , Zafer Robson 
     GOL Ivanov Dk.46 
     



 SPOR 


























</TEXT>
</DOC>
