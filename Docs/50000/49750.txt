<DOC>
<DOCNO> 49750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/yazar/cemal.html </URL>
<DATE> 2001/10/31/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
İş dünyası, askerin dünyası derken... 
</HEADLINE>
<TEXT>

     Yağ var, un var, şeker var ama helva yapamıyoruz 
     Daha güncel deyişle 
     Siyasetin kabuk değiştirmesi... 
     Bu olmadan helva yapılmaz. 
     Her geçen gün bu gerçek daha iyi anlaşılıyor. Toplumun değişik kesimlerinde değişim için, yeni için, yani yeni bir siyasal oluşum ve liderlik için zihinsel çabaların yoğunlaştığı dikkati çekiyor. 
     Yapısal değişim treni ülkemizde bir an önce siyaset istasyonuna uğrayacak. 
     Başka çare yok 
     Çünkü rötarın, gecikmenin faturası gitgide ağırlaşıyor. Siyasete kalite kazandırmanın, siyasete kaliteyi taşımanın bir yolunun hızla bulunması şart. 
     Hafta sonu Amerikalı bir meslektaşımın, New York Times'ın eski İstanbul muhabiri Stephen Kinzer'in Türkiye'yle ilgili kitabını karıştırırken şu satırlara rastladım 
     "Türkiye'nin yazarları, düşünürleri, üniversite öğretim üyeleri ve iş dünyasının yöneticileri, dünyadaki benzerleri kadar yetenekli, çok iyi eğitimli ve bayağı deneyimli kişiler. Ancak Türkiye'nin öylesine bir siyasal sistemi var ki, bütün bu kaliteli insanlar siyaset odaklarından dışlanıyorlar. 
     Bu yüzden de Türk demokrasisi bir türlü gelişemiyor. Türkiye'nin tahsilli eliti ile siyaset sınıfının kalitesi arasındaki kadar derin uçuruma, dünyanın bir başka ülkesinde rastlamak mümkün değildir." 
     Kaliteyle kalitesizlik arasındaki bu derin uçurumdur, bugün Türkiye'nin en büyük sorunu. 
     Bu bir kader mi 
     Alın yazısı mı 
     Sanmıyorum. 
     Gerçek olanca çıplaklığıyla herkesin gözleri önünde artık. Türkiye öylesine tıkanmış, siyasetin çıkmazı o kadar derinleşmiş durumda ki, denizin bittiğini görmeyen yok. Her köşe başında, "Bu iş böyle gitmez " diyen bir dolu insanla karşı karşıya kalıyorsunuz. Niye gitmez sorusunun yanıtlarından biri de şu 
     Başbakanlık sorunu... 
     Yok diyebilir misiniz 
     Bu sorun çözülmeden çıkış yolu ya da klasik deyişle tünelin ucundaki ışık gözükebilir mi 
     Ama sihirli formülü yok. 
     Ecevit çekilebilir mi 
     Yerine kim, nasıl gelebilir Böyle bir değişim, siyasette yenileşmenin kapısını aralayabilir mi 
     Peki, seçime kadar nasıl gidilecek Yeni oluşumlar, seçim sandığına damgasını nereye kadar vurabilecek 
     Kulisin güncel soruları 
     Siyasetin derin kulislerinde, iş dünyasıyla askerin dünyasında başbakanlık sorunu ve bu konudaki seçenekler, isimler konuşuluyor, tartışılıyor. 
     Siyasetin, siyasetteki tıkanıklığın böylesine ağır bastığı, politika kazanının böylesine fokur fokur kaynadığı bir ortamda, ekonomiye dikiş tutturmanın güçlükleri de malum... 
     Şu satırlar da, Türkiye'yi sevmiş ve genellikle yerli yerine oturtabilmiş Amerikalı meslektaşımın, Stephen Kinzer'in kitabından 
     "Türkiye'nin sınırsız bir potansiyele sahip olduğu konusundaki inancım hiç sarsılmadı. Ama hep şunu merak ettim Bu kadar sınırsız potansiyel ne diye bir türlü gerçekleşemiyor Sonunda başaracak mı Türkiye Yoksa bu hep bir hayal olarak mı kalacak " 
     Hayır, hayal olarak kalmayacak 
     Türkiye eninde sonunda siyasetine kabuk değiştirtecek ve önünü açacak. Bu konuda kuşku da duymuyorum, bunun fazla gecikeceğini de sanmıyorum. 
     








Sistemi yenilemek 


Arap dünyası 


Org. Kıvrıkoğlu'dan öneri ve uyarılar 


İş dünyası, askerin dünyası derken... 


"Mi " 


ODTÜ YÖK’te sınıfta kaldı 


2002 bütçesinden önce 


Memleketi kurtarma yarışı 


Bu iş tez bitmez 


Araba devrilene kadar beklemek 


Gerçeği görmek 


Ankara bir silkinse... 


Amerika'da hükümet ve medya kavgası 


SSK'daki kara deliğin Baba'sı da Demirel 


Kekeme yazı "Ece" kimdir 


Vergiyi kaldıramayız, artırmaya mecburuz 


</TEXT>
</DOC>
