<DOC>
<DOCNO> 41524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/yasam/yas03.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Gündüz plajda gece mapusta 
</HEADLINE>
<TEXT>

Yunanistan’a kaçarken yakalanan Etiyopyalı mülteciler, gündüzlerini denizde, gecelerini ise nezarethanede geçiriyor 
     SİNAN KARA Datça DHA 

     Yunanistan’a kaçmak isterken yakalanan 17 Etiyopyalı mülteci, bir haftadır gözaltında bulundukları Datça’da ilginç bir esaret sürüyor. Maceraları Gürbulak Sınır Kapısı’nda başlayan Etiyopyalılar, kaçak olarak Türkiye’ye giriş yaptıktan sonra otobüsle İstanbul’a geldiler. 
     Bodrum’da kişi başına bin dolar ödeyen kaçaklar, insan tacirleriyle Yunanistan’ın İstanköy Adası’na gitmek üzere anlaştı. Gece 10 metrelik tekneye bindirilen 9’u kadın, 17 Etiyopyalı mülteciye, "İstanköy’e geldik" denildi mülteciler Datça sahiline bırakıldı. Datça Emniyet Amirliği, mülteciler hakkında işlem başlatırken, ülkelerindeki iç savaş nedeniyle kaçtıklarını söyleyen Etiyopyalı mülteciler, gündüz saatlerini plajda güneşlenerek ve denize girerek değerlendirmeye başladı. Kaçaklar geceyi de Emniyet Amirliği’nin nezarethanesinde geçiriyor. 
     



 YAŞAM 
















</TEXT>
</DOC>
