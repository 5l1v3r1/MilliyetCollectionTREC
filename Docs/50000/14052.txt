<DOC>
<DOCNO> 14052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/01/yasam/yas03.html </URL>
<DATE> 2001/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Medeniyetin derdi böyle oluyor... 
</HEADLINE>
<TEXT>
Norveç’e kurt kapanı 
Martin’ adlı kurt ve sürüsü, Norveç ile İsveç’i birbirine düşürdü... İsveç bu kurtları mülteci’ sayıyor, Norveç ise Sınırı geçeni vururuz’ diyor 
     DIŞ HABERLER SERVİSİ 

     Norveç’in güneyinde küçükbaş hayvan çiftliklerine dadanan gri kurt sürüsü, bu ülkeyle İsveç arasında kriz çıkardı. 
     Krize, avcıların Martin’ adını verdiği kurdun liderliğindeki 10 kurtluk sürü yol açtı. Bu sürü, bir aydır her fırsatta İsveç sınırındaki Hedmark bölgesinde çiftliklere saldırdı ve her seferinde avcıları atlattı. Sürüyle başa çıkamayan çiftlik sahipleri de, Martin’le sürüsüne karşı büyük bir sürek avı başlattı. 
     İşte bu, girişim, önce İsveç’teki çevrecilerin tepkisine ve hükümete baskısına yol açtı. 
     
     Hangi tarafa geçerler 
     İsveç Çevre Bakanlığı da, gri kurt sürüsünü soyu tükenen hayvan’ kapsamında korumaya aldı. 
     Ardından da Martin’le ailesinin İsveç topraklarına girmesi halinde, mülteci statüsü’ uygulanacağını açıkladı. Kurtların canını yaktığı Norveç Tarım Bakanlığı’ndan ise tersi bir açıklama ve istek geldi. Norveç, kurtların koyunlarını öldürdüğünü söyleyip sürüye katil muamelesi’ yapılmasını istedi ve Sınırımızı geçerlerse vururuz’ dedi. İsveç’in Kurtlar topraklarımızda suç işlemediği için mülteci sayılır’ açıklamasının ardından, şimdi herkes Martin’ ve kurtlarının önce hangi ülkeye gireceğini merak ediyor. Çünkü sürüyü İsveç’te özgürlük, Norveç’te ise ölüm’ bekliyor... 
     


 YAŞAM 























</TEXT>
</DOC>
