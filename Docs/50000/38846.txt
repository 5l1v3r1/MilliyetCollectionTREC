<DOC>
<DOCNO> 38846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/ekonomi/eko01.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Aboneye eziyet’ incelemesi 
</HEADLINE>
<TEXT>

Telekomünikasyon Kurumu, cep’te yeni operatörlerin devreye girmesinden sonra Turkcell ve Telsim’in abonelikten ayrılmak isteyenlere çıkarttığı zorlukları incelemeye aldı 
     ANKARA Anka 

     Telekomünikasyon Kurumu, abonelik iptallerini zorluk çıkararak engelledikleri gerekçesiyle Turkcell ve Telsim hakkında ön inceleme başlattı. 
     Telekomünikasyon Kurumu, özellikle GSM pazarına yeni operatörlerin girmesiyle abone kaçışını önlemek için başvurulan bir yöntem olarak gündeme gelen zorlaştırıcı uygulamalar konusunda artan şik yetler üzerine harekete geçti. 
     Bu yöndeki yazılı şik yetleri gündemine alan Telekomünikasyon Kurumu’nun, GSM operatörleri Turkcell ve Telsim hakkında ön inceleme başlattığı bildirildi. Ön inceleme kararının iki hafta önce alındığını belirten yetkililer, yapılacak inceleme sonunda gerek görülmesi durumunda operatörler hakkında soruşturma açılacağını vurguladılar. 
     
     Para cezası gelebilir 
     GSM operatörlerine, abonelerin şik yetlerinde dile getirildiği gibi kayıtlarını sildirmelerine engel ya da zorluk çıkardıkları soruşturma raporları ile sabit bulunursa, uyarıdan para cezasına kadar uzanan değişik yaptırımların uygulanabileceği ifade edildi. 
     Telekomünikasyon Kurumu, yurttaşların, telekomünikasyon hizmetleriyle ilgili tüm şik yetlerini sınıflandırdı. Yapılan değerlendirmede en çok cep telefonu baz istasyonlarından şik yet olduğu belirlendi. 
     
     Baz istasyonlarına çevre şartı 
     Kurumu’un, bir yandan görüntü kirliliğine yol açan diğer yandan da kanserojen etkisi nedeniyle yoğun tepki çeken cep telefonu baz istasyonlarının, "ortak bir kulede" toplanması yönünde çalışma yaptığı belirtildi. Kurum, istasyonların kurulacağı yer konusunda mahalli çevre kurullarının da görüşünü alacak. Bu konuda Çevre Bakanlığı ile Telekomünikasyon Kurumu arasında bir protokol imzalandı. Kurum, yönetmeliğin yayımlanmasından önce kurulan cihazların yönetmeliğe uygun faaliyette bulunup bulunmadıklarını inceleyecek. 
     
Kapattırdıktan sonra da sorun çıkıyor      RIFAT DEMİR - İSMAİL ŞAHİN 

     Turkcell ve Telsim abonelerinin hatlarını iptal ettirmek için, nüfus cüzdanı fotokopisi ile bölge müdürlüklerine giderek, buradaki formları doldurmaları gerekiyor. Başkasının adına kayıtlı hattı kapatmak içinde noterden onaylatılmış, kayıtlı kişinin imzanının bulunduğu belge gerekiyor. 
     Telsim bölge müdürlüklerindeki en büyük kalabalığı hatlarını iptal ettirmek isteyenler oluşturuyor. Telsim’in şartlarına göre hattınızı ancak ay sonlarında hesap kesim tarihinden sonra kapattırabiliyorsunuz. Örneğin 1 Eylül’de kapattırmak için başvurdunuz, hattınız ancak 20 Eylül’de kapatılabiliyor. Bu zamana kadar tüm fatura bedelini, sabit ücret ve hattı kapattırma bedeli olan 5 milyon lirayı yatırmak zorunlu. 
     
     Kapalı hat için fatura geldi 
     Turkcell’de ise istediğiniz zaman gözüken borcunuzu ödeyerek faturayı kapatabiliyorsunuz. Birkaç ay öncesine kadar Turkcell sabit hattını kapatan abonelere ücretsiz olarak 14 milyon değerindeki faturasız hattını verirken, bir ay önce bu uygulamaya son verdi. Telsim ise hattını kapatana ücretsiz olarak faturasız kontürlü hat veriyor. 
     Ancak, bölge müdürlüklerinde görüştüğümüz aboneler kapatılan hatlarına h l fatura gelmesinden ve bazıları da faturasız hatta geçmelerine rağmen, faturalarının eski hattan kesilmesinden şik yetçi. 
     
     İletişime kapalı ama faturaya açık 
     Turkcell Abonesi Aslan Şam, iki hattını da bir ay önce kapattığını ve kapalı olan hattına fatura geldiğini söylerken, "Ben iki hattımın borçlarını da ödeyerek kapattım ve kullanmam için faturasız hat verdiler. Bir aydır faturasız hattı kullanıyorum. Ancak kapalı hatlarımın birine 22 milyon diğerine de 2 milyon fatura geldi" dedi. Mehmet Bozkır isimli vatandaş da Telsim hattını 5 Temmuz’da iptal etirmesine rağmen ağustosta 12 milyon liralık fatura geldiğini söyledi. 
     
AÇTIRMAK KOLAY AMA KAPATTIRMAK İŞKENCE TURKCELL Nüfus cüzdanı fotokopisi Bölge ofisinden verilen formun doldurulması İstendiği zaman kapatılıyor Tabii kuyruklar da cabası TELSİM Nüfus cüzdanı fotokopisi Bölge ofisinden verilen formun doldurulması Ayın ilk 20 günü kapattırma yok Tabii kuyruklar da cabası      
     



 EKONOMİ 




















</TEXT>
</DOC>
