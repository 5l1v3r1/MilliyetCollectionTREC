<DOC>
<DOCNO> 43589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/23/ekonomi/eko05.html </URL>
<DATE> 2001/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hitler’den beri böyle düşüş olmadı 
</HEADLINE>
<TEXT>

Dow Jones, haftalık bazda puan bakımından tarihinin en büyük, yüzde bakımından da 14.3 oranıyla 1933’ten beri ikinci büyük düşüşünü yaşadı 
     EKONOMİ SERVİSİ 

     New York ve Washington’a 11 Eylül’deki terörist saldırılar sonrası, ABD Borsası tarihinin en büyük düşüşlerinden birini yaşadı. 
     Wall Street’te Dow Jones Endeksi bir haftalık sürede yüzde 14.3 düşüşle 8235.81 puandan kapandı. NTV-MSNBC’nin haberine göre Dow Jones bundan önce tarihinin en yüksek düşüşünü yüzde 15.6’yla 21 Temmuz 1933’te yaşamıştı. Bu dönemde, dünya 1929 buhranının etkilerini yaşarken, Almanya’da Adolf Hitler yeni iktidara gelmişti. Endeks, 17 Mayıs 1940’ta da Hitler liderliğindeki Almanya’nın Fransa’yı işgale başladığı haftada yüzde 14.2 gerilemişti. 
     Teknoloji şirketleri hisselerinin işlem gördüğü Nasdaq’ta da, tarihinin en büyük haftalık düşüşü yaşandı. Bileşik Endeks yüzde 16 kayıpla 1,423.18 puana indi. 
     
İMKB yüzde 7.9 geriledi      Dünyanın diğer büyük borsaları da haftayı önemli kayıplarla tamamladılar. Londra Borsası’nda ise FTSE 100 Endeksi, haftayı 322 puanlık düşüşle son dört buçuk yılın en düşük kapanışı olan 4,433.7 puanda kapattı. Frankfurt’ta DAX Endeksi’nin haftalık kaybı 328.75 puan, Paris Borsası’nda haftalık kayıp 256.62 puan, Tokyo Borsası’nda 453.9 puan oldu. Hong Kong Borsası’nda Hang Seng Endeksi de hafta içinde yüzde 7.5 geriledi. İMKB ise haftalık bazda ortalama yüzde 7.96 düştü. 
     



 EKONOMİ 


















</TEXT>
</DOC>
