<DOC>
<DOCNO> 39238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/27/son/soneko26.html </URL>
<DATE> 2001/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 2. seansta böyle geçti... 
</HEADLINE>
<TEXT>

     İMKB Ulusal-100 Endeksi 1. seansa göre 112.48 puan artışla, 2. seansı 10,293.55 puandan tamamladı. 
     Hisse senetleri ortalama yüzde 1.10 oranında değer kazandı. 
     Borsa'da ilk seansta gerçekleşen 131 puanlık artışın ardından, 2. seansta da yükseliş sürdü. 10,154 puan seviyesinde açılış yapan piyasa, disket emirlerinin ardından normal işlemlere geçilmesiyle yükselişe geçti. En yüksek 10,347 puana kadar ulaşan Endeks, seansın ilk yarısını kar realizasyonlarıyla 10,235 puandan tamamladı. 
     İkinci yarıda ilk seansta olduğu gibi yatay seyre giren piyasa, 10,200 seviyesinin üzerinde dengeli bir görünüm sergiledi. Ulusal-100 Endeks, son dakikalarda gelen alımlarla 10,293.55 puandan kapandı. 
     Hisse senetleri geçen Cuma gününe göre ortalama yüzde 2.43 oranında değer kazandı. 
     Kapanışta mali endeks 133.09 puanlık artışla 13,962.63 puana, sınai endeksi 91.54 puanlık artışla 8,962.71 puana, hizmet endeksi de 77.22 puanlık artışla 5,690.65 puana yükseldi. 
     Böylece ilk seansa göre mali grup hisseler ortalama yüzde 0.96, sınai grubu hisseler yüzde 1.03, hizmet grubu hisseler de yüzde 1.38 oranında değer kazandı. 
     2. seansta işlem gören toplam 288 hisse senedinden 133'ü değer kazandı. 59 hisse senedi değer yitirirken, 96 hissenin fiyatında ise değişiklik olmadı. 
     Seansta, 210 trilyon 441 milyar 505 milyon liralık işlem hacmi oluştu. İki seansın işlem hacmi toplamı da, 406 trilyon 955 milyar 740 milyon lira olarak gerçekleşti. 
     2. seansta, Yapı Kredi Bankası, Tüpraş, Sabancı Holding, Akbank ve İş Bankası C, en yoğun işlem gören hisseler oldular. 






</TEXT>
</DOC>
