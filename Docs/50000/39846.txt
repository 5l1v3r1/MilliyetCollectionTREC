<DOC>
<DOCNO> 39846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/31/son/sonspo05.html </URL>
<DATE> 2001/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli Futbol Takımı yarın 357. maçına çıkıyor 
</HEADLINE>
<TEXT>

     A Milli Futbol Takımı, Slovakya ile yarın yapacağı Dünya Kupası Eleme Grubu maçıyla birlikte, 357. karşılaşmasına çıkacak. 
     Türk Milli Takımı, 78 yıllık tarihinde bugüne dek yaptığı toplam 356 maçtan 112'sini kazanırken, 163'ünü yitirdi, 81 maçta da eşitliği bozamadı. 
     A Milli Futbol Takımı, bu maçlarda toplam 426 gol atarken, kendi kalesinde 597 gol gördü. 
     Milliler, son yaptıkları maçta, 15 Ağustos'ta özel karşılaşmada Oslo'da Norveç ile 1-1 berabere kalmıştı. 
     
     Yurtdışındaki maçlar 
     A Milli Futbol Takımı, şimdiye dek yurt dışında 192 maça çıktı. Ay-yıldızlı ekip, bu maçlardan 44'ünü kazanırken, 104'ünü yitirdi, 44 maçta da eşitliği bozamadı. 
     Türkiye, yurtdışındaki maçlarda toplam 189 gol atarken, kalesinde 379 gol gördü. 
     
     Slovakya ile 2. kez 
     A Milli Futbol Takımı, Slovakya ile tarihinde 2. kez karşı karşıya gelecek. 
     2 ülke milli takımları daha önce ilk kez 24 Mart 2001'de İstanbul'da yapılan Dünya Kupası Eleme Grubu maçında karşılaşmıştı. 
     Ali Sami Yen Stadı'nda yapılan maç 54. dakikada Hakan Şükür'ün penaltıdan ve 68. dakikada Tomaschek'in karşılıklı golleriyle 1-1 berabere sonuçlanmıştı. 






</TEXT>
</DOC>
