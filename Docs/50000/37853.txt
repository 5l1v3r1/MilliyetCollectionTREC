<DOC>
<DOCNO> 37853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/19/magazin/amag.html </URL>
<DATE> 2001/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlere defile servisi yapılır 
</HEADLINE>
<TEXT>

Neşe Erbek’in eşlerine hediye almak isteyen 3 erkek arkadaşı için Akmerkez Residence’ın bir dairesinde düzenlediği defile, podyum dünyasını sarstı... 
     BİRSEN ALTUNTAŞ - NURDAN AKINER 

     Akmerkez Residence’ta gerçekleştirilen kişiye özel defile’, podyum dünyasının gündemine bomba gibi düştü. Defileye katılan Şengül isimli genç manken podyumlarda yeniydi ancak Çağla Şıkel ve Yeşim Palandüz gibi tanınmış isimlerin bu organizasyonda yer alması, olayı daha da ilginç bir hale soktu. Çünkü bilindiği kadarıyla kişiye özel defile Türkiye’de ilkti... Ve defilenin cebi para dolu çapkın bek rların ya da kaçamak yapmak isteyen evlilerin’ mek nı olarak nitelendirilen bir yerde yapılıyor olması da dikkat çekiciydi. 
     
     Erberk yanlarındaydı 
     Sevgililerine hediye almak için’ Boğaz manzaralı lüks dairede özel defile düzenlettiren erkeklerin kimliği henüz bir sır. Ancak bu üç erkekten biri Erberk Ajans’ın sahibi Neşe Erberk’in arkadaşı çıktı. Erberk defile boyunca mankenlerin yanındaydı. 
     
     Beyaz Kötü bir şey yok 
     Özel defile’ye katılan Çağla Şıkel’in sevgilisi Beyaz ise "Çağla’nın Residence’ta yapılan ekspozisyona katıldığından haberim var. Ama defileyi izleyenlerin Neşe Erberk’in arkadaşları olduğunu ve sevgililerine hediye almak istedikleri için böyle bir yola başvurduklarını bilmiyordum. Eğer ajansı Çağla’yı bu işe gönderdiyse ve o da böyle bir durumdan haberdar değilse, altında kötü niyet aramak doğru değil" dedi. 
     
MANKENLER ŞAŞIRDI...      Aysun Kayacı 
Buna defile denmez’ 
     Dalga mı geçmiyorsunuz Böyle bir şeyi ilk kez duyuyorum. Çok enteresan. Müşteri kıyafet beğenmek istiyorsa, bunu butiklerde yapsın. Kişiye özel defileler yıllardır butiklerde gerçekleştirilir, ev ortamında değil. Buna defile denmez zaten, onun adı başka bir şey. Ben kesinlikle ne kadar para verirlerse versinler kimseye evde defile yapmam. Çünkü meslek etiğine yakışan bir durum değil. Giden arkadaşlarımı suçlamıyorum ama ajansım gönderse bile gitmem. Manken arkadaşlar da sanırım ajanslarına güvenip gittiler." 
     
     Yüksel Ak 
Asla kabul etmem’ 
     İlk defa sizden duyuyorum ama bana böyle bir teklif gelse evet’ demem. Biz podyuma kıyafeti tanıtmak için çıkıyoruz, kişiye özel ürün satmak için değil. Ajansım mutlaka böyle bir iş teklifini soruşturur ve gayri ciddi bir şeyse kabul etmem tabii ki." 
     
     Şenol İpek 
Nişanlıma izin vermem’ 
     Avrupa’da bunun örnekleri, var ama özel evlerde değil atölyelerde showroomlarda yapılır. Adamın evinde özel defile yapmak bence başka bir şey oluyor. Bundan iki üç sene önce böyle bir defile düzenlenseydi görev alan arkadaşlar hakkında çok daha yanlış konuşulabilirdi. Şimdi ekonomik krizden dolayı mankenler de herhalde saçmalamaya başladı. Nişanlıma Yüksel Ak böyle bir iş teklifi gelse hayatta kabul ettirtmem. Umarım, başkaları da örnek almaz." 
     
     Asuman Krause 
Profesyonelliğin gereği olabilir’ 
     Ben şimdiye dek kişiye özel defileye gitmedim. Söz konusu defilede araya ajans girmiş ve manken arkadaşları göndermiş. İlk başta bana saçma geldi ama sonuçta profesyonelliğin gereği olarak düşünülebilir. Çünkü ortada size gelen işleri değerlendiren ve gayri ciddileri geri çeviren bir ajans var. Şartlarda anlaşıldığı ve kötü niyet olmadığına emin olunduğu sürece, böyle bir defilede görev alınabilir." 
     
AJANS SAHİPLERİ KINADI      Uğurkan Erez 
Neşe yaptığı işin arkasında dursun’ 
     Talep Neşe Erberk ve Burberys’in Türkiye temsilcisi olan eşi Ark Gurdikyan’dan gelince ve ben de onlara çok güvendiğim için Çağla’yı gönderdim. Hatta defile son güne kadar Silivri Klassis’te yapılacaktı, son anda Residence’de yapıldı. Erberk, bu defileyi yaptığını niye kabul etmiyor, bunu anlamadım. Yaptıkları işin arkasında dursun. Bana direkt böyle bir teklif gelse, mankenlerimi göndermem." 
     
     Gaye Sökmen 
Evde defile olmaz’ 
     Defile, firmaların müşterisine yaptığı bir organizasyondur. Muhakkak ya bir otelin balo salonu kiralanır ya da bir toplantı odası ayarlanır. Evde defile olmaz. Ancak orası showroom ise defile yapılabilir, özel bir evde kesinlikle yapılmaz." 
     
     Şeyma Balkar 
Allah sonumuzu hayretsin’ 
     Bu yerin adı çıkmış zaten, defilenin yeri enteresan, mankenler kaliteli, o da enteresan. Ben Neşe Erberk’in ajansında koordinatörlük yaparken barlardan ve gece kulüplerinden gelen defile taleplerini kabul etmiyorduk. Bu Neşe’nin meslek etiğine ve ISO belgesi kurallarına çok ters. Ne diyeyim, Allah sonumuzu hayretsin." 
     



 MAGAZİN 










</TEXT>
</DOC>
