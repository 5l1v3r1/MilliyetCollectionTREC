<DOC>
<DOCNO> 28048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/son/sondun19.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınlar erkeklerden daha akıllı... 
</HEADLINE>
<TEXT>

     Hollanda'nın Leyde Üniversitesi'nde yapılan bir araştırma sonunda, kadınların zeka yeteneklerinin erkeklerden daha yüksek olduğu belirlendi. 
     'Journal of Neurology and Psychiatry'' dergisinin son sayısında yayımlanan habere göre, çoğunluğu yaşlılardan oluşan kadın ve erkekler üzerinde yapılan araştırma, kadınların zeka ve hafıza yeteneklerinin erkeklerden fazla olduğunu, aradaki farkın, yaşlandıkça arttığını gösterdi. 
     Uzmanların belirlemelerine göre, genç yaşlarda, ''erkeklerden nispeten daha zeki ve algılama gücü daha yüksek'' olan kadınların bu yetenekleri, yaşları ilerledikçe, ''erkeklerdeki yavaş gelişme'' nedeniyle ve ''erkeklere oranla'' daha süratli gelişerek artıyor. Yaşlı kadın ve erkekler arasında zeka, algılama ve hafıza gücü, ''kadınlar lehine'' önemli düzey farklılıkları gösteriyor. Bu durumun ''biyolojik etkenlerden'' kaynaklandığını belirten uzmanlar, aynı etkenlerin, kadınların erkeklere oranla daha az kalp hastası olmalarını da sağladığını savundular. 







</TEXT>
</DOC>
