<DOC>
<DOCNO> 7368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/yazar/heper.html </URL>
<DATE> 2001/02/16/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Milli gelir 33 bin dolar .. 
</HEADLINE>
<TEXT>

     Türkiye için herkes konuşuyor. 
     "Sen de yazarak konuşuyorsun" diyebilirsiniz. 
     Biz, vatandaşa mikrofonluk yapıyoruz. 
     Sözünü ettiğimiz konuşanlar "uzmanız" diyenler. 
     Evet uzmanlar konuşuyor. Ama hepsi ayrı telden çalıyor, konuşuyor. 
     Konu aynı, sesler, sözler farklı. 
     Teşhis farklı, tedavi önerileri farklı. 
     Başkalarının geçmiş deneyimlerinden yararlanalım diyen yok. 
     Ve sonuçta uzlaşma yok. 
     Bugün Türkiye belki de tarihindeki en kötü ekonomik durumu yaşıyor. 
     Alan da yok satan da, bu kadar kapanan işyeri ve bu kadar işten çıkarılan insan herhalde ilk kez görülüyor. 
     Üstelik yönetim "ekonomi iyiye gidiyor, enflasyon düşüyor" derken oluyor bunlar. 
     Az kaldı, talep sıfıra indirilirse herhalde enflasyonun da tek haneli rakamlara düştüğünü göreceğiz .. 
     
     Tüm bu hercümerç içinde "güleriz ağlanacak halimize" dedirtecek olaylar da gündeme oturuyor. 
     "Bor" tartışması da böyle. 
     O konuda sonuç belli bor madenleri özelleştirilmeyecek. 
     Ama özelleştirmeden sorumlu Devlet Bakanı Yüksel Yalova, borun Türkiye için sihirli değnek olduğunda dün de, bugün de ısrarlı 
     "Borla kişi başına milli gelirimiz 3 bin dolardan 33 bin dolara çıkar" diyor. 
     Bu gerçekleşmesi mümkün bir hayalse bunu engelleyeni asmak gerekir .. 
     Kişi başına milli geliri 3 bin dolara çıkartana kadar göbeği çatlayan Türkiye, borla bir anda bunu 33 bin dolara çıkartabilecekse, bor konusu yeniden ele alınmalı. 
     Hesabı yapan bu konuda konuşan ben olsaydım "yanlış" diyebilirdiniz, oysa uzman konuşuyor, bakan konuşuyor. 
     Ama diyeceksiniz ki "başka uzmanlar, başka bakanlar tam tersini savunuyor." 
     Evet işte nazik nokta da bu. 
     Bizi hep uzmanlar şaşırtıyor. 
     Uzmanların uzlaşamaması nedeniyle de Türkiye doğru yolu bulamıyor. 
     33 bin dolarlık milli gelir de serap gibi görünüp, kayboluyor. 
     
İstiklal Caddesi kurtuluyor mu      Pazar günü bu köşede geçmişteki önerilerimizi ve belediyenin yanıtlarını hatırlatarak Beyoğlu'ndan ve de özellikle İstiklal Caddesi'nden söz ettik. 
     "O tarihi eski binalar boyasızlıktan dökülüyor. 
     Tarihi binaların yanında camı çerçevesi dökülmüş, yüzlerini örümcek bürümüş koca koca başka yapılar savaş artığı gibi duruyor. 
     Bu mu Şanzelize benzeri İstiklal Caddesi .." 
     Mutlu bir tesadüf Beyoğlu ve İstiklal Caddesi için dün geniş kapsamlı bir toplantı yapıldığı haberi geldi. 
     Toplantıda alınan kararlara göre İstiklal Caddesi'ndeki klima ve tabelalar kaldırılacak. 220 binanın dış cepheleri aslına uygun şekilde temizlenecek, boyanacak. Sonradan ilave edilen katlar yıkılacak. Tarihi dokuyla uyuşmayan binaların cepheleri değiştirilecek. 
     Başlamak bitirmekse kutlarım. 
     
     





Yine CHP... 


Sigorta mağduru 


Yüksek Denetleme Kurulu 


Sayın Başbakanıma utanarak arz ederim 


Türkiye Arap dünyasından Filistin'le İsrail'e... 


Türkiye, nereye 


"Sayın Başbuğum..." 


Nazım Hikmet ve Türk vatandaşlığı 


Kolejler kapansın 


Demirkent'ten bize 


Milli gelir 33 bin dolar .. 


"Kolaylaştırıcı" rolü zorlaşıyor... 


Sistemi doğru kurmak 


Gariplikler ülkesi... 


İnsansız ekonomi 


İlkin insanlık öldü 


TRT, Dijiturk'ten 4 kanalını çekiyor 


Önemli değişiklik yok 


Toptancı da dağıtıcı da şik yetçi 


Ağlayanın malı hayır etmez’ 


</TEXT>
</DOC>
