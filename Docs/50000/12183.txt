<DOC>
<DOCNO> 12183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/20/spor/spo02.html </URL>
<DATE> 2001/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kelle avcıları sahnede 
</HEADLINE>
<TEXT>

Mustafa Denizli, "Şampiyonluğu değil, iki puanı kaybettik" dedi ve ekledi "Kimse heveslenmesin. Biz bu yola baş koyduk" 
     FENERBAHÇE Teknik Direktörü Mustafa Denizli, Çaykur Rizespor maçında şampiyonluğu değil, sadece iki puanı kaybettiklerini söyledi. Denizli, "Ama hemen kelle avcıları yine sahneye çıktı. Bu hep vardı. Bu günleri bekliyorlar. Ama kimse heveslenmesin. Biz camia olarak bu yola baş koyduk" ifadelerini kullandı. 
     SARI - Lacivertli takımın hocası, Rize dönüşü havaalanında taraftarların yaptığı karşılamayı örnek gösterdi ve "Kenetlendik. Bu sevgi benim ve futbolcularımın inancını bir kat daha artırdı" diye konuştu. Denizli, "Artık Rize’yi unuttuk. Adana maçını düşünüyoruz. Kadıköy’de seri galibiyetlerimiz devam edecek" dedi. 
     
Yusuf’a operasyon      FENERBAHÇELİ Yusuf dün sol elinden ameliyat oldu. 2.5 saat süren operasyon sonrası bir açıklama yapan doktor Ufuk Nalbantoğlu, Sarı - Lacivertli futbolcunun eline titanyum vida taktıklarını söyledi ve "Bir hafta içinde antrenmanlara başlayabilir" dedi. 
     
Bu işin sonu kötü olacak ’YUSUF KOBAL 
     FENERBAHÇE Asbaşkanı Mahmut Uslu, Galatasaraylı futbolcuların Siirt Jetpa maçındaki hareketlerine ve verilen penaltıya sert tepki gösterdi. Uslu, "Hakemlerin Galatasaray baskısından kurtulması gerekir. Bizi uyuyoruz sanmasınlar. Yoksa bu işin sonu çok kötü olacak" dedi. Uslu, "Biz sporu toplumsal barış olarak kabul ediyoruz. Onlar ise çağ dışı yöneticilik yapıyorlar" diye konuştu. 
     
YILDIRIM Kaos istemiyoruz’      FENERBAHÇE Başkanı Aziz Yıldırım, "Galatasaray’ın yarattığı ortam sonrası gördük ki, hakemler etki altında kalmış. Biz bunların bilerek yapılmayan hatalar olduğunu kabul ediyoruz. Kaos istemiyoruz" dedi. Yıldırım, "Gerekirse biz de sesimizi yükseltiriz. Fenerbahçe haksızlık olursa, seviyeli tepkisini koymasını da bilir" diye konuştu. Bu arada tedbirli olarak ceza kuruluna verilen Abdullah’a iki hafta ceza verilebileceği belirtildi. 
     


 SPOR 





















</TEXT>
</DOC>
