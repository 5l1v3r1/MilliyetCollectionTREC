<DOC>
<DOCNO> 36705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/12/spor/ygok.html </URL>
<DATE> 2001/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Florya motel 
</HEADLINE>
<TEXT>

     BİLGİN GÖKBERK Köyün Delisi 

     Mehmet Cansun sekiz ay için başkan olunca umutlandık. Belki basketbola da el atar dedik. Hadi el olmasa da parmak atar. Mart’a da yatırım yapar. Ama o yatağı, yorganı Florya’ya attı. Futbol şubesi menajeri oldu. Koca Galatasaray’ın başkanına bakın. Galatasaray Spor Kulübü’nden, Galatasaray Futbol Kulübü’ne. Basketbol deyince ilk akla gelen Galatasaray’ın, basketbolda düştüğü duruma kafayı takın. Basketbola ayrı yönetim, ayrı başkan. Hedef dünya kulübü derken, Galatasaray Spor Kulübü Başkanı, futbol takımı menajeri oldu bir sabah erken. Ofisini bile oraya taşıyacakmış. Of, off, offf... Siz sindirebiliyor musunuz içinize. Ben sindiremiyorum. 
     
Arası yok mu      Faruk Süren, "Ben başkanım soyunma odasına inmem. İstersem maça bile gitmem" diyordu. Mehmet Cansun, "Florya’da yatarım" diyor. İkisinin arası yok mu 
     
Teşkilata mı geldik      Konuşan Doğan Hakyemez. Radyo Foreks’de soruyorum "Ne var, ne yok ", "Abdi İpekçi Spor Salonu’na gittim, hiçbir şey yok. Bu salon yetişmez, vallahi kusacaktım" diyor. Moralsiz, sıkkın en önemlisi umutsuz. Konuşan Milli Takım menajeri dikkat edin. Son kozunu oynuyor. Kendini teşkilata karşı ateşe atıyor. Olsun da, nasıl olursa olsun diyor belli ki. Sahi bu ne biçim spor teşkilatı. Bakan yapın diyor, vali emir veriyor ama olmuyor. Peki niye Salon basketbol vakfının. Vakfın yapması lazım. Ama paraları yok. 3 trilyon çıkıyor teşkilattan. Gençlik ve Spor Genel Müdürlüğü, "Bu projeyi siz yapamazsınız, biz yapacağız" diyor. Yapın o zaman. Ama tık yok. Bu arada herkes İl Müdürü Vedat Bayram’ı arıyor. Tatildeymiş. Çıkan mesaj iki satır "Aradığınız kişiye şu an ulaşılamıyor. Lütfen daha sonra tekrar arayınız". Sayın Bayram, Turkcell’e başvurup son cümleyi değiştirsin "Lütfen çok sonra tekrar arayınız. Mesela Avrupa Basketbol Şampiyonası’ndan sonra". Doğan kusar veya kusmaz, bize ne. Ama misafirler kusarsa temizleyemeyiz. Hele tam olimpiyat hayalleri kurarken. 
     
İSİM DEĞİŞİKLİĞİ      Ya bu salonu adam gibi yapın, ya da ismini değiştirin. Başka isim mi yok Allah aşkına. Abdi İpekçi’nin kemiklerini sızlatıp, ailesini de üzmeyelim. Koyun bir siyasinin adını salona. Gelip geçerken, rahat rahat küfür edelim. Bir taşla iki kuş vuralım. 
     
Ayıp      Şifo’nun jübilesi Beşiktaş - Milan arasındaydı. Daha doğrusu öyle zannetmiştik. 90 dakikada da bitti. 20 - 25 bin kişi seyretti. Shevchenko, Rui Costa, Inzaghi Fatih Terim ve tabii Milan. TEGV için sahadaydılar. Mest olmuştuk. Bizi şaşırtan ikinci maç oldu. Aniden başladı. Üstelik 65 milyon önünde oynanıyor ve aylarca süreceğe benziyor. Sahada Milan’ın ve Beşiktaş’ın yıldızları yok. Seba, Arat, Milne, Daum, Engin, Bilgili, Betil vs. var. Ama ne gariptir, Seba, Arat, Bilgili dünya yıldızlarından daha çok ilgi çekiyor. Eee, burası Türkiye. Fazla uzatmayın, bitirin artık bu maçı. Mehmet’in, TEGV’nin ve hepimizin tadını kaçırdınız. Ayıp ya, çocuklardan utanın bari. 
     
Haftanın şarkısı      Haluk Baba’nın bir çiftliği var. Çiftliğinde futbolcuları var. Ciip... Ciiip diye bağırırlar. Biri bağırmadı. Teşekkürler Şifo. 
     
Sobe      Oynadıkları futbol hep eleştirildi. Ama saklambaçlarına laf yok. Onu iyi oynuyorlar. Rangers ebeydi, sobeleyen Fenerbahçe oldu. 
     
Sümer Market      Trabzon’da dört Brezilyalı. Beşiktaş maçında üçü oynadı, ikisi mükemmeldi. Dördünü toplasan 200 bin dolar etmiyor. Özkan Sümer toptan anlıyor, deniyor. Hayır. Doğrusu Özkan Sümer toptan alıyor. 
     
Lucescu      İyidir, hoştur, beyefendidir. 3 - 5 lisan bilir, centilmendir. Doğrudur, mutlaka öyledir. İlk defa yakından gördüm. Bir devlet bankasının küçük bir şubesinin veznedarı gibiydi. Mütevazı, güler yüzlü, üstelik çok kibar. Kayınpederim olsa bayılırım. Kızım olsa, oğluna veririm. Dostum olsa keyiflenirim. Abim olsa zevklenirim. Ama o Galatasaray’ın antrenörü. Ve beni hasta ediyor. Karizması yok. Havası da. No disiplin. Seveni çok, sayanı yok. Peki niye mi h l orada. 11 aydır para almıyormuş garip. Göndersen ödemen lazım. Yeni gelecek para ister. Ah parasızlık ah. İnsana neler yaptırıyor. 
     
Kod adı 122      Ercan Güven’den kopya çekmedim. Yazmıştım, o yazınca da bozmadım. 122 milyona yaşayan aileleri bırakın, 122 milyon dolar borçla yaşamaya çalışan Cim - Bom’u izleyin. 
     
Baba - Oğul      Köyden şehirdeki pazara mallarını satmaya getiren baba - oğul gibiler. Tek farkla. Baba malını değil, oğlunu satmak istiyor. El ele, kol kola semt semt, şehir şehir dolaşıyorlar. Yorgun, bezgin umutsuzlar. Cansun ve Jardel. Porto, Valencia, Roma, Marsilya. Bu gidişle birbirlerine alışacaklar ve korkarım bir daha hiç ayrılmayacaklar. 
     



 SPOR 




























</TEXT>
</DOC>
