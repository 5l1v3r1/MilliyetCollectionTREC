<DOC>
<DOCNO> 49516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/siyaset/siy00.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Vekillerin çoğu tatili tercih etti 
</HEADLINE>
<TEXT>
Kıyak’ yoksa kutlama da yok .. 
100'ün üzerinde yabancı diplomatın katıldığı Meclis'teki 29 Ekim kutlama töreninde sadece 44 milletvekili vardı... 
     GÜNSELİ ÖNAL, SALİHA ÇOLAK Ankara 

     Milletvekili maaşlarını artıran Anayasa değişikliğinin onaylanmayarak halkoylamasına sunulması kararıyla ortaya çıkan Köşk - Meclis gerginliği, dün TBMM'deki Cumhuriyet Bayramı kutlamalarına da gölge düşürdü. 
     Cumhurbaşkanı Ahmet Necdet Sezer'in, Türkiye'nin en önemli ulusal bayramı olan Cumhuriyet Bayramı kutlamalarını TBMM'de kabul ettiği törene yalnızca 44 milletvekili katıldı. Yabancı misyon şeflerinin akın ettiği salona o sırada Meclis'te olmasına karşın bazı partilerin grup başkan vekilleri bile inmedi. 
     Cumhuriyet Bayramı mesajında Meclis'in saygınlığının korunması için uyarıda bulunan Sezer'in gözleri dünkü törende milletvekillerini aradı. Ancak liderler, kabine üyeleri ile 44 milletvekilinin dışındaki isimler, Cumhuriyet'i ilan eden Meclis'teki anlamlı törene katılmak yerine "resmi tatil" ile 4 güne uzayan hafta sonu tatilinden yararlanmayı tercih ettiler. 
     Başta MHP olmak üzere bazı partilerin "Grup Başkan vekili" düzeyinde bile temsil edilmediği törenlere yabancı misyon şefleri büyük ilgi gösterdi. Ortadoğu ve Kuzey Afrika ülkelerinin yanısıra İngiltere Büyükelçisi'nin de aralarında bulunduğu misyon şeflerinin önemli bir bölümü özel tören kıyafetleriyle salona geldi. 
     Törene, Irak, Afganistan ve Pakistan gibi sorunlu ülkelerin büyükelçileriyle BM ve AB temsilcileri de katıldı. Meclis'teki kutlamalara katılan yabancı temsilci sayısının milletvekili katılımını katlayarak 100'ü aşması dikkat çekti. 
     
     Köşk'e de 50'si çıktı 
     Meclis'teki kutlamalara ilgi göstermeyen vekiller, Köşk'e de çıkmadı. DYP lideri Tansu Çiller dışındaki liderlerin hazır bulunduğu resepsiyona 17 kabine üyesinin dışında sadece 50 vekil katıldı. AKP'den 11, DYP'den 12, SP'den 4 vekilin katıldığı resepsiyona MHP'den 6, DSP'den 7, ANAP'tan 6 vekil, 4 de partisinden ayrılan vekil geldi. İktidar vekillerinin "ilgisizliği" dikkat çekti. 
     
Nerelerdeydiniz başkan vekilleri      Kabinenin tamamına yakınının katıldığı Meclis'teki törene gelmeyen başkanvekilleri şunlar 

</TEXT>
</DOC>
