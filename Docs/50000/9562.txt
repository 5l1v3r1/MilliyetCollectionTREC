<DOC>
<DOCNO> 9562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/son/sonspo05.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Siirt Jet-Pa Spor’da teknik direktörlük görevine Tevfik Lav getirildi 
</HEADLINE>
<TEXT>

     Siirt Jet-Pa Spor’da teknik direktörlük görevine Tevfik Lav getirildi. 
     Siirt Jet-Pa Spor’da cumartesi günü deplasmanda oynanan Ankaragücü maçının ardından yönetimden 2 gün izin aldıktan sonra bir daha kendisinden haber alınamayan teknik direktör Slobodan Dogandizç’in yerine göreve Tevfik Lav’ın getirildiği bildirildi. 
     Bugün Siirt’e gelerek bir yıllık sözleşme imzalayan Tevfik Lav, hedefinin Siirt Jet-Pa Spor’un ligden düşmemesi olduğunu söyledi. Takımının kaliteli oyunculardan oluştuğunu, Siirt Jet-Pa Spor’un lig sırasında şu anda bulunduğu yeri hak etmediğini anlatan Lav, "Kalan maçlarımızda alacağımız puanlarla üst sıralara yükselmek istiyoruz. 
     Bunu başaracağımıza inanıyorum. Hedefimiz ligde kalmaktır" dedi. Tevfik Lav’ın daha önce Denizlispor’da bir süre görev yaptığı belirtildi. 
     
     




</TEXT>
</DOC>
