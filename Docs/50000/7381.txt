<DOC>
<DOCNO> 7381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/son/sondun04.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzmanlardan El Nino uyarısı 
</HEADLINE>
<TEXT>

     Avustralyalı meteoroloji uzmanları, Güneydoğu Asya ve diğer bölgelere kuraklık ve kötü hava koşulları getirebilecek El Nino hava hareketine işaret eden bulgular saptadılar. 
     Avustralya Ulusal İklim Merkezi meteorologlarından Robert Fawcett,Pasifik Okyanusu'nda sıcaklığın artacağı yönünde işaretler bulunduğunu, bunun da El Nino'nun habercisi olduğunu belirti. 
     Bu aşamada, bunun yine de sadece bir olasılık olduğunu söyleyen Fawcett, ancak El Nino'nun doğuracağı kötü sonuçlar yüzünden hava hareketlerini yakın takibe aldıklarını ifade etti. Fawcett, Güney yarıkürede sonbahar olduğu Mart-Haziran dönemlerinde de Pasifik'teki gelişmeleri yakından izleyeceklerini, bu dönemde El Nino işaretlerine rastlanmadığı takdirde hava hareketinin gelecek yıldan önce başlamasının beklenmeyeceğini kaydetti. Ortalama 7 yılda bir görülen El Nino, son olarak 1997-1998'de ortaya çıkmıştı. Bazı bölgelerde aşırı yağış, bazılarında ise kuraklık olarak kendini gösteren hava hareketi ülke ekonomilerine büyük zarar veriyor. 




</TEXT>
</DOC>
