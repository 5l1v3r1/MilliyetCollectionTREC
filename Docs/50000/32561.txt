<DOC>
<DOCNO> 32561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/son/sontur14.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da nem oranı yüzde 90'ı geçti 
</HEADLINE>
<TEXT>

     İstanbul'da havadaki nem oranı, sabah saatlerinde yüzde 91'e kadar çıktı. 
     İstanbul Meteoroloji Bölge Müdür Yardımcısı Mustafa Yıldırım,yaptığı açıklamada, İstanbul'da nem oranının sabah saatlerinde yüzde 91'e çıktığı söyledi. 
     Nem oranının, öğle saatlerinde biraz düşüş kaydederek yüzde 80-85 civarında olduğunu belirten Yıldırım, ''İstanbul için normalde nem oranının yüzde 35-40 civarında olması lazım. Yüzde 80-85'lerdeki oran,İstanbul için çok müthiş bir oran'' diye konuştu. 
     Yıldırım, Sarıyer, Samandıra gibi İstanbul'un kuzeyinde kalan yerlerde nem oranının düştüğünü ve yüzde 50-55 civarında olduğunu belirterek, Bakırköy'den Pendik'e kadar olan sahil şeridinde ise bu oranın yüzde 80-85'lerde olduğunu anlattı. Yıldırım, Kartal ilçesinde ise nem oranının yüzde 90 olduğunu kaydetti. 
     İstanbul'da, bugün gölgede en yüksek sıcaklığın 29 derece olarak ölçüldüğünü ifade eden Yıldırım, önümüzdeki günlerde yağmur beklenmediğini bildirdi. 
     Yıldırım, İstanbul'da iki gün önce ortalama nem oranının yüzde 75, maksimum nem oranının yüzde 87, dün ise ortalama nem oranının yüzde 67, maksimum nem oranının ise yüzde 86 olduğunu sözlerine ekledi. 
     
     
     







</TEXT>
</DOC>
