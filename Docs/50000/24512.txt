<DOC>
<DOCNO> 24512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/son/sonspo12.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Millilerde hedef önce galibiyet sonra farklı skor 
</HEADLINE>
<TEXT>

     A Milli Futbol Takımı, 2002 Dünya Kupası 4. Eleme Grubu 6. maçında yarın Azerbaycan ile karşılaşacak. 
     İstanbul BJK İnönü Stadı'nda saat 20.30'da başlayacak maç, Star TV'den naklen yayınlanacak. 
     Maçın 1, 5, ve 15 milyon lira olarak belirlenen biletlerinin satışı stat gişelerinde yapılıyor. 
     Florya Metin Oktay Tesisleri'nde kampta bulunan milliler, bu maçın son çalışmasını saat 19.00'da, karşılaşmanın oynanacağı BJK İnönü Stadı'nda basına kapalı gerçekleştirilecek idmanla tamamlayacak. 
     Grupta averajla Slovakya'nın ardından 2. sırada bulunan milli takımda hedef, Azerbaycan karşısında öncelikle 3 puan, daha sonra da farklı skorlu galibiyet. 
     
     Hakemler İspanyol 
     Türkiye ile Azerbaycan arasındaki maçı İspanya Futbol Federasyonu'ndan Juan Ansuategui Roca yönetecek. 
     Roca'nın yardımcılıklarını ise Antonio Cardos Paterna ile Luis Nunez Lopez yapacak. 
     
     Muhtemel 11 
     Milli takım aday kadrosundan Galatasaraylı Hasan Şaş sakatlığı nedeniyle çıkarılırken, Gaziantepsporlu Hasan Özer'in de ayak parmağında burkulma bulunuyor. 
     Türkiye'nin, Azerbaycan karşısına şu 11'le çıkması bekleniyor 
     Rüştü, Fatih, Bülent Korkmaz, Alpay, Okan, Tugay Tayfun , Yıldıray, Emre Belözoğlu, Abdullah, Oktay Nihat , Hakan Şükür. 






</TEXT>
</DOC>
