<DOC>
<DOCNO> 22865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/guncel/gun03.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye bu maçı kazanacak 
</HEADLINE>
<TEXT>

TÜSİAD bozulan moralleri yükseltmek için film hazırlatıyor. Filmde Türkiye 2-0 yenik götürdüğü maçı 3-2 kazanıyor... 
     ALİ EYÜBOĞLU 

     Ekonomiden sorumlu Devlet Bakanı Kemal Derviş'in açıklarken "Bol bol gol atacağız" dediği "Ulusal Program"a, Türk Sanayici ve İşadamları Derneği TÜSİAD de bir tanıtım filmiyle destek verecek. 
     
"Maç 90 dakika. Sakın unutma"      TÜSİAD'ın reklamcı Serdar Erener'e hazırlattığı filmin sloganı şu olacak "Maç 90 dakika... Bunu asla unutma..." 
     Bir baba oğulun Türk Milli Takımı'nın mağlubiyetten galibiyete dönüşen maçtaki öyküsünün dramatik bir şekilde ele alındığı yapımın konusu şöyle "Bir babayla oğul, yağmurlu bir günde Türk Milli Takımı'nın maçını izlemek üzere maça gider. İlk devreyi 1 - 0 yenik kapatan Türkiye, maçın sonlarına doğru 2. gölü yiyince oğlu babasına, 'Rezil oluyoruz. Haydi gidelim' der. Baba, 'Maç 90 dakika, bekleyelim' dese de oğlunun ısrarı karşısında trübünü terk eder. Babaoğul stadın dışına çıkarken içeriden 'gol' sesi gelir. Onlar, otomobillerine yürürken içeriden ikinci kez "gol" sesi duyulur. Skor 2 - 2'dir. Türkiye, 90. dakikada galibiyet golüne ulaşır. 2 - 0 mağlubiyetten 3 - 2 galibiyete ulaşmanın sevinciyle babaoğul, birbirine sarılır. Baba, oğluna dönerek şöyle der 'Maç 90 dakika... Bunu sakın unutma...' 
     Film 'Türkiye bu krizi de yenecek' sözüyle biter." 
     



 GÜNCEL 


















</TEXT>
</DOC>
