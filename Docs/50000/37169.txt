<DOC>
<DOCNO> 37169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/guncel/gun09.html </URL>
<DATE> 2001/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Macarlara F-16 brifingi 
</HEADLINE>
<TEXT>
Türkiye, ABD’ye rakip oldu... 
     Budapeşte’ye önceki gün gelen, Türk Hava Kuvvetleri ve Milli Savunma Bakanlığı yetkililerinden oluşan Türk heyeti, dün sabah Macaristan Savunma Bakanlığı binasında bir araya geldikleri Macar yetkililere Türkiye’nin kiralaması beklenen F - 16 uçakları hakkında brifing verdi. Macaristan Başbakanı Viktor Orban ve Savunma Bakanı Janos Szabo, Türkiye’nin sunduğu teklifin cazip olduğunu belirtirken, uçakların kiralanması için öneride bulunan ABD, teklifinde 24 adet F - 16’yı kiralamak için 200 - 220 milyar forint yaklaşık 800 milyon dolar istedi. Türkiye, ABD’nin önerdiği F - 16’lardan 10 yıl daha genç ve daha modern C ve D tipi F - 16’lar için 100 milyar forint 400 milyon dolar teklif verdi. 
     



 GÜNCEL 


















</TEXT>
</DOC>
