<DOC>
<DOCNO> 27018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/son/sondun14.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Küba ABD'ye sanal saldırılar yapmayı planlamıyor 
</HEADLINE>
<TEXT>

     Küba Devlet Başkanı Fidel Castro, Küba'nın internet yoluyla ABD'ye ''siber saldırılar'' yapmayı planladığı yolundaki iddialar için ''delilik'' dedi. 
     ''Hiçbir zaman interneti saldırı amaçlı kullanmayacağız'' diye konuşan Castro, bazı sağcı Amerikalı siyasetçiler ve komünizm karşıtı Kübalı Amerikalıların, Küba'nın internet aracılığıyla ABD'yi istikrarsızlaştırmaya çalışacağını öne sürdüklerini söyledi. 
     Castro, doğudaki Pinar Del Rio bölgesini ziyaretinde televizyondan canlı yayımlanan konuşmasında, Amerikan gazetelerinin bazılarında yer alan bu suçlamalar için, ''delilik ve yalan'' değerlendirmesi yaptı. Küba lideri, ''Aksine bu tür siber saldırılarla mücadeleye kendini adamış bütün ciddi uluslararası örgütlerle işbirliği yapmaya hazırız'' diye konuştu. Castro hükümeti, özellikle gençler için teknoloji kullanımının yaygınlaşmasına öncülük ederken, siyasi nedenlerden dolayı internette kısıtlamalara gitmekle de eleştiriliyor. 







</TEXT>
</DOC>
