<DOC>
<DOCNO> 31907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/son/sonspo12.html </URL>
<DATE> 2001/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
2008 Olimpiyatları Çin'e verildi 
</HEADLINE>
<TEXT>

     2008 yılında yapılacak olan Yaz Olimpiyat Oyunları'nın ev sahipliğini, Çin Halk Cumhuriyeti'nin başkenti Pekin kazandı. 
     Rusya'nın başkenti Moskova'da yapılan değerlendirme ve seçim toplantısında, oyunlara 3. kez aday olan İstanbul ise ilk turu geçip, 4 kent arasına kalmasına rağmen, bir kez daha hedefine ulaşamadı. 105 üyenin oy kullandığı ilk turda, 17 oy alan İstanbul, Paris ve Osaka'ya geride bıraktı ve bu turda Japonya'nın Osaka kenti saf dışı kaldı. 
     Bir adayın en az 54 oy alması halinde ev sahibinin kesinleşeceği ikinci turda ise adeta nefesler tutuldu. Bu turda yapılan elektronik oylama sonuçlarının açıklanması için Uluslararası Olimpiyat Komitesi Başkanı Juan Antonio Samaranch kürsüye davet edilince, kesin sonucun alındığı da anlaşıldı. Kürsüye gelen Samaranch, 2008 Olimpiyat Oyunları'na ev sahipliği yapacak kenti, Çin Halk Cumhuriyeti'nin başkenti Pekin olarak açıkladı. Bu oylamada, Pekin 65 oy alırken, Toronto 22, Paris 18 ve ilk turda 17 oy alan İstanbul ise 9 oyda kaldı. Sonucun açıklanmasından sonra salonda bulunan Çin delegasyonu üyeleri büyük sevinç gösterilerinde bulundular. 







</TEXT>
</DOC>
