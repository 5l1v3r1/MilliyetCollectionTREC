<DOC>
<DOCNO> 33015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/yazar/okur.html </URL>
<DATE> 2001/07/20/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Vadeli döviz piyasası... 
</HEADLINE>
<TEXT>

     Döviz, barometre... 
     Para ve sermaye piyasası yönünü bu barometreye göre belirliyor. 
     Dün, dövizde yeni bir pencere ile tanıştık... 
     "Vadeli Döviz Piyasası..." 
     Dolarda bir haftalık, 15 günlük, üç haftalık ve bir aylık döviz satış fiyatlarını gördük. 1’er milyon dolarlık kontratlar geçti. 
     Ve yine döviz spot piyasa dediğimiz bankalararası piyasa ile serbest piyasada 30 ile 40 bin lira arasında geriledi. Bonoda faizler 5 puan indi. İşlemler ise hafta başına göre kıyas kabul etmeyecek ölçüde arttı. 
     Şimdi diyeceksiniz ki, "vadeli döviz işlemleri piyasası neyin nesi " 
     Siz sormuyor musunuz, "yahu dolar ne olur Veya 6 ay sonra acaba doların fiyatı şuraya çıkar mı diye .." 
     İşte sorunun yanıtını, artık bu piyasa, yani vadeli döviz piyasası verecek. Çünkü üç ay sonrası için doların ne olacağını bilmek en azından psikolojik bir rahatlık sağlayacak. 
     Kime, tabii ki dövizle işini yürüten tüm kurumlara, işletmelere... 
     Buralara gelmeden önce türev piyasaların işleyişini aktarmak isteriz. 
     Vadeli işlemler piyasasında iki anahtar var. 
     Biri forward piyasalar, diğeri future piyasalar. 
     Her iki piyasayı özetlersek, alıcı ve satıcı arasında gelecekte oluşacak döviz fiyat sözleşmesi diyebiliriz. 
     Madem ki, iki piyasada gelecekte oluşacak bir fiyat için sözleşme yapılıyor, o halde niçin iki ayrı piyasadan söz ediyorsunuz diye sorabilirsiniz. 
     Önemli. 
     Çünkü forward dediğimiz piyasada ikinci el yok. Arbitraj yapmak çok zor. Ve en önemlisi takas garantisi söz konusu değil. 
     Oysa future piyasada takas garantisi var. 2’nci el piyasası çalışan bir piyasa. 
     Ve bir başka önemli detay, vadeli piyasalarda hangi göstergeler baz alınır, hangi kriterlere göre fiyat oluşur 
     Forward piyasalar, "spot piyasa ve faiz hadleri" baz alınarak oluşan bir piyasa. Sağlıklı işlemesi için spot piyasanın istikrarlı, faizlerin de düşük olması gerekir. 
     Dün bu piyasada işlem başladı. 
     Ancak bizim kafamıza takılan sorular var. Önce bu sorulara yanıt almak isteriz. 
     Çünkü Merkez Bankası "Vadeli Döviz Piyasası" dedi, Sermaye Piyasası Kurulu, "ağustos ayında vadeli piyasalar çalışacak" diyor. 
     Sonuçta SPK, bir denetim kuruluşu, döviz piyasasının patronu ise Merkez Bankası. 
     O halde ana regülatör kim olacak 
     Çünkü vadeli dövizde ana patronun tek olması önemli... 
     Forward piyasa, bu noktada cazip mi Ve acaba forward’ı kim satacak Hangi fiyattan satacak 
     Future piyasalar olmadan bu iş olur mu 
     Bu ayak ne zaman gelecek 
     Çünkü future piyasa dediğinizde günü birlik teminat piyasasının çok sağlıklı işlemesi gerekir. Kısacası çok hızlı işleyen bir sistem gerekir. Biz T 2’ye alıştık. 
     Soru çok, ama yanıt önemli. 
     
     







Yarı başkanlık sistemi 


Turist var da... 


Yeni tarz siyasetin doğum sancıları... 


El yakmak 


ÖSS sonuçları açıklanıyor ama... 


Dans pistinin yeri nerede 


İçte kriz, ya dışta 


Vadeli döviz piyasası... 


Küçülmezsek değişemeyeceğiz 


Aynı dükkanlara ayrı kararlar 


Cenova İnisiyatifi 


Böyle dalga olmaz 


Hayat 


Satış noterde yapılır 


Bayan Graham öldü 


</TEXT>
</DOC>
