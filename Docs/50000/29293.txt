<DOC>
<DOCNO> 29293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/son/soneko10.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigarada BAT-Koç ortaklığı tamam... 
</HEADLINE>
<TEXT>

     Uluslararası tütün grubu British American Tobacco BAT , Türkiye'deki yatırımı için yerli ortakları ile anlaşma imzaladı. 
     BAT'dan yapılan açıklamada, uzun süredir devam eden yoğun görüşmeler sonucunda, Düzey Pazarlama ve Sunel Tütüncülük ile ortaklık anlaşmasının imzalandığı bildirildi. İmzalanan anlaşmaya göre, Gürel Şirketler Topluluğu Üyesi Sunel Tütüncülük ile Koç Topluluğu şirketlerinden Düzey Pazarlama A.Ş., İzmir Tire'de fabrika yatırımı yapmaya hazırlanan British American Tobacco Sigara ve Tütüncülük Sanayi ve Ticaret A.Ş.'ye azınlık hisseleri ile ortak oldu. British American Tobacco ayrıca, Türkiye'de BAT ürünlerinin dağıtımını gerçekleştirmek üzere bir dağıtım ağı kurmak doğrultusunda Düzey Pazarlama ile bir anlaşma imzaladı. 







</TEXT>
</DOC>
