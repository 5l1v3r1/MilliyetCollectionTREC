<DOC>
<DOCNO> 23498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/yasam/ayas.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyninizi kurun’ başarıyı bulun 
</HEADLINE>
<TEXT>

Nöro Linguistik Program, zihni yeniden programlamak anlamına geliyor. Bu işin uzmanı Banu Gökçül’e göre bunu başaranı kimse tutamıyor...’ 
     AYŞEGÜL SÖNMEZ İstanbul 

     Hayatınızda bir şeyler yanlış mı gidiyor Binbir umutla başladığınız her şeyde biraz daha mı batıyorsunuz Zeki, eğitimli ve sevimli bir insan olmanıza rağmen bir türlü belinizi doğrultamıyorsunuz... O zaman siz de NLP’den yardım alabilirsiniz. 
     Kısa adı NLP olan Nöro Linguistik Program’ı uygulayanlar zihinlerini yeniden programlıyorlar. Nöro Linguistik Programcısı Banu Gökçül ise yöneticilerden çiftçilere, sporculardan fobi sahibi olanlara danışmanlık yapıyor. 
     
     Herkes değişebilir 
     Banu Gökçül, insanların kaç yaşında olurlarsa olsunlar değişebileceklerine inanıyor. "Değişmez denilen huylar da değişebilir" diyor. Danışmanlık yaptığı kişilere, "Niçin yaşıyoruz, Ben kimim, Neden korkuyorum, Kendimi motive edebiliyor muyum, Öz güvenim var mı " gibi soruların cevaplarını bulduran Gökçül, NLP uzmanlığını "Bu sorulara cevap bulup, üstesinden gelebilmek" sözüyle nitelendiriyor. 
     Siz hangi tipsiniz 
     Gökçül insanları görsel, işitsel ve dokunsal’ olarak 3 gruba ayrıyor "Görseller, hızlı hareket ediyor, hızlı konuşuyor, hızlı öğreniyor. Öğrenmeleri için görmeleri gerekiyor. İşitseller, duyarak öğreniyor. Diyaframdan nefes alıyor. Dokunsallar hareketle öğreniyor. İçlerine dönük insanlar, ağır hareket ediyorlar, hiçbirşey unutmuyorlar." 
     
     İlişkinizi sınayın 
     NLP uzmanı bu konuda bir örnek de veriyor "Kadın, Kocam beni sevmiyor’diyor. Kocası, Sana hayatım verdim, araba aldım, evler aldım’ diyor. Kadın bir kere bile, seni seviyorum demedin’ diyor. Demek ki kadın işitsel, kocası da görsel ve birbirlerini tanımıyorlar." 
     Gökçül, tüm çiftlere anlaşıp anlaşamacaklarını anlamak için şu yolu öneriyor "Bir kağıda önem verdiğiniz değerleri yazıp karşılaştırın. Sizin güven ve düzen, onun aşk ve sekse bu ilişki zor." 
     
     NLP yenilir mi, içilir mi 
     Kısa adı NLP olan Nöro Linguistik Program’, zihni yeniden programlamak anlamına geliyor. "Bir takım insanların başarılarının ardında ne var " sorusuna yanıt aramak için başlatılan bir araştırmanın sonucu olarak geliştirilmiş. Araştırmaya göre, başarılı insanlar, diğerlerine göre daha zeki değiller ancak hayatlarını çok doğru programlıyorlar.’ 
     NLP’nin temeli de bu. NLP’ye göre insan, kendi hayatını, başına gelecekleri aslında kendi belirliyor. Yaratıcılığına bağlı olarak önünde sonsuz seçim var. NLP, bu farkındalığı, ayıklığı sağlıyor. NLP’ye göre başardığımız işlerde hep doğru seçimler var. Doğru programlar var. Bu doğru programları, başarısız olduğumuz yerlerde uygulamak ise NLP’nin temeli. 
     



 YAŞAM 















</TEXT>
</DOC>
