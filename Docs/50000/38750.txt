<DOC>
<DOCNO> 38750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/24/yazar/akyol.html </URL>
<DATE> 2001/08/24/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Cumhuriyet'in paryaları 
</HEADLINE>
<TEXT>

     TAYYİP Erdoğan'ın basın toplantısını TV'ler canlı yayınla milyonlara ulaştırıyor. Ve, küçük salona yerleştirilmiş elli, yüz kişi ikide bir alkışlı gürültü yapıyor Bir süredir bunu başka partiler de yapıyor 
     Çok çirkin... 
     Erdoğan'ı eleştireceğim ikinci konu, polemikçi, sert bir dil kullanmasıydı. Bu dil, en ılımlı politikacıları bile kutuplaşmaya iter 
     Erdoğan'ın konuşmasında olumlu bulduğum taraf, eski sözlerini "tevil" etmeye kalkmadan, "soğuk savaş ve kutuplaşma ortamında" söylediğini, şimdi ise "hayatın öğrettiklerinin getirdiği gelişimin neticesi olarak" değiştiğini belirtmesi ve "laikliği demokrasi, özgürlük ve toplumsal barışın teminatı" olarak nitelemesidir. 
     Bu sözlerin derinleştirilmesi gerekir çünkü Milli Görüş kökenli camianın laikliği böyle gören bir liberal siyasi kültüre ihtiyacı vardır 
     
     'RESMİ' ve militer laikliğin de böyle bir liberal anlayışa ihtiyacı vardır. 
     Köylü toplumunda yukarıdan aşağıya devlet eliyle zerk edilen laiklik türü kentleşen, ticarileşen, eğitim düzeyi yükselen, bu sebeplerle haklarının bilincine varan, Alevisiyle, Sünnisiyle çoğulculaşan bir toplumda aynen sürdürülemez. 
     Esin kaynağımız olan Fransız Jakoben laikliğinin de nasıl değiştiğine bakmak gerekmiyor mu 
     Fransız Jakobenizminde, "İnsan ve Yurtaş Hakları Bildirisi"nin "karşı devrimciler" için değil, sadece devrimciler için geçerli olduğunu söyleyen, hukuku bile bir "sille" gibi kullanan kafa Simon Schama, Citizens, sf. 781 
     Ordudan ve bürokrasiden Katolikleri atıyor, Kilise'ye giden öğretmenlerin işine son veriyor, Kilise okullarını kapatıyor, Katoliklere 'Radikal' başbakan Gambetta'nın ünlü sözüyle "işte düşman" işlemi yapıyordu 
     Larkin'in deyimiyle, Katolikler "Cumhuriyet'in paryalaları" idi, bu yönde adalet bile politize edilerek bir "sille"lerle dövülüyorlardı. Bu kutuplaşma yüzünden, din - laiklik kavgası 1960'lara, De Gaulle'ün gelişine kadar sürdü M. Larkin, Religion, Politics and Preferment in France Since 1890, özellikle sf. 79 vd. 
     
     BİZDE, Öteki Türkiye, Beyaz Türkler, Zenci Türkler, kentli - taşralı gibi kavramlarla fotoğrafı verilen vahim tabloda, din - laiklik geriliminin, başörtülülere yapılmakta olan "parya" işleminin yeri nedir Düşünmek gerekmez mi 
     Cumhuriyet tarihinde irtica vehmiyle 1925 ve 1930'da iki önemli partiyi kapatıp milyonlarca vatandaşı temsilcisiz ve 'sistem dışı' bırakmanın nasıl bir hata olduğunu İsmet İnönü de anlatmıştır 
     Avrupa'da başka hiçbir ülkede din - laiklik kavgası Fransa kadar sert ve uzun yaşanmamıştır. Çözüm de hem Katolikliğin hem laikliğin liberalleşmesi olmuştur. Bu çözümü sağlayan "devletin sillesi" değil, kentleşme, ticarileşme, eğitimin yaygınlaşması gibi sosyolojik süreçlerdi... 
     Ve bir de De Gaulle gibi hem Cumhuriyet'e bağlı, hem tarikat okulunda okumuş, Katolik milyonların duygularını anlayan bir liderin barıştırıcılığı idi... 
     Bizde bugün De Gaulle çapında bir lider yok. Ama karşılıklı liberalleşme gibi bir imkan var elimizde. 
     "Ödünsüz" bağnazlıkları bırakıp bitirelim bu din - laiklik gerilimini... 
     Ekonomiye bakalım... 
     
     







Cumhuriyet'in paryaları 


On iki ton altına rağmen fakirler 


Eksi savunma 


Krizin bitme süreci 


Kıbrıs'ta sil baştan... 


Bu kasetler hiç bitmez... 


Mazhar Osmanlıklar ... 


Erdoğan'ın Fischer örneği 


Deprem bölgesi müteahhidi MHP'li değilse yandı 


Gut morning çildır...’ 


İki mektup 


Borcun ana parası da, faizi de piyasaya çıkmıyor 


</TEXT>
</DOC>
