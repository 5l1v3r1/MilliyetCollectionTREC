<DOC>
<DOCNO> 6911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/son/sontur19.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüz haberleri Show TV ve Star'ı kapattırdı 
</HEADLINE>
<TEXT>

     Eski fotomodel Sevtap Parman'ın tecavüz hikayesi, üç büyük televizyon kuruluşuna kapatma cezası verilmesine neden oldu. Radyo ve Televizyon Üst Kurulu RTÜK , Parman'ın kendisine tecavüz ettiğini iddia ettiği kişiyle katılarak tartıştığı programlar nedeniyle Show TV ve İnter Star'a birer gün yayın durdurma, BRT'ye ise uyarı cezası verdi. 
     RTÜK, dün yaptığı toplantıda İzleme ve Değerlendirme Dairesi'nin raporlarını ele aldı. Üst Kurul, Show TV'nin 5 Ocak 2001 tarihindeki ana haber bülteninde zorla alıkonularak kendisine tecavüz edildiği iddiasında bulunan Sevtap Parman ile mütecaviz olarak tanıtılan Mehmet Alper Kuyumcu arasındaki konuşmaların, 3984 Sayılı Yasanın 4. Maddesi'nin d bendindeki ''genel ahlak, toplum huzuru ve Türk aile yapısına aykırı yayın yapılmaması'' ilkesine aykırı olduğuna karar verdi. Üst Kurul, bu gerekçeyle Show TV'ye bir gün yayın durdurma cezası verilmesini kararlaştırdı. 
     İnter Star Televizyonu'nun 25 Ocak'ta yayınlanan ''Star Life'' adlı programında da aynı kişilerin ahlaka aykırı konuşmalarının ekrana getirildiğini tespit eden Üst Kurul, aynı gerekçeyle İnter Star televizyonuna da bir gün yayın durdurma cezası verdi. 
     
     
     



</TEXT>
</DOC>
