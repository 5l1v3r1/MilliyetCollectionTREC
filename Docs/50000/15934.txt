<DOC>
<DOCNO> 15934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/son/sonspo07.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Antalyaspor'a hazırlanıyor, Jardel yine yok 
</HEADLINE>
<TEXT>

     Galatasaray, 5-3 kazandığı dünkü İstanbulspor maçının ardından, 14 Nisan Cumartesi günü yapacağı Antalyaspor karşılaşmasının hazırlıklarına ara vermeden başladı. 
     Teknik direktör Mircea Lucescu yönetiminde yapılan ve yaklaşık 1.5 saat süden idmanda futbolcular, tek pas çalışmasının ardından 4'erli gruplar halinde çift kale maç yaptılar. 
     Sarı-kırmızılı futbolcular, idmanın son bölümünde ise serbest atış çalışması gerçekleştirdiler. Serbest atış çalışmasında, Hagi'nin üst üste atışlarını Taffarel önleyince, Rumen çalıştırıcı ''Bushaj, Bushaj'' diye seslenerek, İstanbulsporlu futbolcunun dün attığı golü hatırlattı ve espiri yaptı. Antrenmana, hafif sakatlıkları bulunan Jardel, Okan, Ümit, Suat, Ergün Hasan ve Sedat katılmadı. Galatasaray, Antalyaspor maçı için yarın yapacağı idmanın ardından kampa girecek. 




</TEXT>
</DOC>
