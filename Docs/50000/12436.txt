<DOC>
<DOCNO> 12436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/son/sontur23.html </URL>
<DATE> 2001/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
AKUT yöneticilerine dava 
</HEADLINE>
<TEXT>

     Arama Kurtarma Derneği'nin AKUT , başkan Nasuh Mahruki'nin de aralarında bulunduğu 1'i eski 7 yöneticisi hakkında, Dernekler Kanunu'na muhalefet suçundan 1 yıl hapis cezası istemiyle dava açıldı. 
     Soruşturmayı yürüten Şişli Cumhuriyet Savcısı tarafından hazırlanan iddianamede, AKUT'un 1999 yılında yöneticileri olan ve halen görevde bulunan Nasuh Mahruki, Melih Fidan, Mustafa Demir Kardaş, Feridun Çelikmen, Birol Say, Esat Hancı ile eski yöneticisi İlker Soğukpınar'ın, o yıl içerisinde kurs amaçlı İsrail'e gittikleri belirtildi. 
     Ancak dernek yöneticilerinin bağlı bulundukları İstanbul Valiliği'nden izin almadıkları ve bu şekilde 2908 sayılı Dernekler Kanunu'na muhalefet ettikleri kaydedilen iddianamede, bu nedenle AKUT Başkanı Mahruki'nin de aralarında olduğu 1'i eski 7 yöneticisinin 1'er yıl hapis cezasına çarptırılması istendi. AKUT yöneticilerinin yargılanmasına, önümüzdeki günlerde Şişli 2. Asliye Ceza Mahkemesi'nde başlanacak. 




</TEXT>
</DOC>
