<DOC>
<DOCNO> 49366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/29/yasam/yas04.html </URL>
<DATE> 2001/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçakçı Saral tutuklandı 
</HEADLINE>
<TEXT>

Romanya’dan Türkiye’ye iade edilen Hüseyin Saral, toplu akaryakıt kaçakçılığı suçundan tutuklanarak Kartal Özel Tip Cezaevi’ne konuldu 
     SEMRA PELEK İstanbul 

     Meriç operasyonu kapsamındaki davada gıyabi tutuklu olarak aranırken Romanya’da yakalanıp Türkiye’ye iade edilen Hüseyin Saral, İstanbul DGM’ce "Organize suç örgütü kurmak" ve "Toplu akaryakıt kaçakçılığı" suçundan tutuklandı. İstanbul Organize Suçlar Şubesi’nde gözaltında tutulan Saral, dün DGM’ye sevk edildi. 
     
     Romanya’dan getiriyordu 
     Romanya’dan yasadışı yollarla düşük kaliteli benzin getirip tankerlerle yurt içinde dağıtımını yaptığı iddia edilen Saral, soruşturma Savcısı Nazmi Okumuş tarafından sorgulandı. Saral daha sonra Nöbetçi Mahkeme’ye sevk edildi. 
     Mahkeme hakimince tekrar sorgusu yapılan Saral, "Organize suç örgütü kurmak" ve "Toplu akaryakıt kaçakçılığı" suçlarından tutuklanıp Kartal Özel Tip Cezaevi’ne gönderildi. 
     



 YAŞAM 


















</TEXT>
</DOC>
