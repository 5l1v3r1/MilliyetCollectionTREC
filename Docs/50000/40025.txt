<DOC>
<DOCNO> 40025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/son/sontur12.html </URL>
<DATE> 2001/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Batman'da Barış Günü'ne kan karıştı...20 yaralı var 
</HEADLINE>
<TEXT>

     Batman'da izinsiz basın açıklaması yapmak isteyen HADEP'lilere polisin müdahalesi sırasında çıkan arbedede 20 kişi yaralandı. 
     HADEP MKYK üyesi Ümit Karageçili, Dünya Barış Günü nedeniyle Meydan Mahallesi Yıldız İşhanı'nda bulunan HADEP Merkez İlçe Başkanlığı'nda basın açıklaması yapmak istedi. Ancak polis, izinsiz olduğu gerekçesiyle basın açıklamasının yapılmamasını isterken, bina çevresinde toplanan HADEP'lilere de, dağılmaları yönünde uyarıda bulundu. 
     Yapılan tüm uyarılara rağmen dağılmayan gruba polisin müdahale etmesi sonucu, 20 kişi çeşitli yerlerinden hafif şekilde yaralandı. 
     HADEP Merkez İlçe Başkanlığı'nın bulunduğu işhanının çevresinde geniş güvenlik önlemleri alındı. 
     
     

</TEXT>
</DOC>
