<DOC>
<DOCNO> 32317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/son/soneko03.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Moody's Türkiye analisti Türkiye ile Arjantin'i kıyasladı 
</HEADLINE>
<TEXT>

     Kredi derecelendirme reyting kuruluşlarından Moody's'in Türkiye analisti Kristin Lindow, Hükümetin, dış yükümlülüklerini ödeyebileceğini açıklaması ve bunu ödeme kapasitesine sahip olmasını, olumlu bir nokta olarak değerlendirdi. 
     Lindow, Türkiye'nin dış yükümlülüklerinin, vade açısından da ödenebilecek bir durumda olduğunu vurguladı. 
     Moody's Türkiye Analisti Lindow, Türkiye'nin, Kasım ve Şubat krizleri sonucu büyük ekonomik yara aldığını, bunun ardından iç borçlanma miktarının ve faizlerin arttığını, bu durumun risk oluşturduğunu kaydetti. Lindow, Türkiye'nin reformları uygulayabildiğini göstermesinin, uluslararası piyasalar açısından önemli bir durum olacağını ifade etti. 
     
     Türkiye ile Arjantin kıyaslaması 
     Türkiye ile Arjantin'i de kıyaslayan Lindow, Arjantin ekonomisinin, Türkiye'ye göre daha kırılgan bir durumda bulunduğunu, Türkiye'nin uluslararası piyasalara olumsuz etkisinin ise daha az olduğunu söyledi. Moody's, en son yaptığı değerlendirmede, Türkiye'ye, döviz cinsinden bono ve tahviller için B1 notu verirken, genel görünümünü ise olumsuz olarak belirlemişti. 







</TEXT>
</DOC>
