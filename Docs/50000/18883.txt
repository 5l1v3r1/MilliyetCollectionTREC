<DOC>
<DOCNO> 18883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/ekonomi/eko09.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Mayıs faturası 5.7 katrilyon 
</HEADLINE>
<TEXT>

Hazine, mayıs ayında 5 katrilyon 27 trilyon lira tutarında iç borç ve 687.6 milyon dolar da dış borç geri ödemesinde bulunacak 
     ANKARA Milliyet 

     Hazine, mayısta 5,7 katrilyon lira civarında iç ve dış borç ödemesi yapacak. 5 katrilyon 27.1 trilyon lira tutarındaki iç borç geri ödemesinin 213.9 trilyon liralık kısmı, kamu kurumlarına ortalamadan yapılan satışlara ilişkin ödemelerden oluşuyor. Hazine’nin, mayıs ayında ödeyeceği iç borç geri ödemesinin 3 katrilyon 122 trilyon lirası anapara, 1 katrilyon 905.1 trilyon lirası ise faiz. 
     
     Tek fiyat 
     Hazine, 16 Mayıs’ta 801.8 trilyon lirası anapara, 843 trilyon lirası da faiz olmak üzere 1 katrilyon 644.9 trilyon lira iç borç geri ödemesi yapacak. 23 Mayıs’ta 2 katrilyon 320.1 trilyon lirası anapara, 1 katrilyon 62.1 trilyon lirası da faiz olmak üzere 3 katrilyon 382.2 trilyon lira iç borç geri ödemesini gerçekleştirecek. Bu borç yükünü döndürmek için mayıs ayında biri tahvil, beşi bono olmak üzere, toplam 6 ihale düzenleyecek. Bu ihalelerde alınabilecek maksimum tutar ise ihalelere gelen net toplam teklifin "en fazla yüzde 80’i" olacak. Kamu kurumlarına yapılacak ortalamadan satışlar bu limitin dışında tutulacak ve ihalelerde de "tek fiyat ihale sistemi’’ kullanılacak. 
     
     Dış borç ödemeleri 
     Hazine, mayıs ayında 5 katrilyon 27.1 trilyon lira tutarında iç borç ve 687.6 milyon dolar da dış borç geri ödemesi yapacak. 
     Hazine, mayıs ayında en büyük dış borç geri ödemesini 108.4 milyon dolar ile bugün yapacak. Mayıs ayında gerçekleştirilecek en büyük dış borç ödemeleri ile tarihleri şöyle 3 Mayıs’ta 90.9 milyon dolar, 11 Mayıs’ta 107.6 milyon dolar, 29 Mayıs’da 66.7 milyon dolar dış borc geri ödemesi yapacak. 
     
Mayısta altı ihale var trilyon TL Vade İhale Tarihi Valör tarihi İtfa tarihi Minimum miktar net 5 ay 140 gün 1 Mayıs 2 Mayıs 2001 19 Eylül 2001 500 10 ay 302 gün 8 Mayıs 9 Mayıs 7 Mart 2002 600 3 ay 91 gün 15 Mayıs 16 Mayıs 15 Ağustos 2001 754 6 ay 182 gün 22 Mayıs 23 Mayıs 21 Kasım 2001 - 10 ay 288 gün 22 Mayıs 23 Mayıs 7 Mart 2002 - 13 ay 392 gün 29 Mayıs 30 Mayıs 26 Haziran 2002 -      
     
İç borç 23 Mayıs'a yığıldı Trilyon TL Borç tarihi Anapara Faiz Toplam 16 Mayıs 2001 801.8 843.0 1.644.8 23 Mayıs 2001 2.320.1 1.062.1 3.382.2 Toplam 3.122.0 1.905.1 5.027.1      
     
     



 EKONOMİ 


















</TEXT>
</DOC>
