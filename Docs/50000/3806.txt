<DOC>
<DOCNO> 3806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/siyaset/siy10.html </URL>
<DATE> 2001/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Budak tipi politika 
</HEADLINE>
<TEXT>

Hükümetin ekonomik programını ağır bir dille eleştiren DSP’li vekil istifayı düşünmediğini açıkladı 
     ANKARA Milliyet 

     DSP İstanbul Milletvekili Rıdvan Budak, hükümetin ekonomik programını ağır bir dille eleştirdiği basın toplantısında Küba gezisine ilişkin soru soran gazeteciye, kameraların önünde "Küba’yı boşver şimdi, s..tir et. Küba gezisini seninle sonra özel konuşuruz" dedi. 
     Budak, TBMM’de düzenlediği basın toplantısında 200 milyon dolar değer biçilen Dalaman SEKA fabrikasının iş ve sendikal güvence konusu teminat altına alınmadan MOPAK’a 40 milyon dolara satıldığını belirterek, "Bu özelleştirmeyi yapan bütün yetkilileri şiddetle protesto ediyorum. Özelleştirmenin işsizleştirme olmadığını söyleyen Sayın Başbakan bu işyerinde çalışan ve 3 - 5 yıl sonra emekli olacak olan insanların işsiz kalmasını içine nasıl sindirecek " diye sordu. 
     Budak, soruları yanıtlarken istifa etmeyi düşünmediğini, DSP’nin Türkiye’nin en büyük partisi ve halkın partisi olduğunu söyledi. Budak, "DSP hala sol parti mi " sorusuna, "Genel Başkanımız bu soruya cevap verirken biz solcuyuz dedi. Demek ki öyledir" diye konuştu. 
     


 SİYASET 















</TEXT>
</DOC>
