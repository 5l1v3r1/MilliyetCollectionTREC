<DOC>
<DOCNO> 12743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/son/sonspo03.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan basını "İnter Jardel'i de istiyor" 
</HEADLINE>
<TEXT>

     İtalyan basını, FC Inter takımının Galatasaray'dan Emre ve Okan ile önsözleşme imzaladığını açıkladıktan sonra Jardel'e de 40 milyar İtalyan lireti yaklaşık 20 milyon dolar önerdiğini yazdı. 
     İtalyan basınında yer alan haberlerde, FC Inter'in Hakan'dan sonra Emre ve Okan'ı getirerek ''daha fazla Türkleştiği'' ifade edilirken, Emre Belözoğlu ile 5, Okan Buruk ile de 3 yıllık sözleşme imzalanmasının öngörüldüğü belirtildi. ''Inter daha Türk Emre ve Okan ile önsözleşme'' başlığını kullanan La Gazzetta dello Sport, ''FIFA kurallarına göre önsözleşmeler yapıldı. Ama 2 futbolcuyu resmi atılan imzalarla bloke etmek gerekiyor'' denildi. 
     Hakan Şükür'e yapılan durumun aynen Emre ve Okan'a uygulanacağını kaydeden gazetede yer alan yazıda, bu konuda şu ifadeler kullanıldı 
     'FIFA kurallarına göre bir futbolcuyla sözleşmenin bitimine 6 ay kala anlaşma imzalayabilirsin. Inter de bu hakkı Emre ve Okan için Ocak ayında iyi biçimde değerlendirmiş olabilir. Sonunda Galatasaray ile Inter arasında bu 2 futbolcu konusunda anlaşma sağlanamazsa, Hakan'da olduğu gibi FIfA'ya gidilecek ve o da kesinlikle adil bir karar verecek. Tabii ki Inter ve Galatasaray arasında bu 3 oyuncuyu içine alan bir paket sistemi de düşünülebilir. Bundan dolayı Galatasaray resmi mektubu aldı. Emre ve Okan, Hakan'da da olduğu gibi ilk Avrupa Birliği dışında futbolcu gibi gözüküp daha sonra FIFA'nın kararıyla AB içindeki futbolcu statüsünde İtalya'da oynayacaklar.'' 
     Il Giornale Gazetesi de ''Inter, Emre ve Okan ile Türklerin ama Terim'siz'' başlığını kullanırken, FC Inter Kulübü Başkanı Massimo Moratti'nin, Hakan Şükür'ün arkasında Galatasaray'ın 2 orta alan oyuncusunu istediği kaydedildi. 
     Gazetede Emre ve Okan için ne kadar ödeme yapılacağının tahmininin güç olduğu söylenirken, ''Hakan'a verilen rakam verilebilir yani 0 
     İtalyan lireti. Emre ve Okan, Inter'e pahalıya mal olmayacak. Emre'ye 3-4 milyar İtalyan lireti 1.5-2 milyon dolar , Okan'a ise 4-5 milyar İtalyan lireti 2-2.5 milyon dolar değer biçilebilir'' diye yazıldı. 
     Gazetede ayrıca ''Bu Türk rüzgarı Terim de gelecek anlamına gelmiyor. Çünkü gündemde Tardelli, Cuper ve Zaccheroni'nin isimleri bulunuyor'' denildi. Libero Gazetesi ise ''Moratti için Türk ateşi Tek eksik Terim'' başlığını atarken, ''Inter yol ayrımında. Moratti ya birçok kez yaptığı takımı bir daha yapılandıracak ya da şimdiki durumda başladığı yolda sürdürecek. Galatasaray'da Emre ve Okan'ı alan Moratti, Terim'i de isteyebilir, alabilir'' ifadelerini kullandı. 
     Bu arada basınında Milano kentinin 2 büyük takımı FC Inter ve AC Milan'ın, Galatasaray'ın Brezilyalı golcüsü Mario Jardel'i almak için mücadele ettiği ileri sürüldü. 
     Tutto Sport Gazetesi, FC Inter'in Jardel'i transfer etmek için 40 milyar İtalyan lireti yaklaşık 20 milyon dolar ödeyebileceğini, AC Milan Kulübü İkinci Başkanı Galliani'nin de Jardel'i istediğini bildirdi. 
     Transferde en etkin olan kulüplerin FC Inter ve AC Milan olduğu söylenirken, AFC Leeds United'da oynayan Mark Viduka'nın da 2 kulübün transfer listesinde bulunduğu kaydedildi. 
     Gazeteler, Hakan Şükür'ü İngiliz Newcastle United takımının istediğini yinelerken, La Gazzetta dello Sport Gazetesi, ''Milan, gelecek sezon gidecek olan Bierhoff'un yerini doldurmak için Inter'de Chelsea ile bir görüşmesi olan Hakan Şükür'ün mirasçısı olarak Viduka'yı düşünüyor'' diye yazdı. İddialarda ayrıca AC Milan'ın AC Fiorentina'dan Rui Costa ve Paris Saint Germain'den Anelka'yı almak içinde girişimde bulunduğu öne sürüldü. 
     Öte yandan Tutto Sport Gazetesi, ''Milan, Terim ile karşılaşıyor ve Barcelona'dan Rivaldo için işaret beklemesini istiyor'' başlığı altında verdiği haberinde, ilerleyen saatlerde AC Milan Genel Direktörü Ariedo Braida ile teknik direktör Fatih Terim arasında bir görüşmenin olabileceğini yazdı. 
     AC Milan'ın, Alberto Zaccheroni sonrası yeniden yapılanması için çok fazla işi olduğunu ve halen gelecek sezonki teknik direktörüne karar veremediğini belirten gazetede, ''Fiorentina'nın eski teknik direktörü, her zaman için Milan'ın tercihinde zirvede kalıyor. Son gelişmeler, Lippi'nin adaylığı, Maldini-Tassotti ikilisinin Bari karşısında farklı skorlu galibiyet almaları, Milan'ı yeniden düşünmeye itse de, Milan, Terim'in kaygılarını giderecek ve acele karar almamasını isteyecek'' denildi. 




</TEXT>
</DOC>
