<DOC>
<DOCNO> 1807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/spor/spo03.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Jardel’in sırrı 
</HEADLINE>
<TEXT>

Brezilyalı golcüye babasının para, eşinin de Portekiz’e dönme baskısı yaptığı ortaya çıktı 
     HALİL ÖZER 

     GALATASARAY’IN sorunlu futbolcusu Jardel’in büyük sıkıntı içine girdiği bildirildi. Brezilyalı golcünün, tatil için gittiği ülkesinde babasının baskısı ile karşılaştığı ifade edildi. Baba Jardel’in, oğlundan sürekli para talep ettiği ve Brezilya’da futbol oynamasını istediği iddia edildi. Ayrıca eşi Karen’in de, kendisine sık sık "İstanbul’da yaşayamıyorum. Portekiz’e dönelim" dediği belirtildi. 
     JARDEL’İN, Benfica’nın Galatasaray ile yapılan pazarlıkta "Transfer etmek istiyoruz" bile demediğini ve İstanbul’a sadece şov için geldiğini öğrendikten sonra da moralinin bozulduğu bildirildi. Ayrıca, Portolu taraftarların, Benfica’ya gitmemesi için tehdit telefonları açması üzerine gözünün korktuğu da ileri sürüldü. Türkiye’deki eleştiriler ve para sorunu yüzünden tadı kaçan Jardel’in, Portekiz’de pazartesi transferin bitecek olması nedeniyle umudunu sürdürdüğü ifade edildi. 
     
LUCESCU Böyle ekip görmedim      GALATASARAY Teknik Direktörü oyuncularını, PSV Eindhoven maçındaki futbolları nedeniyle göklere çıkardı. Rumen hoca, "Üç günlük idmanla bile bu futbol beni hayrete düşürdü. İnanılmaz bir takım. Bu çocukların hepsi iyi birer profesyonel. Onlarla gurur duyuyorum. Bunca yıllık futbol yaşamımda, böyle ekip görmedim" dedi. 
     LUCESCU, oyuncuların saha içinde inanılmaz bir bütünlük ve dayanışma örneği verdiklerini de söyledi. Ünlü antrenör şöyle devam etti "Ne söylersem harfiyen yapıyorlar. Bu takımı çalıştırmaktan her zaman şeref duyarım. Yine çok çalışacağız. Daha da iyi olacağız. Zorlu bir dönem var. Ama bu çocuklara güveniyorum. Hepsi birer aslan." 
     
Bak şu kurnaz İspanyol’a      İSPANYOLLAR’IN, ülkelerinde düzenlenecek Dünya Kulüpler Futbol Şampiyonası’na, Galatasaray’ın katılmasını engellemeye çalıştıkları bildirildi. Barcelona’nın bu şampiyonaya katılmasını isteyen İspanya Federasyonu’nun, Cim - Bom’un çekilmesini sağlamak amacıyla, Şampiyonlar Ligi elemelerinin tarihlerinin değişmemesi için baskı yaptıkları ifade edildi. 
     


 SPOR 

































</TEXT>
</DOC>
