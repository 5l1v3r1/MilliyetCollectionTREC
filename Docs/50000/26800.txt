<DOC>
<DOCNO> 26800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/yazar/okur.html </URL>
<DATE> 2001/06/14/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Taşlar yerinden oynadı... 
</HEADLINE>
<TEXT>

     Türkiye Odalar ve Borsalar Birliği TOBB , istifa krizini aşmak için uğraşıyor. Başkan Fuat Miras, "görevimin başındayım" diyor. 15 kişilik yönetimin sekiz üyesi "kırmızı kart" açmış, altı üye ise sessiz. Oysa kritik oylamada "9" sihirli rakam... 
     Hepimiz biliyoruz ki Fuat Miras’ın Ege ile İç - Orta Anadolu Ticaret ve Sanayi Odaları’ndan oluşturduğu yönetim kurulu listesi başlangıçta çok tepki toplamıştı. İstanbul Sanayi Odası, İstanbul Ticaret Odası, Adana Ticaret ve Sanayi Odası’nı devre dışı bırakarak yeni yapılanmaya giden Miras, muhalif bir ses duymak istemediğini bu tavırla ortaya koymamış mıydı Ancak evdeki hesap çarşıya uymadı 
     
100 milyon dolarlık kredi      TOBB Yönetim Kurulu üyeleri ile Başkan Miras karşı karşıya geliverdi. 
     Neden, sadece 100 milyon dolarlık Eximbank kredisinin kullanımından kaynaklanan sıkıntı mıydı Eximbank’ın kaynak sorununu çözmek için atılan adım doğruydu. Ancak kullanım konusundaki yaklaşımlar farklıydı. Kimine göre TOBB yönetiminde görev yapan ama şirketleri ihracat yapan üyelerin kollanma riski vardı. Kimine göre bu tartışma gereksizdi.Sıkıntı belli Miras’ın yönetim tarzı çoğu yönetim kurulu üyesine ters geliyor. 
     Örnek verelim mi Genelkurmay Başkanı Hüseyin Kıvrıkoğlu’na yapılan ziyaret. Miras, bu ziyareti yönetim kuruluna haber vermediği için zaten ipler iki ay önce kopma noktasına gelmişti. Bir başka örnek "Hükümet istifa etsin mi Etmesin mi " tartışması. Açıkçası görünen o ki TOBB yönetiminde artık hiçbir şey eskisi gibi olmayacak. Çünkü Ege Sanayi Odası Başkanı Atıl Akkan ile İzmir Ticaret Odası Başkanı Ekrem Demirtaş’ın tavrı bize kasım ayı ile ilgili bir sinyal veriyor. 900 bin üyeli TOBB’a bağlı ticaret ve sanayi odalarında kasım ayında seçimler var. Ve 2002 yılı mayıs ayında TOBB’da seçim yapılacak. 
     
Yalnız adam görüntüsü      Ankara Sanayi Odası Başkanı Zafer Çağlayan, İstanbul Ticaret Odası Başkanı Mehmet Yıldırım ve henüz öne çıkmayan ama perde gerisinde orkestra şefi gibi duran yönetim kurulu üyesi Ankara Ticaret Odası Başkan Vekili Rıfat Hisarcıklı bekliyor. Ve dengeci, uzlaşmacı kimliğiyle 15 yıldır başkan vekilliği yapan Ali Osman Ulusoy gelişmeleri izliyor. Başkan Fuat Miras ise "yalnız adam" görüntüsü çiziyor. 
     Siyasette yalnız, yönetiminde yalnız... 
     Ne zaman ki TOBB’un eski başkanlarından ve siyasete giren Yalım Erez, siyasetten koptu, TOBB’un yıldızı da benzeri dönemde kaymaya başladı. TOBB, siyasetçilerle bir türlü barışamadı. Gerçi enflasyon modelliği yapıldı. İlk programa destek verildi ama olmadı gitti. Devlet Bakanı Kemal Derviş, TOBB’a bir kere geldi ve gitti. Sonrasında görüş almaya gerek bile duymadı. Bu tabanı iyice sıkıntıya soktu. Taban, bir taraftan "TOBB bu krize olanak vermemeliydi" derken bir taraftan da "İstanbul alerjisini" sürdürüyor. Ve Miras’ın istifasının gündeme gelmesiyle oynayan taşların nasıl yerine oturacağını hesaplıyor. 
     
     







Anayasa .. 


Köprünün K'si 


Yücelen ve jandarma 


İstiklal Marşı’nı söylemek istiyorum 


Güneydoğu'dan PKK - HADEP hattı... 


İstikrarı kimler bozuyor 


İyi uykular 


Elektronik ortaçağ 


Kim daha yakın 


Taşlar yerinden oynadı... 


Boş kararname ile yasa yapılır mı 


Dalan'la "O"nu konuştuk... 


SSK çilesi 


Planlar farklıdır 


Ankara ve IMF’nin derdi başka, halkın başka 


Mavi Akım’da ilk yasak... 


</TEXT>
</DOC>
