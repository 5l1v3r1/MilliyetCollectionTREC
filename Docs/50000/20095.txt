<DOC>
<DOCNO> 20095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/siyaset/siy01.html </URL>
<DATE> 2001/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
FP davasında söz Başsavcı’da 
</HEADLINE>
<TEXT>

Yargıtay Cumhuriyet Başsavcısı Kanadoğlu, bugün FP'lilerin tezine yanıt verecek Fazilet, hukuki olarak temelli kapatılan bir partinin devamıdır...’ 
     ERSAN ATAR Ankara 

     FP'nin temelli kapatılması istemiyle açılan davada bugün sözlü açıklamasını yapacak olan Yargıtay Cumhuriyet Başsavcısı Sabih Kanadoğlu'nun, son hazırlıklarını, NATO toplantısı için çağrıldığı Brüksel'de yaptığı öğrenildi. 
     Kanadoğlu geçen hafta, NATO Genel Merkezi ve Türkiye hakkında her yıl, siyasi partiler ve demokratikleşme gibi konulara da yer veren ilerleme raporları hazırlayan AB Komisyonu'nun bulunduğu Brüksel'e gitti. FP davasında, partinin temelli kapatılan RP'nin devamı olduğunu tekrarlayan Kanadoğlu'nun bugün, FP'lilerin "RP 'temelli' kapatılmamıştır. Siyasi Partiler Yasası ve Anayasa'ya göre ancak 'temelli kapatılan' bir partinin devamı niteliğinde parti kurulamaz" tezine karşılık şu görüşü savunacağı öğrenildi 
     
FP, 15 Mayıs'ta savunma yapacak      "Her ne kadar Anayasa Mahkemesi RP'yi kapatma kararında sadece 'kapatılmasına' ibaresi kullanılmışsa da, Anayasa'nin 69. maddesine göre bu karar verilmiştir. Anayasa'nın bu maddesine göre 'kapatma', 'temelli kapatma'yla eşanlamlıdır. Buna göre FP hukuki olarak, 'temelli kapatılan' bir partinin devamıdır ve Anayasa ile Siyasi Partiler Yasası buna izin vermez." 
     Kanadoğlu'nun sözlü açıklamaları FP'ye tebliğ edildikten sonra parti yetkilileri de 15 Mayıs'ta sözlü savunma yapacak. 
     



 SİYASET 









</TEXT>
</DOC>
