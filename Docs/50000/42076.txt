<DOC>
<DOCNO> 42076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/14/spor/spo02.html </URL>
<DATE> 2001/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İftar vakti 
</HEADLINE>
<TEXT>

Fenerbahçe’de forvet oyuncularının aylardır süren gol orucuna çare aranıyor. Mustafa Denizli bu hafta için Oktay’ı hazırlarken, Kenneth Andersson’ı da uyardı 
     FENERBAHÇE Teknik Direktörü Mustafa Denizli sezon başından beri bir türlü golle buluşamayan forvet oyuncularının derdine çare arıyor. Tecrübeli teknik adam sezon başından beri bir çok pozisyona girmesine karşın bunları değerlendiremeyen golcülerini forma sokmak için özel idman programları uygularken, Yimpaş Yozgat maçı içinde Oktay’ı hazırlamaya başladı. 
     SARI - Lacivertli ekipte Serhat ve Andersson’un gol hasreti gün geçtikçe büyüyor. Andersson son golünü 16 Aralık 2000’de Bursaspor’a atarken, Serhat da İsveçli golcüyle rekabete girip, 24 Ocak’ta Beşiktaş filelerini havalandırdıktan sonra suskunluğa geçti. Trabzonspor formasıyla 20 Mayıs’ta Denizlispor’a gol atan Oktay da hasretine son vermek için oynamayı bekliyor. 
     MUSTAFA Denizli ilk planda çok ağır eleştiriler alan Kenneth Andersson ile bir toplantı yaptı. Kocaelispor maçından çıkarken kendisini protesto eden oyuncusunun hareketini "hırsa" bağlayan Denizli, Andersson’a "Bu takımın en güvendiği oyuncu sensin. Bir sorunun varsa konuşalım, eğer yoksa bunu sahada göster" dedi. Denizli bugünkü antrenmanda Oktay’ı hazır görürse, sahaya sürecek. 
     
PERFORMANSLARI  Maç Son gol tarihi Andersson Bursa 9 Aralık 2000 Serhat Beşiktaş 24 Şubat 2001 Oktay Denizli 20 Mayıs 2001      
Athena yine sahnede      ATHENA Grubu, Fenerbahçe Marşı’nın hazırlıklarını sürdürürken, "Tam zamanı şimdi" adlı şarkısının sözlerini değiştererek, Sarı - Lacivertli kulübe uyarladı. Şarkının sözleri şöyle belirlendi Tekrar geldik buraya Hep beraber olmaya Sallayalım her yeri Şampiyon O, Sarı - Lacivert Kanarya... Haydi Fener haydi Tam zamanı şimdi... Bitmez bitmez aşkımız Asil renkler kanımız Canlarımız feda sana Şampiyon O, Sarı - Lacivert Kanarya... 
     
"Acılara alıştım"Fenerbahçe’nin yıldız kalecisi Rüştü gün geçtikçe iyileştiğini, ancak yaşadığı sakatlıklar nedeniyle artık hiçbir şeyden çekinmediğini söyledi 
     İğne ile oynuyor 
     OMUZUNDAKİ sakatlık nedeniyle son haftalardaki karşılaşmalara iğne olarak çıkan kaleci Rüştü, tamamen iyileşti. Artık acılara katlanarak oynamaya alıştığını ifade eden tecrübeli file bekçisi, "Artık gayet iyi durumdayım. Ağrılarım çok azaldı. Yimpaş Yozgatspor karşısına sorunsuz olarak çıkacağım" ifadesini kullandı. 
     
     Kurbanlara saygı 
     FENERBAHÇE Yönetimi ise Dünya Ticaret Merkezi’ne yapılan saldırı sonucunda hayatını yitirenlerin anısını dün kulüpteki ve Samandıra Tesisleri’ndeki bayrakları yarıya indirdi. Galatasaray - Lazio maçı sırasında yapılan protestolardan sonra doğan tepkiler nedeniyle Yönetim Kurulu yanlış anlaşılmalara imkan vermemek için beklemeden kararı uyguladı. 
     
Önce Yozgat      MUSTAFA Denizli h l Şampiyonlar Ligi havasında olan oyuncularını cumartesi günkü maçı düşünmeleri için uyardı ve "Lig’de kazanamazsak, diğerleri bir işe yaramaz" dedi. 
     
Taraftara çağrı      ASBAŞKAN Murat Özaydınlı, Yozgat ve Barcelona maçlarında taraftarın büyük desteğine ihtiyaçları olduğunu söyledi. Özaydınlı,öFenerbahçe seyircisi bu maçlarda gövde gösterisi yapacak" dedi. 
     
Mirkovic bıraktı      SARI - Lacivertli ekibin dünkü çalışmasında ayak bileği burkulan Mirkovic çalışmayı tamamlayamadı. Takım bugün yapılacak tek çalışmadan sonra kampa girecek. 
     
Uche’ye tedavi      BAĞIRSAKLARINDAN rahatsızlığı nedeniyle Almanya’da hastaneye kaldırılan Uche’nin tedavisine devam edildi. Siyahi oyuncu dün de Acıbadem Hastanesi’nde kontrolden geçti. 
     
Zorlu Eylül      FENERBAHÇE Yimpaş Yozgatspor maçıyla birlikte 15 günlük zorlu bir maratona girecek. Sarı - Lacivertliler sırasıyla Barcelona, Galatasaray, Olympique Lyon ve Denizlispor’la oynayacak. 
     



 SPOR 

























</TEXT>
</DOC>
