<DOC>
<DOCNO> 16812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/yasam/yas04.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüm doktoru işi ticarete döktü .. 
</HEADLINE>
<TEXT>

Ötanazici doktor Jack Kevorkyan’dan yeni proje İsteyen organlarını internette satsın, kazansın’ 
     DIŞ HABERLER SERVİSİ 

     Hastalarına ötanazi uygulayan ve bu nedenle adı ölüm doktoru’na çıkan Jack Kevorkyan şimdilerde yeni bir tartışmayla gündemde. Kameralar önünde umutsuz hastalarının yaşamına son veren ve bu nedenle yargılanan Kevorkyan, organ naklindeki sıkıntıyı aşmak için, organların internette açık artırmayla satışına destek verdi. 
     Doktorun tartışma yaratan yazısı, American Journal of Forensic Psychiatry adlı dergide Organ Sıkıntısına Çözüm Açık Artırmanın Başlamasına İzin Vermek’ başlığıyla yayınlandı. 
     Kevorkyan makalesinde şu ifadeleri kullandı "İnsan organlarının ticarete açılması, organ sıkıntısını sona erdirir. Bu da, internette bir açık artırma pazarı oluşturularak yapılabilir. Hem hasta, hem de organ veren açısından k rlı olur" 
     Kevorkyan’ın planına göre, organ müzayedesinden kazanılacak parayla, organını kaybeden kişinin ailesine katkıda bulunulacak. Ayrıca, organ nakline ihtiyaç duyanlar için kullanılacak. 76 bin kişinin organ beklediği ABD’de Kevorkyan’ın sözleri büyük tartışma yarattı. 
     
     


 YAŞAM 


























</TEXT>
</DOC>
