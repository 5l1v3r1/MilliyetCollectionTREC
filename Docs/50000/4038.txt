<DOC>
<DOCNO> 4038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/yazar/eralp.html </URL>
<DATE> 2001/01/26/ </DATE>
<TIME>  </TIME>
<AUTHOR> Yalım ERALP  </AUTHOR>
<HEADLINE>
Kıbrıs'ta çıkmazdan kurtulmak 
</HEADLINE>
<TEXT>

     Sayın Rauf Denktaş endişelerini anlattı. Haklı tarafları var. Ortada da bir sorun ve çıkmaz mevcut. Çözümsüzlük çözüm değil. Ayrıca diplomasinin becerisi çözüm istemeyen taraf durumuna düşmemek. 
     
Konfederasyon      Denktaş konfederasyonda ısrarlı. Kıbrıs'ın bir bütün olarak AB'ye girmesi halinde Türkiye'nin ileride AB'de çifte veto ile karşılaşacağından çekiniyor ve AB normları dediği üç hürriyetlerin yerleşme, mal edinme vs. kabulü halinde Kıbrıs'ın bir Yunan adası olmasından ve Türklerin erimesinden korkuyor. 
     Hukukta belirli tanımları olan konfederasyonun, federasyon ile sınırları fiiliyatta belirsiz hale gelmiş. İşte Kanada, Belçika ve Almanya örnekleri. Konfederasyon olsa bile ilerisi için Denktaş'ın, Türkiye'nin AB üyeliği ve üç hürriyetler bakımından bir garantisi yok. BM Güvenlik Konseyi kararlarına rağmen konfederasyonun kabulü de zor. AB'yi, Türkiye üye oluncaya dek Kıbrıs'ı alma deyip ikna etmek de zor. Bu durumda Denktaş'ın vurguladığı Türk - Yunan dengesi de havada kalıyor. 
     
Ne yapmalı      Federasyonun tipleri var. Belirli kesin kuralları yok. Tam bir tarifi de mevcut değil. Üç hürriyetler ise AB normu. Ayrıca, ne kadar Rum göçmen alırsan Türklerde kalacak toprak oranı da ona göre değişecek. Görüşmelerde federasyonu kabul edip özel koşullarını görüşüp üç hürriyetin fiiliyatta uygulanmasını Türkiye'nin AB üyeliğine bağlamayı önermek daha akılcı ve garantili olmaz mı Denktaş'ın endişelerini konfederasyona nazaran daha fazla karşılamaz mı Ayrıca, bu formül Türkiye'de birçok çevrenin "bizi ileride almazlar" endişesini de karşılamaz mı Havuç ve sopa politikası Böylece Yunan - Rum ikilisi Türkiye'nin AB üyeliğini veto etmez Türkiye de Katılım Ortaklık Belgesi'nin gereklerini yerine getirmek konusunda teşvik edilmiş olur. AB zaten yeni üyelerine örneğin serbest dolaşımı hemen uygulamıyor. Bu iş süre alıyor. Kıbrıs ise özel yani sui generis bir durum. Niye uygulanmasın bu formül AB için de böyle bir formül, bölünmüş ve baş ağrısı olacak bir Kıbrıs'a tercih edilmez mi 
     Bu aklımıza gelen bir formül. Büyüklerimiz ne düşünüyor bilemiyorum. Ama diplomasinin amacı anlaşılabilir ve uzlaşıcı çözüm üretmektir diye düşünürüm. 
     
     Not Bu öneri şahsıma ait olup kimse acaba mı diye yanlış izlenim edinmesin. 
     
     





Hizbul - vahşet 


Akdeniz'de gemi 


İhmal ve istihbarat 


Allah Alican’ı korudu 


Davos 2001'in gündemi Zenginle yoksul... 


"Dağ"a kıydılar 


Bir, iki, üç pusu... 


Kıbrıs'ta çıkmazdan kurtulmak 


Tatilde ödev 


Postmodern 


Terör ve idam 


Tepkilere dikkat... 


Kim bu uyanık 


Komik olmayalım 


Suikast timi 


Saat neden şimdi çaldı 


Davos'ta sıkıyönetim 


Acaba şaka mı 


Rami esnafı "parayla mal alamıyor" 


Biliyor musunuz Alcatel Başkanı, Türk 


</TEXT>
</DOC>
