<DOC>
<DOCNO> 35458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/son/sontur08.html </URL>
<DATE> 2001/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP kongresi.. Kongre salonu dolmaya başladı 
</HEADLINE>
<TEXT>

     Ankara Emniyet Müdürü Hasan Yücesan, ANAP 7. Olağan Büyük Kongresi'nde alınan güvenlik önlemlerini yerinde denetledi. 
     ASKİ Spor Salonu dışında ve içindeki güvenlik önlemlerini yerinde gören Yücesan, tribünlerde protokol için ayrılan yere geçerek kısa bir süre salonu inceledi. 
     Salondan ayrılırken VİP Salonu önünde ANAP Genel Başkan Yardımcısı Ahad Andican ile karşılaşan Yücesan, alınan güvenlik önlemleri konusunda kendisiyle sohbet etti. 
     Kongrenin başlamasına kısa bir süre kala tribünler dolarken, delegeler de gelmeye başladı. Kaldıkları otellerden otobüslerle ve eskortlar eşliğinde salona gelen delegeler, kendilerine ayrılan bölüme geçmek için görevlilerin yardımına başvuruyor. ANAP tişörtü giyen çok sayıda genç, delegelerin yerlerini bulmasına yardım ediyor. 
     Kongreyi izleyecek konuklar için tribünlerde özel bir bölüm oluşturuldu. DYP Genel Başkan Yardımcısı Nevfel Şahin, kongreyi izlemek üzere ASKİ Salonu'na gelen ilk davetli parti temsilcisi oldu. 
     

</TEXT>
</DOC>
