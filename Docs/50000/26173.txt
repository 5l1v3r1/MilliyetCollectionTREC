<DOC>
<DOCNO> 26173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/siyaset/siy04.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Maratonda vali skandalı 
</HEADLINE>
<TEXT>

Trabzon’da, Akdeniz Oyunları seçmeleri için düzenlenen maratonda, Vali atletler için kapatılan yolu trafiğe açınca, sporcular ezilme tehlikesi geçirdi 
     ULAŞ ÖZDEMİR Trabzon DHA 

     Trabzon’da, 14’üncü Akdeniz Oyunları seçmeleri için düzenlenen maratonda skandal yaşandı. Avni Aker Stadı’nda toplanan ikisi kadın 24 milli atletin koşacağı Trabzon - Giresun karayolunun 21 kilometrelik bölümü koşu için tamamen trafiğe kapatıldı. Atletler federasyon görevlileri ve polisler eşliğinde koşmaya başladı. 
     Ancak atletler dönüşte hiç ummadıkları bir manzarayla karşılaştı. Vali Adil Yazar’ın talimatıyla yol trafiğe açılmıştı. 
     
     Az kalsın eziliyorlardı 
     Bazı atletler ağır iş makinelerinin altında ezilme tehlikesi geçirirken, yolda görevli polisler atletleri korumada zor anlar yaşadı. Atletizm Federasyonu Temsilcisi Zeki Atlı, olayı bir skandal olarak değerlendirirken, Vali Yazar, "Trafik, atletlerin koşmasını engelliyor muydu Bundan benim haberim yok. Benim kesinlikle kötü bir niyetim yoktu" dedi. 
     
     



 SİYASET 
















</TEXT>
</DOC>
