<DOC>
<DOCNO> 30278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/son/sondun13.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya, G-8 göstericileri için tutukluları naklediyor 
</HEADLINE>
<TEXT>

     Cenova kentinde 20-22 Temmuz'da düzenlenecek G-8 zirvesinde olaylar çıkmasından endişe eden İtalyan hükümetinin, tutuklanacak göstericilere yer açmak için kentteki cezaevlerinde bulunan tutukluları başka cezaevlerine nakledeceği ileri sürüldü. 
     İtalyan basınında çıkan haberlere göre, Cenovadaki cezaevlerindeki 200 tutuklu ve hükümlü, zirve sırasında 600 küreselleşme karşıtı göstericinin tutuklanması olasılığına karşı başka cezaevlerine gönderilecek. 
     Adalet Bakanlığı kaynakları, bu önlemin G-8 karşıtı göstericilerleolası bir gerginlikten kaçınmak amacıyla alındığını belirttiler. 
     Küreselleşme karşıtları, dün İtalya Başbakanı Silvio Berlusconi'ye, G8 Zirvesi'ni durduracaklarını ifade eden bir mektup göndermişlerdi. 
     Kendilerine ''Beyaz Tulumlular'' adını veren küreselleşme karşıtı grubun, Başbakan Berlusconi'ye gönderdiği mektupta, ''Sayın Berlusconi, hedefimiz, antidemokratik ve zararlı zirvenizi durdurmak'' diye yazdıkları belirtilmişti. 






</TEXT>
</DOC>
