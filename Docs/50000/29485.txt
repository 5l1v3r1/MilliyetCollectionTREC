<DOC>
<DOCNO> 29485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/son/sondun23.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Miloseviç ailesiyle temas kurdu, avukatlarını belirledi 
</HEADLINE>
<TEXT>

     Yugoslavya'nın eski Devlet Başkanı Slobodan Miloşeviç'in gözaltında bulunduğu Lahey'de ailesiyle temasa geçtiği ve hakkındaki savaş suçlarına karşı kendisini savunacak avukat heyetini belirlediği bildirildi. 
     Miloşeviç'in avukatlarından Branimir Gugl, yaptığı açıklamada, eski Devlet Başkanı'nı Belgrad mahkemesinde yolsuzlukla ilgili davada savunmakla görevli olan avukatların, Uluslararası Savaş Suçları Makemesi'nde de savunacağını bildirdi. 
     Avukat Gugl, savunma heyetinin Hollanda'ya bugün ya da yarın gideceğini kaydetti. 
     Miloşeviç'in, ''kendisini suçlu hissetmediğini çünkü politikasının Sırbistan halkının çıkarlarını korumak olduğunu ve aynı şeyleri yeniden yapabileceğini'' söylediğini anlatan Gugl, Miloşeviç'in şu an kendisinden çok ailesini düşündüğünü ve onları sakinleştirmeye çalıştığını da söyledi. 






</TEXT>
</DOC>
