<DOC>
<DOCNO> 44774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/ekonomi/eko10.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Fon’u Cumhurbaşkanı denetlesin’ 
</HEADLINE>
<TEXT>

     ATİLLA ÖZSEVER 

     Ulusal Ekonomiyi Güçlendirme Fonu’nun işleyiş ilkeleri netleşmeye başladı. Fon’da toplanan paralar kriz nedeniyle zora düşmüş kuruluşlara kredi olarak verilecek. Fon yönetiminde, işçi ve işveren kuruluşlarının bulunması öngörülüyor. Bu arada yüksek danışma kurulunda, Cumhurbaşkanı Ahmet Necdet Sezer’in bulunması isteniyor. 
     Önce bağış’ niteliğinde olması öngörülen katkıların daha sonra Eczacıbaşı Holding Yönetim Kurulu Başkanı Bülent Eczacıbaşı’nın önerisi ile nemalandırılması görüşü ağırlık kazandı. Üçüncü bir toplantı yapılarak, fona son şekli verilmesi kararlaştırıldı. Kurullara seçim de üçüncü toplantıya ertelendi. 
     
     Fon yönetimi ön eleme yapacak 
     Bir ile beş yıl vadeli, ilk yılı geri ödemesiz olarak kuruluşlara verecek olan fonun diğer özellikleri ise şöyle belirlendi Katkılar bankalarda ortak bir havuzda toplanacak. Bankalar ve fon yönetimi faiz oranını belirleyecek. Kredi verilecek kuruluşlar fonun ön elemesinden geçecek. Kredi verilirken fonun şartları aranacak. Kredinin geri dönmeme riski bankalara ait olacak. Gelir ve giderlerle ilgili tüm bu işlemler, ihale kanunu ve Sayıştay’ın denetimi dışında olacak, her türlü işlem vergi ve harçlardan muaf tutulacak. 
     



 EKONOMİ 



















</TEXT>
</DOC>
