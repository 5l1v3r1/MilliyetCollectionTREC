<DOC>
<DOCNO> 48012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/21/yasam/yas02.html </URL>
<DATE> 2001/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşadığına sevinemedi 
</HEADLINE>
<TEXT>

Kader, iki küçük kız kardeşi ayırdı... Maslak'taki kazada küçük Hatem'in burnu kanamadı ama 3 yaşındaki Meltem can verdi... 
     ŞAKİR AYDIN İstanbul 

     Trafik canavarı İstanbul caddelerinde önceki gece yine canlar yaktı, anaları çocuklarından, ablaları kardeşlerinden ayırdı. Maslak ve Bakırköy'de meydana gelen trafik kazalarında biri minicik bir kız olmak üzere iki kişi öldü, iki kişi de yaralandı. 
     Maslak'taki kaza, evlerine dönen Şentürk ailesinin k busu oldu. Meltem Şentürk adlı 3 yaşındaki kız çocuğunun ölümüne neden olan kaza Sarıyer'de meydana geldi. Şaban Şentürk'ün 26 kullandığı 34 MZE 13 plakalı özel otomobil, Maslak'tan Sarıyer istikametine giderken önce Park Orman mevkiinde yan yoldan önüne çıkan İbrahim Bozali idaresindeki ekmek kamyonetine ardından da trafik ışıklarını taşıyan direğe çarptı. 
     
Bir de aşırı hız kazası      Hurdaya dönen otomobilde sürücü Şaban Şentürk, eşi Bilnur 23 ve 3 yaşındaki kızı Meltem yaralandı. Ailenin 6 yaşındaki diğer kızı Hatem Şentürk ise yara almadan kurtuldu. 
     Ancak Özel Levent Hastanesi'ne kaldırılan yaralılardan minik Meltem, tüm çabalara rağmen kurtarılamayarak can verdi. 
     Diğer kaza ise Bakırköy'de saat 23.00 sıralarında yaşandı. E-5 Karayolu üzerinden Topkapı istikametine giden Tunca Özgül'ün kullandığı otomobil, İncirli mevkiinde aşırı hız ve dikkatsizlik sonucu kontrolden çıkarak bariyerlere çarptı. Özgül hastaneye götürülürken yolda hayatını kaybetti. Görgü tanıkları, Özgül'ün, plakası alınamayan başka bir araçla yarıştığını öne sürdü. 
     



 YAŞAM 













</TEXT>
</DOC>
