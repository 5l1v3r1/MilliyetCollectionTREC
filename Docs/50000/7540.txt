<DOC>
<DOCNO> 7540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/yazar/akyol.html </URL>
<DATE> 2001/02/17/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
HADEP nereye 
</HEADLINE>
<TEXT>

     HADEP'Lİ dört yönetici ziyaretime geldi. Biri eskiden yazılarından tanıdığım "İslamcı aydın" Mehmet Metiner'di. Şimdi HADEP'in Genel Başkan Yardımcısıymış. 
     Ötekiler MKYK üyesi Salih Yıldız, İstanbul İl Başkanı Doğan Erbaş ve İsmail Göldaş... 
     Göldaş'ın "Lozan" adlı bir kitabı var, alt başlığında İsmet Paşa'nın Lozan'daki bir sözü yer alıyor "Biz Türkler ve Kürtler..." Göldaş'ın ikinci kitabı "Takrir - i Sükun Görüşmeleri." 
     Metiner, 28 Şubat'tan önce de kuvvetle ve samimiyetle demokrasiyi savunan İslamcı bir aydındı. 
     İslamcı kesimdeki değişimi konuşurken, Metiner "Siyasal İslamcılık bitti" dedi. İsmail Göldaş da ekledi 
     - Siyasal Kürtçülük de bitti... 
     Din, mezhep ve etnik kimliklerin politik ideoloji haline getirilmesinin fevkalade yanlış olduğu konusunda aynı görüşteydik. 
     
     KİMLİKLER politik ideoloji haline getirilmemeli, devlet de baskı yapmamalı, liberal hürriyetler Türkiye'de de gerçekleşmeli idi. 
     Ben hemen "üniter devlet"i vurguladım. Çünkü bireysel liberal özgürlükler etnik milliyetçi militanizmi besleyecek şekilde algılanmamalı, ülke bütünlüğü kadar üniter yapı da titizlikle korunmalı, düşünceler bu yönde evrilmelidir. 
     Metiner şu cevabı verdi 
     - Elbette üniter devlet 
     Sonra Metiner, CNN TÜRK'te Birand'ın "Manşet" programında da "üniter devlet"i savundu, bırakın ayrılıkçılığı, federasyon tezini bile reddetti. 
     Doğrusu şaşırmıştım. Metiner böyle düşündüğü için değil, böyle düşünen birini HADEP'liler Genel Başkan Yardımcısı yaptığı için.... Çünkü, çok iyi biliyorum ki, Metiner, kanaatlerini dosdoğru söyleyen, 'takıyye'yi kişiliğe ve ahlaka aykırı sayan düzeyli bir entelektüeldir. 
     
     HADEP kısa sürede, bütünüyle ve bu kadar değişmiş olabilir mi "Türk bankalarından kredi almayı" bile "satılmışlık" sayan kör etnik milliyetçilikle Stalinci bir sol ve siyaset anlayışı PKK'nın ideolojisini oluşturmuştur. Bu yüzden PKK öteki etnik hareketlerden çok daha kanlı olmuştur. 
     HADEP ve PKK hukuken elbette ayrı, ama ideoloji ve taban bakımından ilintilidirler. Buna rağmen, Metiner, Göldaş ve arkadaşlarının sözleri fevkalade önemli ve değerlidir HADEP'teki bir değişim ihtiyacının işaretidir. 
     Değişimde Apo'nun yakalanmasının, terörizmin askeri yenilgisinin ve "siyasallaşma" stratejisinin elbette rolü büyük. Ama bir de HADEP'i değişime zorlayan sosyolojik bir gerçek var Türklerle Kürtler bölünemeyecek kadar, federasyon falan gibi "iki ayrı vatandaş kategorisine" ayrılamayacak kadar kaynaşmışlardır. Bunu Graham Fuller gibi yabancı gözlemciler bile yazmıştır. 
     Yüzde 4'te kalan HADEP, bu toplumsal realiteye aykırı bir etnik şovenizmin de tıkandığının fark ediyor olmalı ki, Metiner'lerin diliyle konuşmak ve değişmek ihtiyacını duyuyor. Onlar daha çok böyle konuştukça, eskiden militanizme yöneltilmiş olan parti gövdesindeki değişim de hızlanacaktır. 
     Onların bu açılımı cevapsız, teşviksiz kalmamalıdır. 
     
     





HADEP nereye 


Başbuğ'un serveti 


Lekeli koltuk... 


'IMF'nin körlüğünü telafi edeceğiz' 


TGRT’de bir Özal mı 


Barışın ilmiği kimin elinde .. 


Olağandışı olağan 


Organizasyon özürlülere 


Yılmaz "Sivil yönetim güçsüz" 


Beyin katliamı 


HADEP'te devrim 


Hedef sadece askeri değil 


EGS'de ortak satışları... 


Bakan olmanın dayanılmazlığı 


5'li mektup 


Yitik savaşların yaralıları 


Köprü geçişi bedava olsa trafik rahatlar 


Hayrattır - ihtiyacın varsa çekinme al... 


</TEXT>
</DOC>
