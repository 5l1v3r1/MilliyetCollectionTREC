<DOC>
<DOCNO> 6771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/ekonomi/eko06.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İhlas’dan hayali murabaha’ 
</HEADLINE>
<TEXT>

Hayali ihracat raporundan İhlas Finans da çıktı 
     EKONOMİ SERVİSİ 

     Hesap Uzmanları Kurulu’nun Orhan Aslıtürk ile Muhammet Ciğer’in kurduğu ASCOR adlı ortaklıkta ilgili hazırladıkları raporda, 1995 - 1998 yılları arasında İhlas Finans’ın da hayali ihracat gerçekleştirdiği ortaya çıktı. 
     Raporda, özel finans kurumlarının hayali ihracat yanında "hayali murabaha" denilen yöntemle de haksız kazanç elde ettikleri görüldü. 
     Bir şirket ile özel finans kurumu arasında yapılan bu anlaşmada, şirketin ihtiyacı olan malı, finans kurumu alıyor. Şirketten parasını vadeli olarak tahsil ediyor. Şirket bir anlamda kredilendirilmiş olan malın bedelini vadesi geldikçe taksitler halinde geriye ödüyor. Hayalisinde ise ortada mal olmadan yapılan anlaşma sonucunda mal satın alınmış ve şirkete devredilmiş gibi gibi faturalaşmalar yapılıyor. 
     Ciğer uzmanlara verdiği ifadede kendi şirketleri dışındaki şirketlerin faturalarını da hayali ihracatta kullanmak için Özel finans kurumları ile murabaha yöntemi üzerinde anlaştıklarını açıkladı. 
     Ciğer, murabaha için anlaşılan kurumların arasında İhlas Finans’ın da bulunduğunu söyledi. 
     


 EKONOMİ 




















</TEXT>
</DOC>
