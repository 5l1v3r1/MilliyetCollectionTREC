<DOC>
<DOCNO> 7785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/19/siyaset/siy05.html </URL>
<DATE> 2001/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
RP’nin kaderi DYP ile kesişti 
</HEADLINE>
<TEXT>

Şevket Kazan’ın yeni çıkan kitabına göre Demirel iki gün gecikse RP değil, DYP kapatılacaktı 
     ANKARA ANKA 

     9. Cumhurbaşkanı Süleyman Demirel’e bağlı Adalet Partililer AP 12 Eylül’den sonra DYP’yi kurmasalar, kapatılan Refah Partisi RP diye bir partinin siyasal yaşamda hiç yer almayacağı, RP yerine bugün Doğru Yol Partisi’nin DYP kapatılan bir parti olarak tarihe geçeceği ortaya çıktı. 
     RP’nin yasaklı yöneticisi Şevket Kazan, geçen yıl çıkan 28 Şubat kitabının ardından RP’yi anlatan bir kitap daha yazdı. Kazan, halen baskı aşamasında olan ve 28 Şubat’a kadar piyasaya çıkması beklenen kitabında 28 Şubat’ın kader ortakları RP ile DYP arasında 18 yıl önce daha kuruluş aşamasında yaşananan çarpıcı bir rastlantıyı günışığına çıkardı. Kazan, kitabında, 12 Eylül’den sonra kuracakları parti için DYP ismini düşündüklerini, ancak AP’lilerin bu isimle parti kurmaları üzerine RP’yi kurduklarını anlattı. 
     Kazan, DYP isminin kendilerinden çalındığı konusunda bir suçlamada bulunmazken, kendilerinden önce aynı isimle AP’lilerin parti kurmalarını, "Demirel’in siyasi tecrübe ve zamanlama ustalığına" bağladı. 
     


 SİYASET 











</TEXT>
</DOC>
