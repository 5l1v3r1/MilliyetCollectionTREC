<DOC>
<DOCNO> 41849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/ekonomi/eko05.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzmanlar uyardı Panik yapmayın 
</HEADLINE>
<TEXT>

     EBRU SUNGUR 

     Borsa uzmanları, ABD’deki terörist saldırının ardından dün bir günlüğüne işleme kapatılan İMKB’nin, bugün açılışında panik satışlarla karşılaşabileceği uyarısında bulundular. Global Menkul Araştırma Direktörü Kaan Çevik, son olayın bugüne kadar yaşanan hiçbir krize benzemediğini vurgulayarak, "Yatırımcılar ne yapmaları gerektiğini kavrayamıyor. New York Borsası açıldıktan en az iki hafta sonra önümüzü net olarak görebiliriz" dedi. 
     
     Borsa satış baskısında açılabilir’ 
     Garanti Yatırım Araştırma Müdürü Mahmut Kaya ise bugün İMKB’nin açılışında kısa süreli bir panik havası yaşanabileceğine dikkat çekti. Kaya, "Yabancıların spekülasyonlarla portföy değişimi yapacağını sanmıyorum. Yerli yatırımcılar da spekülasyona kulak tıkamalı" dedi. Eczabaşı Menkul Değerler Portföy Yönetim Müdürü Nurgul Yılmazkaya da İMKB’nin bugün moral kaybı, düşük hacim ve satış baskısında açılacağı görüşünü savundu. 
     



 EKONOMİ 

















</TEXT>
</DOC>
