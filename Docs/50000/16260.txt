<DOC>
<DOCNO> 16260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/son/sondun06.html </URL>
<DATE> 2001/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Paris'te Anadolu Kültür Merkezi'ne molotof attılar 
</HEADLINE>
<TEXT>

     Fransa'nın başkenti Paris'te faaliyet gösteren Anadolu Kültür Merkezi'ne, bu sabaha karşı molotofkokteylli saldırı düzenlendi. 
     Anadolu Kültür Merkezi Başkanı Demir Fıtrat Öngen, basına yaptığı yazılı açıklamada, derneğin 17 yıldır faaliyet gösterdiğini ve şu ana kadar tehdit almadıklarını belirterek, saldırının amacının ideolojik olduğunu tahmin ettiklerini belirtti. Saldırıda derneğin vitrini tahrip oldu. 
     Öte yandan Uluslararası Af Örgütü'nün Paris'teki bürosu aşırı sol örgüt militanları tarafından işgal edildi. 
     Militanların, Türkiye'de cezaevlerindeki eyleme destek vermek amacıyla bu tür eyleme giriştikleri ve Uluslararası Af Örgütü'nden birheyetin en kısa zamanda Türkiye'ye gitmesini istedikleri bildirildi. 




</TEXT>
</DOC>
