<DOC>
<DOCNO> 32256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/spor/spo02.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaşı Pogon açtı 
</HEADLINE>
<TEXT>

Polonya kulübü, Hakan Bayraktar’ın bonservisi için ret yanıtı aldığı Futbol Federasyonu’nu FIFA’ya şikayet edecek ve geçici lisans isteyecek 
     YUSUF KOBAL 

     Arayış sürüyor 
     FENERBAHÇE’ye transfer olabilmek için Polonya’nın Pogon takımına giden ve yeni kulübü ile birlikte İsviçre’de kamp yapan Hakan Bayraktar, Futbol Federasyonu’ndan ağır bir yara aldı. Pogon Kulübü, federasyona başvurarak genç futbolcunun lisansını istedi, ancak olumsuz bir yanıtla karşılaştı. Polonya ekibi bunun üzerine durumu Gaziantep’e bildirip, rotayı FIFA’ya çevirdi. 
     
     Kampa gelmeyecek 
     POGON, FIFA’dan Hakan Bayraktar için geçici lisans çıkarılmasını talep etti, ayrıca Futbol Federasyonu hakkında da şikayette bulundu. Hakan da federasyonun kurallara aykırı davrandığını, lisansını alamadığı için FIFA’ya gideceğini söyledi. Fenerbahçe Kulübü ise bu gelişmeler üzerine beklemeye koyulurken, Hakan’ın Almanya kampına davet edilmeyeceği öğrenildi. 
     
Artık tecrübe      Geçiş dönemi bitti 
     SARI - Lacivertli takımın genç yıldızı Serhat, geçen yıl bir geçiş dönemi yaşadığını, bu yılın çok daha farklı olacağını söyledi. Golcü oyuncu, "Bir anda büyük starlarla yan yana oynadım. Artık arkadaşlarımı ve Türkiye’yi tanıdım. Tecrübe kazandım. Kendime daha çok güveniyorum" diye konuştu. 
     
     Benden hırslısı yok 
     ALMANYA kampında Teknik Direktör Denizli’nin gözüne girip formayı mutlaka kapacağını belirten Serhat, "Benim kadar hırslı bir futbolcu dünyada yoktur. Daha çok gencim ve büyük başarılara imza atmak istiyorum. Bunu gerçekleştireceğimi yakın bir zamanda herkes görecek" ifadelerinin kullandı. 
     
Yönetim beklemede      SARI - Lacivertli yönetim Teknik Direktör Denizli’nin ısrarla istediği Geremi konusunda Real Madrid’ten haber bekliyor. Geremi’yi kiralama konusunda ısrarcı olan Fenerbahçe, İspanyol kulübünün bu futbolcuya müşteri bulumaması halinde transferin kesinlikle biteceğine inanıyor. 
     GEREMİ için 11 milyon dolar bonservis ücreti isteyen ve bu yüzden bir hayli zorlanan Real Madrid, Fenerbahçe’nin yaptığı teklife önümüzdeki hafta içinde cevap vereceğini bildirdi. Eğer iki kulüp anlaşmaya varırsa Geremi, Sarı - Lacivertli takımın Almanya kampına katılacak. 
     
Almanya’ya gittiler      FENERBAHÇE, Almanya’ya giderek Teknik Direktör Denizli’nin uğurlu saydığı Frankfurt yakınlarındaki Wiezensee kasabasında bir otele yerleşti. Dün öğleden sonra İstanbul’dan yazlık giysilerle hareket eden kafileyi Almanya’da soğuk bir hava karşıladı. Sarı - Lacivertli takım bugün bir çalışma yaptıktan sonra yarın da Denizli’nin eski takımı A.Achen ile karşılaşacak. 
     
Futbolculardan anlamlı yardım      FENERBAHÇELİ futbolcular, Teknik Direktör Mustafa Denizli’nin oluşturduğu Samandıra Yardımlaşma Sandığı için tam 100 bin dolar topladılar. Sarı - Lacivertli oyuncular yönetim tarafından ödenen transfer taksitleri ile primlerin bir kısmını bu fona yatırarak, Samandıra çalışanlarına dağıtılmasını sağladılar. 
     
Revivo öğrendi Uche direniyor      İSRAİLLİ yıldız Revivo, Fenerbahçe’ye transfer olduktan sonra bir yıl içinde küçük oğlu ile birlikte Türkçe’yi söktü. Revivo artık her fırsatta arkadaşlarıyla Türkçe anlaşıyor. Sarı-Lacivertli takımın en eski yabancı Uche ise aradan dokuz yıl geçmesine rağmen Türkçe’yi hala konuşamayarak herkesi hayrete düşürüyor. 
     



 SPOR 
























</TEXT>
</DOC>
