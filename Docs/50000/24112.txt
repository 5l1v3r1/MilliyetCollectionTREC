<DOC>
<DOCNO> 24112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/son/sonspo07.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbolcular yandı 
</HEADLINE>
<TEXT>

     Futbol Federasyonu, Profesyonel Futbol Talimatı'nda yapılan değişikliklerle, ''kulüp-futbolcu ihtilaflarının'' önünü kapadı. 
     Yeni uygulamalara göre, kulüpler artık noter rezervazyonuyla transfer dönemini aşamayacak. Futbolcuya ceza belirli ölçütler çerçevesinde verilebilecek. Keyfi para cezası verilemeyecek. Kadro dışı bırakılan futbolcular, başı boş bırakılamayacak. Futbolcuya alacağı, ''keyfi'' olarak ödenemeyecek. Satıştan kalan futbolcuya, kadroya girmesi durumunda ödeme yapılacak. Futbolcu, ''hastayım-sakatım'' gibi mazeretlerle yükümlülüklerini yerine getirmemezlik yapamazken, kadro dışı bırakılan futbolcuya antrenör ve saha tahsis edilecek. 
     
     Değişiklikler ve gerekçeleri 
     Resmi Gazete'de yayımlanarak yürürlüğe koyulan değişiklikler ile 
     Futbol Federasyonu'nun gerekçeleri şöyle 
149   15-31 Ocak tarihleri arasında noterde imzalanan sözleşmelerin lisans için gerekli tüm belgelerle birlikte 31 Ocak gününe dek Futbol Federasyonu'na ibrazı zorunludur. Noter rezervasyonuyla 31 Ocak tarihi sonrasında da sözleşme yaptırıldığı iddia ediliyordu 
149   Talimatta belirtilen istisnai haller dışında tüm profesyonellik sözleşmeleri 5 yıla kadar süreli olabilir. Ancak sona eriş tarihi 31 Mayıs olarak tespit edilmesi zorunludur. Daha önce sözleşmeler süresizdi 
149   Kulüpler, hazırlayacakları iç yönetmelik ve ceza talimatlarını, 1 Ağustos-30 Ağustos tarihleri arasında federasyona göndermek zorundadır. Süresinde ceza talimatlarını federasyona göndermeyen kulüplerin, futbolculara sezon içinde verecekleri para cezaları dikkate alınmaz. Kulüpler tarafından sezon içinde ceza talimatlarının değiştirilmesi durumunda, yapılan değişiklikler bir sonraki sezondan itibaren geçerli olur. Daha önce ceza talimatları gönderim tarihinde sınırlama yoktu. Ceza verileceği dönemde düzenleme yapıldığı iddiaları vardı. 
149   Kulüpler, kadro dışı bırakılan futbolcuların antrenman yapabilmeleri için en az bir antrenör yönetiminde, antrenman yapabileceği saha göstermek zorundadır. Futbolcu, kulübe gelmemesi durumunda 'kendine kulüp bul dediler' gerekçesine sığınabiliyordu 
149   Futbolcular tarafından hastalık ve sakatlık nedeniyle alınacak istirahat raporlarının 5 gün içinde kulübe ve Futbol Federasyonu'na bildirmesi zorunludur. Bildirmediği taktirde futbolcu bir hak talebinde bulunamaz. Kulübe gelmeyen futbolcu, kulüp şikayetinde 'sakattım-hastaydım' biçiminde mazeret belirtiyor, şikayet olunca da rapor alıyordu. Raporda tarih sınırlaması yoktu 
149   Futbolcunun uzatmaya esas transfer ücreti bakiyesinin yüzde 50'si garanti ücret olarak, 2'şer ay ara ile 4 taksitte futbolcuya kulüp tarafından ödenir. Bakiye yüzde 50'lik bölüm ise maç başı ödeme olarak kulüp tarafından futbolcuya ödenir. Maç başı ödemeler, futbolcunun resmi müsabakalarda düzenlenen 18 kişilik müsabaka isim listesine girmesi halinde her ayın son iş gününde futbolcuya ödenir. Daha önce tutarın tamamı, kadroya girmese dahi, 2'şer ay aralı taksitlerle ödeniyordu. 
     







</TEXT>
</DOC>
