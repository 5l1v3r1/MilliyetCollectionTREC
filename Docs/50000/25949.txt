<DOC>
<DOCNO> 25949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/09/son/sonspo08.html </URL>
<DATE> 2001/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü'nün golcüsü Cafer Trabzon'da...Hami imzaladı... 
</HEADLINE>
<TEXT>

     Trabzonspor, iç transferde kaptan Hami ve kaleci Metin Aktaş ile yeniden sözleşme imzaladı. 
     Mehmet Ali Yılmaz Tesisleri'nde, kulüp futbol şubesi sorumlusu Serdar Bali ile yönetim kurulu üyesi Coşkun Kahraman'ın hazır bulunduğu imza töreninde, Hami ve Metin boş sözleşmeye imza attılar. Kaptan Hami, iç transferde ilk imzaları kendilerinin attığını belirterek, ''Yuvamda kaldığım için mutluyum. Trabzonspor'a severek, isteyerek imza attım. Diğer takım arkadaşlarıma da istenirse transfer konusunda yardımcı olurum. Onlara Trabzonspor'da futbol oynamanın büyüklüğünü ve Trabzonspor'un onlara neler kazandıracağını anlatırım''dedi. 
     Kaleci Metin ise takım kaptanı Hami ile birlikte tereddütsüz olarak boş sözleşmeye imza attıklarını kaydederek, ''Trabzonlu ve Trabzonsporlu olmamız nedeniyle bunu yaptık. Yönetim de bu konuda gereğini yapacaktır''diye konuştu. 
     Öte yandan Trabzonspor'un dış transferde renklerine bağlamak istediği Ankaragücü'nün golcü oyuncusu Cafer, Trabzon'a geldi. Mehmet Ali Yılmaz Tesisleri'nde yöneticilerle görüşen Cafer, kendisinin bordo-mavili takımla anlaşmaya vardığını, bonservis konusunda küçü pürüzlerin ortadan kaldırılması durumunda sözleşme imzalayacağını söyledi. 
     







</TEXT>
</DOC>
