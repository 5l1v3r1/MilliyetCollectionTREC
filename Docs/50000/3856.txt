<DOC>
<DOCNO> 3856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/yazar/alpay.html </URL>
<DATE> 2001/01/25/ </DATE>
<TIME>  </TIME>
<AUTHOR> Şahin ALPAY  </AUTHOR>
<HEADLINE>
Parti kapatma 
</HEADLINE>
<TEXT>

     Türkiye, yargı organları ve yargıçların oylarını görüşlerini kararları ve gerekçeleriyle açıklamaları ilkesinden uzaklaşalı çok oldu. Anayasa Mahkemesi'nin 22 Ocak günü yayımladığı "basın duyurusu" yine de yadırgandıysa da, denebilir ki anayasa değişikliklerinin anayasaya uygunluğunu denetleyemeyeceğine göre Mahkeme'deki çoğunluk başka çare kalmadığını düşündü. 
     Yine de Anayasa Mahkemesi Başkanı siyasi partilerin kapatılmasıyla ilgili kararların üçte iki çoğunlukla alınmasının sakıncalarını Başbakan'a anlattığına göre, bu "duyuru"ya ne lüzum vardı diye sorulabilir. Orada da Mahkeme'nin hükümete yeterince güvenmediği, doğrudan kamuoyuna seslenerek parlamentoyu etkilemek istediği anlaşılıyor. 
     Mahkeme Başkanı Sayın Mustafa Bumin, yaptığı kişisel açıklamalarda şu iki noktanın altını çizdi 1 Mahkeme, kapatma kararlarının üçte iki çoğunlukla alınmasına karşıdır, yoksa 2 Partilerin hangi koşullarda kapatılacağına dair hükümlerin, Avrupa İnsan Hakları Sözleşmesi, AİH Mahkemesi'nin, ABD Yüksek Mahkemesi'nin kararlarıyla belirlenen Batılı standartlara kavuşturulmasına bir itirazı yoktur. 
     Bilindiği üzere Anayasa Mahkemesi 1998'de, RP'nin kapatılmasını bir anlamda "kılıfına uydurabilmek" için Siyasi Partiler Kanunu'nun 103. maddesini iptal etmişti. TBMM 12 Ağustos 1999'da bir partinin hangi koşullarda "anayasaya aykırı eylemlerin odağı haline" geleceğini yeniden tanımladıysa da, Başsavcı'nın itirazı üzerine Mahkeme, 12 Aralık 2000'de 103. maddeyi 5'e karşı 6 oyla yeniden iptal etti. Muhalif kalanlar arasında Sayın Bumin de bulunuyordu. Dolayısıyla Bumin'in bu konuda ne düşündüğünü merak edenler karşıoy yazısına bakabilirler. 
     Ancak herhalde şimdi üzerinde durulması gereken en önemli husus, siyasi partilerin kapatılmasıyla ilgili Batı standardının ne olduğu. Avrupa Konseyi'nin bu konuda kurduğu Venedik Komisyonu 'nun raporu bunu çok açık bir şekilde tanımlıyor. Çeşitli yazılarımda değindiğim bu tanımı, bu defa da konunun uzmanı, İ.Ü. Hukuk Fakültesi öğretim üyesi Doç. Dr. Oktay Uygun 'un kaleminden aktarayım 
     "Siyasi partilerin yasaklanması ya da kapatılması ancak... demokratik anayasal düzeni yıkmak için şiddet kullanılmasını savunması ya da şiddeti politik bir araç olarak kullanması durumunda meşrudur. Bir partinin anayasanın barışçıl yollarla değişmesini savunması, tek başına, o partinin yasaklanması ya da kapatılması için yeterli gerekçe olamaz. Partilerin yasaklanması ya da kapatılması önlemine ancak çok istisnai durumlarda başvurulabilir." 
     Anayasa Mahkemesi benimsemeye hazır olduğuna göre, TBMM derhal bu standardı anayasaya geçirmeli. Ama daha önemlisi, hiç bir hukuki düzenlemeye gerek kalmadan yargıçların kendilerinin Batı standartlarını benimseyip uygulamaları. 
     
     





Hukuk... 


Parti kapatma 


Küçük Amerika... 


Gensoru... 


Düğmeye asıl şimdi basılacak 


Terörü lanetlemekten başka ne denebilir ki .. 


Soykırım 


Abdülmecid'in şikayeti 


Zor günler... 


Fransız firmaları imza peşinde 


Vizontele 


Karambol 


Yolsuzluk, tam yol 


İşin doğrusu "Profesyonelleşme..." 


Şimdiye dek neredeydiniz 


Savunma hakkı, ama... 


69 çözümü 


Altınları alamayan RTÜK'ün kapısında 


Sakın eve girmeyin 


Süt üreticisi "ağlıyor" 


</TEXT>
</DOC>
