<DOC>
<DOCNO> 44955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/ekonomi/eko04.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Oral Vergi indirimi yok 
</HEADLINE>
<TEXT>

     ÖNDER YILMAZ Ankara 

     Maliye Bakanı Sümer Oral, Başbakan Ecevit’in gündeme getirdiği vergilerde indirime gidilmesi konusunda, "vergi indirimi şu an için söz konusu olamaz" dedi. 
     Oral, vergi indiriminin ekonomik programı olumsuz etkileyeceğini dile getirerek, "Program planlanan sınırlar içinde yürüyor. Bunu bozacak hiçbir adım atmayız" diye konuştu. 
     Oral vergi indirimine ilişkin geçmişte bazı uygulamaları hayata geçirdiklerini dile getirerek, "Taşıt vergisi indirimi başta olmak üzere özellikle Anadolu’ya yönelik vergi indirimlerini hayata geçirdik" dedi. 
     Vergi hedeflerinin yakalanmasında sıkıntı olmadığını kaydeden Oral, 37.7 katrilyonluk yıl sonu hedefinin tutturulacağını, ocak - ağustos dönemi vergi toplamının 25 katrilyonu bulduğunu belirtti. 
     



 EKONOMİ 























</TEXT>
</DOC>
