<DOC>
<DOCNO> 8445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/23/ekonomi/aeko.html </URL>
<DATE> 2001/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanlış yaptın Carlo 
</HEADLINE>
<TEXT>

IMF yönetimi Türkiye Masası Şefi Carlo Cotterelli’yi kendilerini zamanında uyarmamak ve Türkiye Merkez Bankası’nı yanlış yoldan çevirmemekle eleştiriyor 
     HABER MERKEZİ 

     Türkiye krizi, Uluslararası Para Fonu IMF yönetiminde de deprem yarattı. IMF Türkiye Masası Şefi Carlo Cottarelli, kasım krizinin ardından yaşanan gelişmelere ilişkin hazırladığı raporda Merkez Bankası’nı suçlayınca, ABD’den tepki gördü. IMF Türkiye Masası Şefliği’ne, rakamları doğru yorumlayıp uyarı yapmamakla suçlanan Cottarelli’nin yerine başka bir isim getirilmesi de tartışıldı. 
     22 Kasım’da patlak veren ve 7.2 milyar doların Türkiye’den çekilmesiyle sonuçlanan krizin ardından yaşanan gelişmelerle ilgili rapor hazırlayan Cottarelli, Merkez Bankası yönetimini zamanında önlem almamakla suçladı. Mart 2000’den itibaren verilen taahhütler konusunda gecikmeler yaşandığı, uyarılara karşın adım atılmadığı belirtilen raporda, Merkez Bankası, Fon’a devredilen bankalar konusunda da eleştirildi. Cari açık konusunda gerekli önlemleri almamak da Merkez Bankası ile Hazine yönetimine yöneltilen eleştiriler arasında yer aldı. 
     Türkiye raporunu değerlendiren IMF yönetimi Cottarelli’ye tepki gösterdi. IMF merkezindeki değerlendirmelerin ardından Cottarelli’ye verilen mesaj şu oldu "Suçladığın Merkez Bankası’nın elindeki rakamlar sizin de elinizin altındaydı. Neden Türkiye Merkez Bankası’nı yanlış yoldan çevirmediniz ve neden bizi zamanında uyarmadınız." 
     
     Kaçış senaryosu 
     Kulislerde dile getirilen "senaryolara" göre, devalüasyon kararı, başta ABD kaynaklı olmak üzere yabancı yatırımcıların Türkiye’den ayrılmasına olanak sağlamak için geciktirildi. 
     Güney Kore krizinde yabancı sermayenin devalüasyondan hemen önce ülkeyi terk ettiği ve bu ülkedeki IMF temsilcisinin zamanında yaptığı uyarılar nedeniyle terfi ettirildiğine işaret edildi. 
     
Yeni taleplerimiz olacak’      ANKARA Milliyet 

     IMF Türkiye Masası Şefi Carlo Cottarelli önceki gün ayrıldığı Ankara’ya, döviz kurunu dalgalanmaya bırakma kararı üzerine dün sabah geri döndü. Gazetecilerin sorularını yanıtlayan Cottarelli, dalgalı kur politikasının programa etkilerine ilişkin soruyu yanıtlarken, "Genel olarak hükümetin hedefini ve stratejisini, dezenflasyon stratejisini değiştirmeyecek. Elbette bizim gözden geçirmeye uymasında birtakım taleplerimiz olabilir, makro ekonomik çerçevenin gözden geçirilmesi konusunda’’ dedi. IMF ekibinin yakında tekrar geleceğini açıklayan Cottarelli, ’Kötümser düşünenler var. Her şey o kadar da kötü mü ’’ şeklindeki soruya karşılık şöyle konuştu 
     "Hayır. O kadar da kötü olmadığını söylemeliyim. Tabii bu şuna da bağlı, bu yeni kur politikasının geçiş döneminin nasıl yönetildiğine bağlı. Hükümet de dezenflasyon hedefine bağlı kaldığını söylemişti. Dolayısıyla iyi gidececektir.’’ 
     


 EKONOMİ 


















</TEXT>
</DOC>
