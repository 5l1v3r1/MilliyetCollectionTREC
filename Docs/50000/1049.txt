<DOC>
<DOCNO> 1049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/yazar/talu.html </URL>
<DATE> 2001/01/07/ </DATE>
<TIME>  </TIME>
<AUTHOR> Umur TALU  </AUTHOR>
<HEADLINE>
Şaşırtma, şaşkınlık, şaşılık 
</HEADLINE>
<TEXT>

     Cavit Çağlar Interpol marifetiyle aranıyor, "Görüldüğü yerde" denerek. 
     Şimdi Interpol "görüldüğü yerler"in listesini çıkarsa... 
     Doğru Yol Partisi, 
     Türkiye Büyük Millet Meclisi, 
     Devlet Bakanlığı, 
     Demirel'in Çankaya Köşkü, 
     Devlet bankaları, 
     Örtülü ödenek kullanımları, 
     Vali Hayri Bey adına açılan hesaplara aktarılan "devletin gizli işleri" paraları, 
     Medya ilişkileri, 
     28 Şubat manevraları, 
     Vesaire. 
     Interpol sorsa, "Bu kadar çok yerde görülen birisini nasıl olur da hiç görmediniz " diye... 
     Interpol uyarsa, "Demirel ile ilişkileri dolayısıyla arıyorsunuz ama, ilk ismi sadece Murat diye yazmışsınız... Sadece o kadar mı " diye. 
     Nasıl bir şaşı şaşırtmacadır bu 
     
     ... 
     
     Yukarıdaki "mekanizma"ya ilişkin değil, sadece bir "arıza"ya dönük hesap sormanın tipik örneği. 
     Yukarıdaki adımların ve işin içindeki adamların hiç birini sorgulamaz, sadece ayağın takıldığı yere bakar. 
     
ENFLASYON OYUNU      Bu şaşı şaşırtmacanın bir başka önemli örneği "enflasyon bayramı"nda ortaya çıkıyor ve herkesin hayatını etkiliyor. 
     Bakın son tahvil ve bono ihalelerinde faiz yüzde 65 ve üzerinde belirlendi. 
     Bankalar "verdikleri borç" karşılığında devletten bu faizi alacaklar. 
     Ücret ve maaşlar belirlenirken öne sürülen "enflasyon hedefi" bir yana, "gerçekleşen enflasyon" açısından da yüksek bir oran. 
     Ama ya "gerçekleşen enflasyon" daha yüksekse 
     
     ... 
     
     Enflasyonla istatistikleriyle ilgili tüm temel metinler "yıllık ortalama enflasyonu" dikkate alır. 
     Yani, yılın her ayında fiyatlar seviyesinin bir önceki yılın aynı ayına göre artışını ve bunların ortalamasını. 
     Türkiye'de de böyle olurdu. Hatta bu yüzden siyasi tartışma da çıkardı. 
     Bu hesaplama, sadece aralık aylarını dikkate alan ve yıl içindeki oynamaları atlayan "yıllık oran"a göre çok daha kesin ve doğrudur ama, bu "bayram"da ona yer yok. 
     Önceki gün bu köşede bir parantez içinde dikkat çekilen bu "şaşırtma"yı dün Melih Aşık'ın köşesinde İTO İstatistik Müdürü Sabiha Güzel de vurguluyordu. Bir de, DYP'li Ufuk Söylemez telaffuz etti. 
     
     ... 
     
     Durum şöyle 
     Hükümetin bizlere cömertlikle sunduğu ve herkesin kabullendiği "müjde"ye göre... 
     1999'da yüzde 62.9 olan toptan eşya endeksi artışı 2000'de yüzde 32.7'ye indi... 
     1999'da yüzde 68.8 olan tüketici fiyatları artışı da 2000'de yüzde 39'a düştü. 
     Çok sevindik 
     Oysa, "vicdanı yerinde ve aklı henüz başında" olanların teslim edeceği gibi, yıllık ortalamalar dikkate alınırsa durum şu 
     1999'da yüzde 53.1 olan toptan eşya fiyatları artış oranı 2000'de yüzde 51.4'e indi... 
     1999'da yüzde 64.9 olan tüketici fiyatları artış oranı da 2000'de yüzde 54.9'a düştü. 
     Özet Gerçek enflasyon halk açısından yüzde 54.9, işletmeler açısından da yüzde 51.4. 
     Evet düşüyor ama, ancak bu kadar 
     
     ... 
     
     O yüzden, "daha aşağısına razı olmayan" bankaların talep ettiği faiz "gerçek ve geçmiş enflasyona göre" haklı 
     Siz bir banka değilseniz, hele hele "gerçekleşen enflasyon"a göre ancak maaş - ücret farkı, gelecek enflasyona göre de "zam" bekliyorsanız, güle güle kullanın 
     Çünkü hem "gerçek enflasyon"u yediniz ve bedelini ödediniz, hem de onu gözden kaçıran hesaplarla haraç ödüyorsunuz. 
     
     ... 
     
     Bir ülke ve halkı bu kadar istikrarlı ve yüzsüzce aldatılır mı 
     "Ben o kadar zengin miyim" diye soracağınıza... 
     "Biz o kadar salak mıyız" diye de sorabilirsiniz 
     
     





SİCİLYA 
Burası Akdeniz kokuyor 


Resmi hesap... 


Dokunabilmek... 


Adlarında i harfi var 


Çocuklarımızın geleceği için... 


Öngörü ve yönetim 


Tanımadığımız "bizim" insanlarımız 


YÖK'e ne oluyor 


Bir af daha kapıda... 


Yasa çiğneyen kazanıyor... 


Şiddet tarlasındaki şaşkınlar 


Marquez hayatta ve sağlıklı 


Kıssadan hisse 


Kubrick çağı 


Şaşırtma, şaşkınlık, şaşılık 


Demirel Beyaz Saray'a bile Çağlar'la gitmişti 


Türkiye, yeni partisini bekliyor 


Bağışın da raconu var 


</TEXT>
</DOC>
