<DOC>
<DOCNO> 16290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/son/sonspo03.html </URL>
<DATE> 2001/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Başkentte moral arıyor 
</HEADLINE>
<TEXT>

     Lig lideri Fenerbahçe, yarın deplasmanda oynayacağı Ankaragücü maçını kazanarak, moral bulmak istiyor. 
     Ligde geçen haftada Denizlispor'a 2-1 yenilen, hafta içinde de Türkiye Kupası finalinde Gençlerbirliği'ne penaltı atışları sonucu kupayı kaybeden sarı-lacivertli ekip, Ankaragücü maçını kazanarak, kötü gidişe son vermek amacında. 
     Ankaragücü maçının son çalışmasını bu sabah Samandıra Tesisleri'nde basına ve taraftara kapalı olarak gerçekleştiren Fenerbahçe, akşam üzeri Ankara'ya gidecek. Sarı-lacivertli takımda Rüştü'nün sakatlığı sürüyor. Milli kalecinin Ankara'da oynayıp oynamayacağına maç saatinde karar verileceği bildirldi. 
     Sarı-lacivertli takımın, Başkent'li renktaşına karşı sahaya Rüştü Oğuz , Zoran Mirkoviç, Misko Mirkoviç, Mustafa Doğan, Lazetiç, Ogün, Johnson, Revivo, Abdullah, Baliç, Andersson muhtemel 11'i ile çıkması bekleniyor. 
     Ankara 19 Mayıs Stadı'nda saat 19.00'da başlayacak maçı hakem Mustafa Çulcu yönetecek. 
     
     
     



</TEXT>
</DOC>
