<DOC>
<DOCNO> 44346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/yazar/pulur.html </URL>
<DATE> 2001/09/30/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıssadan hisse gibi... 
</HEADLINE>
<TEXT>

     SIRA geldi, eski ve sadık okurlarımızdan Önder Kirazoğlu'nun anlattığını yazmaya... 
     Önder Kirazoğlu, bizim 30 yıl önce yazdığımız bir olayı bizden daha iyi hatırlıyor ve anlatıyordu. 
     Bu arada kendisi de ilginç bir olay anlattı ve ekledi 
     "Tam Hasan Pulur'luk " 
     
     OLAY şu... 
     Önder Kirazoğlu, evinin pencerelerine demir parmaklık yaptırıyor, demirci ustası soruyor 
     "Hırsız girmesin, diye değil mi " 
     "Evet " 
     Usta gülüyor, başından geçen bir olayı anlatıyor... 
     
     DEMİRCİNİN motosikleti çalınmış, çalanlar yakalanmış, tutuklanmış... 
     İlk duruşmada sanık avukatları, bir öneri getirmişler 
     "Hakim bey, biz davacının çalınan motosikletinin yenisini alalım, müvekkillerimizi tahliye edin " 
     Hakim, demirciye sormuş 
     "Ne diyorsun " 
     "Sen ne dersen, o olsun, hakim bey " 
     
     HAKİM sanıkları tahliye etmemiş ve duruşmayı ertelemiş... 
     Ertesi duruşmada, hakim, sanık avukatlarına sormuş 
     "Ne oldu, ne yaptınız " 
     "Efendim, biz davacıyı yanımıza alıp, acenteye gittik, yepyeni bir motor beğendi, ama vazgeçti " 
     
     DEMİRCİ yerinden fırlamış 
     "Öyle değil hakim bey, öyle değil " 
     "Ya nasıl " 
     "Acenteye gittik, motoru beğendim, buraya kadar doğru... Sonra senet hazırladılar, kendileri imzaladı, bana da şuraya imzanı at dediler. Bir baktım borçlu onlar, imzala dedikleri yerin üzerinde kefil yazıyor. Yani motoru alacağız, bana verecekler, sen de bunları tahliye edeceksin, sonra parayı ödemeyecekler, kefil olduğum için haciz bana gelecek ya ödeyeceğim, ya da motor elimden gidecek Ben davadan vazgeçmiyorum " 
     Ne uyanık vatandaşlarımız var, görüyorsunuz değil mi Bereket versin, demirci onlardan uyanık 
     
     ÖNDER Kirazoğlu'nun "kıssadan hisse" gibi anlattığı bir şey daha vardı. 
     Hani otomobil tamircisi, bir vida sıkıyor, 50 milyon lira istiyor, arabanın sahibi "Bir vida sıkmak, 50 milyon lira mı " diye sorunca da şöyle diyordu 
     "Hayır bir vida sıkmak, bir milyon, ama hangi vidanın sıkılacağını bilmek 49 milyon lira " 
     
     BİZ de, ona, benzer bir olay anlatmıştık... 
     Dört, beş yıl önce iletişim fakültesi öğrencileri bize gelmişlerdi, bazı şeyler soruyor, öğrenmek istiyor, biz de anlatıyorduk... Meslektaş adaylarımızdan genç bir kız, konuşulanlarla pek ilgili görünmüyordu, bir ara lütfen soracak oldu 
     "Yazılarınızı ne kadar sürede yazarsınız " 
     "Konuyu kararlaştırıp planlamışsak, kırk beş dakika, bir saat içinde yazarız " 
     Dudak büker gibi oldu biz de lafın sonunu getirdik 
     "Kırk beş dakika ama, artı kırk yıl " 
     
     







Törkiş bayram 


Büyük yangına dikkat 


Şiddet fikrini zihnime kim mi soktu .. 


Dünyanın sesi 


Çocuklarının poposunu temizleyemeyen ülke 


Avni Akyol'u özledik 


Sevdim seni bir kere... 


Kıssadan hisse gibi... 


Nerede Anayasa coşkusu 


Telekomda küçülme zamanı 


Cici Beyler’ felaketi 


1,5 milyarlık İslam'da tek laik Cumhuriyet 


Türkiye'de krizi yöneten var mı 


Mark - euro değişimi için özel tahvil çıkarılıyor 


Kral çıplak Giydirin o zaman 


</TEXT>
</DOC>
