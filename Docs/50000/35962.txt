<DOC>
<DOCNO> 35962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/guncel/gun03.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Özür diledim rahatladım...’ 
</HEADLINE>
<TEXT>

Yaptığı espri yüzünden Kenan Evren’le arası açılan Emel Sayın, "Evren Paşa’yı arayıp durumu anlattım. Olayı tatlıya bağladık, artık içim çok rahat" dedi 
     NURDAN AKINER 

     Gülben Ergen’in kendisini izlemeye gelen Kenan Evren’e "Emel Sayın modası bitti, benim modam başladı" şeklinde espri yapmasıyla başlayan polemikte mutlu son. Bu sözlerin Evren tarafından söylendiğini sanıp Açıkhava konserinde "Kenan Evren, Gülben Ergen ile aşk yaşıyor galiba. Ona tavsiyem Marmaris, Bodrum’daki liselerin kapısına gitsin daha çok eğlenir" diyen Emel Sayın, Evren Paşa’yı arayıp özür diledi. Esprisinin yanlış anlaşılmasından dolayı çok üzüldüğünü söyleyen Emel Sayın, olaydan sonra Kenan Evren’le yaptıkları konuşmayı şöyle anlattı "O da konuşmak için beni arıyormuş. Numaralarım değiştiği için bulamıyormuş. Söylediklerimden dolayı bana gücenmiş. Evren Paşa böyle konuşmaz demenizi ve bana güvenmenizi beklerdim. Ben böyle bir şey söylemedim’ dedi. Ben de her zaman kendisine güvenimin tam olduğunu fakat konser akşamı sadece şaka yapmak istediğimi ama sonucun kötü olduğunu söyledim. Sonuçta ikimizde de hiçbir art niyet olmadığı anlaşıldı. Bütün anlaşmazlıklar ortadan kalktı ve olay tatlıya bağlandı. 
     



 GÜNCEL 
















</TEXT>
</DOC>
