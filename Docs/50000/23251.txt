<DOC>
<DOCNO> 23251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/dunya/dun02.html </URL>
<DATE> 2001/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC’de silbaştan 
</HEADLINE>
<TEXT>

Başbakan Eroğlu dün istifasını verdi. Yeni hükümet arayışları pazartesi günü başlayacak 
     DIŞ HABERLER SERVİSİ 

     Kuzey Kıbrıs Türk Cumhuriyeti’nde aylardır süregelen koalisyon krizi dün zirveye ulaştı ve Başbakan Derviş Eroğlu hükümetin istifasını Cumhurbaşkanı Rauf Denktaş’a sundu. Aralık 1998 seçimlerinin ardından işbaşı yapan Ulusal Birlik Partisi UBP ve Toplumcu Kurtuluş Partisi TKP hükümeti, koalisyon partilerinin "polisin İçişleri Bakanlığı’na bağlanması ve Kıbrıs konusundaki görüşmelerin devam edip etmemesi" yolundaki görüş ayrılıkları yüzünden uzun süredir çökmenin eşiğindeydi. 
     Yeni hükümeti kurma görevinin yine kendisine verilmesini bekleyen UBP lideri Eroğlu, şimdiden ana muhalefetteki Demokrat Parti DP ile gayri resmi temaslara başladı. 
     
Gazeteye saldırı      Bu arada, Denktaş, Avrupa Gazetesi matbaasının önceki gün bombalanması ile yeni kurulan Ulusal Halk Hareketi UHH arasında bağlantı kurulmasına tepki göstererek, polisin bomba olayını derinlemesine araştırmasını istedi. Denktaş, kendisinin bombalamayla ilgili doğru bilgi vererek mahkemede mahkum ettirecek kişiye 5 milyar ödül vereceğini açıkladı. 
     
Ecevit Yadırgamadım      Başbakan Bülent Ecevit, KKTC’de Derviş Eroğlu hükümetinin istifasını yadırgamadığını söyledi. Ecevit, "Koalisyon ortakları arasında uyum yetersizliği söz konusuydu. Bu bakımdan yadırgamadım" dedi. 
     Başbakan, "Sayın Eroğlu görevden ayrılmayı, mümkünse yeni bir hükümet kurmayı düşündü. Bu tamamen demokratik süreç içinde yer alan bir olaydır. Kıbrıs sorunuyla ilgili bir yanı yoktur" diye konuştu. 
     



 DÜNYA 













</TEXT>
</DOC>
