<DOC>
<DOCNO> 4791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/yazar/sazak.html </URL>
<DATE> 2001/01/31/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Sosyal travma 
</HEADLINE>
<TEXT>

     Davos'taki "Dünya Ekonomik Forumu"na bir uluslararası danışmanlık şirketince sunulan rapor Türkiye'nin, "yolsuzluk ekonomisinin bedelini ağır şartlarda borçlanarak ödeyen ülkeler liginde zirveyi zorladığını" ortaya koydu. 
     Çin, Rusya, Endonezya'nın ardından 4'üncü geliyormuşuz 
     Radikal, bu tablo üzerine "Ha gayret az kaldı" diye başlık atmış. Yabancı yatırımcı gözüyle en iyi durumdaki Singapur ölçü alındığında "gayrişeffaflık" ulusal ekonomilerde yüzde 36 vergi kaybı anlamına geliyormuş. 
     Başka bir deyişle halkın vergilerinin yüzde 36'sıyla "yolsuzluk ekonomisi" finanse ediliyor. 
     Aslında bu tablo, Türkiye'de son yıllarda halkın neden yoksullaştığını anlatan "utanç verici" gösterge olmakla birlikte şaşırtıcı değil. Haber değeri taşıması, Davos'ta açıklanması nedeniyledir, yoksa İstanbul'un varoşlarından insan manzaraları, sosyal açıdan da Endonezya'dan farksızdır. 
     İlginçtir. Davos raporuyla aynı güne rastlayan "Marmara Grubu"nun İstanbul'daki toplantısında CHP lideri Deniz Baykal tarafından benzer çarpıcılıkta sosyal veriler açıklandı. 
     Türkiye'nin son beş yılda 1996 - 2001 ödediği iç borç faizi 106 milyar 801 milyon dolara ulaşmış. Toplam iç borç stoku ise 53 milyar dolar. Sadece geçen yıl 35 milyar dolar faiz ödenmiş. 
     Baykal buna bir işadamının kendisine verdiği örnekten hareketle 110 milyar doları bulduğu öne sürülen son on yıldaki "devlet kazıkları"nı da ekliyor. Yani, bankacılık sistemindeki çürüme, otoyollar, enerji ihaleleri, özelleştirme kayıpları ve buralardaki yolsuzlukların kredi maliyetlerine yüklediği ağır fatura Davos'ta açıklanan pahalı borçlanma dikkate alınınca Türkiye'nin kaynaklarının nasıl iç edildiği ortaya çıkıyor. 
     Felaket bir tablo 
     Türkiye'nin 200 milyar dolarlık ulusal geliri kadar iç borç faizi ve dış borçlanmanın "ekstra maliyeti" olmasa, yolsuzluk ekonomisini besleyen kaynaklar üretime, yatırıma, insanımızın refahına gidecek. 
     Sonuçta savrulan milyarlarca dolar, kişi başına ulusal geliri AB liginde en alt sıraları paylaşan Yunanistan, Portekiz düzeyine, 10 bin doların üzerine mi çıkarıyor Ne gezer... 3 bin dolarda sürünüyoruz 
     Baykal, bu çarpıklığın "orta sınıf"ı nasıl yok ettiğini de şu verilerle açıklıyor 
     Türkiye nüfusunun 40 milyonu kentlerde yaşıyor. 
     Kentte yaşayanların neredeyse yarıya yakınının yüzde 41.9 aile geliri ortalama dört kişi 150 milyon liranın altında, ayda 150 - 300 milyon lirayla geçinmeye çalışan nüfusun oranı yüzde 33.1... En üstteki yüzde 2.8 ise milyarlar kazanıyor. 
     Baykal'a göre, etnik terör ve laiklik tehditini büyük ölçüde aşan Türkiye, "enflasyon, faiz, yolsuzluk" sarmalından kurtulamadıkça, bugünkü "sosyal travma"nın olumsuz etkilerini gelecekte de yaşayacak. 
     CHP lideri, "sağcı politikalar"ın beslediği "yolsuzluk ekonomisi"nin ülkeyi bugünkü çıkmaza sürüklediği inancında. Madem öyle, sosyal demokratların, iç edilen kaynakları yeniden halka yöneltmek için "alternatif" üretmeleri gerekmiyor mu 
     Kurultaylarda tüketilen "mesai"nin KDV'si bile onlara bu şansı verir. Yeter ki, enerjilerini "dışa dönük" kullansınlar 
     CHP'siz Meclis'in neye benzediği görüldü. 
     Toplum, güçlü bir muhalefet kadar, iktidara aday yeni kadrolara ihtiyaç duyuyor. Bu boşluğu CHP dolduramazsa, yeni oluşumlar devreye girer. 
     
     





Yüzleşelim 


Deniz bitti 


Hepsine PKK'lı DENEMEZ 


Haydi Süleyman Bey 


Türkiye'nin AB ile bilek güreşi... 


Mayın coğrafyası 


Fedailer'den Fazilet'e 


Postmodern yazı 


Nasıl üniversite 


Fransa ipleri kopardı... 


Misilleme ile bitmez... 


Dövüş Sanatları’ 


Aman Eti’ Holding, yaman Challenger’ faciası 


"Nisan Devrimi" 


Sosyal travma 


Bazen jandarma, bazen mafya 


İsimler makro, krediler mikro 


Ortaklığınız sürüyor 


Bir Forumda, Türkiye 


Boğaz'da inşaat başladı 


100 milyon markı dolaba koydular 


</TEXT>
</DOC>
