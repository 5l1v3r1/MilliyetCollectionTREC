<DOC>
<DOCNO> 40569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/yasam/yas01.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
12 dev adama güzel’ destek 
</HEADLINE>
<TEXT>

Neşe Erberk’in mankenleri, bu akşam Hırvatistan’la zorlu bir maça çıkacak olan "12 Dev Adam"a tribünden destek verecek 
     SERDAR BENLİ 

     32’NCİ Avrupa Basketbol Şampiyonası’nda gösterdikleri performansla gücünü ortaya koyan "12 Dev Adam"a bir destek de podyum dünyasından. 2001 Saha İçi Eğlence Sorumlusu Murat Murathanoğlu tarafından davet edilen Neşe Erberk’in mankenleri, bu akşam Hırvatistan’la maçında, 12 Dev Adam’ın yanında yer alacak. 
     
     52 yıllık hasreti bitirin 
     ABDİ İpekçi Spor Salonu’nda saat 19.00’da başlayacak karşılaşmayı kazanırsak basketbolda 52 yıllık hasret sona erecek. Tarihinde yalnızca 1949’da Avrupa dördüncülüğünü elde eden milliler, rakibini geçerse yarı finale çıkacak. Böylece ilk kez Dünya Şampiyonası’na katılma hakkını da kazanacak. 
     
     Çifte zafer bekliyoruz 
     Uzun yıllar İstanbul Spor’da basketbol oynayan "Best Model" Sertaç Boztepe, voleybolcu eski güzel Yeşim Palanduz, Mehmet Akif Alakurt, İpek Tanrıyar, Fatih Hürkan, 2001 Türkiye 3. güzeli Hatice Şendil, 2001 Best Model finalistlerinden Selma Ergeç, İzmirli Gökcan Gökmen, Dilek Serbest ve yıllarca İzmir Spor’da basketbol oynayan Gözde Özceylan, maç öncesi Çilekli Tesisleri’nde prova yaptılar. Mankenler "12 Dev Adam’a inancımız tam... Onlar, Abdi İpekçi’de tarih yazacak" dediler. Güzeller, yüreklerinin diğer yarısının da İsveç’le maç yapacak futbol milli takımımızla atacağını söyledi. 
     



 YAŞAM 





















</TEXT>
</DOC>
