<DOC>
<DOCNO> 43448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/son/sonspo04.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli'nin derbi karnesi Lucescu'dan daha iyi 
</HEADLINE>
<TEXT>

     Galatasaray ile Fenerbahçe arasında yarın yapılacak sezonun ilk derbi maçı öncesi, Mustafa Denizli yönetimindeki Fenerbahçe'nin, derbi maçlarda, Mircea Lucescu yönetimindeki Galatasaray'a oranla daha başarılı sonuçlar aldığı gözleniyor. 
     Ezeli rakiplerin teknik patronluklarına geçen sezon başında getirilen Mustafa Denizli ile Mircea Lucescu'nun derbi karneleri karşılaştırıldığında, Denizli'nin daha başarılı olduğu göze çarpıyor. 
     Fenerbahçe, Mustafa Denizli yönetiminde geçen sezon Galatasaray ve Beşiktaş ile 4'ü lig, 1'i Türkiye Kupası olmak üzere toplam 5 derbi maç yaptı ve bu maçlarda 2 galibiyet, 2 beraberlik, 1 de yenilgi aldı. Bu maçlarda toplam 9 gol atan sarı-lacivertliler, kalelerinde de aynı sayıda gol gördü. 
     Mircea Lucescu yönetimindeki Galatasaray ise ezeli rakipleriyle geçen sezon 4 lig, 1 Türkiye Kupası, 1 de Atatürk Kupası maçı olmak üzere toplam 6 kez karşılaştı. 
     Bu maçlardan yalnızca 1'ini kazanabilen sarı-kırmızılı ekip, 3'ünü yitirdi, 2'sinde berabere kaldı ve toplam 9 gol atarken, kalesinde ise 11 gol gördü. 
     
     Denizli'nin derbi karnesi 
     Fenerbahçe'nin, Mustafa Denizli yönetiminde yaptığı derbi maçlarda aldığı sonuçlar şöyle 
     
     Lig 
149   Beşiktaş-Fenerbahçe 3-0 
149   Galatasaray-Fenerbahçe 0-0 
149   Fenerbahçe-Beşiktaş 3-1 
149   Fenerbahçe-Galatasaray 2-1 
     
     
     Türkiye Kupası 
     Fenerbahçe-Galatasaray 4-4 7-6 penaltılarla 
     
     Lucescu'nun derbi karnesi 
     Galatasaray'ın, Rumen teknik adam yönetiminde yaptığı derbi maçlarda aldığı sonuçlar ise şöyle 
     
     Lig 
     Beşiktaş-Galatasaray 3-1 
     Galatasaray-Fenerbahçe 0-0 
     Galatasaray-Beşiktaş 2-0 
     Fenerbahçe-Galatasaray 2-1 
     
     Atatürk Kupası 
     Beşiktaş-Galatasaray 2-1 
     
     Türkiye Kupası 
     Fenerbahçe-Galatasaray 4-4 7-6 penaltılarla 







</TEXT>
</DOC>
