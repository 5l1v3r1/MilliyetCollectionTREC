<DOC>
<DOCNO> 8217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/son/sontur03.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarhoş abi kardeşini bıçaklayıp öldürdü 
</HEADLINE>
<TEXT>

     İzmir'in Buca ilçesinde, aşırı alkollü bir kişi, tartıştığı kardeşini bıçaklayarak öldürdü. 
     Afetevleri 1058 19 sokaktaki bir evde, Zeki Çetinkaya 33 , evde annesi Emine'yle sohbet ediyordu. Bu sırada eve gelen ağabey Enver Çetinkaya 46 , henüz bilinmeyen nedenle kardeşiyle tartışmaya başladı. 
     İki kardeş arasında çıkan tartışma kavgaya dönüştü, karşılıklı bıçak çekildi. Zeki Çetinkaya, ağabeyini yüzünden yaraladı. Aşırı alkollü olan ağabey de kardeşini sol baldırından bıçakladı. Yaralanan kardeş, tedavi için 35 T 7345 plakalı taksiyle tedavi için Yeşilyurt Atatürk Eğitim ve Araştırma Hastanesi'ne götürüldü. Ancak aşırı kan kaybeden Zeki Çetinkaya kurtarılamadı. 
     Ağabeyi tarafından bıçaklanarak ölümüne neden olduğu Zeki Çetinkaya'nın eşinden boşandığı, Bahar 10 adındaki kızıyla yaşadığı öğrenildi. Kardeş katili olan üç çocuk babası, kamyon şoförü Enver Çetinkaya, olaydan sonra yakalanarak gözlem altına alındı. Bu arada, Enver Çetinkaya ile kardeşi Zeki Çetinkaya'nın birbirlerini bıçaklaması, baba Kamil Çetinkaya'nın fenalık geçirmesine yol açtı. 
     



</TEXT>
</DOC>
