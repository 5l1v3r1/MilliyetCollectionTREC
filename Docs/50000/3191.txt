<DOC>
<DOCNO> 3191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/21/spor/spo07.html </URL>
<DATE> 2001/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İslam Çupi yoğun bakımda 
</HEADLINE>
<TEXT>

     GAZETEMİZ spor yazarı İslam Çupi, evinin merdivenlerinden düşerek ağır yaralandı. Kazanın ardından İstanbul Üniversitesi Tıp Fakültesi acil servisine kaldırılan Çupi’nin sağlık durumu ciddiyetini koruyor. Beyin kanaması geçiren ve yoğun bakımda bulunan Çupi hayati tehlikeyi atlatamadı. Üzücü kaza önceki gece saat 21.00 sıralarında Çupi’nin Bahçeşehir’deki evinde meydana geldi. Binanın asansörlerinin bozuk olması nedeniyle merdivenlerden çıkmak zorunda kalan Çupi, bir anda dengesine kaybederek düştü ve kaza sırasında serçe parmağı koptu. 
     ACİLEN hastaneye kaldırılan İslam Çupi’nin sağlık durumu hakkında açıklama yapan İ.Ü. Acil Servis Öğretim üyesi Prof. Dr. Mehmet Kurtoğlu, "Bize geldiğinde sağ el serçe parmağı kopmuştu. Plastik cerrah arkadaşlarla yaptığımız toplantının ardından kendisinin bu tür bir ameliyatı kaldıramayacağı için bu ameliyatı yapmaktan ailesinin de isteği ile vazgeçtik. Hastamızın ayrıca üç kaburgası kırık ve yoğun şekilde beyin kanaması devam ediyor. Kanamanın durmasını bekliyoruz. Kanama durduğu an hemen ameliyata alacağız" dedi. 
     


 SPOR 
































</TEXT>
</DOC>
