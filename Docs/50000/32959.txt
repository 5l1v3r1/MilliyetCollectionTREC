<DOC>
<DOCNO> 32959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/magazin/mag03.html </URL>
<DATE> 2001/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Modelliğe de neşter attı...’ 
</HEADLINE>
<TEXT>

Damat Tween, son kreasyonu için karizmatik ve yakışıklı bir erkek arıyordu. O erkek, 31 yıllık kardiyoloji Profesörü Rüstem Olga oldu 
     NURDAN AKINER 

     O, semt pazarında karpuz tezg hına geçip 'Hayde karpuza gel karpuzaaa ' diye bağıran, tatil köyünde DJ kabinine geçip insanları eğlendiren bir profesör... 
     O, Türkiye'deki üniversite öğrencilerinin pek alışık olmadığı türden, insanın hayatta her şeyi denemesi gerektiğine inanan, Madonna dinleyen bir hoca... 
     'O da kim ' derseniz, cevabı, bugüne dek pek çok doçent, profesör yetiştiren İstanbul Üniversitesi Kardiyoloji Enstitüsü Anabilim Dalı Başkanı ve 31 yıllık hekim Prof. Dr. Rüstem Olga. Prof. Olga, kendine yakışır son 'çılgınlığını', uluslararası Türk markası Damat Tween'in sonbahar kış kreasyonunun reklamlarında mankenliğe soyunarak yaptı. 
     
İşadamını oynadı      Prof. Olga, Damat Tween'in sahipleri Süleyman ve Haldun Orakçıoğlu'nun, 'Hocam kampanyamız için mankenlik yapar mısınız " teklifini, düşünmeden kabul etti. 
     Ardından çekimler için, sabahın erken saatlerinde Atatürk Havalimanı'na gidildi. Limuzin ve iş adamlarının kullandığı jet tipi bir uçakta yapılan çekimlerde Prof. Olga, tam bir profesyonel manken gibi performans gösterdi. 
     
Keşke eşim görseydi’      Bu çekimler, Prof. Dr. Rüstem Olga için aslında 'tekrar hayata dönüş' oldu. Çok sevdiği eşi Sümer hanımı 6 ay önce kaybeden Prof. Olga, içine kapandığı bir dönemde, bu çekimler sayesinde dünyayla tekrar barıştı. Ünlü hoca, eşini sevgiyle anarak, şöyle konuştu 
     'Çok mutsuzdum. O sıkıntılı günlerde bu projeye dört elle sarıldım. Eşim yaşasaydı ve çekimlerde yaptıklarımı görseydi, çok sevinir, müthiş eğlenirdi..." 
     

</TEXT>
</DOC>
