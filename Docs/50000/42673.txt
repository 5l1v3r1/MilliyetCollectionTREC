<DOC>
<DOCNO> 42673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/son/sontur13.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de ulaşılan 326 vatandaşın durumu iyi.. 
</HEADLINE>
<TEXT>

     Dışişleri Bakanlığı kriz masasına, ABD'deki yakınları için şimdiye kadar 464 başvurunun geldiği, yapılan incelemeler sonucunda bu başvurularla ilgili şu ana kadar olumsuz bir haberin alınmadığı bildirildi. 
     Dışişleri Bakanlığı'ndan edinilen bilgiye göre, ABD'deki yakınlarının akıbetini merak edenler, şimdiye kadar kendilerinden haber alamadıkları 464 kişinin adlarını kriz masasına bildirdi. Başvurularda verilen bilgiler ışığında yapılan araştırmalar sonucunda, bu kişilerden 326'sının iyi oldukları belirlendi. Geriye kalan 138 kişinin kayıp olduğuna dair bilgi bulunmadığını ve bu hususun basında yanlış aksettirildiğini vurgulayan Dışişleri yetkilileri, bu kişilere adres yanlışlığı, eski bilgilerin verilmesi veya o kişilerin artık bulundukları sanılan bölgede oturmuyor olmaları gibi nedenlerle ulaşılamadığını belirtiler. 







</TEXT>
</DOC>
