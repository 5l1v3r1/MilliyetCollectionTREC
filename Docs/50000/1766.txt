<DOC>
<DOCNO> 1766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/guncel/gun04.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir devrin belgeseli 
</HEADLINE>
<TEXT>

Osmanlı İmparatorluğu’nun bir dönemine ait fotoğraflar, Koç Topluluğu tarafından kitap haline getirildi 
     ÖNAY YILMAZ İstanbul 

     Osmanlı İmparatorluğu’nun bir dönemine ait fotoğrafları gün ışığına çıkaran "Vasilaki Kargopulo - Hazret -i Padişahi’nin Serfotoğrafı" adlı eser, dün Rahmi M. Koç Müzesi’nde tanıtıldı. 
     Koç Topluluğu şirketlerinden Birleşik Oksijen Sanayii’nce BOS bir kültür hizmeti olarak yayınlanan tarihi eserde, bir asrı aşan süre boyunca tarihin sayfaları arasında saklı kalmış fotoğraflar yer alıyor. Osmanlı fotoğrafçılığının en önemli isimlerinden biri olan, 1879 yılında Sultan II. Abdülhamit tarafından sarayın başfotoğrafçılığına getirilen Vasilaki Kargopulo’nun çektiği ve daha önce hiçbir yerde yayınlanmamış bu fotoğraflar, araştırmacı - yazar Bahattin Öztuncay tarafından derlenerek kitap haline getirildi. 
     
Belgesel gibi      Araştırmada, Kargopulo’nun gerek meslek hayatı, gerekse Osmanlı Sarayı ile ilişkileri üzerine şimdiye kadar bilinmeyen pek çok bilgi ve belge de ortaya çıkarıldı. Hatta kitapta Kargopulo’nun çektiği kısmi ay tutulması fotoğrafı bile yer aldı. Öztuncay, Kargopulo tarafından çekilmiş Osmanlı hanedanı üyeleri ve döneminin sivil ve askeri devlet adamları portrelerinin, İstanbul manzaralarının hem fotoğraf tarihi, hem de belgesel açıdan büyük önem taşıdığını söyledi. 
     Kargopulo’nun fotoğrafları büyük beğeni topladı. 
     
Ay tutulması da kitapta      Sultan Abdülhamit’in sarayın başfotoğrafçılığına getirdiği Vasilaki Kargopulo’nun 1870’li yıllarda çekitği fotoğraflar arasında kısmi ay tutulması ve işbaşında bir sokak berberi de var. 
     


 GÜNCEL 





















</TEXT>
</DOC>
