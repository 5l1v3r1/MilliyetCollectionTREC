<DOC>
<DOCNO> 16926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/son/sontur19.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahte Loto kuponuyla ikramiye almaya kalkan Kayserili yakalandı 
</HEADLINE>
<TEXT>

     Kayseri'de, üzerinde değişiklik yaptığı Sayısal Loto kuponuyla bankadan para almak isteyince yakalanan şahıs, 4 kişiyi bıçakladığının belirlenmesi üzerine tutuklandı. 
     Alınan bilgiye göre, İş Bankası Sivas Caddesi Şubesi'nden, üzerinde değişiklik yaptığı Sayısal Loto kuponuyla para almak isteyen Mustafa Kemal Gürbüz 19 , banka yetkililerinin olayı fark ederek polise haber vermesi sonucu yakalandı. 
     Gürbüz'ün üst aramasında, Muammer Oba adına düzenlenmiş nüfus cüzdanı ile Muammer Oba ve Derviş Oba'ya ait 2 banka kartı ve üzerinde kan lekesi olan bir bıçak bulundu. Gürbüz, Emniyet'teki ifadesinde, çeşitli tarihlerde, Halil Hamamcı, Yaşar Yüksektepe, Önder Karabıyık ve Cihan Özipek'i bıçakla yaraladığını itiraf etti. 
     Gürbüz, sevk edildiği mahkemede, bıçakla adam yaralamak suçlarından tutuklanarak cezaevine konuldu. 
     




</TEXT>
</DOC>
