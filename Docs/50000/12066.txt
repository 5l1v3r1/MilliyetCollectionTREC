<DOC>
<DOCNO> 12066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/19/son/sondun04.html </URL>
<DATE> 2001/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz pop grubunun tanıtımında izdiham 4 ölü 
</HEADLINE>
<TEXT>

     Güneydoğu Asya ülkelerinde son derece popüler İngiliz pop müzik grubu A1'in Endonezya'da bir müzik marketindeki tanıtımında çıkan izdihamda 4 genç kız havasızlıktan boğularak öldü. 
     Başkent Cakarta'nın lüks bir alışveriş merkezindeki müzik marketinde çıkan izdihama, yüzlerce genç kızın A1 grubunun 4 erkek üyesini yakında görmek ve dokunmak istemeleri neden oldu. Ölenlerin 13 ila 20 yaşlarında oldukları ve ölümlerine ''boğulma ve oksijensiz kalmalarının'' neden olduğu belirtildi. Çok sayıda genç kızın da bayıldığı ve yaralandığı belirtilirken, polisin 2 organizatörü tutukladığı ve olayda ihmal bulunduğundan şüphelendiği kaydedildi. Endonezya'daki facia nedeniyle bu İngiltene'nin en iyi yeni grubu seçilen İngiliz pop grubu A1 Filipinler'deki tanıtımını iptal etti. 




</TEXT>
</DOC>
