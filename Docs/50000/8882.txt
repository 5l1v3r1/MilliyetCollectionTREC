<DOC>
<DOCNO> 8882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/25/son/sonspo06.html </URL>
<DATE> 2001/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor Denizlispor'u 2-1 yendi 
</HEADLINE>
<TEXT>

     Birinci Futbol Ligi'nde oynanan maçta Bursaspor, Denizlispor'u 2-1 yendi. 
     Karşılaşmanın ikinci yarısının ilk 15 dakikalık bölümünde, konuk Denizlispor daha baskılı oynadı. Bu dakikalarda yeşil-siyahlı ekip, maçta dengeyi sağladı. Oyunun üstünlüğünü eline alan Bursaspor, geliştirdiği ataklarla sık sık Denizlispor kalesinde tehlike yarattı. 
     46. dakikada Tayfun'un ara pasıyla ceza alanı içine giren Murat Sözkesen'in penaltı noktası üzerinden vurduğu sert şutta kaleci Süleyman topu güçlükle önledi. 
     49. dakikada gelişen Bursaspor atağında, Okan ile verkaça giren Erkan'ın ceza alanına girer girmez vurduğu sert şutta, kaleci Süleyman topu bir kez daha önledi. 
     51. dakikada konuk ekip beraberliği yakaladı. Coulibaly'nin soldan yaptığı ortayı çok iyi takip eden Ali Tandoğan'ın çapraz pozisyondan yaptığı sert vuruşta top, Bursaspor fileleriyle buluştu 1-1. 56. dakikada Denizlispor atağında Tolunay, topu Coulibaly'e aktardı. Bu oyuncunun yaptığı vuruşa Çoşkun arka direkte yetişti Müsait pozisyonda bulunan Çoşkun'un vuruşunda top yan ağlarda kaldı. 60. dakikada Bursaspor galibiyeti yakaladı. Sol kanattan Fatih'in kullandığı korner atışından penaltı noktası üzerine süzülen topa Erkan geriden gelerek kafa ile vurdu ve takımını 2-1 öne geçiren golü kaydetti. 
     65. dakika Denizlispor gol şansını kaçırdı. Timuçin'in ara pasıyla ceza alanı içine giren Çoşkun, kaleci ile karşı karşıya kaldığı pozisyonda topa vurdu. Kaleci Serdar'ı geçen top, direğe çarpıp geri döndü. Coulibaly'in tamamlayamadığı topu Burssporlu defans oyuncuları uzaklaştırdı. 
     66. dakikada Bursaspor'da Tayfun'un yerine İlhan, 71. dakikada da Denizlispor'da Serdar'ın yerine Veysel oyuna girdi. 
     79. dakikada Bursspor'da Okan'ın yerine Sinan , 89. dakikada da Bursaspor'da Fatih'in yerine Adnan oyuna dahil oldu. Kalan dakikalarda tarafların çabaları sonucu değiştirmedi ve karşılaşma Bursaspor'un 2-1 üstünlüğü ile sona erdi. 




</TEXT>
</DOC>
