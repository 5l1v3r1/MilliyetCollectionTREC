<DOC>
<DOCNO> 46035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/ekonomi/eko06.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Savunma hisseleri rekor kırdı 
</HEADLINE>
<TEXT>

Afganistan’a yönelik askeri harek tın etkisiyle yükselen Aselsan hisseleri yüzde 20, Otokar hisseleri de yüzde 15 prim yaptı 
     EBRU SUNGUR 

     ABD ve İngiltere’nin Afganistan’da "Kalıcı Özgürlük" harekatını başlatmasıyla dünyada tırmanışa geçen savunma sanayi şirketlerine Türkiye’den de Aselsan ve Otokar da katıldı. Dün borsa yatay bir seyir izlemesine ve endekste sadece yüzde 1.85’lik artış kaydedilmesine karşın, Aselsan hisseleri yüzde 20’lik yükselişle 10.200’dan kapanarak, yatırımcısına en çok kazandıran hisse oldu. Yüzde 17.54 prim yapan Otokar hisseleri de 6.700’den kapandı. 
     Uzmanlar, savunma sanayine yönelik faaliyet gösteren Aselsan’ın ve Türk Silahlı Kuvvetleri’nin TSK yanı sıra Emniyet Teşkilatı için de zırhlı araç üreten Otokar’ın hisselerinin, Afganistan’daki harek tın etkisiyle yükseldiğini belirttiler. 
     Bunun, her iki şirketin de var olan durum nedeniyle TSK’dan yeni ihaleler alacağı beklentisinden kaynaklanmadığını kaydeden uzmanlar, yükselişi "konjonktürel" olarak tanımladılar. 
     
     Aselsan’a ihale dopingi 
     Öte yandan geçen hafta başında Savunma Sanayii Müsteşarlığı’ndan 265 milyon dolarlık bir ihale aldığını açıklayan Aselsan, altı yıllık bir program dahilinde 148 adet Kaideye Monteli Stinger sistemi için mutabakat protokolü imzalandığını bildirdi. Aselsan hisselerinin de bu haberden bir iş günü önce, 28 Eylül’de yükselmeye başladığı gözlendi. Bu süre içinde yüzde 72.88 değer kazanan hisse, en yüksek günlük primini yüzde 20 ile dün yaptı. 
     



 EKONOMİ 



















</TEXT>
</DOC>
