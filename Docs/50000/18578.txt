<DOC>
<DOCNO> 18578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/29/dunya/dun02.html </URL>
<DATE> 2001/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Mavi boncuk dengesi 
</HEADLINE>
<TEXT>

Arkansas Valisi hem 24 Nisan’ı Ermeniler için, hem de 23 Nisan’ı Türkler için tanıdı 
     WASHINGTON Milliyet 

     Ermeni soykırımı tasarılarına prim veren Amerikan eyaletlerinden sonra ABD’de ilk kez, Arkansas eyaleti, 24 Nisan tarihini, Birinci Dünya Savaşı’nın sonunda Türk ve Ermeniler’in yaşadığı trajediyi anma günü, 23 Nisan’ı ise, eyalette "Türk kültürü ve çocuk bayramı günü" ilan etti. 
     ABD’nin eski başkanı Bill Clinton’ın memleketi Arkansas’ın Valisi Mike Huckabee, yayınladığı iki bildiriden birincisinde, Atatürk’ün çocuklara armağan ettiği 23 Nisan tarihinin önemini vurgulayarak, 23 Nisan’ı Arkansas eyaletinde de çocuk bayramı ve Türk kültürünü anma günü ilan etti. 
     Huckabee, yayınladığı bildiride Atatürk’ün, "geçmişe değil geleceğe bakmanın önemini bilerek" 23 Nisan tarihini çocuklara armağan ettiğini, Türkiye’nin, Müslüman dünyadaki tek laik devlet olduğunu ve ABD’nin önemli bir müttefiki olarak, dış politikada önemli katkıları bulunduğunu kaydetti. 
     
Türkler de mağdur’      Arkansas Valisi tarafından yayınlanan ikinci bildiride ise, ABD’de ilk kez, Birinci Dünya Savaşı sonunda ölen Türkler anıldı. Bildiride, "Birinci Dünya Savaşı sonrasında Osmanlı İmparatorluğu’nun farklı dini ve etnik kökenli milyonlarca vatandaşı, toplumlararası şiddet yüzünden öldü, göçe zorlandı, hastalandı ve aç kaldı" denildi. Huckabee, 24 Nisan 2001 tarihini, "Türk ve Ermeni trajedilerini anma günü" ilan ettiğini bildirdi. 
     



 DÜNYA 













</TEXT>
</DOC>
