<DOC>
<DOCNO> 41088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/spor/spo04.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökdeniz resti 
</HEADLINE>
<TEXT>

Bordo-Mavili takımın Genel Sekreteri Mahmut Ören, Galatasaray’ın talip olduğu genç futbolcuyu satmayı düşünmediklerini belirtti 
     TRABZONSPOR Genel Sekreteri Mahmut Ören, Ümit Davala’nın Milan’a gitmesinden sonra Galatasaray’ın transfer listesine giren Gökdeniz’i kesinlikle satmayacaklarını söyledi. Ören, "Gökdeniz, takımımızın en önemli silahlarından biri. 4 yıllık sözleşmesi var. Bu söylentileri çıkaranlar, Trabzonspor’u yıpratmak istiyor" dedi. Bu arada iki kulüp arasındaki görüşmelerin sürdüğü, Trabzonspor’un 1.5 milyon dolar artı iki oyuncu talep ettiği öğrenildi. 
     
     Tekelioğlu uyardı 
     TEKNİK Direktör Sadi Tekelioğlu, Diyarbakırspor maçı öncesi futbolcularıyla bir toplantı yaptı ve "Liderliğimizi sürdürmek için üç puan almalıyız. Rehavete kapılmayın. Rakibimiz ilk kez seyircisinin önüne çıkacak ve kazanmak isteyecek" dedi. Trabzonspor dün Kızılcahamam kampını tamamlayarak Diyarbakır’a geldi ve Dedeman otelde maç saatini beklemeye başladı. 
     



 SPOR 






















</TEXT>
</DOC>
