<DOC>
<DOCNO> 36035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/son/sondun09.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Singapur'da cep telefonu mesajı ile boşanmak yasaklandı 
</HEADLINE>
<TEXT>

     Singapur'da Müslüman yetkililer, erkeklerin cep telefonu mesajı göndererek eşlerinden boşanmalarını yasakladı. 
     Singapur İslam Dini Konseyi, Şeriat Mahkemesi ve Müslüman Evlilikleri Kayıt Dairesi tarafından yayımlanan ortak açıklamada, kısa mesajla SMS boşanmaların ''kabul edilemez'' olduğu bildirildi. Konsey yetkililerinden biri, mesajla boşanma girişimlerinin sonuca ulaşmasının Singapur'da uzak bir olasılık olduğunu söylerken, diğer yetkililer ise gönderen kişinin amacının bilinmemesi ve kim olduğundan emin olunmaması gibi nedenlerle bu tip boşanmaların kuşkulu olduğunu, yalnızca Şeriat Mahkemesi'nin çiftlerin başvurması durumunda karar alabileceğini ifade ettiler. Cep telefonuyla ilk boşanma girişimi, Birleşik Arap Emirlikleri'nden Dubai'de olmuştu. 







</TEXT>
</DOC>
