<DOC>
<DOCNO> 46902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/15/magazin/yazdud.html </URL>
<DATE> 2001/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatlı para Cenk'i Amerika'dan vazgeçirdi 
</HEADLINE>
<TEXT>

Güzide'de menajerlendi, Sappho Şarapevi Meyhane, Ayşe Kökçü ile yeniden, Şefik ile Ersoy birleşti, Cahil Periler, yeni yerler, Q Club ve Q Jazz... 
     Sinema sezonu açıldı ya, bu hafta iki film birden izledim. Ama fiyatlar el yakıyor. O nedenle bendeniz rahat ve ucuz olan Maslak'daki Seba Sinemaları'nı tercih ediyorum. Sağım, solum tanıdık olduğu için de rahat. Özcan Deniz, Ebru Destan, Deniz Akkaya, Cenk Eren, Ebru Şallı, Harun Tan hep oraya gidiyorlar. Bir de altında yer alan Excellent Cafe -Restaurant'ta nefis İtalyan yemekleri var. Hele pizzalar... Bir de çikolatalı sakızlı muhallebisi enfes. Neyse, o gün Orhan Ağabey Keçeli , zarif eşi Müzeyyen Hanım, Selen -Engin Keçeli, Suzan -Nedim Keçeli sinemaya gelmişlerdi. Site komşularım, saç doktorum Veysel'in karısı Aynur Şenel ve Göksel Arsoy'un güzel kızı Aşkım ile gittim. Ferzan Özpetek'in 'Cahil Periler'ini seyrettik. İtalyan -Fransız ortak yapımı. İzleyen herkes filme bayıldı. Bravo Ferzan Bence bu adam, Türkiye'nin gururu ve onuru. Pazar gününde zevkle izleyebileceğiniz bir film, ama çocuklarınızı götürmeyin. Bir de yanınızda mutlaka mendil bulundurun. Baktım da bir çok insan salya, sümük ağlıyor. Aşkım ile Aynur'a peçete dayanmadı. Rezervasyon için Sema'nın telefon numarası 0212 286 46 72. Çıkışta Özgür Aras aramış. Zerrin Özer, Ayşegül Aldinç, Tuba Önal, Esra Özmen, Birol gibi ünlülerin basın danışmanı olan sevgili Özgür, şimdilerde artık top modelliğe giden manken Güzide Duran ile anlaşmış. Anlayacağınız, Güzide'nin de bir menajeri var artık. Avrupa'da olduğu gibi. 
     
Polo 13'de Cenk farkı ve Q Club- Jazz      Efendim, eski Ukala'nın yerini, bildiğiniz üzere Polo 13 aldı. Sevgili Celal Altınel ve Necdet Göral buranın sahipleri. Başarısını Ankara, Bodrum ve İstanbul'da kanıtlayan deneyimli işletmeci Ali Sayar ile birlikte Deniz Akkaya da mekanın yöneticiliğini ellerinde tutuyorlar. Bu arada Cenk yaz sezonu Amerika'ya, New York'a yerleşmeye karar vermişti. Amacı iki yıl müzik dünyasından uzak kalıp lisan öğrenmekti. Ama tatlı para ve savaş Cenk'in inadını kırdı. Valla iyi de oldu. Çünkü Cenk gerçekten sahnesi, repertuarı, efendiliği ile özellikle ailelerin tercih ettiği bir isim. Bu arada mekan çok kaliteli ve ferah olmuş. Aslında ben canlı müziği pek sevmiyorum ama Cenk kardeşim gibi olduğundan gittim tabii. Tıklım tıklımdı. Konuklar arasında Zeynep -Ahmet Us, Semra Özal, Hülya -Metin Aşık, yeniden Yıldız Kaplan 'Tatlı Kaçıklar'ın seksi şempanzesi ile birlikte olan sevgili Nadir Ermiş, Buket -Hayrettin Taşdelen, Ayşe -Adnan Polat, Nuri Yönver, Emre Kütük, Hayko, Nilgün Belgün vardı. Hoş bir geceydi. Yalnız bir şey dikkatimi çekti, geçen yıl Cenk tekila yüzünden zehirlenmişti. O gece, sevdiğim bir ağabeyimiz, yine tekilaları masanın kenarına sıralayıp ısrarla Cenk'e içirmeye çalıştı. Bu çocuğun mide ve gastrit sorunu var beyler, hanımefendiler. El insaf Çıkışta eski dost, sevgili Esen -Mehmet Ali Açılmış çiftinin sahibi oldukları Q Jazz'a gittik. Yanımdaki konuklarım bayıldılar. Fiyatları da aşağıya çekmişler, bilesiniz. Kulüpte DJ Naki, DJ Yakuza, DJ Can Sandıkçıoğlu, TNT, Main Project gibi ünlü isimleri dinleyebilirsiniz. Haftasonları ise ünlü Harem grubu canlı müzik yapıyor. Jazz'da ise hafta içi her gece 22.00 -02.00 saatleri arasında, haftasonları da 22.30 -02.30'da Paris Red ve Q Quartet sahne alıyor. O gece bayağı hareketliydi. Ayşe Azizoğlu, Süleyman Kosif, Hasan Kosif, Ateş ve Feyza Fırat kardeşler, Eran Tapan, Funda Güngör, Füsun Önal, Ayşe Gencer vardı. 
     
Ayşe Kökçü'nün dönüşü, Sappho Şarapevi      Efendim, 'Bizimkiler Dizisi'ni izliyor musunuz bilemem ama ben fırsat olduğu an keyifle bakıyorum. Dizinin Nazan Hanım'ı, yani Ayşe Kökçü gerçekten iyi bir oyuncu. Kökçü, 8 yıl aradan sonra Tiyatrokare'nin iddialı komedisi 'Polisin Müşterileri'nde oynuyor. Oyunda hayali ülkedeki emniyet müdürünün Kerem Atabeyoğlu karısını canlandıran Ayşe Kökçü, Nedim Saban ile de yasak aşk yaşıyor. En kısa süre içinde gidip izleyeceğim ve sizleri bilgilendireceğim. Rezervasyon için telefon numarası 0212 230 16 18. Bu yıl Beyoğlu hayli hareketli. 10 dakikalığına sevgili Göksel Sunter'in Karafaki'sine uğradım. Ardından da methini çok işittiğim Sappho Şarap Evi Meyhane'ye gittim. Tabii alkol olmadığı için eğlencem tatsız tuzsuzdu ama mekan gezme olanağı buluyorum bu sayede. Beyoğlu'nun değişen, gelişen ve tarihsel kültürel dokusuyla değişmeyen, yenilenen sıcak bir mekan Sappho. İstiklal Caddesi'nde. Üç katlı ve toplam 270 kişiye hizmet veriyor. Giriş katında taş duvarlar, tahta masalara hoş bir meyhane. Çarşamba, cuma ve cumartesi piyano ve iki gitar eşliğinde üç sanatçı geceye renk katıyor. Birinci katta ise tuğla duvarlar, ahşap bir bar, şarap fıçıları ile bir şarapevi. Mutfağa gelince klasik meyhane mönüsünün dışında, deniz ürünleri ağırlıkta. Şef İbrahim Özer'in önerileri benim de spesyal yemeklerim. Sappho steak, salata ve peynir tabağı, ördek pigarat... Ne var ki ördek köylü, roze şarap eşliğinde hazırlandığı için tadamadım. Paranız varsa özel şarap mönüsünden yararlanabilirsiniz. Merlot, Cabarnet -Merlot, Cabarnet Savignon, 98 -99 Chardonnoy, ayrıca Sappho etiketli özel kırmızı ve beyaz şarap da mönüdeki diğer seçenekleriniz. Çikolata soslu kestane tatlısı enfes. Krep sappho, künefe de tatlı listesinde. Bütün kredi kartları geçerli. Müşteri kalitesi yüksek. Zeynep Tamer Kızılkaya çifti isim yapmayı haketmişler. Fiyatlara gelince keyifli bir yemek, alkol dahil 15 milyon lira. Şişe şaraplar ise 6.5 ila 35 milyon lira arasında değişiyor. Rezervasyon için telefon numarası 0212 245 06 68. Bu arada Sappho'nun anlamını bilmeyenlere dip notum olsun Sappho M.Ö. 600 yıllarında Lesbos Midilli Adası'nda yaşamış bir Yunanlı kadın şair. Şiir, dans, müzikle uğraşmış, siyasi ve sanatçı kişiliğiyle de tanınmış biri. 
     
Acaip bir duygusal adam Şefik, yeni yerler...      Efendim, Laila'nın yakışıklı patronu Şefik Öztek, Emel Müftüoğlu ve Neşe Ünal ile birlikte son günlerin 'in' yeri People'da yemekteydik. Hemen karşı masamızda Halit Cıngılloğlu ve karısı, Zeynep -Mehmet Sabancı, yan masamızda da sevgili Burak Türeci, karısı Müge ve konukları vardı. Sohbet sırasında Şefik, bu yıl kışlık Laila'yı, Şamdan'ın patronu Ersoy Çetin ile birlikte bayram sonrası açacaklarını söyledi. Sushi olarak da Ninja'yı koyacaklarmış. Bu arada Nupera'nın hemen bitişiğinde, pavyon olmasına rağmen şık bir mekan olan Beyaz Saray'ı da Zincirlikuyu'daki Havana'nın sahipleri sevgili Levent, Rıza Büyüuğur kardeşler aldı. Burayı bir eğlence kompleksi haline getirecekler. Eski Havana ise Burak Akkök tarafından kulüp olarak açılıyor. Ekim sonu Nişantaşı'ndaki Fashion Figaro'nun yerine, Emre Ergani -Mehmet Tuna ikilisi, Ali Ünal'ın işletmeciliğinde Havana -City'yi açıyorlar. Bar ağırlıklı olacak. Geceki sohbette Şefik'in çok duygusal bir adam olduğunu farkettim. Bir film seyretmiş, hüngür hüngür ağlamış. Gözleri çok şişti. Efendim, çok fakir bir çift, evlilik yıldönümlerinde birbirlerine ne armağan edeceklerini düşünüyorlarmış. Adam, karısının güzel saçlarından dolayı bir tarak, karısı ise kocasına kayınpederinden kalan cep saatine zincir almaya karar vermiş. Kadın parayı sağlamak için saçlarını kestirip kuaföre satmış. Adam da tarak için cep saatini elden çıkarmış. Sonuç, kocaman bir hüzün. Baktım, Şefik konuyu anlatırken yine başladı ağlamaya. Ben de duygulandım tabii. Şefik gerçekten art niyetsiz ve insanları seven biri. Nitekim, can dostum İzzet'e, "Muhteşem bir yer yapmışsın. Şu an 'in'. Aralık sonunda müşterileri paylaşırız artık" dedi. O gece finali hep birlikte Çingene'de yaptık. Evet, bu pazar da bu kadar, kalın sağlıcakla. En kötü gününüz benimkinden iyi olsun efendim. 
     



 MAGAZİN 











</TEXT>
</DOC>
