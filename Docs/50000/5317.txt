<DOC>
<DOCNO> 5317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/yazar/dogan.html </URL>
<DATE> 2001/02/03/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
Sezer'in YÖK kuşatması 
</HEADLINE>
<TEXT>

     Tepkinin örgütlendiği bir ortam 
     "Direnelim Cumhurbaşkanı'na, yeniden seçim yapalım ... Hayır, seçime gerek yok, bizim seçtiğimiz adayı atamıyor .. Bildiri yayımlayalım .. Hayır, yayımlamayalım .." 
     Bir hafta önce, Gazi Üniversitesi'nde YÖK Başkanı Kemal Gürüz'ün Rektörler Komitesi ile yaptığı toplantıda öne çıkan sesler bunlar. Yüksek gerilimin nedeni, YÖK'e Üniversitelerarası Kurul'ca belirlenen iki üyeyi, Sezer'in geri çevirmesi. Sezer haklı. Çünkü, orada seçim filan yok. Gürüz'ün YÖK'e üye yapmak istediği iki kişinin, anılan kurul tarafından onaylanması var. Sezer bunu fark ediyor, o nedenle geri çeviriyor. 
     Bunun üzerine, kurul iki yeni üye seçmek için, toplanıyor ama, şaşkın .. 
     
Yayınlanmayan bildiri      Kuruldan önce, Gürüz rektörlerle bir araya geliyor. O, adı ve unvanları büyük rektörler, koca koca hocalar, birkaç istisna dışında, Gürüz'ün karşısında el pençe divan .. 
     Orada Gürüz, "seçim yapmayalım" diyor. Yani, Cumhurbaşkanı'na karşı bir tavır. Sonra ekliyor "Bu yaptığımız meşruiyet mücadelesidir .." 
     Neden yeniden seçim olmasın .. "Sezer'i yıpratma" taktiği .. Bu amaçla, bir bildiri hazırlanıyor. "Biz usule uygun seçtik. Anayasa'ya göre, Cumhurbaşkanı atamayı yapmalı" türünde. Karşı çıkanlar olunca, bildiriyi yayımlama cesareti kırılıyor. 
     Neye güveniyorsa, Sezer'le mücadeleyi göze alan Gürüz, önce Rektörler Komitesi'nde, sonra da Üniversitelerarası Kurul'da seçim yaptırmıyor. O kurul ki, tüm üniversite rektörleri, artı, her üniversiteden birer temsilciden oluşuyor. Yani Gürüz, yaklaşık 150 hocayı teslim alıyor .. 
     Rektörlere, hocalara bakın .. 
     
YÖK sallanıyor      Özetlenen bu savaş sonrasında, Sezer YÖK'e iki yeni üye atıyor. Alpaslan Işıklı ve Türkan Saylan. İkisi de, YÖK'e karşı ve solda. YÖK'te sonun başlangıcına bir adım daha... 
     Aslında bu YÖK komedisinin sonu gelmeli .. 1982 - 2001... Bunca yıl YÖK üzerine yapılan eleştirilerin haddi hesabı yok. Kaldı ki, üniversite mezunlarının hali pür melali ortada. Bunu ilk gören 1991'deki DYP - SHP koalisyonu, "YÖK kalkmalı" diyor. Ama, yine değişmiyor. Sonraki tüm hükümetler, programlarında benzer görüşe yer veriyor. YÖK yine de, ayakta kalmayı beceriyor. 
     Şimdi, ilk kez YÖK sallanıyor. Bu noktada, artık Gürüz'ün istifası gerek. Çok açık, Cumhurbaşkanı YÖK'ü ve Gürüz'ü istemiyor. Seçtiği isimlerle, bunu da gösteriyor. 
     Daha önce Aysel Çelikel, şimdi Alpaslan Işıklı ve Türkan Saylan, değişimin simgeleri. YÖK'ün yerine geçecek sistemi tartışmanın zamanı. 
     
     





İkinci aşama 


Dışpolitika berbat 


Nasret Finans... 


'Dokununulmazlık zırhı kaldırılmalı' 


Önemli olan parmak 


Devlet Bahçeli inandırıcı olmak istiyorsa... 


Siyasetin silahı 


Kadınların beş ahret sorusu 


Sezer'in YÖK kuşatması 


Üniversiteler kimin umurunda 


Bir tartışmanın ortaya koyduğu 


Yaptırımlara dikkat... 


"Sümer Yatırım" tamam, diğerleri kapatılıyor 


Koçaryan'ın oltası... 


Körfez'de Ecevit farkı 


Bir öküzün itirafı 


Mikro kredi ABD'de var, bizde yok 


Sıfırdan milyoner olanlar 


</TEXT>
</DOC>
