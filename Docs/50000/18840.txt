<DOC>
<DOCNO> 18840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/son/sonspo07.html </URL>
<DATE> 2001/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan basını "Hakan bir felaket" 
</HEADLINE>
<TEXT>

     İtalyan basını, İnter'de oynayan Hakan Şükür'ü eleştiri yağmuruna tuttu. 
     İnter, dün Brescia'ya 1-0 yenilerek Avrupa Şampiyonlar Ligi'ne kalma umutlarını büyük ölçüde yitirdi. Sezon başından beri istikrar yakalamayı başaramayan Hakan Şükür, oyunda kaldığı ilk 45 dakikada beklenen performansı gösteremedi. 
     İtalyan basını, Brescia-İnter maçıyla ilgili bugün verdiği haberlerde, Hakan'ın ''kötü futbolunu'' başlıklarına çıkararak, en düşük puanı 4 verdi. Tutto Sport, ''Hakan bir felaket '' başlığını attığı haberinde, ''Takım arkadaşları ile dialog kurmayı başaramıyor. Bir durmasıyla 39 dakika Brescia'nın kontratağına imkan sağlıyor. Forvet futbolunu bilen biri ama hiç kimseyle anlaşamıyor'' yorumunu yaptı. 
     Corriere dello Sport gazetesi de ''Görünmez ve seyredilmeyecek bir Şükür'' dedi. Hakan Şükür için diğer gazetelerde yapılan yorumlarda ise La Gazzetta dellon Sport ''Maçın seyircisi'', La Nazione ''Unutulacak 45 dakika'', Hakan Şükür'ü sahanın en kötüsü seçen İl Giornale de ''Şükür'ü kim gördü Yararsız'' ifadelerini kullandı. Bu arada teknik direktör Tardelli, maç sonrası gazetecilere verdiği demeçte, ''Futbolcular kafalarıyla oynamıyor'' dedi. 
     






</TEXT>
</DOC>
