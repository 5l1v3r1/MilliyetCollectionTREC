<DOC>
<DOCNO> 13379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/siyaset/siy04.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
DYP, Menderes’e hazırlanıyor... 
</HEADLINE>
<TEXT>

Aydın Menderes’in DYP katılacağı beklentisi, Genel merkezi hareketlendirdi. Tekerlekli sandalyenin geçebilmesi için binadaki asansör söküldü, kapılar genişletildi 
     AYDIN HASAN Ankara 

     DYP Genel Başkanı Tansu Çiller, partisinin imajını güçlendirmek için, eski başbakan Adnan Menderes’in oğlu Aydın Menderes ile, 8. Cumhurbaşkanı Turgut Özal’ın oğlu Ahmet Özal’ı saflarına katmak istiyor. 
     Çiller, kurmaylarının "bahar canlanması" olarak nitelediği çıkışına, 7 Nisan’da Antalya’daki mitingle start verecek. Ankara’da 14 Nisan’da Atatürk Spor Salonu’ndaki genişletilmiş Temsilciler Meclisi toplantısına da milletvekilleri, Genel İdare Kurulu ve Merkez Karar Kurulu üyelerinin yanı sıra partinin belediye başkanları, il - ilçe yöneticileri ve meclis üyelerinden oluşan yaklaşık 15 bin kişinin katılması planlanıyor. Eğer son anda yeni bir gelişme olmazsa toplantıda, İstanbul Bağımsız Milletvekili Aydın Menderes’in DYP’ye katıldığı açıklanacak. 
     
     Odası bile hazırlandı 
     Menderes’in DYP katılacağı beklentisi, partinin genel merkezini de hareketlendirdi. Menderes’in tekerlekli sandalyesi için, binadaki asansör sökülüp, kapıları genişletildi. Çiller’in makam odasının yanındaki oda da Menderes’e ayrılarak, tadilattan geçirildi. 
     Menderes, GİK üyesi olmadığı için genel başkan yardımcısı seçilemezken, "siyasi danışman" statüsüyle doğrudan genel başkana bağlı olarak çalışacağı belirtildi. 
     Çiller’in DYP’ye gelmesini istediği ikinci isim ise Malatya Bağımsız Milletvekili Ahmet Özal. 
     
     


 SİYASET 





















</TEXT>
</DOC>
