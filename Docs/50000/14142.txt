<DOC>
<DOCNO> 14142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/01/son/sontur25.html </URL>
<DATE> 2001/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
"2010’da Aydın ve Germencik’te deprem var" 
</HEADLINE>
<TEXT>

     Jeofizik Mühendisleri Odası Genel Başkanı Prof. Dr. Ahmet Ercan, bilimsel araştırmalarla depremin 1 yıl kadar önceden nerede ve ne şiddette deprem olacağının ortaya çıkarılabileceğini belirterek, Menderes Havzası’nda bulunan Aydın’da ve Germencik İlçesi’nde 2010 yılına kadar bir deprem beklediklerini söyledi. 
     Prof. Dr. Ercan, Nazilli Belediyesi tarafından düzenlenen "Büyük Menderes Depremleri Jeofizik Toplantısı"nın kapanış oturumunda yaptığı konuşmada, Türkiye’nin önemli sorununun deprem korkusu değil, yoksulluğu nedeniyle yapılaşmada iyileştirmeye gidememesi olduğunu söyledi. 
     Tıpkı İstanbul’da olduğu gibi Aydın ve çevresinde de deprem beklentisi içinde olduklarını kaydeden Ercan, şöyle konuştu "Şu anda da Menderes Havzası’nda nerede deprem olacağını biliyoruz. Nazilli, Aydın ve Söke’de depremler olabilir. Germencik ve Aydın’da 2010 yılına kadar büyük bir deprem bekliyoruz. Şu anda bu bölgede kayma 3,5 santimetredir. Ancak gerçeklerden hiçbir zaman kaçmaya gerek yok. Çünkü her yerde deprem oluyor. Sadece önlem alalım." 
     
     




</TEXT>
</DOC>
