<DOC>
<DOCNO> 27704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/son/soneko13.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF ve Dünya Bankası'ndan ay sonunda 3 milyar dolar geliyor 
</HEADLINE>
<TEXT>

     Türkiye, IMF'nin 8. gözden geçirmesinde belirlenen koşulları yerine getirmesi halinde, IMF ve Dünya Bankası'ndan, bu ay sonunda yaklaşık 3 milyar dolar kredi alacak. 
     IMF'nin 2. kredi dilimine ilişkin İcra Direktörleri Kurulu toplantısının, 25 Haziran tarihinden erken olmamak koşuluyla yapılması planında herhangi bir değişiklik söz konusu değil. 
     Kurul toplantısının ertelenmesini gerektirecek bir durum olmadığı, 25 Haziran'a kadar 25 Haziran dahil , 8. gözden geçirmenin şartlarını oluşturan yasal düzenlemelerin TBMMM'den geçmesinin yeterli olacağı kaydedildi. 
     Bu arada IMF'nin ile yapılan 8. gözden geçirmenin tamamlanabilmesi için gerekli koşullar ise şöyle 
     'TMSF bünyesindeki bankalar ve kamu bankalarının kalan gecelik yükümlülüklerinin ortadan kaldırılması uygulanmaya başlandı 
     TMSF ve kamu bankalarının Merkez Bankasıyla olan repo stoklarının 7 katrilyon lirayı aşmaması, Emlak Bankası'nın kapatılması ve yükümlülükleri ile bazı varlıklarının Ziraat Bankası'na transfer edilmesi halen TBMM Genel Kurulu'nda 
     Halihazırda hiçbir teklif verilmeyen dört banka için ikinci bir geçiş bankası kurulması veya bu bankaların tasfiye edilmesi BDDK, üç bankayı Etibank çatısı altında topladı. , 
     Türk Telekom için yeni bir profesyonel yönetim kurulu ve yönetimin atanması IMF toplantısından önce profesyonel bir yönetimin seçileceği belirtiliyor , 
     Tütün Kanunu'nun Meclis'ten geçmesi TBMM gündeminde , 
     Program harcama rakamları ile uyumlu ek bütçenin kabulü TBMM'den geçti, onay için Cumhurbaşkanlığına sunuldu 
     Vergi kimlik numaralarının kullanımının yaygınlaştırılmasına ilişkin vergi düzenlemesinin yürürlüğe girmesi. 
     Öte yandan IMF'nin, ikinci kredi dilimin serbest bırakmak için, Türk Telekom'a profesyonel bir yönetim kurulu atanması, ek bütçenin yasalaşması ve Kamu bankalarının görev zararları ile Emlakbank'ın Ziraat Bankası ile birleştirilerek tasfiyesinin yeterli olacağı da ifade ediliyor. 
     Türkiye'nin, 1.5 milyar dolarlık kredi dilimini hak edebilmesi için 25 Haziran'a kadar, yukarıdaki koşulları yerine getirmesi gerekiyor. 
     Ayrıca 8. gözden geçirmenin tamamlanması için IMF'ye, programın ekonomik performansı ve 3 Mayıs 2001 tarihli ekonomik politikalar bildirgesinde yer alan hususlardaki ilerlemeleri değerlendiren, Devlet Bakanı Kemal Derviş ve Merkez Bankası Başkanı Süreyya Serdengeçti imzalı bir niyet mektubu verilecek. 
     Öte yandan Dünya Bankası da, gerekli koşulların yerine getirilmesi durumunda, bu ay sonunda Türkiye'ye yaklaşık 1.5 milyar dolarlık kredi kullandıracak. 
     Edinilen bilgiye göre, Dünya Bankası İcra Direktörleri Toplantısı, IMF İcra Direktörleri toplantısının hemen ardından yapılacak. Kesin bir tarih olmamasına rağmen, bu toplantının, 27-28 Haziran'da yapılabileceği kaydediliyor. 
     Dünya Bankası'nın, kredi dilimini serbest bırakmak için, öncelikle IMF'nin, 8.gözden geçirmeyi onaylamasını bekleyeceği ifade ediliyor. 
     Bankanın aradıkları 
     Dünya Bankası, kredi miktarını arttırma karşılığında, öncelikle bankacılık sektörünün yeniden yapılandırılmasını istiyor. 
     Banka, enerji ve tarım sektörünün de liberal bir hale getirilmesini, özelleştirmeye hız verilmesini benimsiyor. 
     Dünya Bankası ayrıca, daha etkin bir kamu borç yönetimi ve daha şeffaf bir kamu yönetiminin oluşmasını destekliyor. Ayrıca, Türkiye'nin, IMF ile imzalanan Stand-By çerçevesinde yerine getirmesi gereken koşullar, Dünya Bankası tarafından da gözetiliyor. 
     Dünya Bankası Türkiye'ye, 3.2 milyar doları bu yıl olmak üzere, üç yıl için 6.2 milyar dolar kredi kullandıracak. 
     Bu kredinin 5 milyar dolarlık kısmını, Ülke Yardım Stratejisi CAS çerçevesinde üç yıl içinde gelecek para oluştururken, geri kalanı da yapısal uyum kredisinden oluşacak. 
     Dünya Bankası'nın Şubat krizi öncesinde, Türkiye'ye 2001 yılı için kullandırmayı planladığı kredi miktarının 1.1 milyar dolar olduğunu vurgulayan yetkililer, krizden sonra, bu yıl için kullandırmayı kabul ettiği rakamın yaklaşık 2.1 milyar dolarlık artışla 3.2 milyar dolara ulaştığını ifade ettiler. 
     Proje kredilerinin, CAS içindeki kompozisyonunun da program kredilerine dönüşmesi nedeniyle, Türkiye'nin kullanım alanı genişlerken, Banka'nın vereceği krediler, vade ve faiz bakımından uygun koşullu olacak. 
     Proje kredileri, sadece spesifik projelerin tamamlanmasıyla sınırlı kalırken, program kredileri, bütçeye alınarak, daha geniş bir alanda kullanılabiliyor. 







</TEXT>
</DOC>
