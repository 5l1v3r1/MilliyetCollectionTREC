<DOC>
<DOCNO> 9735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/02/son/soneko25.html </URL>
<DATE> 2001/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fitch, Türk bankalarının kredi notunu düşürdü 
</HEADLINE>
<TEXT>

     Uluslararası kredi derecelendirme kuruluşlarından Fitch, Türk banka ve diğer finans kuruluşlarının kredi notunu düşürdü. 
     Fitch'den yapılan açıklamada, kuruluşun devam eden mali kriz ve Uluslararası Para Fonu IMF destekli ekonomik programın köşe taşı olan kurda çıpa sisteminin terkedilmesinin, dalgalanmalara neden olarak Türk bankacılık sektörünün sistemik riskini artırdığı görüşünde olduğu, bu gerekçeyle not indirimine gittiği belirtildi. 
     Açıklamada, krizin, yetkili makamların zorluğa giren bankalara zamanında destek sağlama kabiliyetini azalttığı göze alınarak, bütün Türk bankaları için destek reytinginin, önemli bir risk düzeyine işaret eden 4T'ye çekildiği bildirildi. Söz konusu not, son değerlendirme öncesinde farklı banklar için 2T ile 3T arasında farklılık gösteriyordu. Fitch, destek reytingi dışında, tüm Türk bankalarının döviz cinsinden uzun dönemli kredi FC notları ile ulusal banka NC notlarını da aşağıya çekti. 




</TEXT>
</DOC>
