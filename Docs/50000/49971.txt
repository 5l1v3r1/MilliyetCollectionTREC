<DOC>
<DOCNO> 49971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/son/sondun07.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyetçilik ağır bastı...ABD'de Bin Ladin maskeleri tutmadı 
</HEADLINE>
<TEXT>

     ABD'de 11 Eylül terör saldırılarından sonra ağırlık kazanan milliyetçilik akımı, 31 Ekim Cadılar Bayramı'na da yansırken, "Sam Amca" Uncle Sam kostümlerinin satışı, terörist Usame bin Ladin maskelerini geride bıraktı. 
     Washington'daki Nancy's adlı kostüm şirketinin müdürü Deanna Bollinger, Amerikan halkının ilgisinin, Amerikan bayrağı renklerini taşıyan kırmızı, beyaz ve mavili, büyük silindir şapkalı Sam Amca kostümlerine yöneldiğini, ikinciliğin ise ABD'nin kurucularından, eski Başkan Abraham Lincoln kostümüne ait olduğunu söyledi. 
     Cadılar Bayramı'nda, "kötü kişilik" olarak kostümlerinin patlama yapması beklenen Bin Ladin kıyafetleri ile Arap ve şeyh kostümlerine ise ilgi gösterilmediği belirtildi. Terörist saldırılar sonrasında hassasiyet içinde olan ve halen terör tehdidi altında yaşayan halkın, Bin Ladin kostümüyle tahrik olarak bu kostümü taşıyan kişiye şiddette bulunması endişesiyle, kıyafetin ilgi görmemiş olabileceği yorumu yapılıyor. 
     






</TEXT>
</DOC>
