<DOC>
<DOCNO> 22392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/21/son/soneko11.html </URL>
<DATE> 2001/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 1. seans böyle geçti... 
</HEADLINE>
<TEXT>

     İMKB Ulusal-100 Endeksi, önceki kapanışa göre 134.64 puan kayıpla 1. seansı 12,603.91 puandan tamamladı. 
     Hisse senetleri ortalama yüzde 1.06 oranında değer yitirdi. Borsa'da, haftanın ilk seansında yukarıyı zorlayan piyasa, yetersiz hacimle geriledi. Seans 12,798 puan seviyesinde alıcılı açıldı. Ancak, yetersiz hacim sonucu Endeks, 12,890 puan seviyesinden geri döndü. Satışlar 12,510 seviyesine kadar sürdü. İlk bir saat ise 12,543 puanla geçildi. 
     İkinci yarıda da daha çok satışa dönük bir seyir izleyen piyasa, bu kez en düşük 12,452 puana kadar gevşedi. Ancak, 12,500 seviyelerindeki güçlü destek alımları Endeksi, yeniden yukarı taşıdı. Ulusal-100 Endeks, seansı 12,603.91 puandan tamamladı. 
     Kapanışta mali endeks 166.51 puanlık kayıpla 18,193.39 puana, sınai endeksi 89.54 puanlık kayıpla 9,519.81 puana, hizmet endeksi de 14.30 puan kayıpla 7,186.82 puana geriledi. 
     Böylece mali grup hisseler, önceki kapanışa göre ortalama yüzde 0.91, sınai gurubu hisseler yüzde 0.93, hizmet gurubu hisseler de yüzde 0.20 oranında değer yitirdi. 1. seansta işlem gören toplam 294 hisse senedinden 137'si değer kazandı. 97 hisse senedi değer yitirirken, 60 hissenin fiyatında ise değişiklik olmadı. Seansta 290 trilyon 611 milyar 753 milyon liralık işlem hacmi oluştu. 1. seansta Doğan Holding, Yapı Kredi Bankası, Tüpraş, Doğan Yayıncılık ve Sabancı Holding en yoğun işlem gören hisseler oldular. 







</TEXT>
</DOC>
