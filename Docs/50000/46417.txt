<DOC>
<DOCNO> 46417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/ekonomi/eko10.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
11 Eylül’ün faturası 350 milyar dolar 
</HEADLINE>
<TEXT>

Birleşmiş Milletler’in raporuna göre, ABD’deki 11 Eylül saldırıları dünya ekonomisine 350 milyar dolarlık zarar verecek 
     ABD’de 11 Eylül’de New York’taki Dünya Ticaret Merkezi ve Washington’daki Pentagon binasına yönelik saldırıların dünya ekonomisine 350 milyar dolara mal olacağı bildirildi. 
     Birleşmiş Milletler BM Ekonomik ve Sosyal İşler Dairesi tarafından hazırlanan 2001 yılı raporunda, "saldırıların, dünya ekonomisinin zayıflama ve durgunluk belirtileri gösterdiği döneme denk geldiğine" dikkat çekiliyor. Saldırılar yüzünden dünya ekonomisindeki büyüme, yüzde 2.4’ten 1.4’e gerileyecek. Bu gerileme bir yıllık dönemde 350 milyar dolar zarar anlamına geliyor. Dünya ekonomisinin yıllık hacmi 35 trilyon dolar olarak hesaplanıyor. 
     
     ABD ekonomisi küçülecek 
     Dünyanın en gelişmiş ekonomisi kabul edilen ABD ekonomisindeki yıllık büyüme hızının da daha önce tahmin edilen yüzde 1.8 yerine yüzde 1 olacağı raporda belirtildi. ABD ekonomisinin yılın ikinci yarısında büyümek yerine küçülmeye başlayacağı da uzmanlar tarafından ifade ediliyor. 
     



 EKONOMİ 




















</TEXT>
</DOC>
