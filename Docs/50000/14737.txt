<DOC>
<DOCNO> 14737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/yazar/kohen.html </URL>
<DATE> 2001/04/05/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
O kadar da değil... 
</HEADLINE>
<TEXT>

     Onlar refah toplumu olmak yolunda... Yaşam düzeyleri giderek yükseliyor... Fert başına milli gelirleri bizimkinin neredeyse dört katı... AB üyesi olarak Avrupa'yı arkalarına alıyorlar, kendilerine güveniyorlar... Bölgede daha atak davranıyorlar... 
     Bize gelince, halimiz malum... Anlatmaya gerek yok .. 
     Bugünlerde Türkiye ile Yunanistan arasında buna benzer birtakım karşılaştırmalar yapılıyor. Ankara'da bugün beklenen Dışişleri Bakanı Papandreu'nun başarılı bir "reklam egzersizi" olan Türk gazetecilerine demeci, böyle bir mukayeseyi de beraberinde gündeme getirdi. Bunda bu demecin Türkiye'nin yakın geçmişinin en krizli ve karamsar dönemine rastlamasının da payı var tabii. 
     İki ülkenin bugünkü durumu kıyaslandığında, Yunanistan'ın daha yüksek puan tutturduğu bir gerçek. Çeyrek yüzyıl önce öyle değildi ama şimdi ortaya çıkan tablo, birçok alanda, aradaki farkı yansıtıyor. 
     Yöneticilerimiz, politikacılarımız "bu nasıl oldu " sorusunun yanıtını araştırıp doğru sonuçları çıkarıyorlar mı acaba 
     
     EVET, Yunanistan bizden ileride. Papandreu da şimdi inisiyatifi ele alıyor... Ama abartmayalım. Türkiye'nin de komşusundan daha ileride olduğu bazı alanlar, örneğin endüstride ve sahip olduğu bazı avantajlar insan ve doğal kaynaklardan jeo - stratejik konumuna kadar var... 
     Yunan diplomasisinin şu sırada giriştiği atağa gelince zaman zaman Atina gibi Ankara da böyle inisiyatifler gerçekleştiriyor. Henüz geçen yıl, Dışişleri Bakanı Cem de, Yunanistan'a 9 maddelik bir öneriler paketi sunmuştu. O zaman bu Türk inisiyatifi Batı'da da epey ilgi toplamıştı. 
     Tekrarlayalım Şimdiki kriz, moralleri bozmuş olabilir. İnsanlarımız her şeyin sadece siyah tarafını görmek eğiliminde. Bu bir nevi mazoşizmden kurtulmak lazım. Türkiye'nin hedefi bir an önce bu bunalımı atlatıp, Yunanistan gibi ülkelere yetişmek ve inisiyatifi ele almak olmalı... 
     
     BU tür krizlerin yan etkilerinden biri de, dış politikada manevra kabiliyetinin kaybedilmesidir. Eğer bunalım devam ederse, böyle bir tehlikeyi önlemek zor olur. 
     Kriz, tüm dikkatleri ve çabaları üstünde toplayacağı için, çeşitli dış politika sorunlarına gereken ilginin gösterilmesi, bunların halli için beklenen enerjik ve yaratıcı girişimlerin yapılması mümkün olmaz. Hele bir de siyasal istikrarsızlık olursa, dış politika iyice kilitlenir... 
     Umarız bu noktaya gelinmez. 
     
     





Devletçilik krizi 


Affı şahane... 


İmar ve emlak paketi 


Biliyo da vermiyooo 


Ankara ayak bağı, Ankara'yla olmuyor mu .. 


Dostum Ayhan Şahenk 


Sinir - bilinç 


"Cimbom gibiyim " 


O kadar da değil... 


"İğneyle kuyu kazmak..." 


Dolar ateşine fren lazım... 


Sahnede canlı yayın 


Ecevit'e düşen 


Stagflasyon mu 


Merkez’in yanlışta ısrarı doları 2 milyona çıkarır 


</TEXT>
</DOC>
