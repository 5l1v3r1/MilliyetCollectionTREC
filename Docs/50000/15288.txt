<DOC>
<DOCNO> 15288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/08/son/sontur15.html </URL>
<DATE> 2001/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahmutpaşa Camii imamı serbest 
</HEADLINE>
<TEXT>

     FP Genel Başkanı Recai Kutan'ın da katıldığı Cuma namazında verdiği hutbede, Türkiye'deki ekonomik krizin nedenini ''başörtüsünün yasaklanmasına'' ve ''ibadet yerlerinin kapısına kilit vurulmasına'' bağlayan Mahmutpaşa Camii'nin görevden uzaklaştırılan imamı Mustafa Demir, İstanbul DGM Savcılığı'nca serbest bırakıldı. 
     Güvenlik Şube Müdürlüğü ekiplerince dün gözlem altına alındıktan sonra bugün İstanbul DGM Cumhuriyet Başsavcılığı'na gönderilen Mustafa Demir, Cumhuriyet Savcısı Nazmi Okumuş tarafından, TCK'nın 312. maddesinin 2. fıkrasında belirtilen ''Halkı, sınıf, ırk, din, mezhep veya bölge farklılığı gözeterek kin ve düşmanlığa açıkça tahrik etmek'' suçu yönünden sorgulandı. Savcılık sorgusunun ardından salıverilen Mustafa Demir hakkında dava açılıp açılmayacağı, soruşturma sonucunda elde edilecek delillere göre belirlenecek. Bu arada, Demir'in savcılık sorgusunda, Cuma hutbesinde söylediklerinin ''Maksadı aşan bir konuşma olduğunu'' belirttiği öğrenildi. 




</TEXT>
</DOC>
