<DOC>
<DOCNO> 17546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/son/sontur08.html </URL>
<DATE> 2001/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuvalet camından firar eden tutuklulardan biri yakalandı 
</HEADLINE>
<TEXT>

     Kocaeli Adliyesi'ndeki tuvalet camından firar eden 3 tutukludan 1'i yakalandı. 
     Tuvalet camından firar eden tutuklulardan Tuncay Şahin'in, bir arkadaşının Bekirpaşa Beldesi Mehmetalipaşa Mahallesi'ndeki evinde saklandığıni belirleyen jandarma ekipleri, bu eve baskın düzenlediler. Evde bulunan Şahin yakalanırken, ev sahibi de gözaltına alındı. 
     İzmit Adliyesi'nde geçen perşembe günü meydana gelen olayda, duruşmalara götürülen cinayet sanığı Tuncay Şahin ile aynı suçtan tutuklu Yücel Demirci ve hırsızlık suçundan tutuklu Murat Kaya, tuvalet camından atlayarak kaçmışlardı. 
     Yetkililer, Demirci ile Kaya'nın yakalanması için çalışmaların sürdüğünü bildirdiler. Bu arada, firar olayından sorumlu tutulan 12 jandarma eri hakkında başlatılan soruşturmanın devam ettiği kaydedildi. 




</TEXT>
</DOC>
