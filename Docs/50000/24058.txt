<DOC>
<DOCNO> 24058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/son/sondun07.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de anketlerde İşçi Partisi arayı açıyor 
</HEADLINE>
<TEXT>

     İngiltere'de 7 Haziran'da yapılacak seçimler öncesinde yapılan anketler, İngiltere Bşabakanı Tony Blair'in partisi İşçi Partisi'nin rakipleriyle arasındaki farkı 6 puan daha artırarak 19 puana çıkardığını gösteriyor. 
     Guardian gazetesi adına araştırma yapan ICM anket şirketinin verilerine göre, İşçi Partisi yüzde 47 ile başta giderken, Muhazakarlar yüzde 28 ile ikinci, Liberal Demokratlar ise yüzde 17 ile üçüncü sırada yer alıyor. 
     Seçim sonuçlarına anket verilerinin bu şekilde yansıması halinde, İşçi Partisi 659 sandalyeli avam kamarasında 267 milletvekilliği alarak önemli bir çoğunluk elde edecek. Bu sonucun 1931 yılından beri ülkede yaşanan en büyük çoğunluk iktidarı olacağına dikkat çekiliyor. 
     Gözlemciler, ICM'in anket sonuçlarının diğer anket şirketleri tarafından yayınlanan sonuçlarla büyük uyum gösterdiğine dikkati çekiyorlar. Sunday Times gazetesinin NOP anket şirketi de İşçi Partisi'nin 19 puanla önde gittiğini açıklamıştı. 







</TEXT>
</DOC>
