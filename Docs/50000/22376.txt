<DOC>
<DOCNO> 22376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/21/son/sondun16.html </URL>
<DATE> 2001/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ege adaları silahtan arındırılmıyor 
</HEADLINE>
<TEXT>

     Yunanistan Savunma Bakanı Akis Çohacopulos, Ege adalarının silahtan arındırılması veya benzeri bir senaryonun mevcut olmadığını öne sürerek, ''Bunlar masal'' dedi. 
     Çohacopulos, 2. Dünya Savaşı sırasında yaşanan Girit muharebesinin 60. yıldönümü dolayısıyla düzenlenen törenlere katılmak üzere bulunduğu Girit'te yaptığı açıklamada, Türkiye'nin konuya ilişkin Ege adalarının silahtan arındırılmış statülerinin altını çizen yaklaşımına değindi. 
     Savunma Bakanı, şu iddialarda bulundu 
     'Türkiye tarafından zaman zaman gündeme getirilen sözde silahtan arındırılmış bölge iddiası temelsizdir. Uluslararası anlaşmaları temel almamaktadır. Bunu daha önce de söyledik. Bunlar taktik hareketler ve hiç etkileri yok. Bununla daha fazla zaman kaybetmek durumunda değiliz. Bizim için önemli olan, istikrar, güvenlik ve sorumluluktur. Herkesin, AB yolu ve değerlerine kendilerini adapte etmeleri zaman meselesidir.'' 







</TEXT>
</DOC>
