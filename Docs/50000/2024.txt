<DOC>
<DOCNO> 2024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/yazar/cankat.html </URL>
<DATE> 2001/01/13/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Uçağı dağıtan sarhoş gazeteci 
</HEADLINE>
<TEXT>

     Geçen pazar akşamı, Bodrum-İstanbul seferini yapan THY uçağına, Star gazetesinin Genel Yayın Yönetmeni Fatih Çekirge de bindi. "Alkollü olduğu ilk bakışta belliydi" diyor gözleriyle gören biri 
     Önce, ekonomik koltuklardan birine oturdu. Tartışma sırasında duyduk ki, kabin görevlilerine "Business’e geçmek istiyorum" demiş, onlar da "Olmaz" demişler. Neyse, kalkıştan sonra Kabin Amiri’ni çağırıp, aynı isteğini tekrarladı. Hanım görevli aynı olumsuz cevabı verdi. Fatih Çekirge de "Sen öyle diyorsun ama, dedi, ben şimdi gidip Business’e oturacağım, sen de viskimi ayağıma kadar getireceksin " ve kalkıp öne doğru yürüdü. 
     Anlatan h l öfkeli 
     "Biraz sonra Business’ten de tartışma sesleri geldi. Perde arasından seyrediyorum 
     Bırakın, kokpite gireceğim... 
     Giremezsiniz, yasaktır. 
     Sen kendini ne sanıyorsun 
     Beyefendi, uçuş emniyeti gereği kokpite giremezsiniz .. 
     Bunun üzerine, Çekirge, Kabin Amiri hanımı omuzlarından tuttuğu gibi "Şapşal kadın" diyerek kenara fırlattı. Olayın bir terörist saldırısı olması ihtimaline karşı kokpitin kapısı kilitlenmiş meğer. Pilotlar dışarı çıkamıyormuş. Sonunda, kokpitten çıkan kolları sıvalı biri müdahaleye davrandı. Allah’tan Kabin Amiri hanım soğukkanlılığını koruyordu. Ortalığı gene o yatıştırdı. Hostese ben, ve bir iki kişi daha "Gerekirse tanıklık ederiz" diye kartlarımızı verdik. İstanbul’a indiğimizde polis çağırmışlar. Biz uçaktan çıkarken, Çekirge polislere "Evet, o zırdeli benim, sizi benim için çağırdılar..." diyor, h l esip savuruyordu. 
     
İlahi Alacakaptan      Avukat Uğur Alacakaptan, Cumhurbaşkanı’nın, Yargıtay Cumhuriyet Başsavcılığı’na Vural Savaş’ın yerine Sabih Kanadoğlu’nu atamasına çok sevinmişti. Ünlü ceza hukuku hocası telefona sarılıp Yargıtay’ı aradı kendini tanıtarak, Başsavcı’yla görüşmek istediğini söyledi. Bağladılar. 
     Alacakaptan, heyecanlıydı 
     Efendim sizi tebrik ediyorum. Ne kadar sevindim bilemezsiniz. Artık işgal sona erdi, demektir. Hukuk devleti yeniden işlemeye başlayacak. 
     Alacakaptan, Vural Savaş’ın ve onun temsil ettiği zihniyetin gidişinden, yerine Sabih Kanadoğlu’nun gelişinden duyduğu memnuniyeti, ara vermeden, gerekçeleriyle birlikte anlattı, anlattı... Başsavcı teşekkür etti, konuşma bitti. 
     Alacakaptan, konuştuğu kişinin Başsavcı Sabih Kanadoğlu değil, Vural Savaş olduğunu sonradan anladı. Tevekkeli muhatabı hep susmuş ve teşekkürle yetinmişti. 
     Savaş, görevi 21 ocakta devredecek. 
     
İkinci Bahar’cılar gecesi      İkinci Bahar’dan söz ederken Şener Şen "En kısa ifadeyle bu ekip başka ekip" demişti ya bana, ne demek istediğini anladım. 
     Ortaköy Zihni’de, İkinci Bahar’cılar birbirlerine veda ettiler. Beni de aralarına aldılar, ama bu bir aile toplantısıydı. En küçük bir tatsızlık yok aralarında besbelli birlikte "iyi bir şey" yapmaktan gurur duyuyorlar. Bütün dikkatlerine, dostluklarına rağmen, itiraf ediyorum, kendimi orada fazla hissettim. 
     Önce birer içki içildi ben de çiğ köfte neyin yerken viski içtim, üstünüze afiyet , sonra, birlikte İkinci Bahar’ın seksen küsur dakikalık son bölümü seyredildi, ve sıra ayaküstü yemek ve cümbüşe geldi. İkinci Bahar ailesinin mahremiyetini bozmamaya gayret ederek, bir kenardan onları seyrettim. Aile sırları kalsın, ben size İkinci Bahar gecesinden notlar aktarayım 
     Dizinin son bölümünü, ekranda görünsün görünmesin bütün İkinci Baharcı’lar da seyirci gibi, sanki "dışarıdan" seyrettiler gülerek, hüzünlenerek. 
     "İkinci bahar yaşıyor ömrüm" şarkısı hep birlikte biraz salya sümük söylendi. 
     Üç sahne büyük alkış aldı Ali Haydar’la Vakkas’ın kucaklaşması, zabıta memuru Mazhar Alanson’un Özkan Uğur’a "Bodrum’dan tanışıyor olmayalım" demesi ve Afetidevran Neriman’ın Samatya’ya veda sahnesi. Sonra, şarkılar söylendi, danslar edildi 
     Sezen Aksu oradaydı, ama ilk defa, eğlenceye katılacak ve başrolü kapacak halde değildi. Kameralar da ona saygılı davrandı. 
     Küçük Huriye’nin Merve Er, 13 yaşında bira içme denemesi başarısızlıkla sonuçlandı oyundaki ablası çattı kaşlarını. 
     Nazlı Tosunoğlu Zabıta Amiri Tansu gitarı ve şarkılarıyla, Ali Sirmen de Başkomiser Halil twist figürleriyle çok alkışlandılar. 
     Ali Kırca da oradaydı, yine kendini tutamadı ve "Çökertme Zeybeği"ni söyledi. O kadar kusur, kadı kızında da bulunur. 
     Bir rüyaydı, bitti. 
     
MEDYA ÇARPITIYOR      Mehmet Ali Birand ve arkadaşlarına hep soracağım, unutuyorum. 32. Gün’ün "Özal’lı yıllar" dizisinde, Turgut Özal’la ilgili hatıralarını anlatanları mahsus mu "yamultuyorsunuz" Allah aşkına Teknikten anlamam, ama kamera aşağıdan yukarı mı çekiyordur nedir, insanlar bir eğrilip uzuyor ekranda. 
     Mesela Semra Özal, İmren Aykut, Süleyman Demirel, Mustafa Taşar, Mehmet Keçeciler, Korkut Özal, Hüsnü Doğan... Aslında güzelim kadınlar, aslan gibi erkekler. 
     Değil mi 
     
     





Kelimeler, anlamlar 


"Emir versek işkence biter" 


Bizim önyargımız 


'Bilgi vermedim, veremezdim' 


Uçağı dağıtan sarhoş gazeteci 


Türkiye AB'nin içinde mi bölünür, dışında mı 1 


Asker ve AB 


Bir de erkekleri düşünün 


"Ulusal Program" hazır 


Şovmenlere aman dikkat 


AB mi bizi, biz mi AB'yi istemiyoruz 


AB'ye güvensizlik... 


Risk yönetimi... 


Yenilikçiler 


Kriz dersleri 


Aslan gibi 


Demirel'in avukatı Çağlar'ı da savunur 


TÜSİAD "ele verir talkını, kendi yutar salkımı " 


</TEXT>
</DOC>
