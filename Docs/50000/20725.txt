<DOC>
<DOCNO> 20725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/son/sonspo10.html </URL>
<DATE> 2001/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Derneği Denizli'nin 15 yıl çalışmasını istiyor 
</HEADLINE>
<TEXT>

     Fenerbahçeliler Derneği Yönetim Kurulu, yazılı açıklama yaparak, Mustafa Denizli'ye tam destek verdi. 
     Fenerbahçeliler Derneği Yönetim Kurulu imzasıyla yayınlanan açıklamada, Teknik Direktör Mustafa Denizli'nin, Fenerbahçe'nin en büyük değerlerinden biri olduğu kaydedilerek, ''Biz Denizli'nin Manchester United Menajeri Alex Ferguson gibi 15 yıl göreve devam etmesini istiyoruz. Denizli şu anda bile çok başarılıdır. Şimdiden Fenerbahçe'yi daha ilk yılında finallere taşıyor, büyütüyor. Şampiyon olsak da olmasak da bu birliktelik bozulmayacaktır'' denildi. 
     Açıklamada ayrıca, Fenerbahçe'nin şampiyonluğunun herkesin yararına olduğu öne sürülerek, kısaca şu görüşlere yer verildi 
     ''Şu anda halkın çoğunluğu Fenerbahçe'nin şampiyonluğunu istiyor. Yalnızca Fenerbahçeliler değil, Beşiktaşlılar ve diğerleri de ülkenin yüzde 80'i bunu istiyor. Bu aynı zamanda demokrasinin gerçekleşmesidir.'' 






</TEXT>
</DOC>
