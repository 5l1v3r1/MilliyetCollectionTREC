<DOC>
<DOCNO> 12315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/siyaset/siy05.html </URL>
<DATE> 2001/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
2 vekile Anayasa dersi 
</HEADLINE>
<TEXT>
Dokunulmazlık töreyi’ kapsamadı 
     SALİHA ÇOLAK Ankara 

     MHP milletvekillerinin, Sadi Somuncuoğlu’nun cumhurbaşkanlığına aday olmasını engellemek amacıyla yaptıkları baskın sırasında yaşanan olaylar üzerine korumaların açtığı davada tazminat ödenmesine karar veren Ankara 30. Asliye Hukuk Mahkemesi’nin gerekçeli kararı çıktı. MHP Milletvekilleri Cemal Enginyurt ile Ahmet Erol Ersoy’la ilgili kararın gerekçesi, MHP’nin "töre" anlayışıyla Anayasa arasındaki çelişkiyi ortaya koydu. Yargıç Ali Kerimoğlu’nun vekillere Anayasa dersi verdiği gerekçe şöyle " Milletvekili olan davalıların dokunulmazlık ayrıcalıkları, görevleriyle ilgili olup, başkalarının anayasal haklarını kullanmalarının ve yasal görevlerini engellemelerine cevap vermeyeceği açıktır. Davalıların o andaki eylemlerinin ve sözlerinin adeta şuursuz bir meydan okuma, kaba güç sergileme şeklinde tezahür ettiği görülecektir. Olayı takiben töre gereği hareket ettikleri yönündeki beyan ile de pişmanlık duymadıkları, düşünce tarzlarının Anayasa ve yasa kuralları ile çelişkili olduğu anlaşılacaktır. " 
     
     


 SİYASET 














</TEXT>
</DOC>
