<DOC>
<DOCNO> 16405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/15/yazar/tamer.html </URL>
<DATE> 2001/04/15/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Sen öyle zannet 
</HEADLINE>
<TEXT>

     Ekonomiden sorumlu Devlet Bakanı Kemal Derviş'i dinlerken sık sık "Sen öyle zannet " demek geldi içimden. Derviş'e güvenmediğimden değil de, bizim siyasilerin ne mal olduklarını bildiğimden... 
     Derviş, "Strateji ve planı dört dörtlük yapsanız da herşeyi öngöremezsiniz. Tıpkı futbolda olduğu gibi o anki koşullara göre golü atarsınız. Biz de inşallah bol bol gol atacağız" dedi. 
     İlk "Sen öyle zannet" notunu bu sözlerin ardından yazmışım defterime. 
     "Devlette yüzde 9 tasarrufa gidiliyor" dediğinde yine yazmışım "Sen öyle zannet " Siyasiler kamu bankalarından gönül rızasıyla ellerini çekip siyasilerin müdahalesinden kurtulmuş güçlü bir devlete geçit verecekler... Duy da inanma Son günlerde bile perde gerisindeki müthiş ayak oyunları hepimizin malumu. İnşallah bu karambolde o golleri kendi kalemize atmayız. 
     Derviş devam ediyor 
     "Halkımıza doğruyu söyleyeceğiz. Artık devletin tüm hesapları şeffaf olacak. Neyse o borç, herkes bilsin. Nasıl oluştu, onu da bilsin. Ne zaman ödenecek onu da bilsin. Hangi taksitlerle kaç yıla yayılacak, onu da bilsin..." 
     Yıllardır her türlü bilgiyi sır gibi saklamakta direnen bürakrasimizin böylesi bir şeffaflığa ne biçim direneceğini düşünebiliyor musunuz Düşmüşüm bir kez daha "Sen öyle zannet" notunu. 
     Derviş, "Bundan böyle borçlanma politikalarını tek elden Hazine yönetecektir ve TBMM'ye her 3 ayda bir bilgi verecektir" diyor. Ben basıyorum "Sen öyle zannet "i. Derviş "Türkiye'yi garanti yoluyla büyük borçlar altına sokmamamız gerekiyor" diyor. Adam yerden göğe haklı, ama ben yine basıyorum "Sen öyle zannet "i. 
     Sayın Bakan, "Ekonomik ve Sosyal Konsey Yasası çıktı. Bu çok çok önemli. Artık çalışanlar da ülkenin ekonomik politikalarında söz sahibi olabilecek" diyor. Bir "Sen öyle zannet " daha... 
     Oysa ben de tam Derviş gibi düşünüyorum "Kamu bankalarındaki düzen değişikliği bir devrimdir " Ne var ki Sayın Bakan hemen ardından "Hepimize, milletimize hayırlı olsun" dediğinde ben, "Milletimize hayırlı olabilecek bir devrime siyasilerimiz izin vermez" demeyi yeğliyorum. Yanılmayı da can - ı gönülden istiyorum. 
     
Kurtar onları Amca      "1992'de hiç olmayan kamu bankaları görev zararı, bugün milli gelirin dörtte birine eşit hale gelmiştir." 
     Devlet Bakanı Kemal Derviş, dün programı açıklarken ekranda gösterdiği grafiklerden birini aynen bu sözlerle anlatıyordu. Gerçekten de 1992 başında sıfırı gösteren grafik, daha sonra füze hızıyla yükselerek 1999'da arş - ı ala'ya çıktıktan sonra bu yıl burnunu biraz aşağı eğmiş görünüyordu. Tabii o görev zararlarının büyük bölümünü çiftçiye esnafa verilen kredilerin değil de, yakın çevreye, manevi evlada, yeğene, kardeşe, eşe, kuzene verdirilen ballı kredilerin oluşturduğunu söylemeye gerek yok. 
     Yandaki grafiği inceleseniz şapkanız uçar ve Kasım 1991'de 7. kez Başbakan olmayı başaran Süleyman Demirel'in başına konuverir Kendisi Çankaya'ya çıktıktan sonra da Tansu Çiller'den Necmettin Erbakan'a, Mesut Yılmaz'dan Hüsamettin Özkan'a müthiş bir istikrar ve uyum içinde ülkenin yönetimi sürdürülmüştür Milletvekillerimiz çomak sokmasa ve Sayın Ahmet Necdet Sezer Cumhurbaşkanı seçilmeseydi, bu istikrar halen gül gibi sürüyor bile olabilirdi. 
     Perşembe günü bizim gazetede Türkiye Odalar ve Borsalar Birliği'ne gayrı resmi danışmanlık yapmakta olan Demirel'e resmen danışmanlık önerisinin götürüleceğini okudum. Esnaf eylemlerini, TOBB'un hükümete istifa çağrısını, siyasi parti kurma niyetini alt alta koyarsak, bir bakarız ki Amca'mız, kamu bankalarının kılına dokunulmaması için gerekli inisiyatifi ele alıvermiş. 
     Olmaz olmaz demeyin, olmaz olmaz Zira hapishanelerde de yurtdışında da Amca'nın kendilerini kurtarmasını hararetle bekleyenler var. 
     
     





SBF'den inciler 


Ecevit "Dış desteğin önü açıldı" 


İçel Havalimanı Öksüz kaldı 


Haydi bakalım, yeniden umuda yolculuk... 


Milat Pazartesi 


İki yabancı 


Plato "Akıl kutsaldır" 


Diyalog eksikliği 


Devletin tasarruf tedbirleri 


"Gülmeye, gülmeye geldik " 


Lale Devri'nin sonu 


Sen öyle zannet 


Gelecek tamam, dalgalıya devam 


Derviş "umut" dağıttı 


</TEXT>
</DOC>
