<DOC>
<DOCNO> 34630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/ekonomi/eko10.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıyılar satışa çıkarılıyor 
</HEADLINE>
<TEXT>

Kıyı ve sahillerde bulunan dört milyon metrekarelik Hazine arazisi satılacak 
     ANKARA Anka 

     Turizm sektörüne tahsis edilen kıyı ve sahil kesimindeki araziler, bu araziler üzerinde otel, tatil köyü gibi tesisler kurarak işleten tahsis sahiplerine satılıyor. Turizm Bakanlığı’ndan edinilen bilgiye göre, Hazine’ye ait taşınmaz malların satışını kolaylaştıran yasa kapsamında kıyı ve sahil bölgesinde bulunan yaklaşık 4 milyon metrekarelik bir alanın, buralardaki tesis işletmecilerine satışı öngörülüyor. Satışı düşünülen alan üzerinde, 110 yatırımcıya ait otel, tatil köyü gibi turizm tesisleri yer alıyor. Bu arazilerin büyük bölümü, üzerinde tesis yaparak işleten yatırımcılara 49 yıllığına kiralanmış bulunuyor. 
     Hazine arazilerinin satışını kolaylaştıran yasaya göre, yapılacak satışta turizmciler arazi bedelinin dörtte birini peşin, geri kalanını da iki yıl içinde eşit taksitlerle ödeyerek arazilere sahip olabilecek. 
     Tahsis sahipleri, kendilerine tahsis edilmiş arazileri almak için başvurmazlarsa daha önce aldıkları 49 yıllık işletme hakları devam edecek. 
     



 EKONOMİ 



















</TEXT>
</DOC>
