<DOC>
<DOCNO> 6504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/11/guncel/gun14.html </URL>
<DATE> 2001/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazeteci - yazar Gümüşbaş'ı kaybettik 
</HEADLINE>
<TEXT>

     HABER MERKEZİ 

     Gazeteci - yazar Yılmaz Gümüşbaş, yakalandığı amansız hastalığa yenilerek vefat etti. 
     17 Ocak 1942'de Sivas'ta doğan Gümüşbaş, 1960'ta Kudret gazetesiyle basın hayatına adım attı. 1962'de Akis dergisinde çalıştıktan sonra bir süre İsviçre'de basın ataşeliği yaptı. Bu dönemde, kendi dizi yazılarından derlediği "Toprak Ağrısı" adlı kitabını yayınladı. 1963'te Cumhuriyet gazetesine girdi. Spor muhabirliği sırasında yaptığı çeşitli federasyon yolsuzlukları haberleriyle dikkat çekti. Daha sonra aynı gazetede Başbakanlık ve TBMM muhabirliği görevlerinde bulundu. 
     1971 ve 1978'de Türkiye Gazeteciler sendikası Ankara Şube Başkanlığı da yapan Gümüşbaş, 1990'da da Çağdaş Gazeteciler Derneği Ankara Şube Başkanlığı'na seçildi. Gümüşbaş'ın cenazesi, bugün saat 11.00'de Cumhuriyet Ankara bürosu önünde düzenlenecek törenin ardından, Maltepe Camii'nde kılınacak öğle namazını müteakip, Cebeci Asri Mezarlığı'nda toprağa verilecek. 
     


 GÜNCEL 






















</TEXT>
</DOC>
