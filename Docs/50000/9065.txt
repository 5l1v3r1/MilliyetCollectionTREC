<DOC>
<DOCNO> 9065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/son/sonspo12.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Fiorentina 2. Başkanı Sconcerti "Terim'le ipler kopmaya doğru gidiyor" 
</HEADLINE>
<TEXT>

     Fiorentina Kulübü 2. Başkanı Mario Sconcerti, ''Teknik direktör meselesini yarına kadar çözmek zorundayım'' dedi. 
     İtalyan 1. ve 2. Ligi Teknik Direktörleri Derneği'nin bu sabah yaptığı toplantıya katılan Sconcerti, basına verdiği demeçte, ''Bir yasaya aykırılığın ne olduğunu bilmek için buradayım. Yarına kadar karar vermek zorundayım'' diye konuştu. 
     Fiorentina yönetiminin Teknik Direktör Fatih Terim'in yerine Roberto Mancini'yi göreve getirmeye kararlı olduğu, ancak kurallara göre 1. ligde aynı sezonda bir teknik adamın iki kulüpte görev yapmasının mümkün olmaması üzerine Mancini'nin getirilemediği ifade edildi. 
     Teknik Direktörler Derneği Başkanı Azeglio Vicini de ''Mancini, bu sezon Lazio'nun teknik heyettinde gösterildi. Bundan dolayı başka takımda ne teknik direktör ne de yönetici olarak görev yapamaz. Bu yürürlükteki bir yasa. Sadece gelecek sezon bir takımı çalıştırabilir'' dedi. Fiorentina'da Mancini'nin teknik direktörlüğe getirilemeyeceğinin anlaşılmasından sonra mormenekşelerin başka isimler üzerinde durduğu, Sconcerti'nin telefonla Beşiktaş'ın teknik direktörü Nevio Scala ve Uruguaylı Daniel Passarella ile konuştuğu öne sürüldü. Bu arada Sconcerti, Teknik Direktör Terim ile iplerin her zaman daha fazla kopmaya doğru gittiğini de onayladı. 




</TEXT>
</DOC>
