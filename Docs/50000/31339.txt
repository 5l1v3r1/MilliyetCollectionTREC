<DOC>
<DOCNO> 31339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/son/soneko24.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevgi hisseleri Borsa'dan çıkarıldı 
</HEADLINE>
<TEXT>

     Gözaltı Pazarı'ndaki işlem sırası kapalı olan Sevgi Özel Sağlık Hizmetleri A.Ş. hisseleri, Borsa pazarlarından sürekli olarak çıkarıldı. 
     Çıkarma kararı, Borsa Başkanlığı'nın dünkü toplantısında alındı. Borsa Bülteni'ndeki duyuruya göre, şirketin tüzel kişiliği devam etmekle birlikte, 4 Eylül 1999 tarihinden itibaren ücretli sayılan Sevgi Hastanesi Kalp Merkezi ve Sevgi Hastanesi ile şirket merkezindeki tüm personelin iş akitlerinin 14 Eylül 1999 tarihinden itibaren fesh edilmesi, hastane olarak kullanılmak üzere Dedeman Holding'den kiralanan Büklüm Sevgi Hastanesi binasının kira sözleşmesinin feshi ve tahliye nedeniyle, şirketin herhangi bir ticari faaliyetinin kalmadığı çıkarma kararında göz önüne alındı. İMKB Kotasyon Yönetmeliği'nin, ''Ortaklığın iflasına karar verilmiş olması veya borsa yönetimince geçerli kabul edilebilecek durumlar dışındaki nedenlerle faaliyetlerinin 3 aydan uzun bir süre için durdurulmuş olması'' hükmü gereğince şirket hisse senetlerinin Borsa pazarlarında sürekli olarak çıkarılmasına karar verildi. 







</TEXT>
</DOC>
