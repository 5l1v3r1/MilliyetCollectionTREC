<DOC>
<DOCNO> 12789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/24/ekonomi/eko15.html </URL>
<DATE> 2001/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>

     Erdemir ve Koç e-pazar kuruyor 
     Erdemir ile Koç Topluluğu’nun dış ticaret şirketi Ram arasında, Türkiye ve yurtdışında online hizmet sunmak üzere bir elektronik demir çelik pazaryeri kurulmasına ve işletilmesine yönelik olanakları değerlendirmek üzere niyet mektubu imzalandı. Konuyla ilgili açıklamada, bir iş planı hazırlanarak, yılın ikinci yarısında oluşturulması düşünülen ortak şirketle ilgili çalışmaları yürütmek üzere ortak bir proje ekibinin görevlendirildiği bildirildi. 
     
     Şişecam’ın net k rı 3.6 trilyon 
     Şişecam’ın 2000 yılı net k rının 3.6 trilyon olduğu açıklandı. Şişecam’ın dün yapılan genel kurulunda konuşan İş Bankası Genel Müdürü ve Şişecam Yönetim Kurulu Başkanı Ersin Özince, topluluğun 2000’de 1.5 milyon ton cam, 800 bin ton soda ve 1.3 milyon ton endüstriyel hammadde üretimiyle tarihinin rekorunu kırdığını söyledi. Topluluğun 2000 yılı cirosunu 1.2 milyar dolara yükselttiğini bildiren Özince, aynı dönemde ihracatın ise 400 milyon dolar olduğu kaydetti. 
     
     Merkez Bankası’nda kilit atama 
     Yeni program uygulamasına hazırlanan Merkez Bankası’ndaki idari değişiklikler sürüyor. Başkan yardımcılarının görev bölümlerinin değişmesinin ardından program uygulamasında kritik öneme sahip olan Piyasalar Genel Müdürlüğü’ne Akil Özçay getirildi. 
     
     Koçbank kredi faizini düşürdü 
     Koçbank, kredi kartı faiz oranını ekonomik kriz öncesi düzeye çektiğini açıkladı. Koçbank’tan yapılan açıklamada kredi kartı alışveriş faiz oranının yüzde 7.50’den yüzde 6.95’e indirildiği bildirildi. Açıklamada, faiz indiriminin 26 Mart tarihinden itibaren geçerli olacağı belirtildi. 
     


 EKONOMİ 
















</TEXT>
</DOC>
