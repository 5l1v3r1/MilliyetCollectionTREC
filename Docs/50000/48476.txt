<DOC>
<DOCNO> 48476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/ekonomi/eko09a.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Nestle, dondurma devi Schöller’i yuttu 
</HEADLINE>
<TEXT>

Rakibi Schöller’in yüzde 100’ünü alan Nestle, birleşmeyi 2002’de gerçekleştirecek 
     ANKARA Milliyet 

     İsviçreli gıda üreticisi Nestle, Alman rakibi Schöller Grubu’nu satın aldı. Nestle’den yapılan açıklamada Schöller Holding Grubu’nun yüzde 100’ünün devralındığı bildirildi. Açıklamada, "Nestle dondurma, dondurulmuş unlu mamuller faaliyet konularını kapsayacak şekilde Schöller Grubu’nun yüzde 100’ünü devraldı. Gerekli yasal izinlere konu olacak devralmanın en erken 2002’nin ilk aylarında gerçekleşmesi beklenmektedir" denildi. 2000 yılında doğrudan satışlar dahil perakende sektörü ve gıda hizmetleri aracılığıyla gerçekleşen satışları 2 milyar İsviçre Frangı 1 milyar 215 milyon dolar olan Schöller Grubu’nun 17 ülkede temsilciliği bulunuyor. Bu arada, Schöller Holding’in ortağı olduğu Türk şirketi Kerevitaş Gıda’nın hisseleri de operasyondan olumlu etkilendi. Şirketin İMKB’de işlem gören hisseleri bugün yüzde 23.40 oranında değer kazandı. 
     



 EKONOMİ 

























</TEXT>
</DOC>
