<DOC>
<DOCNO> 33688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/25/ekonomi/eko05.html </URL>
<DATE> 2001/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
THY’de greve doğru 
</HEADLINE>
<TEXT>

Hava - İş, THY yönetimi uyuşmazlığı sürdürürse greve gideceklerini açıkladı 
     SİNAN TOROS İstanbul 

     Hava - İş Sendikası, Türk Hava Yolları’nda THY toplu iş sözleşmesinin uyuşmazlıkla sonuçlanması üzerine, 31 Temmuz’da grev tarihini açıklayacak. Sendika adına yapılan açıklamada, toplu sözleşme görüşmelerinin 11 Temmuz’da uyuşmazlıkla sonuçlandığı, tarafsız arabulucu raporunun hazırlanarak tebliğ edilmesiyle yeni bir sürece girildiği belirtildi. 
     Sendikanın yasa gereği altı işgünü bekleyeceği ve bu sürede de bir anlaşma sağlanamaması halinde, grev kararı alacağı ve 60 gün içinde de uygulamaya dönüştürülebileceği belirtilen açıklamada, şöyle denildi "Grev söylentisinin bile rezervasyon iptallerine yol açtığı bilinmektedir. Bu nedenle eğer uyuşmazlık işverence ısrarla sürdürülürse, bu kayıpların sorumlusu kendileri olacaktır." 
     



 EKONOMİ 






















</TEXT>
</DOC>
