<DOC>
<DOCNO> 19508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/04/yazar/cankat.html </URL>
<DATE> 2001/05/04/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Demohraaatik Türkiyyeee 
</HEADLINE>
<TEXT>

     Vitrinlere "Milletvekili giremez", taksilere "Milletvekili binemez" yazdırmayı başaran milletin vekilleri, kamuoyu karşısına çıkamaz oldular. Şimdi de, kamuoyunun Meclis’ine girmesini engellediler. 
     Öneriyi getiren Meclis Başkanvekili Ali Ilıksoy... Hani DYP Şanlıurfa Milletvekili Fevzi Şıhanlıoğlu’nun öldüğü oturumu, kendisine gönderilen "Ali devam et, okut, oyla..." gibi pusulalara bakarak yöneten DSP’li... Partisi ne olursa olsun, Başkanlık Divanı üyeleri de bu önerinin üzerine atladılar. 
     Meclis’e basını sokmamanın tek izahı olabilir Gizleyecek, utanacak bir şeyleri var, demek ki Bunlar, Türkiye’de demokrasiyi yaşatacak ve yükseltecek olan milletvekilleri 550’sini toplasanız, 70 yıl önce "Basın özgürlüğünden doğan sakıncaları gidermenin tek yolu, yine basın özgürlüğüdür" diyen bir Mustafa Kemal kadar cumhuriyetçi ve demokrat etmezler 
     
     Serdar Devrim anlattı 
     "1970’li yıllardı. Haydarpaşa Lisesi’ne, basket maçına gittik. Her zamanki gibi, maçtan sonra kavga çıktı. Kavgadan aklımda kalan tek sahne lisenin bahçesinde, parkalı, bıyıklı bir genç... Oturacak yeri kırık bir bankın iki kenarına ayağını basmış, bileğim kadar bir zinciri çeviriyor, bir yandan da bağırıyordu 
     Demohraaatik Türkiyyeee Demohraaatik Türkiyyeee Dün, TBMM’nin aldığı basına yasak kararını dinlerken, nedendir bilinmez, aklıma bu demokrat delikanlı geldi". 
     
Senatöre bakan olmadı      Ferzan Özpetek’in son filmi Cahil Periler Il fate ignoranti İtalya’da müthiş ses getirdi. 
     Film öyle çok konuşuldu ki, filmde oynayan tiyatrocu Serra Yılmaz ile Kargo grubunun solisti Koray, İtalya’da üne kavuştular. Yani, gazetelerin "İtalya’da sokağa çıkamaz oldular. Gören imza istiyor, birlikte fotoğraf çektirmek istiyor..." demesi abartı değil. 
     Serra Yılmaz, oyunculuğunun yanı sıra, simültane tercümandır. Geçenlerde, Ankara’ya gelen bir İtalyan senatöre Anadolu Medeniyetleri Müzesi’ni gezdiriyordu. Müzede bir de İtalyan turist grubu vardı. İtalyanlar birden Yılmaz’ı karşılarında görünce çığlıklar atmaya başladılar. Ne kadar şamatacı olduklarını bilirsiniz. İmza istediler, birlikte fotoğraf çektirdiler... Kıyamet koptu. Senatör, filmi görmemiş olmalı ki, ne olup bittiğini anlayamadı. İtalyanlar Serra Yılmaz’ın büyük bir oyuncu olduğunu, Cahil Periler’den tanıdıklarını söyleyince, senatör espriyi patlattı 
     Ben de İtalya’nın koskoca bir senatörüyüm. Beni tanıyanınız yok mu 
     
DURACELL DERVİŞ      Kemal Derviş ile görüştükten sonra, Tansu Çiller basına bir açıklama yaptı. Kendi ifadesine göre Çiller, Derviş’e "Siz bu hükümetin ömrünü uzatan pil konumundasınız" demiş. 
     Bu espri Tansu Çiller’den çıkmış olamaz, ama benzetme Allah için güzel 
     
Ya Bismillah      Son aşkı Ankaralı işadamı Hakan Poyraz, Ebru Gündeş’e öyle böyle değil, fena şık. 
     Adam, kendinden bile kıskandığı sevgilisine dört koruma tuttu, Ebru Gündeş’in peşinden ayrılmıyorlar. 
     Kulağıma gelen doğruysa eğer... 
     Hakan Bey "Erkek dediğin, sevdi mi tam sever, dövdü mü tam döver..." diye düşünenlerdenmiş. 
     Çelimsiz ve hasta olmasa meheldir, derdim. 
     
     







İki konu 


Mavi bulutlar... 


Yılmaz-Jandarma tartışması 


Demohraaatik Türkiyyeee 


Kabahat kimde Sayın Yılmaz .. 


"B" planı 


Ormancı duyarlılığı 


Nasıl bir "kalkan" 


Paranın adresi 


Telekom Teletaş'a benzerse 


TRT, Tibuk esprisi ve gazeteciler... 


Derviş ve sol muhalefet 


Cep'te pazar da, zarar da artıyor 


Tespit davası açacaksınız 


Dış yardım faize gidecek 


Bu da MHP’nin Botaş’ı 


</TEXT>
</DOC>
