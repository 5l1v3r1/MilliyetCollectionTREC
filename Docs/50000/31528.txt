<DOC>
<DOCNO> 31528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/son/soneko25.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa böyle indi... 
</HEADLINE>
<TEXT>

     İMKB Ulusal-100 Endeksi, ilk seansa göre 715.34 puan gerileyerek, 2. seansı 8,730.04 puandan tamamladı. 
     Hisse senetleri, ortalama yüzde 7.57 oranında değer kaybetti. Borsa'da ilk seanstaki yüzde 0.25'lik kaybın ardından 2. seansta da yoğun satışlar etkili oldu. Seansa 9,428.81 puandan başlayan Ulusal 100 Endeksi, gelen satışlarla ilk yarıyı 8.800.57 puandan geçti. En düşük seviye olarak 8,635.76 puanı gören Endeks, seansı 8,730.04 puandan tamamladı. 
     Dünkü 2. seans kapanışına göre 739.42 puan kaybeden endeks, günlük bazda ise yüzde 7.81 gerileme yaşadı. 
     Kapanışta mali endeks 1118.84 puanlık düşüşle 12,099.92 puana, sınai endeks 473.33 puanlık düşüşle 7,311.49 puana, hizmetler endeksi de 390.56 puanlık düşüşle 5,105.00 puana geriledi. 
     Böylece mali grup hisseler, ilk seansa göre ortalama yüzde 8.46, sınai grubu hisseler yüzde 6.08, hizmet grubu hisseler de yüzde 7.11 oranında değer kaybetti. 
     2. seansta işlem gören toplam 288 hisse senedinden 270'i değer kaybetti. 11 hisse senedi değer kazanırken, 7 hissenin fiyatında ise değişiklik olmadı. 
     Bu sensta, 200 trilyon 277 milyar 165 milyon liralık işlem hacmi oluştu. 
     2. seansta, Garanti Bankası, Yapı Kredi Bankası, Sabancı Holding, İş Bankası C ve Koç Holding, en yoğun işlem gören hisseler oldular. 
     
     
     







</TEXT>
</DOC>
