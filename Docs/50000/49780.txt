<DOC>
<DOCNO> 49780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/son/sondun17.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban "Amerikan bombardımanının yok edeceği birşeyimiz yok" 
</HEADLINE>
<TEXT>

     ABD'nin Afganistan harekatının başlamasından 4 hafta sonra Taliban, ''sofistike bir düşman olmadığı için, kolay kolay yenilmeyeceğine'' inanıyor. 
     Taliban liderliğinin sözcüsü Eğitim Bakanı Emir Han Muttaki, Associated Press'e yaptığı açıklamada, ''Amerikan bombalarının yok edeceği hiçbir şeyimiz yok'' dedi. 
     ''Karmaşık bilgisayar sistemi, büyük ve önemli telekomünikasyon sistemi ya da modern havacılık sistemi olan bir ülke değiliz'' diyen Muttaki, Amerikan bombalarının tahrip edeceği ve ülkenin çökmesine yol açacağı altyapılarının bulunmadığını söyledi. 
     Afganların Amerika ile savaşmak istemediklerini belirten Muttaki, ''Bu Amerikalılara mesajımızdır. Savaşmak istemiyoruz. Müzakereye gireceğiz. Ancak bizimle egemen bir ülke gibi görüşün. Biz, Amerikan'nın emirler verilen bir eyaleti değiliz. Usame Bin Ladin'in suçlu olduğuna dair kanıt istedik, reddettiler. Neden '' diye konuştu. 
     Amerikalıların niyetlerinin ne olduğunu soran Muttaki, ''Müslümanları kızdırmayın. Müslümanların Amerikalılarla sorunu yok, kabul etmedikleri Amerika'nın politikası'' dedi. 
     






</TEXT>
</DOC>
