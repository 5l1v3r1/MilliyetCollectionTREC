<DOC>
<DOCNO> 48258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/son/sontur13.html </URL>
<DATE> 2001/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Halkoylamasını önlemek için anayasa değişikliği... 
</HEADLINE>
<TEXT>

     İktidar partileri, Cumhurbaşkanı Ahmet Necdet Sezer'in halkoylamasına sunulmasına kararı verdiği, milletvekillerinin özlük haklarına ilişkin düzenleme konusunda tek maddelik bir değişiklik planlıyor. 
     İktidar partilerinin yöneticileri bu sabah konuyla ilgili olarak TBMM Başkanı Ömer İzgi ile görüş alış verişinde bulundular. 
     Alınan bilgiye göre, referanduma konu olan ve milletvekillerinin özlük haklarını düzenleyen Anayasa'nın 86. maddesi, daha önce Partilerarası Uzlaşma Komisyonu'ndan çıktığı şekilde yeniden gündeme getirilecek ve TBMM Genel Kurulu'ndan tek maddelik yasa çıkarılacak. 
     Cumhurbaşkanı'nın değişiklik yapılan maddeyi onaylanmaması halinde ise halkoylamasına ilişkin yasaya ''referandumların seçimlerle birlikte yapılmasını'' öngören geçici bir madde eklenecek. 
     Milletvekillerinin ödenek, yolluk ve emeklilik işlemleriyle ilgili olarak Uzlaşma Komisyonu'nda mutabakata varılan düzenleme, bu işlemlerin yasayla düzenlenmesini öngörüyordu. Ayrıca, ''TBMM üyeleri ile bunların emeklileri emekli Sandığı ile ilişkilendirilirler ve üyeliği sona erenlerin istekleri halinde ilgileri devam eder'' hükmü yer alıyordu. 
     Sözkonusu Anayasa değişikliğinin Medeni Kanun Tasarısı'nın görüşülmesinden sonra ele alınmasının planlandığı öğrenildi. 
     






</TEXT>
</DOC>
