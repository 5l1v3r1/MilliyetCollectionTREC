<DOC>
<DOCNO> 4575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/magazin/amag.html </URL>
<DATE> 2001/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Podyumlarda şok suçlama tartışması 
</HEADLINE>
<TEXT>
AÇIKLA Kim bu... 
Podyum dünyası, Sevilay Öztürk’ün, Yanımda kız pazarladı’ dediği ajans sahibini açıklamasını bekliyor.. 
     YAŞAR ÇAKMAK 

     MANKEN Sevilay Öztürk, podyum dünyasını karıştırdı. "Bir mankenlik ajansı sahibi yanımda kız pazarladı" sözleriyle manken camiasının neredeyse tamamının desteğini alan Öztürk, bazı ajans sahiplerinin ise tepkisini topladı. 
     
     Herkes merak içinde 
     ŞİMDİ herkes, Öztürk’ün şok sözlerini konuşuyor ve şaibelerin önlenebilmesi için, bu ajans sahibinin kimliğini’ açıklamasını bekliyor. Öztürk ise, "Herkesi zan altında bırakmak istemem, ama Türkiye’de bu gerçek var" demekle yetiniyor. 
     
     Tehdit de ediyor’ 
     ÖZTÜRK, adını sır gibi sakladığı ajans sahibinin’, telefonla kendisini tehdit ettiğini de iddia ediyor. Seksi manken, tehditlerin sürmesi durumunda bir basın toplantısıyla bu çirkin olayı yapan kişiyi kamuoyuna açıklayacağını da söylüyor. 
     
     Ve son söz tarafların... 
     MİLLİYET, manken ve ajans sahiplerine iddiaları sordu. İşte, cevaplar 
     
     MANKENLER 
     Aylin Arasıl Böyle yüz kızartıcı bir olay olabilir. Bu onurlu bir meslektir. Sevilay böyle bir olayı görmüşse bu kişiyi açıklasın. Bu işleri yapanlar tanınsın, toplum bunları dışlasın. 
     Ayşe Hatun Önal Bu çok riskli bir olay. Bu manken arkadaşım böyle bir şey biliyorsa, açıklamasında fayda var. Bu mesleğin adını bir çok kişi kötü emelleri için kullanıyor. 
     Tuğba Özay Mankenlik mesleğini ciddi bir sekilde kötüye kullanan kişiler var. Sevilay böyle bir olaya tanıklık yapmışsa herkese söylemesinde fayda var. Onu bu konuda desteklerim. 
     Ebru Güzel Manken arkadaşımız hemen gerçeği açıklasın. Benim de kulağıma bu tip olaylar geliyor. 
     
     AJANS SAHİPLERİ 
     Hakan Seçen Ajans sahibi Bu tür açıklamalar yüz kızartıcı. Sevilay birşey biliyorsa hemen açıklamalı. Yoksa hem kendisi hem manken arkadaşları zor durumda kalır. 
     Atilla Kaplakaslan Ajans sahibi Manken olduğu bile tartışılan birinin saçma açıklamalarını kesinlikle ciddiye almıyorum. 
     


 MAGAZİN 











</TEXT>
</DOC>
