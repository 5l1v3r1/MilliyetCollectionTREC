<DOC>
<DOCNO> 2176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/son/sondun12.html </URL>
<DATE> 2001/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush Balkanlar'dan asker çekmekte acele etmeyecek 
</HEADLINE>
<TEXT>

     ABD'nin yeni Başkanı George Bush, Balkanlar'dan Amerikan askerini çekmekte acele etmeyeceğini bildirdi. 
     Bush, New York Times gazetesine yaptığı açıklamada, askerleri çekmekte acele etmeyeceğini belirtmekle beraber, bu bölgeden asker çekme niyetini yineledi. 
     George Bush, ''Seçim kampanyası sırasında, insanlar, acele bir şekilde çekilmeye başlayacağımızı söylemeye başladılar. Durum bu değil. Bölgedeki müttefiklerimizle danışma halindeyim, niyetlerimizin farkındalar'' diye konuştu. 
     Yeni Dışişleri Bakanı Colin Powell'ın, müttefiklere, bunun bizim niyetimiz olduğunu ve bölgede barışın korunmasından sorumlu olmalarını istediğimizi açıkça söyleyeceğini belirten Bush, çekilmeyle ilgili herhangi bir tarih de vermedi. ''Başkan'ın Bill Clinton ve ülkemizin yaptığı anlaşmalara uyacağım. Bizim Balkanlar'da bir taahhüdümüz var'' diyen Bush, bölgeden çekilmelerinin zaman alacağını, bunun farkında olduğunu ifade etti. 




</TEXT>
</DOC>
