<DOC>
<DOCNO> 44322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/spor/spo03.html </URL>
<DATE> 2001/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
BUSHI OPERASYONU 
</HEADLINE>
<TEXT>

Galatasaray, İstanbulspor’un Arnavut yıldızı ile gizli bir görüşme yaptı ve her konuda anlaşmaya vardı. İki kulübün bonservis bedeli için pazarlık ettiği belirtildi 
     ERHAN TELLİ 

     Sözleşmesi bitiyor 
     SARI - Kırmızılı kulüp, İstanbulspor’un Arnavut yıldızı Bushi’yi renklerine bağlayabilmek için gizli bir transfer operasyonu başlattı. Önceki gün golcü oyuncu ile gözlerden uzak bir yerde pazarlık masasına oturan Galatasaraylı yöneticiler, sezon sonunda Sarı - Siyahlı kulüple anlaşması sona erecek olan yıldız futbolcuyla her konuda anlaşmaya vardı. 
     
     Takas önerdiler 
     İSTANBULSPORLU yöneticiler ile Bushi için görüşen ve pazarlık yapan Sarı - Kırmızılı yöneticiler, bu oyuncuya karşılık olarak takas yapma teklifinde bulundular. İstanbulspor’un Emrah Eren’i Galatasaray’dan istediği ancak bu oyuncunun üç gün önce Gaziantepspor’a kiralık olarak verilmesinin pürüz yarattığı öğrenildi. 
     
     Para da istiyorlar 
     GALATASARAY bunun üzerine Teknik Direktör Lucescu’nun kadrosunda şans vermediği yeni yabancılardan Mpenza’yı önerdi. Sarı - Siyahlı kulüp bu futbolcuyu almayı kabul ederken, takasın dışında ek olarak bir milyon dolar da transfer ücreti istedi. Kesin anlaşmanın sağlanması halinde Bushi’nin Galatasaray’a verileceği belirtildi. 
     
Bushi’nin karnesi 1999 - 2000 Adanaspor 10 gol 2000 - 2001 İst.Spor 12 gol 2001 - 2002 İst.Spor 2 gol      
     
Cansun’a güvenoyu      GALATASARAY Kulübü Olağanüstü Genel Kurul toplantısında, yönetimin talep ettiği Stad AŞ.’nin, Futbol AŞ.’ye dönüştürülmesi ve kurulacak yeni şirketin hisselerinin blok satışı ve halka arzı kabul edildi. 283 üyenin katıldığı kongrede oyların büyük bölümünü toplayan yönetim rahat bir nefes aldı. Cansun yaptığı konuşmada, "Bu onuru hep beraber taşıyacağız. Galatasaray’ı ileride çok daha iyi günler bekliyor" diye konuştu. 
     
UEFA’dan ceza indirimi      SARI - Kırmızılı kulüp ile ile UEFA arasında 1999 - 2000 sezonunda oynanan UEFA Kupası finalindeki bilet anlaşmazlığı nedeniyle yaşanan anlaşmazlık, tatlıya bağlandı. UEFA, varılan anlaşma sonucunda el koyduğu Galatasaray’ın parasını öderken, teberrulu bilet satışı nedeniyle verdiği cezada da indirime gitti. Uzlaşma sonucunda, yasal kesintilerden sonra kulübün kasasına 1 milyon 966 bin dolar yatırıldı. 
     
Tek sorun Ümit Karan      GALATASARAY, Gençlerbirliği ile oynayacağı maç için dün öğleden sonra Ankara’ya gitti. Florya Metin Oktay Tesisleri’nde sabah yapılan son taktik çalışmasına, Çek oyuncu Horvath katılmadı. Teknik Direktör Mircea Lucescu, yeni yabancı oyuncularından sadece Uruguaylı Fleurquin’i kadroya dahil etti. Sağ dizindeki sakatlığı devam eden ve ağrıları süren golcü oyuncu Ümit Karan’ın bugün maç öncesinde bir kez daha kontrolden geçeceği kaydedildi. Ayhan da kadroya alınmadı. 
     
Kuruçeşme para basacak      GALATASARAY yönetimi ek kaynak yaratma yolunda önemli adımlar atmaya devam ediyorlar. Sarı - Kırmızılı yöneticiler son olarak, hiçbir gelir elde edemedikleri Kuruçeşme adasını kiraya vererek, burayı da önemli bir yatırım aracı haline getirdiler. 
     BAŞKAN Mehmet Cansun yoğun görüşmeler sonrası mülkiyeti Galatasaray’a ait olan adadan yıllık iki milyon dolar gelir sağlamayı başardı. 10 yıllığına kiralanan Kuruçeşme adası, Sarı - Kırmızılı kulübe senelik üç trilyon lira kazandıracak, maddi yönden yönetimi rahatlatacak. 
     
G.Birliği-G.Saray      STAT Ankara 19 Mayıs 
     SAAT 19.00 
     HAKEM Ali Aydın 
     GENÇLERBİRLİĞİ Patrick - Tolga, Beyhan, Ömer - M.Ali, Ferdi, Thomas, Philip, İsmail Güldüren - M’Bayo, Youla 
     GALATASARAY Mondragon - Perez, Capone, Emre Aşık, Hakan - Berkant, Suat Bülent Akın , Ergün, Hasan Şaş - Ümit Karan Arif , Sergen 
     SAKAT B.Bülent, Horvarth, Sphear G.Saray 
     TV DigiTürk Canlı Salon 7 
     



 SPOR 


























</TEXT>
</DOC>
