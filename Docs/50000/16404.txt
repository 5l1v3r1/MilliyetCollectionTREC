<DOC>
<DOCNO> 16404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/15/yazar/sazak.html </URL>
<DATE> 2001/04/15/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Lale Devri'nin sonu 
</HEADLINE>
<TEXT>

     Futbol heyecanı dışında milyonlarca insan, ne zamandır bir ülke yöneticisini izlemek üzere televizyon başına toplanmamıştı. Kemal Derviş adeta "ekran mitingi"yle Türkiye'ye seslendi ve 1990'lardan itibaren borç - faiz - enflasyon batağına saplanarak "dibe vuran" ekonominin gerçeklerini halka anlattı. 
     Derviş aslında "mucizevi" program ya da "kararlar" dizisi açıklamaktan çok topluma yeni bir "sözleşme" sundu. 14 Nisan, toplumun üzerine çöken umutsuzluğu aşmaya dönük "niyet bildirgesi"nin ilan edildiği tarih oldu. 
     Ekonomideki "Lale Devri"nin neden son bulduğunu Bakan Derviş, bir akademisyen üslubuyla anlattı 
     Geçen 10 yılda ekonomisini borç stokuna dayandıran Türkiye'de her şeyin güllük gülistanlık gittiği sanılırken, ulusal kaynakların yüzde 65'ini "yolsuzluk ekonomisi" yutmuş. Üretim yerine "rant ekonomisi"ni besleyen gelirin yüzde 95'i faize gitmiş. Kamu bankalarının görev zararları ise toplam değerlerin beşte birine erişmiş. 
     Siyasi kadrolar, 10 yıldır "yalan rüzgarı"yla halkı uyuturken, kaybolan orta sınıf boş yere kemer sıkmış 
     Kara delikler kapanmayınca, bedeli halk ödemiş. 
     Ecevit döneminde de aynı filmi izlemedik mi 
     IMF'ye körükörüne bağlanarak uygulanan "istikrar" programının sonu acı ve gözyaşı oldu. 
     1 milyonda tutulmaya çalışılan dolar kuru, yüzde 90'ı bulan devalüasyonun "tescili" anlamına geliyor. Enflasyonda ise yüzde 20'lerdeki hedefi şimdiden 2002 sonuna ertelendi. 2001'i yüzde 52 - 57'lerde tutturabilirsek ne mutlu, en ufak sapma yüzde 70'ler demektir. Tek haneli günler için acaba kaç yıl daha bekleyeceğiz 
     Derviş ABD'de yaşadığı için "Monopoli" oyununu bilir tam yolun sonuna gelmiştik ki, kötü bir zarla her şey yandı ve başa dönüldü. 
     Siyasi çıkış da gözükmediği için, Derviş'in "kefili" 3 ortağın yeni gaflarından korunmaktan başka çare yok 
     İyimser olmak için kendimizi zorladığımızda "Derviş farkı"nı görüyoruz. Sezer gibi Derviş de, siyaset yapmıyor, doğruları söyleyerek "güven vermeye" çalışıyor. 
     Cumhurbaşkanı'nın Hollanda ziyaretinde, Kraliçe, Sezer'i överken "Sizin Avrupa Birliği yolunda hukuk ve demokrasi mesajları verirken bunu Batı için değil, kendi halkınızın hak ettiği bir yaşam standardı olarak gördüğünüzü biliyor ve takdirle karşılıyoruz" demişti. 
     Kemal Derviş de diyor ki, "Günü kurtarma uğrunan dışarıdan borç alarak ekonomiyi düze çıkaramayız. Kalıcı bir iyileşme için düzeni değiştirmek zorundayız." 
     Lale Devri son buldu. Siyasetçiler de bunu görebilse. 
     
     





SBF'den inciler 


Ecevit "Dış desteğin önü açıldı" 


İçel Havalimanı Öksüz kaldı 


Haydi bakalım, yeniden umuda yolculuk... 


Milat Pazartesi 


İki yabancı 


Plato "Akıl kutsaldır" 


Diyalog eksikliği 


Devletin tasarruf tedbirleri 


"Gülmeye, gülmeye geldik " 


Lale Devri'nin sonu 


Sen öyle zannet 


Gelecek tamam, dalgalıya devam 


Derviş "umut" dağıttı 


</TEXT>
</DOC>
