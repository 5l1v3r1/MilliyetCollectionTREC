<DOC>
<DOCNO> 42198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/14/son/sontur11.html </URL>
<DATE> 2001/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüksel Yalova TBMM Başkanvekili oluyor 
</HEADLINE>
<TEXT>

     Nejat Arseven'in Devlet Bakanı olmasıyla boşalan ANAP kontenjanına düşen TBMM Başkanvelilliği'ne, Aydın Milletvekili Yüksel Yalova'nın seçileceği bildirildi. 
     ANAP Genel Başkanı Mesut Yılmaz, dün akşam parti yöneticileriyle yaptığı görüşmede, Yalova'nın Başkanvekili seçilmesini istedi. Anayasa hukuku dalında doktorası bulunan Yalova, aynı zamanda Partilerarası Uzlaşma Komisyonu Başkanı olarak da görev yapacak. 
     Daha önce TBMM Başkanvekili seçileceği bildirilen Grup Başkanvekili Beyhan Aslan'ın ise bu görevini sürdüreceği bildirildi. ANAP yöneticilerinin ve milletvekillerinin, Genel Başkan Yılmaz'dan, Beyhan Aslan'ın Grup Başkanvekili görevini sürdürmesini istedikleri öğrenildi. Alınan bilgiye göre, ANAP teşkilatları da Yılmaz'a başvurarak, Beyhan Aslan'ın Grup Başkanvekili olarak görev yapmasını istediler. Milletvekilleri ve teşkilatların isteğini gözönüne alan Yılmaz, Aslan'ın görevinde kalmasını, Yüksel Yalova'nın TBMM Başkanvekili seçilmesini istedi. 17 Eylül Pazartesi günkü ANAP Grup toplantısında, TBMM Başkanvekilliği için seçim yapılacak. ANAP Grubu tarafından aday gösterilecek olan Yalova, aynı gün olağanüstü toplanacak olan Genel Kurul'daki seçimden sonra yeni görevine başlayacak. 
     






</TEXT>
</DOC>
