<DOC>
<DOCNO> 43769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/25/siyaset/siy01.html </URL>
<DATE> 2001/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip’e göre Erbakan küçük oyun peşinde .. 
</HEADLINE>
<TEXT>

Erbakan’ın AK Parti’yi eleştirmesi üzerine kızan Erdoğan, "Millet küçük siyasi hesaplardan bıktı. Kişiler için siyaset yapılmamalı" dedi 
     ANKARA Milliyet 

     AK Parti Genel Başkanı Recep Tayyip Erdoğan, Necmettin Erbakan’ı küçük siyasi hesaplar ve oyunlar yapmakla suçlayarak, "Bu oyunlar yüzünden siyaset güçlenemiyor. Millet küçük siyasi hesaplardan bıktı" dedi. 
     Erdoğan, grup toplantısında, Erbakan’ın, Anayasa değişikliği görüşmelerinde SP’nin siyaset yasağının dört yıla indirilmesi teklifine destek vermedikleri için partisini eleştirmesine sert tepki gösterdi. "Küçük taktik oyunları yapmadıkları için eleştirildiklerini" belirten Erdoğan, Erbakan’ın ismini vermeden şöyle konuştu 
     "Yapılan bu taktik oyunları sayesinde siyaset alanı daralıyor. Kişilere endeksli siyaset terk edilmelidir. Ülke sıkıntılarını h l anlamayıp sorunları kişiselleştirmeye devam edenler AK Parti’yi anlamakta zorlanıyor. Artık şu veya bu kişi için değil, Türkiye için siyaset yapılmalı. Oysa bilmelidirler ki, bugün tek tek kişilerin başına gelen olumsuzlukların bir sebebi de, siyasetin küçük taktik oyunlar içinde olmasıdır." 
     
     Erken seçim ve yetki 
     Hükümeti "güçsüz ve siyaset fakiri" olarak niteleyen Erdoğan, ülkenin kurtuluşu için atılması gereken en acil adımın, erken seçim olduğunu savundu. 
     



 SİYASET 











</TEXT>
</DOC>
