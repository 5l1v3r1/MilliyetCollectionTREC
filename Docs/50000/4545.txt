<DOC>
<DOCNO> 4545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/ekonomi/eko01.html </URL>
<DATE> 2001/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir’in vadeli borsasını İstanbul kapıyor 
</HEADLINE>
<TEXT>

Anonim şirket olarak kurulması planlanan vadeli işlemler borsasına İMKB, Takasbank, İstanbul Altın Borsası, Bankalar Birliği ve TOBB'un da hissedar olması bekleniyor 
     SONGÜL HATISARU 

     İzmir'de kurulması planlanan vadeli işlemler borsasıyla ilgili yeni bir yaklaşım gündeme geldi. Anonim şirket olarak kurulması planlanan borsaya, İstanbul Altın Borsası İAB , İstanbul Menkul Kıymetler Borsası İMKB , Bankalar Birliği, Takasbank ve Türkiye Odalar ve Borsalar Birliği'nin de TOBB hissedar olması düşünülüyor. SPK geçen hafta bu kurumlarla görüşerek, projeleri dinledi. 
     Önümüzdeki günlerde kazanacağı önem nedeniyle kurulacak borsada belli bir azınlığa yönelik imtiyaz yaratılmak istenmediği ve geniş tabanlı bir katılımın istendiği kaydediliyor. Piyasa katılımcıları, spot piyasanının İstanbul'da bulunması, şehrin finans merkezi olması nedeniyle vadeli işlemler borsanın merkezinin de İstanbul'da olması gerektiğini belirtiyor. 
     Borsanın katılımcıları bir anlamda, borsanın asli üyesi olacakları için bütün üyelerin tamamının ortak olacağı bir yapılanmanın planlandığı belirtiliyor. Vadeli işlemler spot piyasanın likiditesini destekleyecek. Vadeli işlemler borsasında ilk etapta 500 milyon dolarlık bir işlem hacmi yaratılması bekleniyor. İlk etapta emtia ve endeks kontratlarının işlem göreceği borsada önümüzdeki dönemde, endeks, faiz opsiyonları daha ileri aşamada tezgahüstü piyasada işlem gören sözleşmeler de işlem görebilecek. 
     
     Gizli çekişme 
     İzmir'de kurulması planlanan vadeli işlemler borsası daha önce emtia üzerine vadeli işlemlerin yapılacağı bir borsa olarak düşünülmüştü. Fakat daha sonra projeye Alman - İsviçre Ortaklı Vadeli İşlemler Borsası'nın da Europeane Exchange dahil edilmesiyle finansal enstrümanların da işlem görmesine yönelik bir projelendirmeye gidildi. İMKB bünyesinde ise İzmir projesinden daha önce 1994 yılında finansal kontratların işlem göreceği bir piyasanın açılması gündeme geldi. 
     
     İMKB’nin altyapısı hazır 
     Aynı yıl Vadeli İşlemler Müdürlüğü'nü oluşturan İMKB, buna yönelik altyapı çalışmalarını şu anda tamamlamış durumda. Vadeli işlemler borsaları açısından, borsa geliri yaratan daha çok finansal enstrümanlar üzerine yapılan işlemler. İzmir'de şu anda bir elektronik alım satım platformu bulunmuyor. İzmir'deki proje hayata geçirilirse Eurex'in sistemi kullanılacak. 
     Öte yandan, İMKB ve İstanbul Altın Borsası'nda iyi işleyen bir elektronik alım satım platformunun bulunduğu, iyi bir teknik altyapı ve yetişmiş insangücüne sahip olunduğu için vadeli işlemler borsasının İMKB veya İAB nezdinde yine geniş katılımlı bir şekilde organize edilmesinin de gündeme gelebileceği belirtiriliyor. 
     
Piyasaların gözü SPK’da      Tanrıkulu Çözümü SPK bulacak 
     TOBB Ticaret Borsaları Konseyi toplantısında konuşan Sanayi Bakanı Ahmet Kenan Tanrıkulu, vadeli işlemler borsası konusundaki taleplerini iligili kurumlara defalarca iletmelerine rağmen çözüm bulamadıklarını söyledi. Tanrıkulu, yeni SPK yönetimi ile birlikte çözüm yönünde adım atılacağına inandığını ve tarım ürünlerini temsil eden kıymetli k ğıtlarla alım - satım işleminin zorunlu olduğunu belirtti. 
     
     Miras Bürokrasiye kötü takıldık 
     TOBB Başkanı Fuat Miras vadeli işlemler borsası projesine destek verdiklerini, bu işlemler için her hazırlığı yaptıklarını ama Ankara bürokrasisine takıldıklarını belirtti. 
     TOBB Ticaret Borsaları Konseyi toplantısında konuşan Fuat Miras, "Vadeli işlemler borsası bir türlü ilgili Bakanın imzasına getirilemiyor. Osman Birsel ile SPK'ya takıldık. Bunda Türkiye kaybediyor" dedi. 
     


 EKONOMİ 




















</TEXT>
</DOC>
