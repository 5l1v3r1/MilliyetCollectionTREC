<DOC>
<DOCNO> 36707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/12/yasam/yas01.html </URL>
<DATE> 2001/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Pişman sapık’ komaya soktu 
</HEADLINE>
<TEXT>

Tecavüz etmek istediği genç kız direnince kafasına demirle vurup sonra da bodruma atan sapık, 'pişman olup' teslim oldu. Öldü sandığı genç kız ise yaşıyordu... 
     ŞAKİR AYDIN İstanbul 

     Zeytinburnu Sümer Mahallesi 27. Sokak'ta oturan 19 yaşındaki D.Y., bu yıl girdiği üniversite sınavında başarılı bir sonuç almıştı. 
     Annesi yurtdışında olan genç kız, babası işe gittiği zamanlar evde tek başına kalıyordu. 
     Oturdukları apartmanın kalorifer tesisatının tamiratını yapan 28 yaşındaki Nurullah Ayaz, genç kızı bir süredir takibe almıştı. 
     Ve nihayet önceki gün, tesisatı kontrol etme bahanesiyle kapıyı çalan Ayaz, genç kızın babasıyla birlikte oturduğu daireye girdi. 
     Evde kimse yoktu. Ayaz, genç kıza tecavüz etmek için saldırınca, D.Y. direndi. Bunun üzerine Ayaz, eline geçirdiği demir çubuğu bütün gücüyle genç kızın kafasına indirdi. Öldüğünü düşündüğü kanlar içindeki genç kızı daha sonra bodrum katındaki hava boşluğuna attı. 
     
     Pişman oldu 
     Yaklaşık 10 saat sonra 'pişman olan' Nurullah Ayaz, karakola giderek bir cinayet işlediğini itiraf etti. Polisler cesedi almak için olay yerine gittiklerinde, D.Y.’nin h l yaşadığını fark ettiler. Yarı çıplak haldeki genç kız derhal İstanbul Tıp Fakültesi Hastanesi'ne kaldırıldı. 
     Sapık Nurullah Ayaz, ilk sorgusunda genç kızı bayıltıp tecavüz ettiğini, iz bırakmamak için de çamaşırlarını apartman önündeki inşaat kumlarına gömdüğünü belirtti. Polis, genç kızın tecavüze uğrayıp uğramadığının Adli Tıp'ta yapılacak kontrollerle kesinlik kazanacağını bildirdi. 
     



 YAŞAM 

















</TEXT>
</DOC>
