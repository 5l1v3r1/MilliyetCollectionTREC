<DOC>
<DOCNO> 46787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/14/yasam/yas01.html </URL>
<DATE> 2001/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu çağda, jöle’ kafa 
</HEADLINE>
<TEXT>

Trabzon’da bir lisenin çağdaş ’ yönetimi, saçı jöleli öğrencileri ancak kafalarını buz gibi suda yıkadıktan sonra derse alıyor 
     ÖZKAN ŞENGÜL Trabzon DHA 

     Çağdaş ve medeni dünyada yerini almaya çabalayan Türkiye’de h l bazı kafalar, geleceğimizi, yani çocuklarımızı ilim ve irfan yuvası olması gereken okullardan soğutmak için ellerinden geleni yapıyorlar. 
     Bunun son örneği, Trabzon Kanuni Anadolu Lisesi’nde yaşanıyor. Bu okulun çağdaş ve medeni ’ yöneticileri, okula saçları jöleli gelen öğrencileri, ancak okul lavabosunda saçları yıkatıldıktan sonra derse alıyor. 
     Okula saçları jöleli gelmeleri durumunda sınıflarına ancak buz gibi suyla saçlarını yıkadıktan sonra girebilen öğrenciler, uygulamayı çağdışı olarak nitelerken, okul yönetimi ise, jöle kullanmanın Türk örf ve detlerine uymadığını savunuyor. 
     
     Beğenilmeyen yine lavaboya 
     Jöle yasağının özellikle yeni eğitim yılında daha da arttığını belirten F.Ş. kendilerini küçük düşürdüğünü belirttiği uygulamayı şöyle anlatıyor 
     "Saçlarım yan yatmıyor, suyla da düzeltemiyorum. Haliyle jöle kullanmak zorunda kalıyorum. Ama okul kapısında öğretmenlerimiz, jöle kullanan erkek öğrencilere tepki göstererek, saçlarını yıkamaları için lavaboya gönderiyor. Bizler de buz gibi suyun altında saçlarımızı yıkamak zorunda kalıyoruz. Eğer bunu yapmazsak derslere alınmıyoruz. Saçlarımızı yıkadıktan sonra beğenilmezse yeniden yıkıyoruz. Böyle çağdışı bir uygulama olur mu Bir çok arkadaşımız ya grip oldu ya da psikolojisi bozuldu." 
     
     Okul mu cezaevi mi 
     Öğrencilerden M.U., O.B. ve Ö.Ö. de arkadaşlarının bu sözlerine katılıyor ve tepkilerini Saçlarımız elle kontrol ediliyor. Okula mı geliyoruz yoksa cezaevine mi giriyoruz ’ sözleriyle dile getiriyor. 
     Trabzon Kanuni Anadolu Lisesi Müdür Yardımcısı Atıf Savaş ise, jölenin saçlara zarar verdiğini belirterek, uygulamalarını şöyle savunuyor 
     "Jöle saçları kurutuyor ve daha sonra döküyor. Biz öğrencilerimizin sağlığını düşünüyoruz. Hem bu örf ve detlerimize de aykırı. Öğrencilerimizin örfümüze göre hareket etmesini istiyoruz. Kılık ve kıyafet yönetmeliğine uygun olarak öğrencinin okula gelmesi gerekiyor.." 
     



 YAŞAM 


















</TEXT>
</DOC>
