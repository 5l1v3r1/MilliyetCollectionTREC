<DOC>
<DOCNO> 35786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/guncel/gun06a.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk mahk mun şüpheli ölümü 
</HEADLINE>
<TEXT>

Yunanistan’da tahliyesi beklenen Karataş’ın "intihar haberi" geldi 
     HASAN KILIÇ OSMANİYE DHA 

     Yunanistan'da Pire Cezaevi'nde 8 yıl yatan Osmaniyeli Özkan Karataş'ın 32 tahliye olacağı gün "kendini yaktı" şeklinde ölüm haberinin gelmesi ailesini acıya boğdu. 
     8 yıl cezaevinde yatan ve 1 Ağustos'ta tahliye olacağı belirtilen Karataş'ın ağabeyi Kamber Karataş, "Kardeşim tehliyesini beklerken neden kendini yaksın Türkiye'de otopsi yaptıracağım. Gerekirse Avrupa İnsan Hakları Mahkemesi'nde dava açacağım" dedi. 
     Kamber Karataş, Pire Konsolosluğu’nun cenazenin nakli için 2 milyar lira istediğini, paranın toplanmasının zaman alması nedeniyle cenazenin Türkiye'ye getirilmesinin de geciktiğini söyledi. 9 yıl önce Atina'ya giderek inşaatlarda çalışan evli ve 2 çocuk babası Özkan Karataş, 1 yıl sonra cinayete karıştığı iddiasıyla gözaltına alındı. Yargılama sonunda "adam öldürmek"ten 24 yıl hapis cezasına çarptırılan Özkan Karataş, Pire Cezaevi'nde kapatıldı. 
     Özkan Karataş, Osmaniye'de oturan ailesini arayarak 1 Ağustos'ta tahliye edileceğini söyledi. 2 Ağustos'ta Yunan yetkililer Osmaniye'deki aileyi telefonla arayarak Özkan Karataş'ın tahliye günü kendini yakarak öldürdüğü haberini verdi. Kardeşinin ölüm haberiyle sarsılan ağabeyi Kamber Karataş, iddiaları kabul etmedi. 
     
     Validen 1 milyar 
     Nakil parasının bir kısmını kendi aralarında toplayan Kamber Karataş, kalan bölümü olan 1 milyar liranın da durumu anlattıkları Vali İsmail Fırat tarafından Sosyal Yardımlaşma ve Dayanışma Vakfı'ndan karşılandığını söyledi. Karataş, paranın ilgili makamlara yatırıldığını, kardeşinin cenazesinin de çarşamba günü Osmaniye'de olmasını beklediklerini kaydetti. 
     



 GÜNCEL 
























</TEXT>
</DOC>
