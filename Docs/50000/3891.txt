<DOC>
<DOCNO> 3891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/son/sondun17.html </URL>
<DATE> 2001/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Portekiz'de Deli dana yüzünden 50 bin hayvan itlaf ediliyor 
</HEADLINE>
<TEXT>

     Portekiz, deli dana hastalığından kurtulmak ve etlerine getirilen ihracat yasağının kaldırılmasını garantilemek amacıyla 50 bin büyük baş hayvanının itlafına başladı. 
     Tarım Bakanı Luis Capoulas Santos, ülkesinin 2003 yılına kadar deli dana hastalığını bertaraf etmeyi ümit ettiğini açıkladı. 
     Avrupa'da deli dana hastalığının yüzde 99'unun 30 aylıktan büyük hayvanlarda görülmesi nedeniyle, Portekiz'de de haftada 3 bin kadar 30 aylıktan büyük olan büyükbaş hayvanlar itlaf ediliyor. Ülke çapında 22 mezbahada yapılacak kesimlerin maliyetinin 5.2 milyar esküdo yaklaşık 16 trilyon TL olacağı sanılıyor. Portekiz'de rekor oranda, 503 adet deli dana vakası saptanmış durumda. AB, 1998 yılında Portekiz sığır etine ihracat yasağı getirmişti. Bu arada Belçika Sağlık Bakanlığı, bu yıl üçüncü deli dana vakası daha saptandığını ve toplam sayının 22'ye yükseldiğini açıkladı. 




</TEXT>
</DOC>
