<DOC>
<DOCNO> 46009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/son/sontur17.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmit'in kuzeyindeki faylar pasif çıktı 
</HEADLINE>
<TEXT>

     İzmit Saraybahçe Belediye Başkanı Hikmet Erenkaya, kentin kuzeyindeki fayların pasif çıktığını bildirdi. 
     Erenkaya, Bayındırlık ve İskan Bakanlığı Afet İşleri Genel Müdürlüğü'nce hazırlanan zemin etüt haritasında, kuzeyde gösterilen ve İzmit Körfezi'ne dik 4 ve paralel 1 fay hattındaki zemin etüt araştırmalarının tamamlandığını söyledi. 
     Bu bölgelerdeki verilerin olumsuz olmadığını ifade eden Erenkaya, şöyle konuştu 
     ''Bu nedenle, güzergahta yer alan Çukurbağ, Turgut, Yenidoğan, Gültepe ve Cedit mahallelerinden geçen fayların pasif olduğu belirlendi. Söz konusu mahallelerde oturan vatandaşlar huzurlu olsunlar. Bölgenin imara açılmasında sakınca bulunmuyor.'' Erenkaya, uzmanların verdiği raporlar doğrultusunda, bölgede, önümüzdeki günlerde yapı izni verilmeye başlanacağını da kaydetti. 
     






</TEXT>
</DOC>
