<DOC>
<DOCNO> 6061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/yasam/yas03.html </URL>
<DATE> 2001/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ameliyat yaparken mucize çıkardılar 
</HEADLINE>
<TEXT>
Migrenin ilacı estetik’ çıktı 
ABD’li bir estetik cerrahın ameliyat ettiği hasta, hem kırışıklıklarından hem migreninden’ kurtuldu... 
     Alındaki kırışıkların giderilmesi için yapılan estetik ameliyatların, dayanılmaz baş ağrılarına yol açan migreni de ortadan kaldırabildiği anlaşıldı. 
     İngiliz New Scientist dergisinin haberine göre, bu keşif, ABD’nin Cleveland kentinden Doktor Bahman Guyuron’a ait. Dr. Guyuron, alnındaki çizgilerden muzdarip bir kadın hastasını estetik ameliyata alıyor. 
     
Sır kaş’ kasında mı      Ameliyat sonrası kadın hasta kırışıklıklarla birlikte migren’inden de kurtulduğunu söyleyince, Dr. Guyuron araştırmasını derinleştiriyor. 
     Sonuçta, Guyuron’un aynı ameliyatı yaptığı 39 migren hastasından 31’inin ağrılardan tamamen ya da kısmen kurtulduğu ortaya çıkıyor. 
     Guyuron’a göre, migren’i ortadan kaldıran, kaşların arasında bulunan bir kas. Estetik ameliyatla kırışıklıkları gidermek için bu kastaki gerginliğin giderildiğini belirten Dr. Guyuron, "Bu müdahale migreni de yok ediyor olabilir" diyor. 
     


 YAŞAM 























</TEXT>
</DOC>
