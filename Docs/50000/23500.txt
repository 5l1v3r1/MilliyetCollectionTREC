<DOC>
<DOCNO> 23500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/yasam/yas02.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonlar haritayı kırtasiyeden satın aldı 
</HEADLINE>
<TEXT>
Atlas’tan fay arıyorlar 
İstanbul’un zemin etüdünü yapmak için gelen Japon bilim adamları, belediyeden topografik haritaları istedi ama yetkili kuruluşlardan cevap gelmedi 
     EMİNE TÜRKER İstanbul 

     İSTANBUL’UN zemin etüdünü yapmak için dokuz ay süren bir bekleyişin ardından Türkiye’ye gelen Japon bilim adamları bürokrasiye takıldı. İstanbul’a martta gelen JICA Japonya Uluslararası İşbirliği Ajansı ekip lideri Noboru Ikenishi ve beraberindeki bilim adamları, ilk iş olarak topografik haritaları istemek üzere Büyükşehir Belediyesi Harita Müdürlüğü, Valilik ve Harita Komutanlığı’na yazı yazdı. 
     
     Yetki ve güç kimde 
     ANCAK Deprem Araştırma ve İnceleme Müdürü Mahmut Baş’tan cevap gelmeyince bilim adamları İstiklal Caddesi’ndeki bir kırtasiyeciden İstanbul’un uzaydan çekilmiş bir haritasını alıp çalışmalara başladı. Mahmut Baş ise "İzin almadan Kandilli Rasathanesi’ne bile sayısal bina envanteri veremiyorum. Japonlara nasıl vereyim. Yetki Valilikte, imkan belediyede, güç askeriyede" dedi. 
     
Çinliler depremi önceden bildiler      DIŞ HABERLER SERVİSİ 

     ÇİN’İN Yunnan ve Sichuan bölgesinde önceki gün meydana gelen 5.8 büyüklüğündeki deprem, uzmanların önceden uyarmaları sayesinde ucuz atlatıldı. Sabaha karşı geniş bir bölgeyi sarsan depremden kısa süre önce yapılan uyarılar, uykudaki çok sayıda insanı mutlak ölümden kurtardı. Yine de, 2 bin konut, 40 okul binasının yıkıldığı sarsıntıda 2 kişi öldü, 550 kişi yaralandı. 
     



 YAŞAM 















</TEXT>
</DOC>
