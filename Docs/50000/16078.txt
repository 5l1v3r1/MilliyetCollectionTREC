<DOC>
<DOCNO> 16078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/son/soneko02.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş IMF ve Dünya Bankası yetkilileriyle görüşüyor 
</HEADLINE>
<TEXT>

     Devlet Bakanı Kemal Derviş açıklanacak ekonomik program çerçevesinde IMF ve Dünya Bankası yetkilileriyle yapılan görüşmelerin çok iyi gittiğini söyledi. 
     Derviş, Merkez Bankası Sosyal Tesisleri'nde IMF Türkiye Masası Şefi Carlo Cottarelli, Mayıs ayında IMF Türkiye Masası Şefliği görevine başlayacak olan Uha Kahkonen, Dünya Bankası'nın Türkiye Temsilcisi Ajay Chhibber ile Dünya Bankası ve IMF'nin bankacılık bölümü yetkilileriyle bir araya geldi. 
     Toplantıda, Hazine Müsteşarı Faik Öztırak, Merkez Bankası Başkanı Süreyya Serdengeçti, Maliye Bakanlığı Gelirler Genel Müdürü Akif Hamzaçebi ile Hazine, Maliye ve Merkez Bankası yetkilileri de hazır bulundular. 
     Toplantıya katılan bürokratlar, programa ilişkin rakamların büyüklüklerinin çok yakında belirginleşeceğini, yeni bir vergiye ilişkin çalışma olmadığını ve görüşmelerin iyi geçtiğini ifade ettiler. Bürokratlar, programın açıklanmasıyla birlikte, piyasaların rahatlayacağını da bildirdiler. 
     




</TEXT>
</DOC>
