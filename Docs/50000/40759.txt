<DOC>
<DOCNO> 40759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/yazar/akyol.html </URL>
<DATE> 2001/09/06/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yoksullara yardım nerede 
</HEADLINE>
<TEXT>

     CUMHURİYET tarihinin, belki de bütün tarihimizin en büyük ekonomik küçülmesini yaşıyoruz. Üç ay içinde ekonomi yüzde 11.8 oranında küçülmüş 
     "Bunlar yapamıyor, bana verin, ben yapayım" gibi, yahut "hükümet istifa" gibi basit lafları bir kenara bırakalım. 
     Yıllardır çözülemediği için birikerek kriz halinde patlayan problemlerin ülkeye ne kadar ağıra mal olduğu anlaşılıyor... Türkiye 38 yaşındaki insanlara emekli maaşı bağlayabilecek bir petrol şeyhliği mi idi 
     Anlıyoruz ki, ekonomi bir defa bu çapta küçülünce düzlüğe çıkmak çok zordur. 
     Siyasi sistemin parçalanmış olmasının ne büyük bela olduğunu da anlıyoruz. Yönetemeyen demokrasi hem krizler yaratıyor, hem krizden çıkmayı zorlaştırıyor. 
     
     SOSYAL patlama korkusu gerçekçi değildi. 
     Evet, milyonlarca insan perişan, işsiz, öfkeli... 
     Bizim geleneğimizde ayaklanma, patlama, başkaldırma damarı olmadığı için sosyal patlama olmuyor... Aşiret toplumu olsaydık da patlardık, örgütlü sivil toplum olsaydık da patlardık 
     "İrticai halk ayaklanması", 28 Şubat'ta toplumu korkutmak için icat edilmiş bir psikolojik harekat tekniği idi. 
     Kriz sebebiyle de şimdilik sosyal patlama olmuyor ama yıllardan beri yaşamakta olduğumuz sosyal doku çözülmeleri hızlanıyor Suçlar ve boşanmalar artıyor... Kitleler 'düzen'i ayakta, bizi birlikte tutan değerlere yabancılaşıyor sosyologların "yoksulluk kültürü" dediği problem yaygınlaşıyor. 
     Bütün bunlara rağmen, ortada bir sosyal yardım faaliyeti, en azından çok yoksul semtlerde aşevleri görmüyoruz. 
     Ramazan'da Diyarbakır'daki bedava yavan ekmek dağıtımında ortaya çıkan fukaralık facialarını hatırlayın. Şimdi yoksulluk her yerde daha çok arttı hele de büyük şehirlerin varoşlarında 
     
     SOSYAL yardımı, kriz dönemlerinde kemer sıkan devletten çok, kiliseler, dini cemaatler, sivil dayanışma grupları, dernekler gibi "gönüllü kuruluşlar" yapar 
     Gönüllü kuruluşların Batı'da en çok geliştiği ülke Amerika ve İngiltere, en az geliştiği ülkelerden biri Fransa 
     John S. Ambler, Fransa'daki müdahaleci devletçi geleneğin gönüllü kuruluşların gelişmesini engellediğini, 1960'lardan itibaren, De Gaulle'ün liderliğinde istikrarlı bir demokrasi kurulduktan sonra, toplumsal sorumluluk bilincinin ve gönüllü kuruluşların geliştiğini anlatır. The Goverment and Politics of France, sf. 48 - 53 
     Fransız devleti, toplumu "Aydınlatmak" için az mı dövmüştü 
     Halbuki sosyal yardımlaşma ve sorumluluk bilinci devletin emrettiği şekilde olmaz. Toplumda eskiden beri var olan 'doğal' motivasyonlarla gerçekleşir. 
     Onun için liberal geçmişe sahip ülkelerde kişiler arası güven, gönüllü kuruluşlara katılım ve kamusal sorumluluk bilinci daha güçlüdür. Almond ve Verba, Civic Culture, sf. 244 vd. 
     Bize gelince... Tarihe inmeye gerek yok son deprem felaketinde sivil ve dini toplulukların yardım faaliyetinden devletin nasıl rahatsız olduğunu, yasaklar koyduğunu hatırlayın. 
     Ve işte koca bir sosyal facia karşısında yerimizde oturuyoruz "asayiş berkemal " 
     
     







Yoksullara yardım nerede 


Yeni umut BCH 


Karar Bahçeli'nin 


Madımak’ın siyah gölgesi Sivas’ta 


1 milyon kaçak işçinin 3.5 milyar doları... 


Doların nuru, TL'nin onuru 


Üniversitelinin sorunu yurt 


Bu rapordan ne çıkar 


Samimiyet... 


Yener Yermez'in, Cengiz Uçak olarak yolculuğu 


Koray Aydın'ın gidişi 


Kara Elmas Tıp Fakültesi'nden SSK'ya çağrı 


İdare mahkemesine başvuracaksınız 


"Pump priming" tulumbaya can suyu 


Uzun ince bir yol’ meğer Sivas’mış 


</TEXT>
</DOC>
