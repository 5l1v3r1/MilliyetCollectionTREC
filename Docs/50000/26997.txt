<DOC>
<DOCNO> 26997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/yazar/okur.html </URL>
<DATE> 2001/06/15/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Güçler "savaşı" 
</HEADLINE>
<TEXT>

     Bugün önemli... 
     Bugün mali piyasalar için dönüm günü. 
     Bugün aylardır süren pazarlıkta güçler dengesi nasıl oluşacak onu göreceğiz. 
     Çünkü bugün takas ihalesi var. 
     Bankalarla - Hazine arasında raund nasıl bitecek, mali piyasalarda normalleşme sağlanacak mı, sağlanamayacak mı, onu anlayacağız. 
     Diyeceksiniz ki 
     "Takas takas diye tutturdunuz. Bundan bize ne Zaten bankalar geçmişte yan gelip yattı, bol bol para kazandı. Ne halleri varsa görsünler..." 
     Yok yok, inanın böyle değil. 
     Hepimiz şapkayı önümüze koyup ufuk turu yapacağız. 
     Ondan sonra merak ettiğimiz sorulara birlikte yanıt vereceğiz. Siz sormuyor musunuz "Borsada yön ne olur Dolar nereye kadar çıkar Bono alalım mı " diye... O yüzden takas ihalesini bekleyeceğiz. Sonra sorulara yanıt vereceğiz. 
     
İki kriz bankaların canını yaktı      Biliyoruz ki, Hazine borçlanıyor, bankalar borç veriyor. 
     Kaynak ihtiyacı... 
     Şimdi geçen yıla dönelim. 
     Para ve kur programında kur sabit... 
     Ve istikrar programının yürümesi için "güven" önemli. Güven nasıl sağlanacak 
     Uygulanan programa destekle... 
     Bu noktada geçen program boyunca bankalar programa inandı ve destek verdi. Bankalar, düşük faizli Hazine bonosu aldı. Vadeler bir yıl ve bir yılın üstündeydi. Hatta Demirbank ile Ulusal Bank, iç borcun yüzde 18'ini yüzde 34 ile yüzde 40 aralığındaki faizlerden oluşan bonolardan oluşturdu. 
     Şimdi bu noktada "yahu bankalar nasıl çalışıyor " diyebilirsiniz. 
     Bankalar, Hazine'ye verdikleri düşük faizli TL'yi ya gecelik piyasada ya da dövizle fonluyorlardı. Kısacası kur ve vade riski ile çalışıyorlardı. Oysa iki kriz bankaların canını yaktı, gecelik faizler uçtu, döviz dalgalanmaya bırakıldı. Zarar üstüne zarar yazıldı. Ve bankacılık sistemi zorlandı. 
     Bankalarda durum böyleyken ya Hazine cephesi, Hazine durumdan nasıl etkilendi 
     Devalüasyon nedeniyle Hazine karlı çıktı ama borçlanan taraf Hazine... Bu değirmenin suyu dönecek. İç borçlanmada suyu döndürecek kaynak, bankalar. Onlar zarar ettiğine göre Hazine'ye kim borç verecek 
     
İstikrar ihaleye bağlı      İşte iki kriz sonrası yapılan ihaleler bu yüzden çok önemliydi. Ve Hazine'ye borç verecek taraf olan bankalar, temkini asla elden bırakmadı. Biz de "ihaleleri" büyük bir itinayla size aktarırken borçlu - alacaklı ilişkisinde işlerin normal rayına girip girmediğini anlatmaya çalıştık. 
     Tüm bunları yazmamızın nedeni takas... 
     Güçler dengesinde yeni inşa süreci. İç borcun küçük bir bölümünü de kapsıyor ama artık bankalar da açık pozisyona veda ediyor. İç borcun belli bir bölümünün yeniden yapılandırılmasına dönük bu operasyon faizde dövizde bundan sonraki rotayı gösterecek. Hazine, Takas miktarını minimum 3 katrilyon lira alarak açıkladı. Ama başarılı olması için herkes 6 katrilyon liralık takasın gerçekleşmesi gerekir diyor. Hazine, takas turunu 1 milyon 160 bin lira olarak açıkladı. Oysa dolar aldı başını gitti. Yabancı bankalar, iki seçenekli paketin TL bölümünden pek memnun olmadılar ve bono satıp dövize yöneldiler. İşlem hacmi sığ olan bankalararası döviz piyasasında kotasyonlar 1 milyon 240 bin liraya dayandı. Sendikasyon endişesi, ithalatçının talebi de buna eklenince dolar yükselmeye başladı. 
     O yüzden takas eğer başarılı olursa, bankacılar artık doların gerçek değeri ile ilgili değerlendirme yapacak. Ve bugün gelen teklif ile satış fiyatı pazartesi günü piyasaların rotasını belirleyecek. Eğer Hazine, bu işi başarırsa borçlanma konusunda rahatlayacak... Piyasalar rayına oturabilecek... 
     
     







Yeni bir yön 


Çaresizler... 


Şeffaf yönetim sıkı denetim... 


Miras’ın buçuğu 


Devletle HADEP duvarı 


Sonbahar sendromu 


Hoş geldin tatil 


Yurtdışından gelen olumlu haberler 


Nasıl bir müdahale 


Güçler "savaşı" 


Çiftlik Hyde Park olsun 


"Republic of Turkey" 


Hocasız parti 


Tütünde orta yol 


Şaka değildi 


Türkler meze ile karın doyuruyor 


</TEXT>
</DOC>
