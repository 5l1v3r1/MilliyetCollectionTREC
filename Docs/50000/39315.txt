<DOC>
<DOCNO> 39315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/siyaset/siy01.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da bunlar konuşuluyor 
</HEADLINE>
<TEXT>

     Ayhan Aydemir 

     Karakoyunlu, gazetecinin şiirini besteliyor 
     Devlet Bakanı Yılmaz Karakoyunlu, ANAP muhabiri Hakan Şanlıtürk’ü elindeki not defterini karalarken gördü. Şanlıtürk’ten notları alan Karakoyunlu, orada yazılan şiiri çok beğendi ve "Ben bunu besteleyeyim" deyip cebine koyup gitti. Karakoyunlu’yu etkileyen Şanlıtürk’ün dizeleri şöyleydi Oturuyordun mahzun ve hüzünlü Gözlerim gördü, aklımda yoktun Yüreğimde hissettim birden Tanımak istedim. Sonra sesini özledim Yüzünü, saçlarını unutmadımki Kaçarken el gibi benden Seni sensiz yaşadım. Ahımı aldın gülemezsin ki İnan başkasını sevemezsin ki Dünyaya küstüm bilemezsin ki Tanıyacaksın diyen o dil utansın. 
     
     Seydaoğlu silahına sarıldı 
     ANAP’ın kürt kökenli Diyarbakır Milletvekili Sebgetullah Seydaoğlu yine olay çıkardı. Anlatılanlara göre, başkentin göbeği Kızılay’da özellikle doğulu vatandaşların ilgi gösterdiği "Baran" adlı bir bar var. Bu bar aynı zamanda "Kürt Bar" olarak da anılıyor. Doğulu milletvekillerinin de uğrak yeri. Geçtiğimiz günlerde bir grup arkadaşı ile bara gelen ANAP’lı Seydaoğlu, alkolün de etkisiyle yerinden kalktı ve kendisini sahneye atarak Kürtçe havalar eşliğinde halay çekmeye başladı. Ardından da sanatçıdan Kürtçe bir istekte bulundu. Ancak sanatçı bir başka türkü söyleyince "Benim isteğim nasıl olmaz" deyip belindeki silahı çekerek havaya doğrulttu. Tam eli tetiğe gitmişti ki, bar sahibi Cemal Gezer vekilin eline yapıştı. İstenen türkü söylenince de olay tatlıya bağlandı. 
     
     Mail Bey, simitçilerin peşinde 
     Eskişehir Bağımsız Milletvekili Mail Büyükerman, "yanmış ve kara" simitlerin kansere neden olduğu iddiasıyla Ankara Valiliği’ne şik yet dilekçesi vermiş. Sağlık İşlerinden sorumlu Vali Yardımcısı da Büyükerman’ı arayarak simitlerin toplatılması hakkında kendisine bilgi vermiş. Büyükerman, simitle mücadelesini de şöyle açıklıyormuş "İki yıldır ben de simiti severek yiyordum. Ancak bir dergide, yanmış simitlerin kanser yaptığını okudum. Ardından uzmanlardan görüş aldım. Onlar da doğruladı. Bu yüzden yanmış simit satılmaması konusunda mücadele başlattım." 
     
     Namık Kemal Zeybek yuvaya döndü 
     12 Eylül öncesinin MHP camiasında en etkili isimlerinden Namık Kemal Zeybek, 20 yıl aradan sonra MHP’ye döndü. Zeybek’in Türk dünyası ile ilgili olarak Genel Başkan Devlet Bahçeli’ye başdanışmanlık yapacağı belirtiliyor. Refahyol döneminde DYP kanadından "Dış Türklerden Sorumlu Devlet Bakanı" olarak kabinede görev alan Zeybek, 1999 seçimlerinde aday olmamış ve siyasetin dışında kalmıştı. 
     
     Ünlü siyasetçilerin gizledikleri parti 
     Başkent kulisleri, aralarında ünlü siyasetçilerin bulunduğu yeni bir partinin muhtemelen ekim ayı ortalarında boy göstereceği söylentisi ile çalkalanıyor. İddialara göre bu yeni partinin lideri eski Cumhurbaşkanlarından Celal Bayar’ın torunu olacak. Onun ismi de Celal Bayar... İktisat Profesörü olan torun Bayar’ın şu anda yurtdışında yaşadığı belirtiliyor. Liberal ağırlıklı isimlerden oluşacak parti çalışması son derece gizli tutulurken yeni parti içindeki ünlüler arasında İçişleri eski Bakanı Sadettin Tantan, Demirel ailesinin damadı İlhan Kesici, İzmir Büyükşehir eski Belediye Başkanı Burhan Özfatura, Elazığ Bağımsız Milletvekili Mehmet Ağar ve Ankara Büyükşehir Belediye Başkanı Melih Gökçek gibi isimlerin bulunduğu bildiriliyor. 
     



 SİYASET 










</TEXT>
</DOC>
