<DOC>
<DOCNO> 18082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/ekonomi/eko08.html </URL>
<DATE> 2001/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç Para gelmezse 3. Dünya ülkesi oluruz 
</HEADLINE>
<TEXT>

     EKONOMİ SERVİSİ 

     Koç Holding Yönetim Kurulu Başkanı Rahmi Koç, beklenen dış desteğin gelmemesi halinde Türkiye’nin üçüncü sınıf bir ülke olabileceğini söyledi. 
     Ekonomiden sorumlu Devlet Bakanı Kemal Derviş’in dış desteği bulabileceğine olan inancının tam olduğunu ifade eden Koç, "Bulamazsa da ülkeler, şirketler ve müesseseler gibi iflas etmez. Fakat insan kaynağı ve yaşam kalitesi düşer. Üçüncü sınıf bir ülke olma ihtimali ortaya çıkar" diye konuştu. 
     Derviş’in programını desteklediğini belirten Koç, "Ancak ileriye yönelik tutumumuzu Kemal Bey dış destek ile beraber döndükten sonra elimizde ne olduğuna bakıp değerlendirerek alacağız" dedi. 
     
     Birinci sınıf ülke olabiliriz’ 
     TÜSİAD Türkiye Sanayici ve İşadamları Derneği Başkanı Tuncay Özilhan ise Kazakistan Cumhurbaşkanı Nursultan Nazarbayev’in onuruna Çırağan Sarayı’nda verilen yemeğin çıkışında Türkiye’nin üçüncü sınıf bir ülke olmayacağını söyledi. Türkiye’nin birinci sınıf olma olunda ilerlediğini belirten Özilhan, "Bakan Kemal Derviş’in dış destek bulacağına inanıyorum. Zaten Kendi sorunlarımızı kendi içimizde de çözebiliriz" dedi. 
     



 EKONOMİ 























</TEXT>
</DOC>
