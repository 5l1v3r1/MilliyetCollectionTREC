<DOC>
<DOCNO> 30599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/siyaset/siy01.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İzgi’nin tavuklu stres terapisi 
</HEADLINE>
<TEXT>

Tavuklarını sopayla çıkardığı solucanlarla beslerken gülücükler saçan Meclis Başkanı İzgi, bir de onların yumurtladığı yeri bulursa tüm dertlerini unutuyor 
     SALİHA ÇOLAK Ankara 

     Meclis Başkanlığı'nın ilk yılını geride bırakan Ömer İzgi, Meclis kapanır kapanmaz "frakını" çıkarıp kendisini, Başbakanlık Konutu'na attı. Yaz dönemi çalışmalarını konutta geçiren, resmi kabuller dışında Meclis'e uğramayan İzgi'nin "bahçe halleri", Meclis çatısı altındaki sert yüz ifadesinden eser bırakmıyor. Başkanlık konutunun ve gizli bahçesinin kapılarını Milliyet'e açan Meclis Başkanı Ömer İzgi'yi tavukları, çiçekleri ve meyve ağaçlarıyla uğraşırken bulduk. 
     
     Solucan ziyafeti 
     İzgi, Konya'da 50 yıl önce çocukluğunu geçirdiği, büyük dedesi Deli Abdullah Ağa'dan kalma bahçenin özlemini Meclis konutunun bahçesinde giderdiğini söylüyor. Solucan çıkarmak için özel olarak ekilmeyen boş bir alan bırakan İzgi, eline sopasını alır almaz tavuklar başına toplanıyor. Tavuklar için bu hareket, "bir solucan ziyafeti" anlamına geliyor. Tavuklar, İzgi'nin toprağı eşeleyerek çıkardığı solucanları yerken, bahçenin tek horozu beliriyor. İzgi, tavukların etrafında dolaşan çilli horoza karşı bizi uyarıyor. "Bahçenin tek h kimi" dediği horuzun, "Arkadan saldırıp bacakları gagaladığını" söyleyen İzgi, "Pek mert değil. Tavuklarına kimseyi yaklaştırmaz" diyor. İzgi, tavukların doğal ortamda beslenmesi için yem verdirmiyor, tavuklar bahçedeki bitkiler ve solucanlarla besleniyor. Mor minik meyveli çalılardan beslenen tavukların mor benekli yumurta yumurtlaması ise bu nedenle kimseyi şaşırtmıyor. 
     
     Buyurun yumurta avına 
     İzgi, tavukların yumurtlaması için folluk yaptırmış ancak tavuklar ısrarla bahçede gizli köşelere yumurtluyormuş. İzgi, yumurtaları bulabilmek için de çalıların arasında ava çıkıyor. Bizi de yanına alan İzgi, "yumurta bulanındır" diyerek röportaj bitiminde topladığımız yumurtaları özenle paketleyip elimize tutuşturuyor. Meclis Başkanı'nın özellikle elma ağacının dallarına asılıp olgunlaşan "ekşi elmaları" arayışı ve taşların üzerinden atlayarak riskli hareketler yapması da korumaların yüreğini ağzına getiriyor. 
     
     Vahşi hayvanları beslemiş 
     İzgi, Meclis Başkanlığı'nın özel hayatında yarattığı değişikliklerden hoşnut değil. Yıllardır yoğun temposuna karşın hafta sonları dağ gezilerini ihmal etmemiş. Kasaplardan topladığı artıkları dağda vahşi hayvanlara götürmüş. Korumaları dağa da peşinden gelince bu alışkanlığını bırakan İzgi, "Karlara bata çıka yürümeyi özledim" diyor. 
     
     Çilli horoza dokunan yandı 
     Tavukların yanından ayrılmayan çilli horuzun tehlikeli olabileceğini söyleyen İzgi, "Arkadan saldırıp bacaklarınızı gagalayabilir. Pek mert değil. Tavuklarına kimseyi yaklaştırmaz" diyor. 
     



 SİYASET 



cihattan ibaretti 










</TEXT>
</DOC>
