<DOC>
<DOCNO> 2573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/yazar/bila.html </URL>
<DATE> 2001/01/17/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Ecevit Üzülüyorum 
</HEADLINE>
<TEXT>

     Başbakan Bülent Ecevit, "Beyaz Enerji Operasyonu"yla başlayan ve 28 Şubat'la devam eden, "asker - sivil" tartışmalarını değerlendirirken, söze "üzülüyorum" diye başlıyor 
     - Balkanlar'a bile demokrasi geldi, biz hala tartışıyoruz, demokrasi var mı, yok mu, diye. Buna üzülüyorum. Türkiye bu tartışmaları çok gerilerde bıraktı. Bu nedenle bugün yaratılan ortam ve tartışmalar bana yapay geliyor. 
     Başbakan Ecevit'e, "bazı çevreler askere oynuyor" sözleriyle hangi çevreleri kastettiğini soruyoruz 
     - Toplumunda çok az bir kesim oluşturan ama sesi gür çıkan sivil çevreleri kastediyorum. Askeri tahrik etmeye çalışıyorlar. Bu çok yakışıksız bir durum. Böyle davranmalarının nedeni ise çıkarlarının bozulmuş olması. 
     - Beyaz Enerji Operasyonu sırasında askerlere atfen verilen haber nedeniyle tepki göstermiştiniz. Bu tepkiniz ve daha sonraki tartışmaların operasyonu gündemin ikinci sırasına ittiği yorumları yapıldı. Siz ne düşünüyorsunuz 
     - Bu iki konuyu birbirinden ayırmak gerekir. Benim tepkim rejimle ilgiliydi. Rejimin görüntüsü açısından ortaya çıkan durum nedeniyle tepki gösterdim. Sanki hükümeti, sivil otoriteyi devre dışı bırakan bir durum varmış gibi hava yaratıldı. Ben buna tepki gösterdim. Yoksa devam etmekte olan operasyona değil. Yolsuzluklarla mücadele konusunda tavrımız bellidir. Bu konuda aldığımız mesafe ortada. Hiçbir şey bu konudaki çalışmaları etkilemez. Soruşturma sonuna kadar götürülecektir. 
     - Enerji Bakanı Ersümer'in istifa etmesi gerektiği yolunda yorumlar yapıldı. Ersümer de yanıtlar verdi. Bu konuda sizin düşünceniz nedir 
     - Türkiye'de yargı bağımsızlığı var. Konu artık yargıya intikal etmiş durumda. Bu nedenle benim bir yorum yapmam söz konusu olmaz, doğru da olmaz. Konunun aydınlanması için yargı sürecinin beklenmesi gerekir. Şu anda bir şey bilmiyoruz. Sayın Ersümer suçlu mu, değil mi, ilgisi var mı, yok mu, hepsi soruşturma ve yargılama sonucunda belli olacak hususlar. Bu nedenle ben bir yorum yapmayı doğru bulmuyorum. 
     Başbakan Ecevit, rejimle ilgili bir sorun olmadığını ve yapılan tartışmaların ise yapay bir nitelik taşıdığını düşünüyor. Beyaz Enerji Operasyonu'yla, asker - sivil tartışmasının ise birbirine karıştırılmaması gerektiğini vurguluyor. 
     28 Şubat tartışmalarının ise geride kalmış bir konu olduğu kanaatinde. 
     Beklediği, Beyaz Enerji soruşturması ve yargı sürecinin ortaya çıkaracağı sonuçlar. 
     
     





Askerin gücü siyasetin zaafı 


Bir Kış Öyküsü 


Ecevit Üzülüyorum 


Kedi olalı... 


Yılmaz'ın çıkışı, sivil siyaset ve asker... 


"G" planı 


"Şark Ekspresi'nde Cinayet" .. 


AB işi bitti gibi 


Ermeni yalanı 


Lafı bırakın ülkeye bakın 


Beyaz, mavi, mor derken... 


Evdeyseniz babamlar size darbe yapmaya gelecek... 


Kulaklarınızı tıkayın... 


"İkinci Bahar" ve jandarma 


Siyasetin yapamadığı 


Bıktık vallahi 


Yılmaz'ın başı kel mi 


Sizin işiniz değil 


Diken Üstünde bir "Silahlı Kuvvetler" 


Her yüz Amerikalının ellisi "hisse senedi" sahibi 


Irak ile ikinci bahar 


</TEXT>
</DOC>
