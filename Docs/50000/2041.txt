<DOC>
<DOCNO> 2041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/son/sondun04.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
300 Sırp mülteci indirgenmiş uranyumdan öldü 
</HEADLINE>
<TEXT>

     İngiliz Independent gazetesi, NATO uçaklarının 1995'te zayıflatılmış uranyum ihtiva eden bombalarla saldırı düzenlediği Saraybosna'daki yaklaşık 300 Sırp mültecinin, yıllar sonra kanserden öldüğünü ileri sürdü. 
     Gazetenin Bosna muhabiri Robert Fisk, NATO uçaklarının 1995'te hedef aldığı Hacici mahallesindeki evlerinden kaçan yaklaşık 5 bin Sırptan hayatta kalan 300'ünün kanser ve lösemiden öldüğünü iddia etti. 
     ''Bu insanların tümü, salgın hastalığa yakalanmış gibiydi'' ifadesini kullanan Fisk'in yazısına göre, Hacici'deki bombardımandan sağ kalanlar, hastalığın Amerikan bombardıman uçakları A-10'ların kullandığı zayıflatılmış uranyumlu bombalardan kaynaklandığına inanıyordu. 
     Amerikalı yetkililer, 1994 ve 1995'te Bosna'da ve 1999'da Kosova'da kullanılan zayıflatılmış uranyum ihtiva eden bombaların kansere yol açtığı konusunda bilimsel kanıt bulunmadığını öne sürüyorlar. 




</TEXT>
</DOC>
