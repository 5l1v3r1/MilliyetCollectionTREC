<DOC>
<DOCNO> 34867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/01/yasam/yas06.html </URL>
<DATE> 2001/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Toraji Tayfunu durmak bilmiyor 
</HEADLINE>
<TEXT>

     DIŞ HABERLER 

     Adını Kuzey Kore’de yetişen bir çiçekten alan Toraji Tayfunu, hiç de adı kadar masum değil Tayvan’da hayatı felç eden Toraji Tayfunu’nda ölenlerin sayısı 61’e yükseldi. Ülkede son 50 yılın en büyük toprak kayması ve sel felaketine yol açan tayfunda toplam can kaybının kayıplarla birlikte 250’yi aşmış olmasından endişe ediliyor. Tam 3 bin askerin katıldığı kurtarma çalışmaları, çökmüş evler, tapınaklar arasında güçlükle yürütülüyor. Tayfunun en çok vurduğu Hualien bölgesini ziyaret eden Tayvan Devlet Başkanı Çen Şui - bian ve Başbakan Çang Çun - hsiung da "Uyuyacak, yatacak yerimiz kalmadı" diye yakınan halkın sesine kulak verdi. Tayvan’ın dağlık bölgesi Nantou’daki karayolunda bölgeyi terk etmek için bata çıka su altında ilerlemeye çalışan araçlar da ilginç görüntüler oluşturdu. Toraji tayfunu şimdi de Çin’e yöneldi. 
     



 YAŞAM 

























</TEXT>
</DOC>
