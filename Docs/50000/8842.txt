<DOC>
<DOCNO> 8842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/25/yazar/cankat.html </URL>
<DATE> 2001/02/25/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Beni hiç ilgilendirmez 
</HEADLINE>
<TEXT>

     ABD Başkanı George Bush, İngiltere Başbakanı Tony Blair ve Bülent Ecevit ekonomik bir zirvede buluşmuşlar. Gazetecilerden biri 
     Üç lidere de aynı soruyu yöneltmek istiyorum, demiş ülkenizde bir memur kaç para maaş alır ve kaç parayla geçinir 
     Önce Bush cevap vermiş 
     Bizde bir memurun ortalama maaşı 2 bin dolardır. Bin dolara geçinir. Kalan bin dolarını nasıl değerlendirir, orası beni ilgilendirmez. 
     Sözü Blair almış 
     Bizde memurun ortalama maaşı bin sterlindir. Bunun yedi yüzüyle geçinir, kalan üç yüz sterlini ne yapar, beni ilgilendirmez". 
     En son Ecevit cevap vermiş 
     Benim memurum ayda 150 milyon lira maaş alır. Aylık asgar ihtiyacı 300 milyon liradır. Memurun nasıl geçindiği beni hiç ilgilendirmez. E-postayla gönderen okuruma teşekkürler . 
     
KULAK MİSAFİRİ      Raif Dinçkök-Sabahat Doğanyılmaz çiftiyle Ufuk Güldemir-Begüm Özbek çifti, geçen gün birlikte bir eğlence yerinden çıkarken, Sabah muhabiri fotoğraflarını çekti. Güldemir çok kızdı ve muhabiri arayıp ağzına geleni söyledi. Sabah’tan bir arkadaşım "Kara mizah" diyor ve ekliyor "Ufuk Bey, beraber çalıştıkları dönemde, bu muhabirden ünlü kişilerin sevgilileriyle resimlerini çekmesini isterdi. Muhabir resim getiremezse, Güldemir yine böyle bağırır çağırırdı". 
     - 
     Hakan Uzan bu sene, Harbiye Açıkhava Tiyatrosu’nda bazı akşamları parayı bastırıp kapattı. Böyle diyorum çünkü o akşamlar daha önce Most Production tarafından kiralanmıştı. Uzan’ın amacı konser değil, bu günleri Most’a kaptırmamaktı, deniyor. Hatırlarsınız, Most geçtiğimiz yıllarda, Yeşim Salkım’ı Rumelihisarı Konserleri’nin kadrosuna almamıştı. Hakan Uzan, Yeşim Salkım’la evlendikten sonra, Rumelihisarı Konserleri’ni Most’un elinden aldı. Ama hıncını h l alamamış olacak, yol kesmeye devam ediyor. 
     - 
     Türkiye’nin ünlü starlarından birinin başı, eski sevgilisiyle dertte. Starımızla sevgilisinin, mahrem anlarını videoya çekip, birlikte seyretmek gibi bir fantezileri varmış. Ancak, özel ve profesyonel hayatta yolları ayrılınca, kasetler erkek tarafında kalmış. Starımız, 50 bin dolara adam tutup, eski sevgilisini tehdit ettirmiş, ama alamamış kasetleri. Şimdi, eski sevgili beni tehdit ettiler diye mahkemeye başvurur diye ödü kopuyor. Eh, sen de adama telefonda dümdüz gitmeseydin. 
     
İspat edin boşarım      "Gidici" denilen bakanlardan biri de Ulaştırma Bakanı Enis Öksüz. Gazetecilerin suallerine cevap vermiş 
     Devletime ve milletime nerede zarar vermişim Onu bana söylesinler, ben kendim istifa ederim. 
     Bir bakanın değişmesi için illa "vatana millete zarar vermesi" gerekmez. Başarılı bulunmaması da yeterli bir sebeptir. 
     Sayın Öksüz’ün bu çıkışını duyunca, aklıma iki hadise geldi. Hangisi duruma daha uygun, bilemedim. İkisini de anlatacağım. 
     
     Yıllar önceydi. Kuşadası’nda yapılan bir TÜSİAD toplantısı. Öğle yemeği ertesi, perdeleri kapalı, sıcak toplantı odasında herkesi fena halde uyku basmıştı. Oturumu Rahmi Koç yönetiyor. Kürsüde Azerbaycan Dışişleri Bakanı Hasan Hasanov. 
     İshak Alaton pür dikkat dinliyor ama, zaman zaman Bakan’ın Azer Türkçesi’ni anlamakta zorlanıyor. Bir ara cümlenin ucunu kaçırınca, söz istedi 
     Sayın Başkan, konuşmacının son cümlesini anlayamadım. 
     Hasanov notlarına baktı, düşündü... I-ıh, ne dediğini hatırlayamadı. 
     Rahmi Bey dinleyicilere sordu 
     Arkadaşlar, Sayın Hasanov’un söylediğini anlamayan var mı Rehavet içindeki salondan ses çıkmayınca, Koç, İshak Bey’e döndü 
     Bak İshak, senden başka herkes anladı 
     Ne zarif insandır İshak Bey, herkesten çok kendisi gülmüştü. 
     - 
     Büyüdüğüm mahallede saf, fazlasıyla iyi niyetli bir bey yaşardı. Karısı adama alenen boynuz takıyor, bütün mahalle halkı da bu duruma üzülüyordu. Sonunda kalkıp adama gittiler, utana sıkıla lafı açtılar 
     Bey, "sizin üstünüze ne vazife" diyeceksiniz ama gönlümüz razı gelmedi. Yüzümüzü kızdırıp söyleyelim dedik. Eşiniz hanımefendi sizi aldatıyor. 
     Yaa, demek öyle 
     Adamcağız başını öne eğip biraz düşündü, sonra kararlı bir tonda cevap verdi 
     İyi de, bu, lafla olacak iş değil ki... Karımın beni aldattığını ispat edin, o dakika boşayayım .. 
     
Sizi anlamıyorum      Bebeğini aldırdıktan sonra Danimarka’ya giden Hande Ataizi Türkiye’ye dönmüş. Bizim Oscar TV’de Deniz Altuntaş’ın haberini okudum Ataizi, havalimanında gazetecilerden kaçmaya çalıştı, diyor. Basın mensuplarının kendini rahat bırakmasını istedi, gazetecilere hakaret ederek arabasına bindi, gitti... Muhabiri anlıyorum, "niye bizde yok" derler diye haberi yapmak zorunda. Ama genelde, gazetecileri anlamıyorum doğrusu. Sizin sayenizde adam yerine konanların size terbiyesizlik etmesine neden izin veriyorsunuz Dört gazete "haberini koymuyorum" dese, geriye Hande Ataizi diye biri kalır mı, acaba 
     
     





Bugün dündür... 


İki nokta, üç girişim 


Beni hiç ilgilendirmez 


'Reçete'yi değil, kafaları değiştirmeye bakalım 


Kıskaçtan çıkmak 


Uçuruma krallık kurmak 


Vehbi Bey'in eğitim aşkı 


İçeride kaos sınırda savaş 


ABD desteğinin anlamı... 


Televoleci ekonomist Gani Bey’den pazar ekonomisi 


Sierra Maestra Dağları... 


Yemez de, yedirmez de 


Revizyon çözüm mü 


İsimleri önemli değil 


Borsamız şimdi yabancıya cazip 


Benim gözüm yarınki MGK'de 


"Vatandaş sakin ol" 


</TEXT>
</DOC>
