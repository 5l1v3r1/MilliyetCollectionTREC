<DOC>
<DOCNO> 23639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/28/yazar/pulur.html </URL>
<DATE> 2001/05/28/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Efsanenin tekrarı... 
</HEADLINE>
<TEXT>

     FENERBAHÇELİLER şampiyonluklarına yakışan ve bunu tarihe geçiren deyimi, yine kendileri buldu tribündeki slogan, şampiyon takımın oyuncularının formalarına, oradan da milyonlarca insanın ağzından pazar günkü gazetelerin manşetlerine çıktı 
     "EFSANE GERİ DÖNDÜ" 
     
     EFSANE neydi ki geri dönmüştü 
     Sözlük "efsane"yi şöyle anlatır 
     "Halkın hayalinde doğarak, ağızdan ağıza dolaşan ve konusu çok defa olağanüstü olan..." 
     Efsanenin temelinde "hayal" olsa bile, onu gerçekleştirenlere de "efsanevi" denilmeli Fenerbahçe gibi... 
     
     BİZ, bu efsaneyi ikinci defa yaşanlardanız, tam yarım yüzyıl önce. 
     Yıl 1950, Milli Eğitim Kupası'nın son maçı, Fenerbahçe ile Galatasaray puan puana, son maç İzmir'de, Fenerbahçe, Altay ile oynayacak, Fenerbahçe'nin kupayı alması için 4 - 0 kazanması gerek, yoksa averajla Galatasaray şampiyon olacak, bu da imkansız gibi görülüyor, İstanbul'da Galatasaraylılar "şampiyon gibi" hazır bekliyorlar, sofralar kurulmuş, kadehler İzmir'den gelecek habere göre kaldırılacak. 
     O zaman, ne radyolar maçı veriyor, ne televizyon var, tek haber kaynağı telefon, lakin herkesin evinde, cebinde telefon yok ki 
     
     BİRKAÇ genç soluğu Cağaloğlu'nda alıyoruz, gazetelerden haber almaya çalışıyoruz, sağ olsunlar Fenerbahçeli ağabeylerimiz pencerelerden haber veriyorlar, kolumuzdaki saate göre, maç bitmek üzere Fenerbahçe 3 - 0 galip, dördüncü gol gelmiyor, kaderimize küsüp tam dönerken pencereden bir müjde 
     "Dört sıfır oldu " 
     Nasıl olduğunu ertesi gün gazetelerden okuyoruz 
     "Herkes maç bitti, derken Fenerbahçe bir korner kazandı, korneri Cemal çekti, kalenin önüne süzülen topa Fenerbahçeliler olanca güçleriyle yükseldiler, top Samim ve 'Donanma Kamil'in kafalarından Altay kalesine girdi." 
     
     EVET, Fenerbahçe 50 yıl önce de efsane yaratmıştı, elli yıl sonra da hem de tertemiz, lekesiz bir efsane, elli yıl sonra da, bazılarının hevesleri kursağında kalsa bile... 
     
     FENERBAHÇE, Pendik'e yenildiği maçtan sonra "Çekip, gidin " diye yazmıştık, Aziz Yıldırım, bir süre sonra, bizimle karşılaşınca "O yazınıza çok üzüldük " demişti... 
     Sayın Başkan üzüntüler artık geride kaldı, sevincimizi paylaşabilir miyiz 
     
     GALATASARAYLI dostlar soracak 
     "Hani senin romantik Fenerbahçeliliğin Mustafa Denizli'yi içinize sindirebildiniz mi " 
     Onlara şöyle diyeceğiz 
     "Mustafa Denizli'yi içimize sindirememek başka şey, şampiyonluğun sevincini yaşamak başka şeylerdir. Mustafa Denizli değil, Fenerbahçe şampiyon oldu." 
     
     BU şampiyonluğun, geçen şampiyonluktan kalma bir borcu vardır, Fenerbahçe yönetimi o borcu ödemelidir. 
     Geçen şampiyonluktan sonra, şampiyonluk maçının gollerini atan, Oğuz ve Aykut, hotkam bir el tarafından Fenerbahçe'den koparıldı, ama Fenerbahçeliler onları hiç unutmadı 
     Şimdi onlara bu borcun ödenmesi zamanı geldi, Fenerbahçe yönetimi ikisine de, jübile yapmalıdır. 
     Fenerbahçe buna layıktır. 
     
     







Derviş'in konumu 


Eylemler renklendi 


Lidersizliğin bedeli 


Şıllık 


Efsanenin tekrarı... 


RTÜK yasası 


"Her hangi bir parti gibi.." 


Buğday "pahalı" ekmek "ucuz" olamaz 


</TEXT>
</DOC>
