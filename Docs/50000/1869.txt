<DOC>
<DOCNO> 1869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/son/sondun10.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Mücevher hırsızı röntgende yakayı ele verdi 
</HEADLINE>
<TEXT>

     İskoçya'da bir mücevher hırsızı, kalçasının kırılması nedeniyle götürüldüğü hastanede yakayı ele verdi. 
     Polise göre, acemi soyguncu Perth kentinde bir binanın birinci katında yaptığı soygunda eli ayağı birbirine karışınca mücevherleri yuttu. 
     Daha sonra denizliği buz tutan pencereden dışarı sarkan, ancak düşerek kalçasını kıran soyguncu, binaya zorla girildiği olasılığını incelemeye gelen polis tarafından farkedilerek hastaneye kaldırıldı. 
     'Onu bulduğumuzda acı içinde kıvranıyordu, hareket edemiyor ve binanın açık penceresinin altında yatıyordu'' diye konuşan bir yetkili, Perth Kraliyet Hastanesi'nde çekilen röntgen filminde, soyguncunun midesinde binlerce sterlin değerinde mücevherin ortaya çıktığını kaydetti. Polis, 24 saat yatağının yanı başında bir kovayla soyguncunun mücevherleri çıkarmasını beklediklerini bildirdi. 




</TEXT>
</DOC>
