<DOC>
<DOCNO> 26999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/yazar/pulur.html </URL>
<DATE> 2001/06/15/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Republic of Turkey" 
</HEADLINE>
<TEXT>

     BAKKAL'ı "market" ettik, berber'i "kuaför" mezeci oldu "şarküteri"... 
     Şişli'den Taksim'e, oradan da Tünel'e kadar yürüyün, ya da Bağdat Caddesi'nde dolaşın, bakalım Türkçe kaç dükkan adına rastlayacaksınız 
     Prof. Dr. Y. Müh. İlhami Çetin "Mağazaların ve işyerlerinin adları, kentlerimize sömürge veya manda havası vermektedir" diyor. x 
     Ve örnekler sıralıyor 
     "Coupon Cars, Computer Center, Cotton Bar, Fast Food Center, First Class, Jet group, Haute Couture, Kebaphouse, Lingerie, Mode House, Pizza Fast, Pop Line, Porcelain Collection, Printing, Pyramid... vs... vs..." 
     Bir de, biz de geçen gün gördük "Be Chiq" Bebek eşyaları satılan bir dükkan, "Beşik"in Fransızcası, ya da bilmem neyin Arapçası 
     Yani dükkanların adları böyle de, dergiler televizyonlar bir başka mı 
     
     YA helaya "100 numara" deme rezaleti 
     Daha önce de yazmıştık... 
     Fransızca "sans" bizdeki "sız" anlamını verir, ormansız, ağaçsız, evsiz, barksız gibi... 
     "Cent" ise "100" dür. 
     Bu iki kelimenin yazılışı değişik olsa da, okunuşu aynıdır "San" 
     Fransa'da helaların kapısında ki, "100" ise "sans numero", yani "numarasız" demektir. 
     Oysa bizim monşerler, "sans"ı, "cent" yani "100" diye çevirip dünya kenef tarihine yeni bir kavram katmışlar ve "numarasız"ı "yüz numara" diye tescil etmişlerdir 
     
     HER şeyde olduğu gibi, dilde de yabancı hayranlığı hep olmuştur. Lakin yabancı hayranlığı kadar, Türk diline, Türkçeye sahip çıkıldığı dönemler de olmuştur. 
     Cumhuriyet'in onuncu yıl bayramına Mısırlı politikacı Fikri Abaza da gelir, dönünce de izlenimlerini El Ahram gazetesinde yazar. Türkiye'ye gelirken onuru çiğnenmiş, boğulmuş, yabancılara bağlanmış bir "Doğu ülkesi"ne gittiğini sanmaktadır. 
     Ya gördükleri 
     Onun deyimiyle "milli azamet" her şeyi önüne katıp sürüp mahvetmiştir. 
     Beyoğlu'ndaki dükkanları bakın nasıl anlatır 
     "Yabancı mağazalar kapıların üstünde kendi dilleriyle yazılmış levha asamazlar. İngiliz, Fransız, İtalyan, Amerikan ve Yunanlıların Türkiye'deki dilleri, yeni harflerle Türkçedir " 
     
     YA bugün 
     "Ali Püsküllüoğlu" büyük emekle hazırladığı "Türkçedeki Yabancı Sözcükler Sözlüğü"nün önsözünde anlatır 1996 yılının 26 Aralık tarihli büyük bir günlük gazeteyi taramış ve tam 444 yabancı sözcük bulmuştur, ekler, spor sayfaları ve küçük ilanlar dışında... Arkadaş Yayınları 
     
     YAKINDA Türkiye Cumhuriyeti'nin de İngilizcesini yazarız 
     "Republic of Turkey." 
     Pek de uygun olur 
     ------------ 
     x Müdafaa - i Hukuk Dergisi, 1 Haziran 2001, sayı 34 - 3 
     
     







Yeni bir yön 


Çaresizler... 


Şeffaf yönetim sıkı denetim... 


Miras’ın buçuğu 


Devletle HADEP duvarı 


Sonbahar sendromu 


Hoş geldin tatil 


Yurtdışından gelen olumlu haberler 


Nasıl bir müdahale 


Güçler "savaşı" 


Çiftlik Hyde Park olsun 


"Republic of Turkey" 


Hocasız parti 


Tütünde orta yol 


Şaka değildi 


Türkler meze ile karın doyuruyor 


</TEXT>
</DOC>
