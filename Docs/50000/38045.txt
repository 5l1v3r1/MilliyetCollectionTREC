<DOC>
<DOCNO> 38045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/yazar/gunes.html </URL>
<DATE> 2001/08/20/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Enflasyon hedeflemesi nedir 2 
</HEADLINE>
<TEXT>

     Stand-by sonrası Merkez Bankası bir para kurulu oluşturunca başka bir politikanın uygulamaya geçirileceğini sanmıştık. Oysa şimdi anlaşılıyor ki IMF Merkez Bankası’nın bir an önce enflasyon hedeflemesine geçmesini arzu ediyor. Sabit kura dayanan para kurulu artık kesinlikle gündem dışı. 
     Daha önceki para politikalarını özetleyerek enflasyon hedeflemesi konusuna girmiştik. En yalın anlatımıyla, enflasyon hedeflemesi, gerçekleşeceği sanılan enflasyonun tahmin edilip, tutturulmaya çalışılması demek. Burada hedefi MB belirliyor. Ancak MB her seferinde gerçekleşebilecek bir hedef koyduğundan, her açıklanan rakamın da tutacağı varsayılıyor. Böylece ekonomik tarafların inancı ve uyumu sağlanıyor. Fischer geldiğinde, işte bu nedenle, yıl sonu enflasyon tahmini hemen değiştirildi. Daha gerçekçi bir tahmin konuldu. 
     MB, enflasyon hedeflemesinde iki yıllık bir tahmin yapıyor ve ilk yıl tutarsa yoluna devam ediyor. Eğer tutmazsa tahmini gözden geçiriyor, bazı parasal araçlarında örneğin kısa vadeli faizlerde gerekli değişiklikleri yapıyor ve sonra tekrar yola koyuluyor. Burada doğru tahmin yapmak çok önemli. Bu nedenle de gelişmiş bir ekonometrik model gerekli. 
     Enflasyon hedeflemesinde ikinci nokta hedefin hemen ve yaygın biçimde duyurulması. Toplumun tüm kesimlerinin bu hedefi bilmesi gerekiyor. Ancak hedeflemede bir başka, ve belki de daha önemli nokta, hesap verme yükümlülüğüdür. Hem geçmişte konulan hedefin tutturulamamasının açıklaması yapılabilmeli, hem de gelecek için belirlenen enflasyonun düzeyi konusunda toplum nezdinde sorumluluk taşınmalıdır. Bunu beceremeyen MB Başkanı görevinden ayrılıyor. 
     Bu tür programların temel sıkıntısı şunlar 

</TEXT>
</DOC>
