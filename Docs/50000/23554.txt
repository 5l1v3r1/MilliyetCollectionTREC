<DOC>
<DOCNO> 23554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/son/sonspo12.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'nin muhteşem ikilisi Revivo- Rapaiç 
</HEADLINE>
<TEXT>

     Birinci Futbol Ligi'nde 2000-2001 sezonunun şampiyon olarak kapatan Fenerbahçe'de Revivo ve Rapaiç, performanslarıyla sivrilen futbolcuların başında geldi. 
     Michael Haim Revivo, sarı-lacivertli formayı giydiği ilk sezonda attığı 14 golle, Fenerbahçe'nin bu sezonki en golcü ismi oldu. İsralli futbolcu ayrıca, Fenerbahçe'nin sıkıntılı anlar yaşadığı son 2 lig maçında attığı 4 golle, şampiyonlukta büyük rol aynadı. Fenerbahçe'nin 33. haftada Bursaspor ile kendi evinde yaptığı maçın ilk yarısında yedek kulübüsinde oturan Revivo, ikinci yarıda oyuna girdi ve attığı birbirinden güzel 2 golle, takımının sahadan 2-0 galibiyetle ayrılmasını sağladı. İsralli futbolcu ayrıca, sarı-lacivertli takımın 3-1'lik galibiyetle şampiyonluğunu ilan ettiği Samsunspor maçında da 2 gol kaydederek, sezona damgasını vuran yabancı futbolcuların başında geldi. 
     Fenerbahçe'de sezona damgasını vuran bir diğer futbolcu ise Milan Rapaiç oldu. Fenerbahçe formasını giydiği ilk sezonda toplam 11 gol atan Rapaiç, takımına asıl büyük katkıyı ise gol paslarında asist gösterdi. Sezon boyunca toplam 21 golün pasını veren Hırvat oyuncu, şampiyonluğa en büyük emeği geçen futbolculardan birisi oldu. Rapaiç, Fenerbahçe için belki de şampiyonluk yolunda dönüm maçı olan İstanbul'daki Gaziantepspor karşılaşmasındaki muhteşem performansıyla, şampiyonlukta büyük rol oynadı. Sarı-lacivertli takımın 3-0 yenik oynadığı ilk yarıda yedek kulübesinde oturan Rapaiç, ikinci 45 dakikada forma giyerken, 2 gol atıp, 1 golün pasını vererek, Fenerbahçe'nin maçı 4-3 kazanmasını sağlayan isim oldu. 







</TEXT>
</DOC>
