<DOC>
<DOCNO> 37921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/19/son/soneko03.html </URL>
<DATE> 2001/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, yarın halka arz yoluyla borçlanacak 
</HEADLINE>
<TEXT>

     Hazine Müsteşarlığı, halka arz yoluylaborçlanmaya gidiyor. 
     Buna göre, halka arz yoluyla dolara endeksli 1 yıl vadeli devlet tahvili ile 58 gün vadeli Hazine bonosu satışına yarın başlanıyor. 
     Her iki senet, üç gün boyunca satışa sunulacak. Bir başka ifadeyle senetler, yarının yanı sıra 21 ve 22 Ağustos tarihlerinde de satışta kalacak. 
     
     Dövize endeksli tahvil 
     Halka arz edilecek senetlerden ilki, dolara endeksli 1 yıl vadeli, 3 ayda bir yüzde 2.75 faiz ödemeli devlet tahvili olacak. 
     Tahvilin valör tarihi 20 Ağustos 2001, itfa tarihi ise 19 Ağustos 2002, senetlerin kupon dönemi 91 gün, kupon faizleri yüzde 2.75, yıllık basit faizi yüzde 11 ve yıllık bileşik faizi de yüzde 11.46 olarak belirlendi. 
     Senetin kupon ödeme tarihleri ise 19 Kasım 2001, 18 Şubat 2002, 20 Mayıs 2002 ve 19 Ağustos 2002 olacak. 
     
     Ödemeler TL 
     Dövize endeksli tahvillere ilişkin tüm ödemeler anapara, faiz TL olarak yapılacak. 
     Senetler 1.000 ABD doları ve katları şeklinde sayılacak ve satış fiyatı yarın satılacak senetler için 1.000 dolar, 21 Ağustos tarihi için 1.001 ABD doları ve 22 Ağustos 2001 tarihi için de 1.002 dolar olacak. Üç gün süresince ihraç edilebilecek senetlerin kupon ödemelerine baz teşkil edecek nominal değer 1.000 ABD doları olarak belirlendi. 
     
     Hazine bonosu ihracı 
     Hazine Müsteşarlığı, aynı tarihlerde yine halka arz yolu ile 58 gün vadeli bono da satacak. 
     Hazine'nin 58 gün vadeli senetlerinin valör tarihi 20 Ağustos pazartesi günü, itfa tarihi 17 Ekim 2001 olarak belirlendi. Senetlerin dönem faizi yüzde 11, yıllık basit faizi yüzde 69 ve yıllık bileşik faizi de yüzde 92.5 olarak belirlendi. 
     Hazine bonolarının satış fiyatı, her 100 bin liralık nominal değerli senet için, yarın 90 bin 90 lira, 21 Ağustos için 90 bin 244 lira ve 22 Ağustos için de 90 bin 399 lira olacak. Senetler en düşük 50 milyon ve katları şeklinde ihraç edilecek. 
     
     Yeterli satış olursa... 
     Her iki tür senet de üç gün boyunca satışa sunulacak. Ancak, yeterli miktarda satış yapılması durumunda, bir önceki gün Hazine Müsteşarlığı tarafından ilan edilmek üzere, sonraki günlerde satış yapılmayabilecek. 
     
     Aracılık edecek bankalar 
     Bu arada satışa aracılık edecek banka ve aracı kurumlar şöyle 
     BANKALAR Merkez Bankası şubeleri, Akbank, Alternatifbank, Anadolubank, Bank Ekspres, Bayındır Bank, Cıtıbank, Demirbank, Denizbank, Dışbank, EGS Bank, Fibabank, Finansbank, Halkbank, HSBC Bank, İktisat Bankası, Kentbank, Koçbank, MNG Bank, Osmanlı Bankası, Oyakbank, Pamukbank, Şekerbank, Sınai Yatırım Bankası, Sümerbank, Ziraat Bankası, Türk Ekonomi Bankası, Garanti Bankası, İş Bankası, Kalkınma Bankası, Sınai Kalkınma Bankası, TAİB Yatırım Bank, Tarişbank, Tekfenbank, Testilbank, Toprakbank, Vakıflar Bankası ve Yapı Kredi Bankası. 
     ARACI KURUMLAR Ak Yatırım Menkul Değerler, Alfa Menkul Değerler, Ata Yatırım Menkul Kıymetler, Eczacıbaşı Menkul Değerler, İş Yatırım, TEB Yatırım Menkul, Yapı Kredi Yatırım, Yatırım Finansman Menkul Değerler. 






</TEXT>
</DOC>
