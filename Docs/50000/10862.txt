<DOC>
<DOCNO> 10862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/11/son/sondun04.html </URL>
<DATE> 2001/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Dışişleri Bakanı Peres "Arafat'la görüşmek için erken" 
</HEADLINE>
<TEXT>

     İsrail Dışişleri Bakanı Şimon Peres, dün geceki konuşmasında şiddetin durması için çağrıda bulunmadığını belirttiği Filistin lideri Yaser Arafat ile görüşmek için çok erken olduğunu söyledi. 
     Peres, devlet radyosuna yaptığı açıklamada, ''Yaser Arafat'ın konuşmasının beklentilere cevap vermediğini ve terörizmin durmasına yönelik açık bir çağrı içermediğini'' belirterek, ''Onunla görüşmeye hazır değilim, daha çok erken'' dedi. 
     Terörizmde kesin bir düşüş olduğuna dikkat çeken Peres, ''Ancak, gerçekten böyle bir eğilim mi var, yoksa basit bir tesadüf mü Bundan hala emin değilim'' diye konuştu. Barış görüşmelerinin yeniden başlaması konusunda ne düşündüğü sorulan Peres, ''Görüşmelere yeniden başlanmalı, ellerimizde silahla sırt sırta yaşayamayız. Yüz yüze olmayı kabul etsek daha iyi olur'' dedi. Arafat, dün Gazze'de yaptığı konuşmada, İsrail'e barış görüşmelerine yeniden başlanması çağrısında bulunmuş ve ''barışın stratejik tercihleri olduğunu'' söylemişti. 




</TEXT>
</DOC>
