<DOC>
<DOCNO> 27812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/siyaset/siy05.html </URL>
<DATE> 2001/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezaevlerinde havlu serbest, bornoz yasak 
</HEADLINE>
<TEXT>

Adalet Bakanlığı genelge yayımladı 
     ANKARA Milliyet 

     Adalet Bakanlığı, hükümlü ve tutukluların beslenmeleri, yanlarında bulundurabilecekleri giyim eşyaları ve cezaevine alınacak eşyalarla ilgili genelgeye ek niteliğinde bir genelge daha yayımladı. 
     Adalet Bakanı Hikmet Sami Türk imzasıyla, cumhuriyet başsavcılıklarına gönderilen genelgede, daha önce aynı konuları kapsayan genelgenin yürürlüğe girmesiyle gözle görülür olumlu sonuçlar alındığı kaydedildi. 
     
     Saç kurutma serbest 
     Genelgede, bununla birlikte uygulamayla ortaya çıkan konuların düzenlenmesi ihtiyacının hissedildiği belirtilerek, kantinden temin edilmek üzere, şunların bulundurulmasına izin verildi 
     Oda ve koğuşlara, sadece bir adet olmak üzere saç kurutma makinesi. 
     Her hükümlü ve tutuklu için ikişer adet olmak üzere, plastik çatal, yumuşak metalden imal edilmiş yemek ve çay kaşığı ile 0.5 milim kalınlığında metal yemek tabağı ve su bardağı. 
     Kalabalık koğuşlarda mevcut elektrik tesisatı da gözetilerek çay yapmaya yarayan bir adet büyük su ısıtıcısı. 
     Hükümlü ve tutuklulara banyo yapmaları için gerekli olan havlu bornoz hariç . 
     Her hükümlü ve tutuklu için sadece bir çift terlik. 
     Her hükümlü ve tutukluya bir adet nevresim takımı ve battaniye. 
     İstek halinde her odaya bir adet, 10 kişiden fazla hükümlü ve tutuklunun bulunduğu oda veya koğuşlara iki adet satranç takımı. 
     Genelgede ders kitabı ve sözlükler hariç, okunduktan sonra değiştirilmek kaydıyla oda veya koğuşta her hükümlü ve tutuklunun en fazla üç kitap bulundurabileceği belirtildi. 
     



 SİYASET 









</TEXT>
</DOC>
