<DOC>
<DOCNO> 19611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/dunya/tur.html </URL>
<DATE> 2001/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     KKTC Başbakanı’na bomba 
     KKTC Başbakanı Derviş Eroğlu’nun Lefkoşa’daki konutu önünde dün sabaha karşı ses bombalı eylem düzenlendi. Patlama maddi hasara ve bir polis memurunun yaralanmasına yol açtı. Sorumluluğunu henüz kimsenin üstlenmediği olayı Eroğlu "iş kazası" olarak yorumladı. Konutu önündeki bir çöp bidonunun içinde patlayan bombanın etkisiyle Başbakan’ın evinin önündeki polis kulübesinin camları kırılırken, bir araç hasar gördü. Patlama sırasında kulübenin dışında bulunan bir polis memuru da ayağından yaralandı. 
     
     İran’da Hatemi 2. kez aday 
     İRAN’ın reformcu Devlet Başkanı Muhammed Hatemi, 8 Haziran seçiminde yeniden aday olmak için başvuruda bulundu. 1997’de oyların yüzde 70’ini alarak iktidara gelen Hatemi, başvurusu sırasında, İran’da "dinsel demokrasi" hedefine ulaşabilmek için katedilmesi gereken uzun bir yol olduğunu belirtti ve "Ülkemizde dini demokrasi olursa toplumumuz korunup kollanacaktır. Bizde eksik bir halka var, halkla iktidar birbirinden kopuk" ifadesini kullandı. 
     



 DÜNYA 











</TEXT>
</DOC>
