<DOC>
<DOCNO> 47475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/yasam/yas06.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçak elektrik başını yakacak 
</HEADLINE>
<TEXT>

Dev sanatçı Zeki Alasya, lokantasında kaçak elektrik kullanmakla suçlanıyor 
     M. AKİF ERDEM İstanbul 

     Sahibi oldukları Yeniköy'deki 'Balıklama Restaurant'ta kaçak elektrik kullanıldığı iddiası, ünlü oyuncu Zeki Alasya'nın başını derde soktu. 
     Boğaziçi Elektrik Dağıtım A.Ş. BEDAŞ , Tarabya Caddesi'ndeki Balıklama Restaurant'ta 511 milyon liralık kaçak elektrik kullanıldığı iddiasıyla, Sarıyer Cumhuriyet Savcılığı'na suç duyurusunda bulundu. Bunun üzerine Savcılık Zeki Alasya ile kardeşi M. Reşat Alasya'nın ifadesini aldı. Ve, sahibi oldukları restoranda kaçak elektrik kullandıkları gerekçesiyle, Zeki Alasya ve kardeşi hakkında 1 yıla kadar hapis cezası istemiyle dava açtı. 
     
     'Ben oyuncuyum' 
     Usta oyuncu Zeki Alasya ise ifadesinde, Türkiye'deki ünvanı gereği böyle bir işe girişmesinin mümkün olmadığını iddia etti ve 'Ben oyuncuyum, işletmeyle ilgilenecek vaktim yok' dedi. Kardeşi M. Reşat Alasya da, "Garsonlardan biri elektrik saatini kibrit çöpü sokarak durdurmuş. Hepsini işten kovdum' diyerek suçlamaları reddetti. 
     



 YAŞAM 

















</TEXT>
</DOC>
