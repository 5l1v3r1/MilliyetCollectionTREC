<DOC>
<DOCNO> 26652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/son/soneko23.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 2.seansta böyle geçti 
</HEADLINE>
<TEXT>

     İMKB Ulusal-100 Endeksi, 1. seansa göre 276.88 puan kayıpla 2. seansı 11,284.40 puandan tamamladı. 
     Hisse senetleri ortalama yüzde 2.39 oranında değer yitirdi. 
     Borç takası konusunda bankaların değerlendirmeleri devam ederken, bono faizlerindeki dalgalanma ve döviz fiyatlarındaki hızlı artışlar, günün ikinci yarısında satışları hızlandırdı. 
     Seans 11,503 seviyesinde satış ağırlıklı açıldı. Hisse bazı alımlarla 11,561 puanı kısa bir süre gören Endeks, peşinden genele yaygın satışlarla hızla gevşemeye başladı. Satışlar 11,175 puana kadar sürdü. Tepki alımlarıyla ilk bir saat 11,234 puanla geçildi. 
     İkinci yarıda da satış baskısıyla sıkışık seyrini sürdüren Endeks, bu kez en düşük 11,152 puana gördü. Ancak, yine son dakikalarda gelen alımlarla Ulusal-100 endeks günü 11,284.40 puanla kapattı. 
     Hisse senetleri günün tamamında ise yüzde 1.27 oranında değer yitirdi. 
     Kapanışta mali endeks 451.13 puanlık kayıpla 16,518.72 puana, sınai endeksi 173.65 puanlık kayıpla 8,478.68 puana, hizmet endeksi de 129.92 puanlık kayıpla 6,438.04 puana geriledi. 
     İlk seansa göre mali grup hisseler ortalama yüzde 2.66, sınai grubu hisseler yüzde 2.01, hizmet grubu hisseler de yüzde 1.98 oranında değer yitirdi. 
     2. seansta işlem gören toplam 298 hisse senedinden 237'si değer yitirdi. 26 hisse senedi değer kazanırken, 35 hissenin fiyatında ise değişiklik olmadı. 
     Seansta, 147 trilyon 477 milyar 166 milyon liralık işlem hacmi oluştu. İki seansın işlem hacmi toplamı da, 279 trilyon 811.4 milyar lira olarak gerçekleşti. 
     2. seansta Yapı Kredi Bankası, Akbank, Garanti Bankası, Sabancı Holding ve İş Bankası C en yoğun işlem gören hisseler oldular. 






</TEXT>
</DOC>
