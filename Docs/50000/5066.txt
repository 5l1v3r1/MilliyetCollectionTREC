<DOC>
<DOCNO> 5066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/guncel/gun07.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK eylemlere başlayabilir 
</HEADLINE>
<TEXT>

Emekli Org. Özgen örgütün AİHM’deki Öcalan kararını beklediğini yazdı 
     İSTANBUL ANKA 

     Eski Harp Akademileri ve Jandarma Asayiş Komutanı Org. Necati Özgen, PKK’nın koşullar oluştuğu takdirde yeniden eylemlerine başlayabileceği uyarısında bulundu. 
     Ulusal Strateji Dergisi’nde "Terörün yaraları nasıl sarılır" başlıklı bir makale kaleme alan Özgen, Güneydoğu’daki terörün ülkeyi 100 milyar dolar kayba soktuğuna, terörün yaralarını sarmak için devletin ekonomik yaptırımlarının hızlandırması gerektiğini vurguladı. 
     PKK’daki sessizliğin nedenini "örgüt başının durumu ne olacak " sorusuna bağlamanın yanlış olmayacağını vurgulayan Özgen, örgütün Öcalan’ın Avrupa’daki mahkemenin sonucunu bekleyip TBMM’nin vereceği karara göre hareket etmeyi düşündüğüne dikkat çekti. "Bölücülük hareketinin ana beklentisini, 'silahlı hareketi siyasallaştırmak, Türkiye’nin AB’ye girişini teşvik etmek ve siyasi çözümü AB içinde aramak’ şeklinde değerlendimek gerekir" diyen Özgen, dış ve iç destekli terörün bittiğini düşünmenin hata olacağını belirtti. 
     
AB’nin faturası      AB Katılım Ortaklığı belgesinde "azınlık" ve "Kürtçe" gibi ifadelerin yer almadığına dikkat çeken Özgen, ülke birliğinin temelinin dil birliği olduğunu vurgulayarak, "Kürçe eğitim ilköğretim seviyesinde yapılırsa üniter devlette sonun başlangıcı olur. Kürtçe eğitim süresi, zamanı, isteğe bağlı olup olmaması verileceği bölgeler iyi düşünülmelidir. Kürtçe eğitim, ülkenin birlik ve bütünlüğüne vurulacak en büyük zarar olacağı için çok iyi değerlendirilmelidir" uyarısında bulundu. 
     


 GÜNCEL 






















</TEXT>
</DOC>
