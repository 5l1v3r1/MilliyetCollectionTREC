<DOC>
<DOCNO> 23514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/yazar/pulur.html </URL>
<DATE> 2001/05/27/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Avrupa gününü bilir... 
</HEADLINE>
<TEXT>

     DÜNKÜ yazımız "Avrupa, neyin gününün geldiğini, ya da gelmediğini çok iyi bilir " cümlesiyle bitiyordu. 
     Adalet Bakanlığı Müsteşar Yardımcısı Dr. Şeref Ünal, "Avrupa İnsan Hakları Sözleşmesi" adlı kitabında, AİHM'nin Türkiye aleyhindeki 13 kararı, bir günde vermesine dikkat çekiyor ve "Böyle bir uygulamanın, mahkemenin tarihinde olmadığını" belirtiyordu. 
     Biz de bunun üzerine "Avrupa, neyin gününün geldiğini, ya da gelmediğini çok iyi bilir " diyerek konuyu bugün sürdüreceğimizi yazmıştık. 
     
     HİKAYECİ, romancı, yazar Demir Özlü "Sürgünde On Yıl" kitabında İş Bankası Yayınları anlatır... 
     Beş Avrupa ülkesi, Fransa, Danimarka, Hollanda, Norveç ve İsveç 1982 yılında Türkiye'yi insan haklarını çiğnediği için, İnsan Hakları Mahkemesi'ne Lahey Divanı şikayet ederler. 
     1985 yılına gelinir, bu beş devlet, şikayetlerini geri alır. 
     Peki, aradan geçen 3 yılda, Türkiye'de insan hakları konusunda nasıl bir gelişme ve iyileştirme olmuştur ki, bu beş devlet şikayetlerini geri almışlardır 
     
     DEMİR Özlü, bunun Türk diplomasisinin başarısı olduğunu vurguladıktan sonra, asıl nedenine gelir 
     "Avrupa'da, Türkiye'yi şikayet etmiş olan bu beş devletin, büyük ihaleler alarak, şikayetlerini geri aldıkları duyuldu. İsveç'in ünlü şirketi Asea da, İstanbul'daki tramvay projesi ihalesini almıştı. 
     İsveç, hükümeti, kamuoyuna, öteki dört devlet şikayetlerini geri alınca, kendisinin de geri almak zorunda olduğunu duyurdu. Oysa, şikayetin geri alınmasında başı çeken İsveç'ti. 
     Böylece insan haklarının uygulanmasını bir baskı öğesi olarak kullanan bazı devletler, bunu, ekonomik çıkarları için bir araç haline getirmiş oluyorlardı. Bu devletler içinde sanırım sadece Fransa'nın Türkiye ilişkileri tam olarak düzelmedi. Öbürleri ticaret ve ekonomik ilişkilerini geliştirmek yolundalar." 
     
     DEMİR Özlü'nün 1990'da yaptığı bu tesbitle, bizim bugün yazdığımız üst üste çakışıyor. 
     Avrupalı neyin gününün geldiğini, ya da gelmediğini çok iyi bilir. 
     1982'de Türkiye'yi insan haklarını çiğniyor diye şikayet eder, 1985'te şikayetini geri alır. 
     Çünkü 1982, onu gerektirmektedir, 1985 de bunu... 
     Eğer paran varsa ve Avrupa bu parayı almayı kafasına koymuşsa, senin demokrasin, ya da insan hakların ona vız gelir. 
     Eğer paran yoksa, yedi iklim, dört cihana el, avuç açıp dileniyorsan, Avrupa tepene biner "Bu nasıl demokrasi, nerede insan hakları " diyerek... 
     
     DEMOKRASİNİN de, insan haklarının da, Avrupa için değil, Türkiye için gerekli olduğunu bir anlayabilsek... 
     
     







Türk kimliği 


Derviş ve Çakan 


Ayıplar Haftası 


Tebrikler Fener, teşekkürler Cimbom, Aslan Hagi... 


Renkler müziği 


O gün bugündür 


Yeni bir kriz mi 


Geleceği görmek 


Amerika’dan yengem geldi, evde bir bayram havası 


Avrupa gününü bilir... 


Şifo'ya veda 


Eğitimde Afrika klasmanındayız 


Nataşa’nın sorunu "kriz" değil "polis" 


Botaş’ın bir de Selçuk Yahşi’si var 


</TEXT>
</DOC>
