<DOC>
<DOCNO> 22194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/20/guncel/gun05.html </URL>
<DATE> 2001/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ailesi depremden kurtulmuştu 
</HEADLINE>
<TEXT>

     YILDIZ YAZICIOĞLU - ALTAN BURGUCU Ankara 

     Ankara’da yapılan test uçuşunda üç İspanyol meslektaşı ile birlikte hayatını kaybeden emekli astsubay Emin Kıran’ın ailesi olayın şokunu yaşıyor. Kıran’ın erkek kardeşi Sadullah Kıran, ağabeyinin Anadolu Üniversitesi Hukuk Bölümü’nde son sınıfa devam ettiğini söyledi. Türk Sanat Müziği’ne ilgisi nedeniyle ağabeyinin ud çalmayı da öğrendiğini anlatan Kıran, şöyle konuştu 
     "Hayattaki her şeye karşı merakı vardı. Sürekli okurdu. F - 16’larda da defalarca uçtu. İngilizce bilirdi, ama CASA tipi uçaklar geldiğinde İspanyolca öğrenmeye başladı. Cougar tipi helikopterler nedeniyle de Fransızca kitapları karıştırıyordu." 
     Marmara Depreminde, ağabeyinin eşi Christel ile kızı Canan’ın kendileriyle Gölcük’te olduğunu söyleyen Kıran, "Ağabeyim Antalya’ya göreve gittiğinde onları bize emanet etmişti. Depremde evimiz yıkılmadı ve ağabeyimi hemen arayıp, Emanetlerin gözümün önümde. Sen sağol’ demiştim. Onu kaybettik, şimdi onlar yine bana emanet" dedi. 
     Almanya’da NATO bünyesinde Türk Silahlı Kuvvetleri adına çalışan ağabeyinin yaşamını Christel ile birleştirmek için kendi isteği ile ordudan emekli olduğunu belirten Kıran, "İki yıl sonra yabancılarla evlenmeyi yasaklayan düzenleme de değişti, ama zaten abim TAI’de uçmayı sürdürdü" diye konuştu. 
     



 GÜNCEL 


















</TEXT>
</DOC>
