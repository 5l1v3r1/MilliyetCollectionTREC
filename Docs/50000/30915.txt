<DOC>
<DOCNO> 30915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/ekonomi/eko02.html </URL>
<DATE> 2001/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsanın en ucuz top 10’u 
</HEADLINE>
<TEXT>

İMKB 100 hisselerini, yatırımcının temel tercih kriterlerinden biri olan Fiyat Kazanç oranına göre tarayarak en ucuz olanlarını araştırdık. 
     Songül HATISARU 

     İstanbul Borsası ortalama F K açısından pahalı bulunuyor. Ancak Piyasa Değeri Defter Değeri PD DD kriterine göre incelediğimizde ise ucuz olduğu görülüyor. Şirketlerin şu andaki piyasa değerleri yatırım değerlerini karşılamaktan uzak. Yani şirketler borsada işlem gördükleri fiyatlar itibariyle oldukça ucuz. Kötü geçen 2000 yılından sonra üst üste yaşanan iki finansal kriz şirketlerin bilançosunu bozdu. Yüksek oranlı devalüasyonda özellikle dolar bazında borcu olan ve girdileri ithalatla karşılanan şirketlerin karlarını azalttı. 
     Yatırımcı, yatırım kararını verirken makro ekonomik gelişmelere ve mikro bazda şirketin mali görünümüne bakarak karar veriyor. Mali görünüm incelemesinde karşımıza çıkan en önemli iki rasyo ise F K ve PD DD. Biz bu çalışmamızda F K’lara göre bir inceleme yaptık. F K aşırı dalgalanmalar içerisinde borsada yatırım yapmayı düşünen yatırımcıların tercih kriterlerinden biri. Çalışmada 3 aylık bilançolar Son 4 çeyrek ve perşembe günü fiyatlarıyla İMKB 100’de yer alan, F K oranı en düşük hisseleri belirleyerek bunlardaki beklentileri de ortaya koymayı amaçladık. 
     İMKB 100’ü incelememizin amacı bu hisselerin belli bir derinliğe ve hacme sahip olması. F K oranı bir hisseye ödenen değerin o hisseden elde edilen temettülerle kaç yılda amorti edileceğini gösterir. Şirketin hisse adedinin borsa fiyatıyla çarpılması ile elde edilen piyasa değerinin bir yıllık net kara bölünmesiyle hesaplanır. Ortalama F K oranı 5 olarak kabul edilir. F K’sı 5’in altında olan hisseler ucuz, üstünde olanların ise pahalı olduğu düşünülür. Perşembe günü verileriyle İMKB 100’de yer alan hisselerin ortalama F K’sı 28.70. 
     
İMKB 100 de F K oranı en düşük hisseler Hisse adı Net kar Milyar TL Ödenmiş Ser. Milyar TL Özsermaye Milyar TL Piyasa Değeri Milyar TL Piyasa Değeri USD Milyon TL PP DD F K Alarko GYO 31.376 3.565 66.335 44.563 34,86 0,67 1,42 Dışbank 75.251 194.000 229.667 161.020 125,96 0,7 2,14 Osmanlı G.Y.O 5.039 23.250 24.660 14.880 11,64 0,6 2,95 Anadolu Sigorta 18.485 50.000 39.294 70.000 54,76 1,78 3,79 Goldaş Kuyumculuk 12.371 7.000 21.044 46.900 36,69 2,23 3,79 Yapı Kredi GYO 7.608 10.000 37.041 29.500 23,08 0,8 3,88 izocam 5.093 6.000 15.150 23.100 18,07 1,52 4,54 Finansbank 78.297 194.200 246.971 359.270 281,04 1,45 4,59 Adana 9.043 7.013 18.707 46.985 36,75 2,51 5,2 TEB 28.561 55.125 109.144 148.838 116,43 1,36 5,21 Milliyet Pazarlama 6.058 13.686 35.219 31.820 24,89 0,9 5,25 Nurol G.Y.O 4.366 10.000 15.989 26.500 20,73 1,66 6,07 Ayen Enerji 37.033 4.430 56.190 230.360 180,2 4,1 6,22 Ak Enerji 76.578 13.500 190.566 506.250 396,02 2,66 6,61 Otokar 7.035 7.070 15.733 50.196 39,27 3,19 7,14 Akbank 370.366 500.000 1.155.902 2.650.000 2.073,00 2,29 7,16 Eczacıbaşı Yatırım Ortaklığı 9.070 19.800 36.925 67.320 52,66 1,82 7,42 Zorlu Enerji 18.271 10.000 66.822 140.000 109,52 2,1 7,66 Aksa 32.645 17.380 106.128 256.355 200,54 2,42 7,85 GSD Holding 6.302 21.500 26.268 49.450 38,68 1,88 7,85 Aksigorta 43.267 33.750 104.821 340.875 266,65 3,25 7,88 EGS Holding 7.277 210.000 222.880 58.800 46 0,26 8,08 Kav Danışmanlık ve Paz. 2.606 6.435 13.226 22.523 17,62 1,7 8,64 Aksu Enerji 2.327 2.088 3.888 21.924 17,15 5,64 9,42 Garanti Bankası 172.042 260.000 845.391 1.664.000 1.301,69 1,97 9,67      
     Son 4 çeyrek 
     
     OSMANLI G.Y.O 
     Osmanlı GYO’nın portföyünün önemli bir kısmını Maslak’ta bulunan arsa oluşturuyor. Henüz bu konuda bir projesi olmayan şirketin gelirleri kira, kur farkı ve faiz gelirlerinden oluşuyor. Şirketin 31.5.2001 tarihli portföy değeri 2.301 TL. Ancak bu arada yapılan yüzde 55 bedelsiz sermaye artışı dikkate alındığında portföy değeri 1.485 TL’ye denk geliyor. Bu da şirket hisselerinin borsada yaklaşık yüzde 132 iskontolu işlem gördüğü anlamını taşıyor. 
     
     DIŞBANK 
     Üç aylık bilançosunda yaklaşık 23 trilyon kar açıklayan Dışbank, karını geçen yıla göre yüzde 25 artırdı. Son dönemde açılan 3 şube ile şube sayısını 106’ya çıkaran banka, krize rağmen pazar payını artırma çabasında. Geçen yıla göre mevduatını yüzde 94, özkaynaklarını ise yüzde 69 artıran Dışbank, 2.14’lük F K oranıyla aynı zamanda en ucuz banka hissesi konumunda. Diğer taraftan, 4 temmuz’da yapılan yönetim kurulu toplantısında Doğan Finansal Kiralama, Milta Turizm işletmeleri, Dış Ticaret Faktoring, Doğan Hayat Sigorta ve Ray sigortadaki paylarını artırarak iştirak portföyünü genişletme kararı aldı. 
     
     ANADOLU SİGORTA 
     İş Bankası iştiraklerinden olan Anadolu Sigorta yüzde 10’luk pazar payıyla piyasanın en büyük sigorta şirketlerinden biri. Geçen yıl faizlerdeki aşırı düşüş nedeniyle reel karlarında bir azalma olmasına rağmen 3.79’luk F K oranıyla borsanın ucuz şirketlerinin arasında ilk sıralarda yer alıyor. Kısa dönem için İş Bankası’nın 156 milyar 478 milyon 500 bin TL nominal değerli hisse satışı bir satış baskısı oluştursa da ilk üç aylık bilançosundadaki 77 trilyonluk menkul değerler cüzdanı kalemi bugünkü piyasa değerinden fazla. 
     
     GOLDAŞ 
     Frankfurt Borsası’na kote olmaya hazırlanıyor. Geçen yıla göre yüzde 50 büyümeyi hedefleyen şirket Walt Disney ile Warner Bros ürün ve karakterlerinin altın ve diğer madenlerden mamül mücevherat olarak üretimi ve satışı konusunda bir anlaşma imzaladı. Şirket Türkiye’de tek yetkili olacak. 
     
     YAPI KREDİ G.Y.O 
     İstanbul İstanbul projesinin ilk etap konut satışı tamamlandı. İkinci etabın ise yüzde 33’ü satıldı. Proje 2003 yılında bitirilecek. Şirketin 31.5.2001 tarihli portöy tablosuna göre portföy değeri 7.288 TL. Borsada işlem gördüğü fiyata göre şirketin yüzde 142 iskontolu olduğunu söylemek mümkün. 
     
     FİNANSBANK 
     Fransız BNP Paribas, Finansbank’ın yüzde 51’ini almak üzere bankanın ana ortaklarından Fiba Holding ile ön anlaşma imzaladı. 4,59’luk F K oranıyla Finansbank borsanın ucuz hisselerinden biri olarak görünüyor. 
     
     ALARKO GYO 
     İstikrarlı yapısıyla riski en düşük hisselerden biri olarak görünüyor. Şirketin portföyündeki en önemli proje olan Alkent 2000 projesinin 2005 - 2006 yıllarında tamamlanması öngörülüyor. Üç aylık bilançosunda 67 trilyon nakde sahip olan firmanın toplam aktifleri 103.6 trilyon. Portföyünde 5 trilyonluk da menkul kıymeti olan şirketin 31.5.2001 tarihli portföy değeri 24.544 TL. Ancak 25 Haziranda yapılan yüzde 12 sermaye artışı dikkate alındığında şirket hisselerinin borsada yaklaşık yüzde 75 iskontolu işlem gördüğü söylenebilir.. 
     
     İZOCAM 
     Yüzde 10 büyümeyi hedefliyor. Yıl sonunda 50 trilyon ciro ve 5 trilyon net kar hedefleyen İzocam’ın üç aylık karı 1.169 milyar olarak gerçekleşti. Mayıs ayında İntergen - Enka ortaklığının gerçekleştireceği dünyanın en büyük doğalgaz çevrim santrallerinden birinin ısı yalıtımı ihalesini kazanarak hedeflerine doğru ilerlediğini gösterdi. 4.54’lük F K oranıyla ve 6 trilyona ulaşan sermayesiyle borsanın en iyilerinden biri olmaya aday. 
     
     ADANA A 
     İştirakleriyle de dikkat çeken Adana Çimento’nun üç aylık bilançosunda yaklaşık 30 trilyonluk iştirak portföyü görünüyor. Bu yıl toplam 1.068.700 ton klinker, 1.654.524 ton gri çimento, 90.000 ton beyaz çimento ve 1.350.000 metreküp de hazır beton üretmeyi amaçlayan Adana Çimento satışlarının büyük bir kısmını yurtiçinde satıyor. 
     
     TEB 
     Citibank ile ortaklık görüşmelerini sürdüren TEB, kur politikasının belirsizliğinden kaynaklanan sorunlar yaşıyor. Krize karşı esnek davranarak karlılığını koruyabilen banka öngörülü ve temkinli yönetimle olumsuz konjoktürden etkilenmedi. Yılın ilk çeyreğinde aktif toplamı yüzde 114 yükseldi. Bankanın likit varlıklarının toplam mevduatı karşılama oranı yüzde 117, toplam krediler içerisindeki tahsili gecikmiş alacaklar yüzde 12 gibi oldukça düşük bir düzeyde. 5,21’lik F K oranıyla da oldukça cazip görünen şirket hisseleri borsanın iyilerinden olmaya aday. 
     



 EKONOMİ 




















</TEXT>
</DOC>
