<DOC>
<DOCNO> 46098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/yazar/bila.html </URL>
<DATE> 2001/10/10/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Pentagon’a Türk General 
</HEADLINE>
<TEXT>

     Yurtdışına asker gönderme ve Türkiye’de yabancı asker bulundurmaya ilişkin olarak Meclis’ten yetki alınmasına ilişkin çalışmalar sürerken, ABD’nin Türkiye’den ne istediği sorusunun yanıtı da aranıyor. 
     Başbakan Ecevit, Savunma Bakanı Çakmakoğlu, ABD veya NATO’nun henüz resmi bir talepte bulunmadığını açıkladılar. 
     Bu arada, ABD’nin Türkiye’den komando birliği, SAS ve SAT timleri istediği yolundaki haberler de hem başbakan, hem de ABD’nin Ankara Büyükelçisi Pearson tarafından doğrulanmadı. 
     
Önce Pentagon, sonra Afganistan      ABD’nin bir birlik değil ama bir Türk General’i ve onunla çalışacak bir "irtibat" birimi talep ettiğini söyleyebiliriz. Bu general ve ekibinin önce Pentagon’a gideceği, orada bazı çalışmalara katıldıktan sonra ekibiyle birlikte Afganistan’a geçeceği, gelen haberler arasında. 
     Bu arada bir başka irtibat timi de doğrudan Afganistan’a geçecek. 
     ABD’nin bu talebini karşılamak için yine hükümetin Meclis’ten yetki alması gerekiyor. 
     Hükümete ve askerlere yakın kaynakların verdiği bilgiye göre Türk General ve komutasındaki ekibin, 14 Ekim’e kadar ABD ve oradan da Afganistan’a geçmesi gerekiyor. ABD’nin talebi böyle. 
     
Ekip koordinasyonu sağlayacak      Peki bu ekibin işlevi ne olacak 
     Aynı kaynaklara göre general ve komutasındaki irtibat timinin Afganistan’daki işlevi, oradaki ABD birlikleri ve denizdeki birliklerin Türkiye’ye dönük talepleri konusunda Ankara ile koordinasyonu sağlamak. Zaman kazandırıcı önlemler almak. 
     General ve komutasındaki ekibin 10 kişiyi geçmeyeceği de belirtiliyor. 
     Bu talebin arkasından başka bir birlik istenmesi söz konusu mu Bugün için ulaşmış bir talep yok ama değişen koşullara göre gündeme gelebileceği de kaydediliyor. Ancak, öncelikle istenen bir general ve irtibat birimi. 
     Zirve toplantılarında önce böyle bir birlik için yetki almaya gerek olmadığı görüşü ortaya atılmışsa da sonuçta bir askerin bile gönderilmesi için yetkiye gereksinim olduğu sonucuna varılmış durumda. 
     Hükümetin yetki çalışmalarını hızlandırıp tezkereyi hazır hale getirmesinde bu talebin de rolü olduğu açık. Ayrıca ileriye dönük olarak gelecek talepleri karşılamakta zaman kaybını önlemek için hükümet şimdiden yetki almayı uygun bulmuş görünüyor. 
     ABD’nin hem Pentagon’da, hem de Afganistan’da Türkiye ile irtibatı hızlandıracak bir ekibe gereksinim duyduğu anlaşılıyor. 
     
Ankara, Irak’a operasyona karşı      Yetkinin Türkiye’de yabancı asker bulundurmayı kapsaması da İncirlik Üssü’nde ABD askerlerinin konaklaması olasılığına ilişkin görünüyor. Bölgeye asker sevkiyatı sırasında İncirlik’te konaklama yanında bir kısmının burada bekletilmesi de olasılık dahilinde. 
     Bu tür olasılıklar Afganistan’a yapılacak müdahalenin yanı sıra Irak’a dönük beklentileri de güçlendiriyor. Ankara, operasyonun Irak’a sıçramasına karşı. Ancak ABD açısından bunun kaçınılmaz hale gelmesi veya ani bir müdahalede bulunulması karşısında Ankara, Saddam’ın yeniden Iraklı Kürtlerin üzerine yürüyebileceği ve yeniden Türkiye sınırında bir göç dalgası oluşabileceğini hesaplıyor ve ona göre önlem alıyor. 
     
     







Irak, 2 - 3 ay sonra 


Balon haber 


Pentagon’a Türk General 


Ecevit'te Özal sendromu olabilir mi 


"Askeri kuvvet" gerçeği 


Dolarlı eğitim ve dershaneler 


Program revizyon gerektirmiyor, ama... 


"Yaşamak güzel şey be kardeşim" 


Ne fazla aktif ne de ürkek 


Bir uçak dolusu dolar 


Türkiye ve yeni paylaşım masası 


Tarihin mizahı... 


ABD halkına Bin Ladin dopingi 


Tozun günahı ve masumiyeti 


Asker göndermenin faturası büyük 


</TEXT>
</DOC>
