<DOC>
<DOCNO> 36740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/12/son/soneko06.html </URL>
<DATE> 2001/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Tehlike sinyalleri... Sanayide üretim düşüyor... 
</HEADLINE>
<TEXT>

     Beyaz eşyadan, elektronik eşyaya, otomobile, doğalgazdan tekstile kadar sanayinin büyük bir bölümünün üretiminde bu yılın ilk yarısında büyük düşüşler yaşandı. 
     Devlet İstatistik Enstitüsü DİE verilerine göre, 2001 yılı ilk 6 aylık döneminde sanayi sektöründe yüzde 6.2'lik bir azalma meydana geldi. DİE verileri seçilmiş sanayi maddeleri bazında irdelendiğinde üretimi en çok azalan ürünler arasında yüzde 93.3 ile spor ayakkabılar yer alırken, bunu yüzde 91.8 oranında azalışla ingot, yüzde 80.8 ile video ve yüzde 77.1 ile dikiş makinası izledi. 
     Üretimi ençok artan ürünlerde ise yüzde 110.5 ile sudkostik birinci sırada yer alırken, bunu yüzde 103.4'lük artışla kurşunsuz benzin, 98'lik artışla devlet sektörünün bira üretimi ve yüzde 80'lik artışla devlet sektörünün kristal şeker üretimi izledi. 
     Akaryakıtta da normal benzin üretiminde yüzde 13.2, süper benzin üretiminde ise yüzde 16.9 oranında bir azalma oldu. 
     
     






</TEXT>
</DOC>
