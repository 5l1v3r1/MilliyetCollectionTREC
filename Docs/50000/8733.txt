<DOC>
<DOCNO> 8733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/son/sonspo02.html </URL>
<DATE> 2001/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hido sezon sonunda burnundan ameliyat olacak 
</HEADLINE>
<TEXT>

     ABD Profesyonel Basketbol Ligi takımlarından Sacramento Kings'de forma giyen Hidayet Türkoğlu, sezon sonunda burnundan ameliyat olacak. 
     Takımın yardımcı antrenörü Pete Carril, yaptığı açıklamada, 4 sezon önce milli maçta burun kemiği çatlayan Hidayet'in sol tarafı kapandığı için iyi nefes alamadığını, bu nedenle maçlarda devamlı ağzını açmak zorunda kaldığını ve bunun da onu zorladığını söyledi. 
     Carril,sezon sonunda ameliyat olacak Hidayet'in kapalı olan burun deliğinin açılacağını, aynı zamanda estetik de yapılacağını belirtti. 
     2000 yılı NBA Ligi seçmelerinde ''draft'' 16. sırada yer alarak Kings'e transfer olan 2.03 metre boyundaki Hidayet Türkoğlu, burun kemiğindeki sorun nedeniyle yalnızca tek taraftan nefes alabildiğini söyledi. 




</TEXT>
</DOC>
