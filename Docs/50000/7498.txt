<DOC>
<DOCNO> 7498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/siyaset/siy03.html </URL>
<DATE> 2001/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ersümer’e acıma yok 
</HEADLINE>
<TEXT>

MHP’li vekiller Ersümer soruşturmasında küçük bir kanıtın çıkması halinde gözünün yaşını bakmayacaklarını söylediler 
     GÜNSELİ ÖNAL, SALİHA ÇOLAK Ankara 

     MHP milletvekilleri, Enerji Bakanı Cumhur Ersümer ile ilgili gelişmeleri dikkatle izliyor. MHP milletvekilleri, Ersümer’in suçlu olduğunu gösterecek en ufak bir kanıt çıkması durumunda, gözünün yaşına bakmadan yapılması gerekeni yapacaklarını belirttiler. 
     MHP’lilerin Ersümer ile ilgili değerlendirmeleri şöyle 
     Sadık Yakut Cumhur Ersümer hakkındaki gensoru görüşülürken kabul oyu kullanmıştım. Yine gelirse yine kabul oyu kullanırım. Mahsuplaşma olayını çok iyi biliyorum. Geçmiş bakanlarla ilgili hiçbir şey yok. Bu anlamda haberiniz tamamen doğru. Mahsuplaşma, beyaz enerji operasyonuyla ilgili bir yolsuzluk değil. Devlet 10 senedir bu tarafa almak istediğini belirtiyor ve şirketler de onu ödüyordu. Rapor yeni de değil. Dolayısıyla mahsuplaşma konusunun şu andaki bakanla ilgili konuyla birlikte gelmesi doğru değil. 
     Cemal Enginyurt Herşey netleşsin, her şey ortaya çıksın, görelim. Şu anda söylenecek sözler afaki olur. Verdiğimiz sözün arkasındayız. Eğer ortada yapılmış bir yolsuzluk varsa ve bu da belgelenirse hiç kimsenin gözünün yaşına bakmayız. Kimseye diyet borcumuz yok. Yapılması gereken neyse, bizim tarafımızdan yapılır. 
     Yusuf Kırpınar Hiç kimseyi suçlamıyoruz. Adalet, mutlaka kim ne yapmışsa ortaya çıkaracaktır. Yolsuzlukların üzerine sonuna kadar gideceğiz. Yargıda en ufak bir şey çıkarsa, ne gerekiyorsa o yapılır. Yolsuzluk yapanları korumayız. 
     Orhan Bıçakçıoğlu Hükümetin başı var, o düşünsün. Bize söz düşmez. 
     Nidai Seven TBMM KİT Komisyonu üyesi Devlete kim zarar ettirdiyse, kim buna göz yumduysa meselenin temeline kadar inilmesi gerekir. Üstünü örtenler varsa ortaya çıkarılmalıdır. Bunun bir ucundan tutup bakmak mümkün değil. Bir yolsuzluk varsa adres ne olursa olsun sorumluların üzerine gideriz. 
     


 SİYASET 


















</TEXT>
</DOC>
