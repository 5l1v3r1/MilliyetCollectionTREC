<DOC>
<DOCNO> 18760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/yasam/yas02.html </URL>
<DATE> 2001/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın kullanıyorsa BİR NEDENİ VAR 
</HEADLINE>
<TEXT>

Şaka değil, bilimsel araştırma Güneş kremleri, kadınlara yönelik reklamlarla pazarlandı, kremleri kullanmayı akıllarına getirmeyen erkekler de cilt kanserine yakalandı’ 
     Amerikalı bilim adamları, güneşten koruyucu kremlerin kadınlara yönelik pazarlanmasının, erkekler arasında cilt kanseri oranını yükselttiğini açıkladı. Amerikan Dermatoloji Akademisi Kongresi’nde cilt kanserini tartışan araştırmacılar, güneş ışınlarından yayılan ultraviyole UV ışınlarının, öldürücü deri kanseri melanomun oluşmasında başlıca rolü oynadığını bir kez daha belirttiler. 
     
     Öldürücü etkileri var 
     Araştırmacılar, 240 bin insanı testten geçirdi. 3 bin 476 kişide öldürücü deri kanserinin belirtisi, 364 kişide de hastalığın varlığı tespit edildi. Bilim adamları, melanom saptanan insanların yüzde 60’ının erkek olduğunu saptadılar. 
     
     Erkekler krem sürün 
     Güneş kremi reklamlarının kadınlara yönelik olarak hazırlanmasının erkekleri bu ürünlere karşı ilgisiz olmaya koşullandırdığını vurgulayan araştırmacılar, krem kullanmadan güneşe çıkan erkeklerin de cilt kanserine yakalanma riskinin arttığını belirttiler. 
     
     



 YAŞAM 























</TEXT>
</DOC>
