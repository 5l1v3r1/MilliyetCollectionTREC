<DOC>
<DOCNO> 16068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/son/sondun10.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de menenjite yol açan et ürünleri toplatılıyor 
</HEADLINE>
<TEXT>

     ABD'de bir firmanın piyasaya sürdüğü 7 bin 300 ton et ve et ürünlerinde menenjit, ensefalit ve hamilelerde düşük tehlikesine yol açan bir bakteri saptanması üzerine, firma bu ürünlerin toplatılmasını kararlaştırdı. 
     Bar-S-Foods firmasının piyasaya sürdüğü ürünlerde görülen ''listeria monocytogenes'' adlı bakterinin, yetişkinlerde menenjit ve ensefalite, hamile kadınlarda da düşüğe yol açtığı belirlendi. Bu bakterinin, gıda zehirlenmesi, şiddetli baş ağrısı, yüksek ateş, boyun tutulması ve mide bulantısına da neden olduğu kaydedildi. Japonya, Kore, Meksika ve Porto Riko'ya da et ve et ürünleri gönderdiği belirtilen firma, ABD Tarım Dairesi tarafından uyarıldıktan sonra piyasadaki ürünleri gönüllü olarak toplatmayı kararlaştırdı. 




</TEXT>
</DOC>
