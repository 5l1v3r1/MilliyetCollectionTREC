<DOC>
<DOCNO> 21225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/son/sontur14.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayrampaşa Cezaevi'nde yok yok... 
</HEADLINE>
<TEXT>

     Bayrampaşa Cezaevi'nde jandarma tarafından yapılan aramalarda 1 bıçak, 5 adet el yapımı kesici alet, 6 adet şiş ve 2 adet cep telefonunun da aralarında bulunduğu çeşitli suç unsurları ele geçirildi. 
     İl Jandarma Komutanlığı'ndan alınan bilgiye göre, Bayrampaşa Cezaevi Adli Bölüm B-17 ve B-26 koğuşları istikametine doğru kenar sokaktan 1 adet paket atıldığı farkedildi. 
     Koğuşlara ulaşmayarak devriye güzergahına düşen paket, jandarma nöbetçi heyeti tarafından açıldı. Paketten, 2 adet cep telefonu ile bu telefona ait batarya ve şarj aleti çıktı. 
     Bu arada, cezaevinde yapılan genel aramada da 1 adet bıçak, 5 adet el yapımı kesici alet, 6 adet el yapımı şiş, 3 adet çivi, 1 adet 1 metrelik saç, 1 adet ranzadan sökülmüş saç, 2 adet demir çubuk, yarım kilogram alçı, 1 adet sac levha, yarım metre anten kablosu, 2 adet kırık ayna parçası, 1 adet ustura ve 1 adet jilet ele geçirildi. 
     Söz konusu suç unsurları, adli ve yasal işlemlere esas teşkil etmek üzere cezaevi müdürlüğüne teslim edildi. 
     
     
     






</TEXT>
</DOC>
