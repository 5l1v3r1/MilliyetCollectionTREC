<DOC>
<DOCNO> 28293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/son/sonspo22.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hector Cuper resmen İnter'in teknik direktörü oldu 
</HEADLINE>
<TEXT>

     Hakan Şükür, Emre ve Okan'ın takımı İnter'in teknik direktörlüğüne bugün resmen Hector Cuper getirildi. 
     Cuper, düzenlediği basın toplantısında, ''İnter'i çalıştırmak büyük bir olay. Benim için oyuncudan daha çok takım önemli. Bu nedenle eğer bir futbolcu ayrılmak istiyorsa, onu kalması için zorlamam'' dedi. 
     İnter takımında Vieri'nin takımdan ayrılmak istediği söylentileri dolaşırken, Juventus'un bu futbolcuya talip olduğu öğrenildi. Arjantinli teknik direktör Cuper'in İnter'in başına getirilmesi konusunda basında yer alan yorumlarda ise, ''Cuper'in kadrosunda Hakan Şükür ve Cauet satılmayacak. Emre'de dokunulmazlar arasında'' diye yazıldı. Ayrıca bazı haberlerde, Fiorentina'dan Torricelli ile Mihajloviç arasında takas yapacağı öne sürülen Lazio takımının ayrıca Rivaldo için Barcelona'ya 100 milyar İtalyan lireti 50 milyon dolar önerdiği kaydedildi. Udinese takımı da İngiliz teknik direktör Roy Hodgson'ı göreve getirirken, İtalyan liginde yabancı teknik direktör sayısı Terim, Cuper ve Hodgson ile 3'e çıkmış oldu. 







</TEXT>
</DOC>
