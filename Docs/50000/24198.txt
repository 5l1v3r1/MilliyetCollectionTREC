<DOC>
<DOCNO> 24198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/siyaset/siy04.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
MGK’da yeni kriz direkten döndü 
</HEADLINE>
<TEXT>
Kıvrıkoğlu’ndan Yalman’a fren 
Genelkurmay Başkanı, Orgeneral Yalman’ın ikinci bölümde konuşmasına izin vermedi 
     SERPİL ÇEVİKCAN ANKARA 

     Jandarma Genel Komutanı Orgeneral Aytaç Yalman’ın önceki günkü Milli Güvenlik Kurulu’nda MGK yaptığı sert konuşmayı toplantının ikinci bölümünde sürdürmesi, Genelkurmay Başkanı Orgeneral Hüseyin Kıvrıkoğlu tarafından engellendi. Kıvrıkoğlu’nun yeni bir kriz yaşanmasından endişe duyduğu, toplantıya katılan bazı kabine üyelerinin de bu kaygıyı paylaştığı öğrenildi. 
     MGK’nın birinci bölümünde Yalman’ın, Başbakan Ecevit’in "jandarma baskınları şık değil" sözlerine atıfta bulunduğu konuşmanın, salonda "buz gibi" bir hava esmesine neden olduğu kaydedildi. Yalman’ın, sözlerinin, Ecevit ile özellikle Başbakan yardımcıları Mesut Yılmaz ve Hüsamettin Özkan’ın "gerginleşmesine" neden olduğu belirtildi. Ecevit’in "yanıt vermediği" Yalman’ın, sözlerini, toplantının MGK’nın asil üyelerinin katıldığı ikinci bölümünde de sürdürmeyi düşündüğü, ancak Kıvrıkoğlu’nun bu aşamada devreye girdiği öğrenildi. 
     



 SİYASET 


















</TEXT>
</DOC>
