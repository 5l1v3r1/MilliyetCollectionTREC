<DOC>
<DOCNO> 21064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/dunya/dun02.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa’yla bahar havası 
</HEADLINE>
<TEXT>

     SERHAT ÜNAL İstanbul 

     Fransa Parlamentosu’nun geçen ocak ayında "Ermeni soykırımı" iddialarını tanıyan bir yasa çıkarması üzerine "istişarelerde bulunmak" için Ankara’ya çağrılan Türkiye’nin Paris Büyükelçisi Sönmez Köksal, dün görev yeri olan Paris’e döndü. Köksal, hareketinden önce Atatürk Havalimanı’ndaki açıklamasında, son dönemde yapılan "değerlendirme" sonucunda, "göreve dönmesinin uygun bulunduğunu" söyledi. Köksal, sözlerini şöyle sürdürdü "Türkiye - Fransa ilişkileri bu olaydan yara aldı. Ancak bu yarayı kapatmak için her iki tarafın da elinden gelen gayreti göstereceğine inanıyorum. Ben de bu çerçevede görevime dönüyorum. Uluslararası ilişkilerde hiçbir şey kalıcı değil. İlişkileri en üst düzeye çıkarmaya gayret edeceğiz." 
     



 DÜNYA 











</TEXT>
</DOC>
