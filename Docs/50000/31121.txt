<DOC>
<DOCNO> 31121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/son/sondun07.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail buldozerleri Filistin evlerini yerle bir etti 
</HEADLINE>
<TEXT>

     Yüzlerce İsrail askerinin desteğindeki İsrail buldozerleri, Kudüs'te Filistinlilere ait 8 evi yerle bir etti. 
     Kudüs'ün dış kesimindeki Şuafat mülteci kampından 25 ev sahibi, evleri izinsiz yaptıkları gerekçesiyle kendilerine yıkım uyarısında bulunulduğunu söyledi. Yüzlerce Filistinlinin yıkımı protesto etmek için olay yerinde toplandığı, kendilerine engel olmak isteyen İsrail polisine taş attığı belirtildi. Bunun, son yılardaki en büyük yıkım kampanyası olduğu bildirildi. Belediye yetkilileri, Araplar ve Yahudiler için aynı olan izinsiz yapılara ilişkin yasayı uyguladıklarını kaydediyorlar. Ancak Filistinliler, tartışmalı Kudüs'teki nüfuslarını düşük tutmak isteyen İsrail'den izin alabilmelerinin imkansız olduğunu söylüyorlar. 







</TEXT>
</DOC>
