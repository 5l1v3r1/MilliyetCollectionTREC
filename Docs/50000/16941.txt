<DOC>
<DOCNO> 16941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/dunya/dun02.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuhaf iddia 
</HEADLINE>
<TEXT>

     DIŞ HABERLER SERVİSİ 

     Suriye'nin resmi haber ajansı SANA, Korgeneral Reşat Turgut komutasındaki bir Türk askeri heyetinin iki ülke arasındaki askeri işbirliğini geliştirmek amacıyla Suriye'yi ziyaret ettiğini bildirdi. 
     Ajansın haberine göre, heyetin İsrail işgali altındaki Golan Tepeleri'nin Suriye kontrolünde kalan Kuneitra bölgesini ziyaretinin ardından Korgeneral Turgut, "Türkiye, işgal altındaki topraklarını geri almak için Suriye'nin sarfettiği bütün çabaları desteklemektedir" dedi. 
     SANA'nın Korgeneral Turgut'a atfettiği sözler bağımsız kaynaklar tarafından doğrulanmadı. Bilindiği gibi, Lübnan'ın önemli bir bölümünü işgal altında tutan Suriye, bu ülkede üslenen Şii Hizbullah terör örgütünün İsrail'e yönelik eylemlerini destekliyor. 
     Türk askeri heyetinin Suriye Savunma Bakanı Mustafa Tlas ve Genelkurmay Başkanı General Ali Aslan ile de görüştüğü haber verildi. 
     


 DÜNYA 











</TEXT>
</DOC>
