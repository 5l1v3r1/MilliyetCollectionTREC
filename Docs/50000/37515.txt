<DOC>
<DOCNO> 37515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/guncel/gun04.html </URL>
<DATE> 2001/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer’e sevgi seli 
</HEADLINE>
<TEXT>

Başbakan Ecevit’in katılmadığı Hacıbektaş törenlerinde Aleviler, Cumhurbaşkanı Sezer’i alkışlarla karşıladı... 
     AYDIN HASAN Hacıbektaş 

     Hacıbeştaş törenlerine katılan Cumhurbaşkanı Ahmet Necdet Sezer, kendisine sorunlarını çözecek adam gözüyle bakan Alevi vatandaşlardan büyük ilgi gördü. Törende yaptığı konuşmada eşitlik ilkesinin bir dine ya da mezhebe diğerinden farklı bir statü tanınmasını engellediğini belirten Sezer, "Özenle vurgulamak isterim ki laiklik ulusal birliğimizin temel taşıdır. Herkes yasaların önünde eşittir" dedi. Sezer, vatandaşların sık sık alkışlarla kestiğini konuşmasını şöyle sürdürdü 
     
     Krizi birlikte aşarız’ 
     "Kimse kişisel ya da politik çıkar sağlama amacıyla din duygularını ya da dince kutsal sayılan değerleri kötüye kullanamaz. Kimse dini inanç ve düşüncelerinden ve dini inancının gereklerini yerine getirip getirememesinden dolayı kınamamaz ve suçlanamaz." 
     Ekonomik krizin aşılması için özel çıkarların bir kenara bırakılmasını gerektiğini anımsatan Sezer sözlerini şöyle tamamladı "Sıkıntılar, dayanışmayı daha önemli hala getirdi. Yaşanılan ekonomik sıkıntıların aşılmasında toplumun tüm kesimelerine görev düşmektedir." Sezer törenden sonra Hacıbektaşı Veli’nin türbesini ziyaret etti. 
     
Hacıbektaş töreninden notlar...      Başbakan Bülent Ecevit’le Başbakan Yardımcısı Devlet Bahçeli törene katılmayıp mesaj gönderdi. 
     Alçılı kolu ile gelen MHP’li Mirzaoğlu törenden sonra satış standlarını gezdi. 
     Yılmaz Karakoyunlu kendi bestesi olan bir "bektaşi nefesinin" kasetini Belediye Başkanı Mustafa Özcivan’a hediye etti. 
     



 GÜNCEL 














</TEXT>
</DOC>
