<DOC>
<DOCNO> 1103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/ekonomi/eko04.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush ABD ekonomisi endişe veriyor 
</HEADLINE>
<TEXT>

     ABD’nin yeni başkanı George W. Bush, Amerikan ekonomisinin gidişatından endişe duyduğunu söyledi. 
     Tüketicilerin yüksek oranda borcu bulunmasının tehlikesine değinen Bush, vergi indirimi uygulamasının hızlandırılması gerektiğini söyledi. 
     Bush, "İş dünyasından çok sayıda endişe ve sorun işitiyorum, şurası kesin ki, ekonomik canlanmayı hızlandırmak için vergi kolaylığına ihtiyacımız var" dedi. 
     Bush’un baş ekonomik danışmanı Lawrence Lindsey de ülke ekonomisinde sorun yaşandığını kabul ederek son zamanlarda ortaya çıkan olumsuz verilerin 1.3 trilyon dolarlık vergi kesintisine olan ihtiyacın altını çizdiğini söyledi. 
     Lindsey ayrıca Bush hükümetinin Clinton hükümeti kadar güçlü dolar politikası izlemeyeceği iddialarını da yalanlayarak "Güçlü dolara sadık kalınması gerektiğine inanıyoruz. Ancak Clinton hükümetinin para politikalarında yaptığı çok büyük hatalar güneydoğu Asya ülkelerinin ekonomilerini çökertti. Hepimiz bundan bir ders çıkarttık" dedi. 
     


 EKONOMİ 



















</TEXT>
</DOC>
