<DOC>
<DOCNO> 38575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/yazar/bila.html </URL>
<DATE> 2001/08/23/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Fındık nakit dolar demek 
</HEADLINE>
<TEXT>

Gelirini fındıktan sağlayan Ordulular, açıklanan fiyatla sakin kimliğini bırakıp hırçınlaşmış. 'Fındık nakit dolardır ama Ankara bunu anlamadı' diyorlar 
     Ordu'da "Herkesin ağzında fındık var" dersek, abartı olmaz. Ağzını açan "fındık" diye başlıyor, "fındık" diye bitiriyor. Karadeniz'in en sakin huylu insanları olarak bilinen Orduluları fındık fiyatı hırçınlaştırmış. Öfkelerine bakılırsa, "deli etmiş" bile diyebiliriz. Dünyanın en kaliteli fındığını üreten Orduluların her biri hesap uzmanı gibi. Hamburg fındık borsasındaki ince hesapları yaylalardaki köylüler kadar hızla anlayıp, anlatabilen yok... 
     
'Ben fındık brokeriyim'      Milliyet TIR'ının etrafını çevirmiş Ordulular bizden çok birbirleriyle tartıştılar. "Ben fındık brokeriyim" diye söze başlayıp Ankara'ya "fındık dersi" veriyor "Fındık dediğin dolardır. Fındığın varsa nakit doların var demektir. Ama Ankara bunu anlamıyor. Bugün devletin üzerine yük olmayan kaç ürün var derseniz, yanıtlardan biri fındıktır. Dünyanın en büyük üreticisi Türkiye, fındığını sudan ucuza satıyor. Oysa, Ordu'da üreticiye 300 milyon dolar yatırsalar, 1 milyar dolar kazanırlar." 
     
'Devlet bizi şaşırttı'      Üreticileri dinledikçe sorun daha net anlaşılıyor 
     "Eğer devlet fiyat açıklamasaydı, yüzümüz gülecekti. Fındık, serbest piyasada 1 milyon 700 bine alınıp satılıyordu. Daha da yukarı gidecekti. Ancak devlet 1 milyon 525 bin lira fiyat açıkladı. Şaşırdık. Piyasa fiyatını devlet eliyle aşağıya çekildi. Tarihinde fındık 1 dolara düşmemişti. Şimdi 1 dolara, hatta altına satmak zorunda kalıyoruz. Kilo başına 400 bin lira zararımız var. Oysa, Fiskobirlik fiyat ilan etmesiydi, fındık gerçek değerini bulacaktı." 
     
'Sadece vaat ettiler'      Bu hesaptan sonra Ordulular, siyasetçilere yükleniyorlar. 
     "Bu gördüğünüz Ordu'ya" diye başlıyor birisi, "1965'ten beri verilen sözler tutulmamıştır. 1965'te Demirel geldi, liman vaat etti, yol vaat etti. Ondan sonra Yılmaz geldi yol, liman, üniversite vaat etti. Erkek sözü dedi. Çiller geldi, yol, üniversite, liman vaat etti. Bacı sözü dedi. Ama hiçbiri tutmadı. Ecevit gelmedi. Ona rağmen Ordulular DSP'yi birinci parti yaptılar. Ama üç parti de hükümete Ordulu bir bakan almadı. Ordu, unutulup gitti." 
     
Köye dönüş eğilimi      İki kriz sonrasında fındık fiyatının 1 dolar seviyesinde seyretmesi ve daha da düşme eğilimi göstermesi üzerine Orduluların yavaş yavaş kenti terk edip köy ekonomisine döndükleri vurgulanıyor. Geçimini kendi tarlasında ürettiklerini tüketerek sağlayan insanlar köye dönmek dışında bir yol bulamıyor. Ancak, çıktıkları yayla köylerinde de gözleri ve kulakları Ankara'da ve Hamburg'da. Eğer fındık fiyatı yükselirse, yeniden kente inip pazar ekonomisine katılacakları söyleniyor. 
     
Yüksek fiyatın azizliği      "Fındığımıza dokunmasınlar" diye söze giren üretici, şöyle sesleniyor 
     "İnsinler fındığımızın üstünden. Politikacılar fındık üzerinden oy toplamaya alışmışlar. Fındığa ha bire yüksek fiyat verip durdular. Tabii bu durumda herkes fındık üretmeye yöneldi. Eskiden bir tek bu yörede fındık üretilirdi. Şimdi Türkiye'nin her yerinde üretiliyor. Oysa, üretim sahaları kanunla sınırlandırılmıştı. Bu uygulanmıyor. Tabii üretim fazla olunca da fındık elde kaldı. Üstüne üstlük Azerbaycan ve Gürcistan da kalitesiz ve ucuz fındıkla piyasaya girince, üretici Türkiye'de yere serildi." 
     
'Hikmet Çetin'i yuhaladık'      Ordulu hem yüksek fiyattan, hem düşük fiyattan şikayetçi. 
     "Bu ne biçim çelişki " diye sorduğumuzda, yanıtları şu 
     "Yüksek fiyattan şikayetçiyiz. Çünkü, yıllarca yüksek fiyat verip, herkesi fındığa yönelttiler. Şimdi de düşük fiyattan şikayetçiyiz. Fındık üretimi fazla olunca, fiyat düştü. Biz bu meydanda fındığa 2 dolar 25 cent verildiği dönemde Hikmet Çetin'i yuhalamıştık. Bu fiyatı bile düşük bulmuştuk." 
     
Limansız sahil kenti olur mu      Yüksek dağlarla deniz arasına sıkışmış Ordu'nun en önemli sorunlarından biri ulaşım. Dar bir karayolu dışında başka bir ulaşım yok. Ağızlardan düşmeyen ikinci sorun, "Limansız sahil kenti olur mu " şikayeti oluyor "Limanımız yok, havaalanımız yok. Sadece dar bir karayolumuz var. Ürettiği fındığın tamamını ihraç etme olanağına sahip Ordu'ya bir liman neden yapılmasın Çarşamba'ya yarım saat olan Ünye'ye havaalanı düşünülür de, Ordu'ya neden düşünülmez " Anlaşılan o ki, bu şirin kentin 1965'ten bu yana dertleri hiç değişmemiş "Fındık, liman, üniversite." 
     
     







Hukuk ve şeriat 


Fındık nakit dolar demek 


Mutat zevatsız bir düğün .. 


Sütten kesmek 


Erdoğan'ın yeni kasedi çıktı 


Sınıfta kalanlara gecikmeli müjde 


Burada varsa yoksa fındık 


Türkler için de daha iyi... 


Para tünele kaçtı, tüneli inek içti, yandı bitti kül oldu 


Politikacı ayrı millettir 


Filistin soruşturması askıda 


Depremzedelerle paylaşabileceğiniz çok şey var hala 


Aganigi taarruzunda insan kuraklığı... 


Gürültü yasaklanmıştır 


Brezilya’nın 42 ile yaptığını biz 55’le bitiremedik 


Gözler patronlara çevrildi 


</TEXT>
</DOC>
