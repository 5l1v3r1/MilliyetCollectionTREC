<DOC>
<DOCNO> 47171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/son/soneko12.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin'in ekonomik büyüme hızı düşüyor 
</HEADLINE>
<TEXT>

     Dünyanın en uzun süreyle en hızlı büyüme oranına sahip ekonomisi olan Çin'de ekonomi yavaşlama sinyalleri veriyor. 
     Çin Devlet İstatistik Kurumu, dünya ekonomisindeki kötüleşmeye bağlı olarak ihracatın azalması sonucunda yılın 3'er aylık ilk üç döneminde ekonomik büyüme hızının düzenli olarak yavaşladığını bildirdi. 
     İstatistik Kurumu Müdür Yardımcısı Li Şiao-çao, Gayri Safi Yurtiçi Hasıla'da GSYİH yılın ilk çeyreğinde yüzde 8.1 olan büyüme hızının ikinci çeyrekte yüzde 7.8'e, üçüncü çeyrekte de yüzde 7'ye düştüğünü söyledi. 
     Li, GSYİH'deki büyümedeki düşüşün esas olarak sınai üretimin azalmasından kaynaklandığını, bunun da dünya ekonomisindeki yavaşlamaya bağlı olarak ihracat pazarlarının daralmasının neden olduğunu belirtti. 
     






</TEXT>
</DOC>
