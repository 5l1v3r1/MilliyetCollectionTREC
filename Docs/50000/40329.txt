<DOC>
<DOCNO> 40329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/astro/index.html </URL>
<DATE> 2001/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabırsız olmayın 
</HEADLINE>
<TEXT>

Hareketli günler devam ediyor. Ay, bugün öğleden sonra Koç burcuna geçecek. Bu yüzden 11.30 ile burç değiştireceği 15.57’ye kadar boşlukta kalacak. Bu saatler arasında pek çok şeyin beklemede kaldığını, kararsızlık yaşayabileceğimizi söyleyebiliriz. Bununla birlikte Koç burcuna geçen Ay, günün ikinci bölümünde hızlı adımlar atmamıza yardımcı olacak. Koç’lar öğleden sonra kendilerini yeni başlangıçlar yapmaktan alıkoyamıyorlar. Daha planlı hareket etmeleri faydalı olacak. Boğa’lar aradıkları huzuru bulmakta zorlanabilirler ama gün içinde duygusal açıdan onları rahatlatacak gelişmeler de var. Hızlı İkizler dostlarından yardım görebilir, grup çalışmalarında daha verimli olabilir. Yengeç’ler için yorucu çalışma temposu söz konusu. Dikkat çekebilirler. Aslan’lar güven tazelemekte. Onları yeniliğe daha açık ve iyimser bulabiliriz. Başak’lar yeni ortaklıklar peşinde olabilir. Başkalarının kaynaklarından yararlanabilirler. Bugün öğlen Ay - Mars karesi olası tartışmalara, ani kararlara ve acelecilik sonucu meydana gelebilecek aksamalara dikkat çekiyor. Bu saatlerde daha temkinli olmak gerekiyor. Terazi’ler yeni öneriler alabilir, bazı ortaklıklara imza atabilirler. İlişkilerin önemli olduğu bir gündeler. Akrep’ler sıkı çalışarak, detaylara önem vererek bazı aksaklıkları önleyebilecekler. İyimser Yay’ları bugün hep hareket halinde görebiliriz. Yaratıcılıklarını olumlu biçimde gösterebilecekler. Aşkta da şanslılar. Oğlak’lar ise son günlerin hareketsizliğini aşarak kendilerini işin tam ortasında bulabilirler. Aile hayatlarında da bazı hızlı değişiklikler mümkün. Akıllı Kova bugün çok konuşuyor. Ani kararlarla yola çıkabilir, çok sayıda düşünce alışverişinde bulunabilirler. Balık için parasal konular öğleden sonra çok daha önem taşımakta. Belki de gelirlerini artırmak için fırsatları daha yakından takip etmeleri gerekiyor. Bugün tüm burçlara önerimiz Ay’ın boşlukta kaldığı süre içinde ani kararlardan uzak kalmaları olacak. 

            Faks 287 74 37 
      







</TEXT>
</DOC>
