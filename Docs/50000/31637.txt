<DOC>
<DOCNO> 31637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/yasam/yas04.html </URL>
<DATE> 2001/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Erken teşhis hayat kurtarır 
</HEADLINE>
<TEXT>

Türkiye’de insanlar, kanseri ölümle bir tutup, bu hastalığın k’sini bile duymak istemiyor bu yüzden muayeneye gerek duymuyorlar. Ancak her üç kanserliden ikisi erken teşhis sayesinde kurtuluyor 
     Kansere Teslim OLMAYIN - 4 
AYŞEGÜL AYDOĞAN 

     Başlıkta yer alan "Erken teşhis hayat kurtarır" ifadesi klasik ama hayati bir slogan kanserle savaşın en etkili silahı. Hastalıktan kurtulma şansını arttırıyor, erken saptanan kanser öldürücü olmaktan çıkıyor. Türk Kanser Derneği Başkanı Prof. Dr. Ergun Göney, erken teşhisin önemini anlatıyor 
     
Erken teşhisin önemi nedir 
     İyileşme oranı erken tanıyla doğru orantılı. Son 10 yıldaki gelişmelerle kanser, erken safhada kolaylıkla teşhis ediliyor. Bu da kurtulma oranlarını arttırıyor. İstatistiklere göre bugün her 3 kanserliden 2’si erken teşhis sayesinde tedavi ediliyor. 
     
Erken tanının etkisi kanser türüne göre değişiyor mu 
     Her kanser türünde önemli. Ancak meme, rahim, akciğer ve prostat kanserlerinde tedavide başarı şansını kat kat arttırıyor. Özellikle ailesinde meme kanseri olan kadınlar periyodik olarak kontrol yaptırmalı. 
     
Periyodik kontrol’ ile kastedilen nedir 
     Meme kanserinin belirtilerinden biri ele gelen kitledir. Bunun için doktora gitmek şart değil. Her kadın adet bitiminde kendi eliyle göğüslerini kontrol etmeli. Yılda 1 kez de doktora muayene yaptırılmalı. 
     
Başka yöntemler var mı 
     Mamografi, ultrasonografi, MR gibi tetkiklerle kanser olup olmadığı araştırılıp şüpheli vakalarda biyopsi uygulanır. Mamografi, ele gelen bir kitle yokken bile bazı bulgular verip, henüz hücresel seviyedeyken yakalanmasını sağlıyor. Ayrıca tedavide çok etkili ilaç da var. 
     
Nedir bu ilaçlar 
     Örneğin Tamoxifen. Kanserli hücre üzerinde değil ama vücuttaki östrojen kadınlık hormonu üzerinde etkili bir ilaç. Östrojeni azaltarak ya da yok ederek kanserin yayılmasını, hızlanmasını önlüyor. 
     
Rahim ve prostat kanseri nasıl erken teşhis edilir 
     Kadınlar, özellikle de 40 yaşın üzerindekiler, şikayetleri olmasa da yılda 1 kez test yaptırmalı. Pap Smear’ testi önerilebilir. Prostatın teşhisi de kolaylaştı. Artık PSA denilen kan testiyle şüpheli durum var mı yok mu bakılabiliyor. Gerekirse ardından biyopsi parça alınması veya radyolojik tetkikler yapılıyor. 
     
     Sigara içenler dikkat.. 
Akciğer kanseri çok zor mu teşhis ediliyor 
     Hayır. Birçok teşhis yöntemi var. Sigara içenler hiçbir şikayeti olmasa da mutlaka yılda 1 akciğer grafisi yaptırmalı. Öksürük, balgam çıkarma durumunda da akciğerlerin ileri tetkikleri yapılmalı. Bronkoskopi adlı teşhis yöntemiyle akciğerlerin içine girip, nefes borularının içi görülür ve şüpheli durumda buradan biyopsi alınıp araştırılır. 
     
Diğer kanser türlerinde teşhis yöntemleri neler 
     Önceden görülmesi çok zor olan bölgeler örneğin beyin tümörleri MR ve BT’yle çok rahat görülüyor. Bugün yemek borusu, mide ve bağırsak kanserlerinin teşhisi de endoskopi’ dediğimiz yöntemlerle daha başlangıç halinde teşhis ediliyor. 
     
Kontrolden korkuyorlar mı 
     Kanser korkusu ve bu kelimeyi duymaktan bile kaçış, erken teşhisi önlüyor. Türk toplumunda henüz bu bilinç oluşmadı. Erkekler çok ihmalkar. Kadınlar biraz daha bilinçli. 
     
Kendiniz kontrol edin      1- Bir boy aynasının karşısına geçin. Ayakta, kollarınız yanda serbest durumdayken her iki memenizde de değişiklik olup olmadığına bakın... Duruş, büyüklük farkı, cilt ve meme başında şişlik, kızarıklık, kırışıklık gibi 
     2- Ellerinizi başınızın arkasında birleştirerek dirseklerinizi arkaya doğru açın ve birinci maddedeki değişiklikleri inceleyin... 
     3- Her iki elinizi belinize dayayın, omzunuzu hafifçe öne doğru itin, öne doğru eğilin ve aynı değişikliklere dikkat edin.. 
     4- Meme başınızı sıkarak akıntı olup olmadığına dikkat edin. 
     5- Bir kolunuzu yukarı kaldırın, elinizi meme ve koltuk altınızda gezdirin sertlik ya da kitle var mı’ kontrol edin. Bunu da şöyle yapın 
     a- Koltuk altından başlayıp göğsünüze doğru daire çizerek tarama yapın.. Daireleri meme ucunuza doğru küçülterek sürdürün. 
     b- Yukarı aşağı kontrol yapın... 
     c- Meme dış sınırından meme başına doğru parmaklarınızı yıldız şeklinde hareket ettirin. 
     6- Beşinci şıktaki muaye neyi yatar durumda tekrar edin... Kontrol ettiğiniz taraftaki omzunuzun altına ince bir yastık koyun... 
     ÖNEMLİ NOT Adet döneminden 2-3 gün önce veya adet döneminde yapacağınız muayene sizi yanıltabilir Adetin bitiminden sonraki 3 ve 7’nci günler arasındaki değişimler kanser değildir... 
     
     Muayenenin bedeli... 

</TEXT>
</DOC>
