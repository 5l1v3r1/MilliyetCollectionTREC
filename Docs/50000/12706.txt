<DOC>
<DOCNO> 12706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/son/sondun04.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Oscar töreninin yapılacağı salonun dışındaki iskele çöktü 5 yaralı 
</HEADLINE>
<TEXT>

     ABD'nin Los Angeles kentinde 25 Mart Pazar günü Oscar töreninin yapılacağı salonunun dışında inşa edilen iskele çöktü, 5 işçi yaralandı. 
     İtfaiye idaresi sözcüsü Bob Collis, CNN'e yaptığı açıklamada, tören salonuna girenlerin görüntülerini yayınlamak için kameraların, ışık ve ses sistemlerinin kurulacağı iskelenin çöktüğünü, ikisi ağır 5 işçinin yaralandığını söyledi. Törenin yapılacağı Shrine Auditorium'un dışında inşası tamamlanma aşamasına gelen iskeledeki işçilerin 6 metreden yere düştüğü belirtildi. Collis, kazanın nedeninin açık olmadığını söylerken, bir güvenlik yetkilisi, aniden çıkan bir rüzgarın iskelenin çökmesine yol açmış olabileceğini kaydetti. Collis, kaza nedeniyle Oscar törenlerinin erteleneceğini sanmadığını, törenlerin planlandığı gibi yapılacağına inandığını söyledi. 




</TEXT>
</DOC>
