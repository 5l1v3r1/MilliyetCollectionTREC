<DOC>
<DOCNO> 39932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/spor/spo02.html </URL>
<DATE> 2001/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe’ye sıcak para 
</HEADLINE>
<TEXT>

Forma reklamı için Aria ile anlaşan Sarı - Lacivertli kulübün kasasına 3 milyon dolar girecek 
     YUSUF KOBAL 

     UZUN süredir tahsilat yapmakta zorlanan Sarı - Lacivertli kulübün kasasına nihayet sıcak para girecek. Yönetim kurulu, borcunu ödemeyen ve dolar kurunu düşük hesaplamak isteyen Telsim’le olan forma reklamı sözleşmesini feshedip, Aria ile anlaştı. Firma, bu sezon için 3 milyon dolar ödeyecek. Bu arada dünkü antrenmanda Mert Meriç sağ dizinden sakatlandı. Rapajiç ve Yusuf’un ardından Mert Meriç’in de sakatlanması Teknik Direktör Mustafa Denizli’yi sıkıntıya soktu. 
     
Bedava maç      FENERBAHÇE Yönetim Kurulu, sezon başından beri bilet fiyatlarının fazlalığından yakınan taraftarlarına jest yaptı. Yönetim kurulu, yarın Yunanistan’ın Skoda Xanthi takımı ile yapılacak karşılaşmayı taraftarların bedava izleyebileceğini bildirdi. Şükrü Saracoğlu Stadı’ndaki maç saat 19.00’da başlayacak. 
     



 SPOR 




























</TEXT>
</DOC>
