<DOC>
<DOCNO> 22051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/guncel/gun14.html </URL>
<DATE> 2001/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
KESK eylem afişleri astı 
</HEADLINE>
<TEXT>

     M. AKİF ERDEM İstanbul 

     Kamu Emekçileri Sendikası Konfederasyonu KESK Genel Başkanı Sami Evren Türkiye Büyük Millet Meclisi Alt Komisyonu’ndan geçerek TBMM gündemine giren "Grevsiz Toplu Sözleşme Yasası"nı eylemlerle protesto edeceklerini açıkladı. Taksim’de toplanan KESK üyesi bir grup, yanlarında getirdikleri "Sendikasız demokrasi, toplu sözleşmesiz - grevsiz sendika olmaz", "Susma, toplu sözleşme grev hakkından vazgeçme" yazılı afişleri duvarlara astı. 
     Grup adına açıklama yapan Evren, yasanın TBMM’den geçmemesi için pazartesi günü Kadıköy’dan Ankara’ya yürüyüş başlatacaklarını belirterek, 26 Mayıs tarihinde de Ankara Kızılay Meydanı’nda kitlesel miting yapacaklarını açıkladı. Evren, yürüyüş ve eyleme rağmen yasanın TBMM’den geçmesini önleyememeleri halinde ise Uluslararası Çalışma Örgütü’nün ILO İstanbul’da yapılacak olan toplantısında pankart açacaklarını kaydetti. 
     



 GÜNCEL 



















</TEXT>
</DOC>
