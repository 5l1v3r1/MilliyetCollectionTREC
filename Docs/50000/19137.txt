<DOC>
<DOCNO> 19137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/yazar/guclu.html </URL>
<DATE> 2001/05/02/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Sınava Milliyet'le hazırlanan kazanıyor 
</HEADLINE>
<TEXT>

     Milliyet, her yıl olduğu gibi bu yılki sınav maratonunda da yine öğrencilerin yanı başında bulunacak ve hayalini kurdukları okulları kazanmaları konusunda en büyük destekçisi olacak. 
     Anadolu liseleri, kolejler, fen liseleri, üniversite ve açıköğretim fakültesi sınavlarına hazırlanan öğrenciler için bu kez inanılamayacak boyutlarda bir hizmet sunuyoruz. 
     
Üniversiteye hazırlananlar      ÖSS'ye hazırlananlar için işte süper fırsat Türkiye'deki dershanelerin tamamına yakınının üyesi bulunduğu ÖZDEBİR'le anlaşarak tüm dershaneleri evinize getiriyoruz. Sınava kadar cumartesi, pazar ve pazartesi günleri Türkiye'nin en iyi dershanelerinin soru bankalarından özenle seçilmiş deneme sınavlarını sizler için yayımlayacağız. Hepsi birbirinden kaliteli, hepsi birbirinden farklı deneme sınavları, özellikle yeni soru arayışındaki tüm adayların arayıp da bulamadıkları bir hizmet olacak... 
     Ayrıca, adaylar gün boyunca hatta akşamları, her dersin uzman öğretmenleriyle telefonla, faksla, internetle bire bir kontakt kurarak içinden çıkamadıkları konularda bilgi alabilecekler. 
     Üniversiteye hazırlananlar için hazırladığımız destek paketi bu kadarla bitmeyecek. Aldıkları yüksek puanı en iyi nasıl değerlendirecekler Bu konuda da geniş tanıtım ve rehberlik ağı kuracağız. Hem de en doğru bilgileri, en yetkili ağızlardan alabilmenize olanak sağlayacak şekilde... 
     Lise mezunu, lise son hatta lise 2 veya 1'inci sınıftaysanız, yaptıklarımızı mutlaka izlemenizi öneriyoruz. Unutmayın alacağınız her bir puan en az 10 bin kişinin önüne geçmenizi sağlıyor ve Milliyet sizlere fazladan pek çok puan kazandırmayı hedefliyor .. 
     
Açıköğretim Fakültesi öğrencileri      Açıköğretim Fakültesi 600 bini aşkın öğrencisi ile dünyanın en büyük uzaktan eğitim veren kurumlarından birisi. Her ne kadar bazıları tarafından hafife alınsa da kendi kulvarında dünyada parmakla gösteriliyor. Öğrencilerinin çoğu çalışıyor. Ders çalışacak fazla zamanları yok. Onlar için de bizzat Anadolu Üniversitesi'nin hazırladığı deneme sınavlarını yayımlayacağız. Yani gerçek sınav sorularını hazırlayan öğretim üyelerinin sorularını tanıma olanağı bulacaklar. 
     
Anadolu lisesine hazırlananlar      Anadolu liseleri ve fen liselerine hazırlanan öğrenciler için de yine çok farklı ama bir o kadar da önemli seçenekler sunacağız. Öğrencilerin hayalini kurdukları Galatasaray ve İstanbul Lisesi gibi gözde anadolu liseleri, fen liseleri ile Derya Dershanesi gibi bu alanda uzman kurumların hazırladığı deneme sınavları başarılarına başarı katacak. 
     ÖSS'de olduğu gibi anadolu liseleri konusunda yoğun rehberlik çalışmalarımız olacak... 
     
     







Tarafsız yargı 


Gülistan 


Yılmaz ve asker 


Tuvalette sigara 


Kabuk değiştirmek için yeni parti mi .. 


Yılmaz'ın soruları 


Sınava Milliyet'le hazırlanan kazanıyor 


AB - IMF benzerliği 


Sema Pişmişaşasukatansüt iftira ediyor 


Hayret bir şey 


Abdullah Çatlı'nın son mektubu 


"Öfke"yle kurulan parti 


Berlin Filarmoni'yi Aya İrini'de dinlemek 


Toplantıyı beklemeyin 


Güvercin'in değil, kuğunun şarkısı 


Bankaları yapı’ sallıyor 


Çevik Bir’in Mason toplantısı 


</TEXT>
</DOC>
