<DOC>
<DOCNO> 25665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/ekonomi/eko09a.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüketici kredileri krize yenildi 
</HEADLINE>
<TEXT>

     EKONOMİ SERVİSİ 

     Yıla iyi başlangıç yapamayan bankacılık sisteminin, kriz nedeniyle tüketici kredilerini kesmesi, geçen yıl hücum edilen kredilerin hem miktar hem de kullanıcı sayısının hızla düşmesine neden oldu. 
     
     651 trilyon kullanıldı 
     Kredi faizlerinin yüzde 2.5’e kadar düşmesiyle geçen yılın ilk üç aylık döneminde 1 katrilyon lira olan tüketici kredileri tutarı, bu yılın ilk çeyreğinde yüzde 36 gerileyerek 651.5 trilyon liraya indi. Kullanıcı sayısı da geçen yılın ilk üç ayına göre yüzde 68 azalarak 204 bin kişiye geriledi. 
     Bankalar Birliği’nin verilerine göre, en önemli hareketler toplam içinde önemli pay sahibi olan otomobil kredilerinde oldu. Geçen yılın ilk üç ayında 68 bin 518 kişinin kullandığı oto kredilerini Ocak - Mart 2001 döneminde sadece 5 bin 829 kişi kullandı. 
     Yasal takibe atılan tüketici kredilerinde ise artış gözlendi. 2000’in son çeyreğinde 16.3 trilyona kadar gerileyen yasal takibe atılan tüketici kredilerinin tutarı, yılın ilk üç ayında tekrar yükselişe geçerek 18.1 trilyon liraya çıktı. 
     



 EKONOMİ 























</TEXT>
</DOC>
