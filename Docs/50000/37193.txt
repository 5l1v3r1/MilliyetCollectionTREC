<DOC>
<DOCNO> 37193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/spor/spo05.html </URL>
<DATE> 2001/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener'in rakibi Fener 
</HEADLINE>
<TEXT>

Zeynep Sabancı’ya göre Fenerbahçe kendisini aşmaya çalışıyor. Yani kendisiyle yarışıyor. "Ancak" diyor ve ekliyor "Futboldaki ezeli rekabet de lige renk katıyor." 
     MURAT AĞCA 

     O, Akbank şubesinden para çekmek için sıraya girecek kadar mütevazı bir Sabancı... 
     Çocuklarının vefak r anası ve iş kadını... 
     Bir de doğuştan Fenerbahçe hastası... 
     O, şimdi Fenerbahçe Yönetim Kurulu üyesi ve taraftarların "Zeynep Abla’sı"... 
     Zeynep Sabancı hayatının ilk röportajını Vaniköy’deki villasında Milliyet’e verdi, aile yaşamını, taraftarlıktan yöneticiliğe uzanan öyküsünü, gelecekle ilgili projelerini anlattı. 
     
Fenerbahçeli doğulur’      Fenerbahçe sevgisi nereden geliyor, nasıl Fenerli oldunuz 
     Fenerbahçeli olunmaz, doğulur sözüne inanıyorum. Ankaralıyım, ama Kalamış’ta büyüdüm ve ailemdeki herkes gibi kendimi bildim bileli de Fenerbahçeliyim. Çocukluğumda Fener maçlarını ağabeylerimle birlikte izlerdik, gollerde yastıklar havalarda uçuşurdu. Son şampiyonluğa da çocuğum olmuş kadar sevindim. Evimize bayrak astım. İş yerimde bir Fenerbahçe köşesi yaptım. Üzerinde ismim yazılı formam bile var. 
     
     Sporla ilişkiniz nasıl başladı 
     Misketle başladı Yakın akrabalarımız arasında tek kız ben olduğum için genellikle erkek çocuklarla oynardım. Yaşıtlarım bebeklerle meşgulken, ben misket peşinde koştum. Bu yüzden parmaklarım yara olurdu. Annemden azar işittim. Daha sonra düşe kalka paten kaydım, bisiklete bindim, Kalamış Spor Kulübü’nde basket oynadım. Tenisi de seviyorum. Zaten yollarımız çukur ve kasislerle dolu. Kaldırımlarımız yüksek. Çarpık kentleşme ve trafik yüzünden Türk insanı hayatını zaten 400 metre engelli yarışı gibi yaşıyor. Otobüslerde tutunmak için cimnastik yapıyor. 
     
     Hiç futbolu denediniz mi 
     Tabii, denemez miyim. Ağabeylerimle mahalle futbol turnuvalarına giderdim. Yenmeyi ve yenilmeyi orada öğrendim. Evimizin bahçesinde akrabalarımızla futbol oynardım. Ama beni iyi şut çekemiyorum diye hep kaleye geçirirlerdi. Şimdi onun için Rüştü’yü de çok seviyorum. Ne de olsa ikimiz de kaleciyiz. 
     
     Eşinizin futbolla arası nasıl 
     Mehmet bey Beşiktaşlı. Ben onunla birlikte Beşiktaş maçlarına gidiyorum. O da benimle Fener maçlarına geliyor. Evimizde tatlı bir rekabet içinde tam bir Fair      Play ruhu var diyebilirim. 
     
Hiç modası geçmez’      F B Otomotiv’in eşinizle ortak sahibisiniz. Şirketin adı üzerinde çeşitli söylentiler çıktı. 
     Evet. F ve B harfleri Fenerbahçe olarak yorumlandı. Ancak bu kısmen doğru. Gerçeğini şimdi ben söyleyeyim. F, Fenerbahçe ve büyük oğlumuz Faruk’un baş harfleri. B ise eşimin takımı Beşiktaş’ı ve küçük oğlumuz Burak’ı temsil ediyor. Yani F Fener ama B de Beşiktaş. Aslında F B adı ilk olarak "Fast and Beauty" yani "Hızlı ve Güzel" kavramından çıktı. Çünkü bu iki özelliği taşıyan otomobiller satıyoruz. 
     
     Sürat ve otomobil sizin tutkunuz diyebilir miyiz 
     Otomobil dünyasını seviyorum. Benim sportif kişiliğime çok uyuyor. Asla bir butik veya başka bir mağaza açıp işletemezdim. Araba kullanmak da çok hoşuma gidiyor. İstanbul trafiğinde sürat yapmak tehlikeli. Keşke imk n olsa da sürat yapıp, biraz zevk alsam. Otomobil sporlarını da takip ediyorum. 
     
     Fenerbahçe, kamuoyunda Ferrari’ye benzetiliyor, siz ne dersiniz 
     Performans olarak Ferrari doğru olabilir. Ama ben Fenerbahçe’yi daha çok bir Rolls Royce’a benzetiyorum. Hiçbir zaman modası geçmez, güçlü ve kalitelidir. 
     
Tabuları yıktım’      Sakıp Bey’in Fenerli olduğunu biliyoruz. Sabancı ailesi yönetici olmanıza nasıl yaklaştı 
     Başta eşim büyük destek verdi. Aile büyüklerimiz de öyle. Sakıp bey bizi bu konuda tamamen özgür bıraktı. Tabii ailede bu tip yönetici olan fazla bayan yok. Ben bu konuda bir tabuyu yıkmış oldum. Diğer kulüplerde de bayan yönetici sayısı artmalı diye düşünüyorum. 
     
     Ülkemizde kulüpler çoğu zaman başkan ve yöneticilerin cebine bakmak zorunda kaldı. Kimi zaman Fenerbahçe’de de aynı şeyler yaşandı. Sabancı ailesinin bu yönde bir katkısı olacak mı 
     Fenerbahçe, tamamen profesyonel bir yöneticiler topluluğu. Kulüp kimsenin şahsi mali gücüne muhtaç olmamalı. Kendi ayakları üzerinde durmalı. Zaten şirketleşmeyle bunu sağlamaya çalışıyoruz. Ben de Sabancı soyadıyla değil, Atatürkçü Türk kadını Zeynep Sabancı olarak yönetimdeyim. İsim değil, yapılan iş önemli. İnsanların sportif faaliyetleri, banka hesaplarıyla ilintili değildir. Sportif başarı ancak miras olarak bırakılabilir. 
     
Keyifli, gururlu      Samsun maçında tribünler size "Zeynep abla" diye tezahürat yaptı. Ne hissettiniz o anda 
     İlk kez böyle birşeyle karşılaştım. Çok duygulandım, sevindim ama biraz da utandım. El sallamamı istediler, ben de onlara karşılık verdim. İnsanların beni görünce sevindiğini hissettim. Bir Fenerbahçeli olarak tanınmak bana farklı bir keyif ve gurur veriyor. 
     
     Tribünde olmanız, holiganizm ve kötü tezahüratı engelleyebilecek mi 
     Tabii tribünün çok alışık olmadığı bir durum. Bu tip değişiklikler için birkaç maça daha gitmem lazım. Ancak ben, tribündeki bayan sayısı arttıkça bu olayların azalacağına inanıyorum. Çünkü bayanın olduğu yerde küfür olmaz, saldırganlık olmaz. Daha çok hoşgörü olur. Erkekler de daha düzeyli, dikkatli hareket eder. Samsun maçında şeref tribünündeydik. En koyu ve acımasız taraftarlar genellikle bu tribünde oluyor. Bu kez hiçbir kötü söze kulak misafiri bile olmadım. Sanırım etki etmeye başladı. 
     
Forvette eksiğiz’      Fenerbahçe’nin geleceğini nasıl görüyorsunuz 
     Biz bir dünya kulübü olmak istiyoruz. Bunun içinde şirketleşme, halka açılma, globalleşme, tesisleşme gibi hedefler var. 2002’ye kadar şirketleşmeyi tamamlamak amacındayız. Daha sonra da halka açılacağız. 
     
     Yeni sezondan neler bekliyorsunuz 
     Yine şampiyonluk parolasıyla hareket ediyoruz. Hem ligde, hem de Avrupa’da zirveyi hedefliyoruz. Artık kupalarımız yerine sığmıyor. Bu sezon da kupaları toplayıp, yeni bir müze binasına koymayı istiyoruz. İlk maçta takımı çok istekli gördüm. Şampiyonlar Ligi’ne kalacağımızdan eminim. Avrupa’daki maçlara da gitmek istiyorum. Tabii eşim izin verirse. Bizim evde son sözü eşim söyler. 
     
     Takımda eksik gördüğünüz yön var mı 
     Ben futbolun teknik detaylarına henüz tam anlamıyla vakıf değilim. Yavaş yavaş öğreniyorum. Ancak gördüğüm kadarıyla forvette henüz eksiğimiz var. Oktay çok iyi bir futbolcu, ama hazır değil. Revivo ile Johnson çok sempatik. Savunma ve orta sahamız gayet iyi. Yeni isimlerle daha da güçlendik. 
     
     Teknik Direktör Mustafa Denizli hakkında ne düşünüyorsunuz 
     Mustafa bey aynı zamanda benim Çeşme’den komşum. Mustafa hocaya yönetim olarak çok güveniyoruz. Bizi başarıya götüreceğine yürekten inanıyoruz. Dünya’nın çeşitli ülkelerinden gelen futbolcularla oluşmuş yeni bir takıma ilk senesinde şampiyonluk kazandırmak kolay mı Bu da Mustafa hocanın mahareti. 
     
Trabzon çok iyi’      Ezeli rakipleriniz ile ilgili görüşleriniz. 
     Bence Fenerbahçe’nin spor kulübü olarak rakibi yok. Fenerbahçe, kendisini aşmaya çalışıyor. Kendimizle yarışıyoruz. Ama tabii futbol Fenerbahçe’nin vitrini ve futboldaki ezeli rekabet de lige renk katıyor. Trabzonspor’u çok iyi buldum. Özellikle Brezilyalı futbolcularını çok beğendim. Beşiktaş’ı rakip sahada yenmek kolay değil. Bu sezon en ciddi rakibimiz Trabzonspor olabilir. 
     
     Sizin yönetimdeki misyonunuz ne olacak 
     Ben önceliği, kulüpteki bayan sporcu sayısını artırmak ve bu sayede tribüne de daha çok bayan çekmek için projeler hazırlamaya verdim. Fenerbahçe’yi basketi, atletizmi, yüzmesiyle bir bütün olarak görüyorum. Her daldaki bayan sporcularımızın istatistiklerlerini çıkarıyorum. Türkiye çapında bir çalışmayla, sporcu kaynağı yaratıp bayan sporcu sayımızı en az iki katına çıkarmayı hedefledik. Anadolu’da yardım eli bekleyen yüzlerce başarılı sporcu var. Bugün, Süreyya Ayhan’ın başarısını hepimiz alkışlıyoruz. 
     
     Fenerbahçe’de bayan futbol takımı kurmayı düşünüyor musunuz 
     Bu tabii yönetimin vereceği bir karardır. Ben şahsen bir bayan takımımız olmasını yürekten isterim. Ancak rekabet ortamı olmazsa bir işe yaramaz. Diğer büyük kulüpler de bu işin içine girmeli. 
     
Taraftara mektup      ZEYNEP hanımın "taraftara mektup" projesi, onu en çok heyecanlandıran fikri. Yakında yönetime sunulacak bu projeyle Zeynep Sabancı, on binlerce taraftara mektup yazacak. Fair - Play ve centilmenlik mesajları taşıyacak bu mektuplar, her taraftara stat kapılarında dağıtılacak. Amaç, maçlara ailece gelmelerini sağlayarak, tribüne eşitliği, demokrasiyi ve huzuru getirmek. 
     
Eşine loca aldı      ŞÜKRÜ Saracoğlu Stadı’ndaki yeni localardan birini de Zeynep Sabancı satın almış. Ancak yönetici olduğu için orada oturamayacak. Sabancı, "Beşiktaşlı olmasına rağmen eşimin ayağı bize çok uğurlu. Ailem, dostlarım maçları bu locadan izleyecek. Belki vesile olur, Mehmet’i de Fenerli yaparız". 
     
Sosyete değilim’      KENDİ deyimiyle, mazbut ve muhafazak r Zeynep Sabancı. Gece yaşantısı, sosyete tutkusu yok. "Ne mutlu bana ki, dergilerde, partilerde değil de Fenerbahçe’de popüler oldum" diyor. Sosyetenin basında mücevher ve kıyafet sergilemesini de yadırgıyor ve ekliyor "İnsanlar yaşam derdine düşmüş, dergilerde boy boy fotoğraflar. Böyle sosyetik olunuyorsa, ben sosyete değilim." 
     
Nazara inanıyor      SIK sık tahtaya vuruyor Zeynep hanım. Fenerbahçe için, ya da ailesi ve sağlığı için. Nazara inanıyor ama boncuk taşımıyor. Stada girerken önce sağ ayağını atıyor, Ayetel Kürsi ve Nazar Duası okuyor. Kimi zaman da kurban kesiyor. Her ne kadar taşımasa da, nazar boncuğunun Sarı - Lacivert rengine güveniyor, "Fenerbahçe’ye nazar değmez" diyor. 
     
Soyunma odasına girerim’      GEÇEN sezon Fenerbahçe’nin kader maçlarında galibiyet yönetim kurulunun soyunma odası ziyareti ile geldi. Acaba ziyaretler bu sezon eksik mi gerçekleştirilecekti "Asla çekinmem. Böyle şeylerden çekinecek olsaydım, yönetime girmezdim. Eşim de bundan rahatsızlık duymaz. Bu bir spor olayıdır. Zaten futbolcular da o kadar terbiyeli çocuklar ki, karşımıza havluyla çıkmayacaklarından eminim." 
     



 SPOR 





















</TEXT>
</DOC>
