<DOC>
<DOCNO> 41552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/son/sondun11.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Estonya'da kaçak içki öldürüyor... 
</HEADLINE>
<TEXT>

     Estonya'da kaçak içkiden ölenlerin sayısı 33'e yükseldi. 
     Polis, başkent Tallinn'in yaklaşık 130 kilometre güneyindeki Parnu kentinde zehirli metil alkolden yapılan kaçak içkiden içenlerden bugün üç kişinin daha öldüğünü ve ölü sayısının 33'e yükseldiğini açıkladı. 
     Tedavi altına alınanların sayısının 64'e ulaştığını ve durumu ciddi olanların başkent ve Tartu kentindeki hastanelere kaldırıldığını belirten polis, olayla ilgili şimdiye kadar 6 kişinin tutuklandığını kaydetti. Polis, Baltık Denizi kıyısında bulunan Parnu'daki olayla ilgisi olup olmadığını belirlemek için ülkenin batısındaki Laane kasabasında başka bir zehirlenme vakasını soruşturduğunu da bildirdi. Geçen yıl her beş yetişkinden birinin kaçak içki aldığı Estonya'da, her ay kaçak içkiden zehirlenmeler olurken, daha önce bu kadar sayıda ölüme yol açan kaçak içkiden zehirlenme vakası olmadığı kaydedildi. Baltık Haber Ajansı'na göre BNS , geçen yıl kaçak içkiden 155 kişi yaşamını yitirdi. Endüstriyel amaçlı olarak kullanılan metil alkol, insanlar tarafından tüketilmesi halinde körlüğe ve ölüme yol açıyor. 







</TEXT>
</DOC>
