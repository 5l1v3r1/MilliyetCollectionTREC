<DOC>
<DOCNO> 47698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/son/sondun10.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Şarbon korkusu, şarbon mikrobundan daha beter... 
</HEADLINE>
<TEXT>

     İngiliz sağlık dergisi British Medical Journal, en büyük tehlikenin "biyolojik ya da kimyasal maddeler değil, psikolojik çöküntü" olduğunu yazdı. 
     Guy's King's ve St. Thomas'ın Psikiyatri bölüm başkanları ve ekipleri tarafından kaleme alınan makalede, ABD'deki şarbon saldırılarının, Batı toplumları üzerinde uzun vadede yapacağı etki üzerinde duruldu. 
     ABD ve Avrupa'da ortaya çıkan yaygın endişe ve paniğin, bu duygularla bağlantılı psikolojik rahatsızlıklara yol açmasının kaçınılmaz olduğunu belirten uzmanlar, biyolojik ve kimyasal silahların kullanımlarının sınırlı ve zararlarının önlenebilir olduğunu, ancak bunların kullanılması ihtimalinin yarattığı korkunun sınır tanımadığını kaydettiler. 
     Uzmanlar, "bu silahların kullanılması ihtimalinin yarattığı belirsizlik, olumsuzluk beklentisi ve korku, insanlar üzerinde gerçekten çökertici etkiye sahip" görüşünü bildirdiler. 
     






</TEXT>
</DOC>
