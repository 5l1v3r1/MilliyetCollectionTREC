<DOC>
<DOCNO> 30763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/ekonomi/eko08.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Emlakbank tarih oldu 
</HEADLINE>
<TEXT>

     ANKARA Milliyet 

     Bankacılık Düzenleme ve Denetleme Kurulu BDDK , Emlakbank’ın Ziraat Bankası’na devrine ilişkin onayı ile birlikte bankacılık yapma yetkisini de kaldırdı. Yılın ilk çeyreğindeki 4.1 katrliyon liralık aktif büyüklüğü ile Türkiye’nin dokuzuncu büyük bankası olan Emlakbank’ın 75 yıllık ömrü de sona ermiş oldu. 
     Emlakbank’ın tüm aktif ve pasifleriyle birlikte Ziraat’e devrini öngören protokole ilişkin dün olumlu görüş alan Kamu Bankaları Ortak Yönetim Kurulu, aynı gün içinde devir işlemlerini tamamladı. Ortak Yönetim Kurulu Başkanı Vural Akışık’ın hazırlıklarının tamamlandığını’ iletmesi üzerine toplanan BDDK, Emlakbank’ın mevduat kabul etme iznini kaldırdı ve 9 Temmuz Pazartesi günü mesai saati başlangıcından itibaren faaliyetlerine Ziraat Bankası olarak devam edeceğini açıkladı. 
     
     Yetim hakları....’ 
     Emlakbank, Atatürk’ün emriyle 3 Haziran 1926’da, inşaat teşebbüslerine destek ve yetim haklarını korumak üzere, "Türkiye Emlak ve Eytam Yetim Bankası" kuruldu. Daha sonra dört başka bankayı bünyesine kattı. Ancak, siyasi ilişkiler sonucu verilen kredilerin batması, konut projelerinden büyük zararlar nedeniyle geçen yıl özvarlıklarını tamamen kaybetti. Yeni ekonomik program ile de bankanın kapatılması kararlaştırıldı. 
     



 EKONOMİ 




















</TEXT>
</DOC>
