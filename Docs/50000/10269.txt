<DOC>
<DOCNO> 10269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/07/ekonomi/eko09.html </URL>
<DATE> 2001/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Müzeler para basıyor 
</HEADLINE>
<TEXT>

     Kültür Bakanlığı’na bağlı müze ve ören yerlerini, geçen yılın 9 aylık bölümünde yerli ve yabancı toplam 9 milyon kişi 16 trilyon lira vererek gezdi. En çok 
     ziyaret edilen müzeler arasında, önceki yıl olduğu gibi 939 bin 789 kişiyle Topkapı Sarayı ilk sırayı aldı. Bunu 704 bin 500 kişiyle Konya Mevlana Müzesi, 695 bin 13 kişiyle de Ayasofya Müzesi izledi. 
     En çok ziyaret edilen diğer müzeler ise Ankara Anadolu Medeniyetleri, Ankara Cumhuriyet, Bodrum Sualtı Arkeoloji, İzmir Efes, İstanbul Arkeoloji ve Antalya Müzeleri oldu. Öte yandan TBMM’ye bağlı müze, saray ve köşkleri geçen yıl 208 bini yerli, 244 bini de yabancı olmak üzere toplam 453 bin kişi, 1 trilyon 407 milyar lira vererek gezdi. 
     
Restorasyon masrafı      Restorasyon çalışmaları nedeniyle 1999-2000 yıllarında 6 trilyon 500 milyar lira harcanırken, 2001 yılında yapılacak çalışmalar için ise 8 trilyon lira ödenek ayrıldı. 
     17 Ağustos ve 12 Kasım’da meydana gelen depremlerde Topkapı Müzesi’nin bazı bölümlerinde oluşan hasarların bir bölümü onarıldı. Mutfakların bir bölümünde yer alan bakır seksiyonunda ise İTÜ ve Boğaziçi Üniversitesi işbirliğiyle tespit çalışmaları yapıldı. Bu bölümler için hazırlanacak güçlendirme projelerinin ardından tamirata başlanacak. 
     


 EKONOMİ 















</TEXT>
</DOC>
