<DOC>
<DOCNO> 16659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/17/siyaset/siy01.html </URL>
<DATE> 2001/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski bürokrat böyle düştü 
</HEADLINE>
<TEXT>
350 milyon için rüşvet çarkına girdi 
Beyaz Enerji Operasyonu’nda tutuklanan eski Genel Müdür Yardımcısı Yavuz Gürsoy, Cumhur Ersümer’i firmalarla çıkar bağı olmakla suçladı. 
     GÖKÇER TAHİNCİOĞLU Ankara 

     Beyaz Enerji Operasyonu’na konu olan 1.6 milyar dolarlık dört enerji ihalesinde faiz oranları değiştirilerek milyonlarca dolarlık vurgun yapıldığı iddia edildi. 
     Operasyon kapsamında tutuklanan Enerji İşleri eski Genel Müdür Yardımcısı Yavuz Gürsoy, Enerji Bakanı Cumhur Ersümer’i firmalarla "maddi çıkar bağı olmakla" suçlarken, yaptığı usulsüzlükleri, "Genel müdür olmak istiyordum. O zaman 440 değil, 800 milyon lira emekli maaşı alacaktım" sözleriyle açıkladı. 
     İddianamenin bir kaç gün içinde hazır olması beklenirken, Gürsoy, verdiği kapsamlı ifadelerde, başta Ersümer olmak üzere bürokratlara ağır eleştiriler yöneltti. 
     
     Gürsoy ifadelerinde şunları söyledi 
     Ersümer’le, Enerji Bakanlığı Müsteşar Yardımcısı Mustafa Mendilcioğlu, Değişik Enerjiler Daire Başkanı Hüseyin Çoğalan ve Enerji İşleri Genel Müdürü Osman İlhan sacayağı gibidir. Bazı firmalarla aralarında maddi çıkar bağı var. 
     İzmir Alaçatı Rüzgar Enerjisi Santrali projesini yapan A RES firmasına, Vakıf Leasing’ten finansal kiralama yoluyla kredi verilmesi konusundaki yazıyı Mendilcioğlu, daire başkanına hazırlatamayınca, bana hazırlattı. Bunun Yap - İşlet - Devret Yasası’na aykırı olduğunu biliyorum. Bazı personel bunu imzalamadı. Mendilcioğlu, Müsteşar Yardımcısı Haldun Atıf Danışman ile Müsteşar Yiğitgüden imzaladı, Ersümer de onayladı. 
     Mendilcioğlu, "Bakanın talimatıdır" diyerek SMELKO firmasının Gökçeada’da yapılacak rüzgar enerjisi santralinin kapasitesinin 1.6’dan 7 megavata çıkarılması için izin verdi. 
     Mendilcioğlu ve İlhan, bakanın adamıdır. Bakan isteklerini, bu şahıslarla direk görüşerek bildirir. 
     


 SİYASET 





















</TEXT>
</DOC>
