<DOC>
<DOCNO> 40901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/spor/spo05.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
KAVGAYI GÜNEŞ ÖNLEDİ 
</HEADLINE>
<TEXT>

Soyunma odasında futbolcular birbirlerini suçlayınca, Milli Takım patronu patladı "Maç kaybedilebilir, arkadaşlığınızı kaybetmeyin. Adamlık bakidir" 
     BİLAL MEŞE 

     Kafayı kim vurdurdu’ 
     A Milli Futbol Takımımız’ın 1 - 0 önde olduğu maçta son dakika golleriyle İsveç’e yenilmesi herkesi şoke etti. Maçtan sonra soyunma odasına giden futbolcular burada birbirlerini eleştirmeye başladılar. "Üç dakika dayanamadık. O ortayı nasıl yaptırırsınız O kafayı kim vurdurdu " şeklindeki eleştiriler Teknik Direktör Şenol Güneş’in odaya girmesine kadar sürdü. Güneş’in odaya gelmesiyle birlikte sessizlik sağlandı. 
     
     Maçlar gelip, geçici’ 
     FUTBOLCULARIYLA bir toplantı yapan Güneş, "Futbol sürprizler oyunudur. Galibiyetler, mağlubiyetler gelip geçicidir. Hedefimizden kaybettiğimiz bir şey yok. Önümüzde baraj maçlarımız var. Toparlanmak ve hedefe yeniden motive olmak zorundayız. Medyada bizi eleştirebilirler, hatta birbirinize düşürebilirler. Maçlar gelip geçicidir. Ama geçici olmayan tek şey adamlıktır... Adamlık bakidir" dedi. 
     
     Finallere gideceğiz’ 
     GÜNEŞ, kimsenin kimseyi kırmaya hakkı olmadığını da vurguladı ve "Maç kaybedilir ama arkadaşınızı kaybetmeyin. Başarıyı her zaman yakalarsınız. Ama arkadaşınızı kaybedersiniz, zor bulursunuz. Daha önümüzde yolumuz var. Birbirinizi sürekli arayın, destek olun. Kimse kimseyi suçlamasın" dedi. Bu konuşmayla birlikte futbolcular arasındaki gerginlikte son buldu. 
     
Suçlu biziz’      AY - Yıldızlı oyuncular, İsveç yenilgisi nedeniyle Teknik Direktör Şenol Güneş’in eleştirilmesinin yanlış olduğu görüşünde birleştiler. Futbolcular, "Ortada bir suçlu varsa o da biziz. Bitime üç dakika kalmış. Topu ayağımızda tutmak yerine orta yapmayı düşündük. Zamandan çalmamız gerekirdi. Rakibimizi faullerle durdurabilirdik. Ülkemizi ve hocamızı üzdük. Finallere giderek kendimizi affetireceğiz" diye konuştular. 
     
Onları bırakmayız      A Milli Futbol Takımımız’ın İsveç karşısında son iki dakikada aldığı yenilgi, spor tarihinin ne ilk örneğidir, ne de son örneği olacaktır. Ama nereden bakarsanız bakın, bir sportif müsabakada kaybetmek, dünyanın sonu değildir Utanç verici değildir. Umut kırıcı da değildir. Türkiye, futbolda özlemle beklediği Dünya Kupası finallerine - 47 yıl aradan sonra - yeniden katılma hakkını kaybetmiş değildir. Yol uzamış, eleme köprüsüne sapmıştır, o kadar Türkiye, hedefsiz bir ülke değildir. 
     Gerçek ortadayken umutların tükendiği bir iflas tablosu çizerek kelle avcılığı yapmanın anlamı yoktur. Türkiye, avantaj kazandığı dakikalarda "koruma güdüsü"nün bedelini ödemiş, hiçbir ileri hamle yapmadan, futbol adına hiçbir değer üretmeden, insiyatifi rakibine bırakmıştır. Tıpkı köylerimizde, kasabalarımızda görmeye alışık olduğumuz "Kanaat Bakkaliyesi" tabelalarında olduğu gibi tek golle yetinmiş, tek golcüyle sevinmeyi adet edinmiştir. Bunlar kültürümüzün derinliklerindeki yanlışlardır. İnanıyoruz ki öncelikle futbolda düzeltilecektir. Elbet Şenol Güneş’in de maç içinde taktik yanlışları, kadro seçiminde tutuculukları söz konusu olabilir. Kenar yönetimindeki etkinliği tartışılabilir. Ne var ki kelle isteyerek, bir yenilgi ile teknik direktör ve milli futbolcunun kıyımını talep etmek ne çağdaş anlayışa sığar, ne de sportif mantıkla bağdaşabilir. 
     Daha sağlam, daha bilimsel analizlerle sorunları belirleyip, önlemler almak, kadroyu yaratıcı oyuncularla zenginleştirmek, tek golcüyle yetinme anlayışını terk ederek kişilikli ve üretken bir takımı sahaya sürmek hiç de olanaksız değildir. Güneş ve yardımcıları bunu gerçekleştirebilir. Bu kadro, katılacak yeni oyuncularla bayrağımızı Uzakdoğu’ya taşıyabilir. 
     İnanıyoruz ki baraj maçlarında göğsümüzü kabartacak olanlar yine o insanlardır. Onlara güvenmeli, desteklemeliyiz. Onları yalnız bırakmamalıyız. Kelle avcıları, hele hele başka alanlardan bir geceliğine spor ziyaretleri yaparak ayağı yere basmadan ahk m kesen aşırı akıllı düşünürler, kendilerine başka kurbanlar aramalıdır. Bu forma satılık değildir, sattırmayız. Bu kadro kurbanlık değildir, harcatmayız 
     
Barajda boğulmayız’      FUTBOL Federasyonu Başkanı Haluk Ulusoy, İsveç maçından sonra teknik kadroyla oyunculara moral verdi. Ulusoy, "Bu yenilgi dünyanın sonu değil. Hedeften sapmadık. Biz sadece bir maçı kaybettik, yolumuzu uzattık. Direkt gitmek kısmet değilmiş. Baraj maçları oynamaya alıştık. Futbolcularımıza sonuna kadar güveniyoruz. Bu ülke bu takımla her zaman gurur duydu, duymaya da devam edecek. Finallere giderek bu İsveç maçını ülkemize unutturacağız. Barajda boğulmayız" ifadelerini kullandı. 
     
İsveç zafer sarhoşu      İRFAN KURTULMUŞ 

     İSVEÇ’te Türkiye galibiyeti büyük sevinç yarattı. Gazeteler, zaferin Türk şampanyası içerek kutlandığını belirtirken, Afton Bladet, "İnanılmayacak mucize" manşetini attı. Svenska Dagbladet Gazetesi ise, "Müthiş finiş. İsveç Dünya Kupası’nda. Büyük dramanın yaşandığı İstanbul’da Andersson hayatının golünü attı" diye yazdı. 
     
Kader günü 7 EkimDünya Kupası elemelerinde bitime tek maç kaldı. Milli Takımımız’ın baraj karşılaşmasındaki rakibi de belli olacak 
     Dünya Kupası Avrupa elemelerinde karşılaşmalarının bitimine 1’er maç kala 5. Grup’ta Polonya’dan sonra, 4. Grup’ta İsveç ve 7. Grup’ta da İspanya’nın liderlikleri ve Dünya Kupası finallerine katılmaları kesinleşti. 4. Grup’ta 2. olan Türkiye’nin baraj müsabakasındaki rakibi ise 7. Grup’taki İsrail-Avusturya maçından sonra belirlenecek. Avusturya’da yapılan ilk maçı 2 - 1 kazanan ev sahibi ekip, grupta da rakibinin 3 puan önünde bulunuyor. Son maçlar 7 Ekim’de yapılacak. 
     



 SPOR 




















</TEXT>
</DOC>
