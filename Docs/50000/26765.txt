<DOC>
<DOCNO> 26765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/spor/spo02.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Geremi banko, Eto'o'ya veto 
</HEADLINE>
<TEXT>

Sarı-Lacivertliler, Chelsea’nın de istediği Kamerunlu yıldız için 5 milyon doları gözden çıkardı. Eto’o’nun ise alınmayacağı belirtildi 
     YUSUF KOBAL 

     6 milyon dolar istediler 
     FENERBAHÇE, yabancı transferindeki ilk hedefini Real Madrid’de oynayan Gençlerbirliği’nin eski futbolcusu Geremi olarak belirledi. Kamerunlu futbolcuyla kesin olarak anlaşan Başkan Aziz Yıldırım’ın 6 milyon dolarlık bonservis bedelini 5 milyon dolara düşürmeyi istediği bildirildi. Ancak İngiltere’nin Chelsea kulübünün Geremi için 10 milyon dolarla dün devreye girdiği açıklandı. 
     
     İstanbul’a geliyor 
     GEREMİ’nin önümüzdeki günlerde İstanbul’a geleceği ve mukavele imzalayacağı belirtildi. Sarı - Lacivertliler’in Eto’o’dan ise büyük bir olasılıkla vazgeçtikleri ifade edildi. Yöneticiler, dış transferi tamamen Teknik Direktör Mustafa Denizli’nin taleplerine göre yaptıklarını bildirdiler ve Geremi’yi de mutlaka istediğini vurguladılar. 
     
Rüştü’ye son şans      FENERBAHÇE yönetimi, iç transferde anlaşamadığı Rüştü’ye haber göndererek kulübün şartlarını kabul etmesini istedi. Menajeri Saffet Sancaklı ile tatil yaptığı Bodrum’da son kez durum değerlendirmesi yapacak olan Rüştü’nün yeni bir indirime daha gitmesi ve fiyatını gerçek dolar kuru olması koşuluyla, yönetimin önerdiği rakama indireceği öğrenildi. Yönetim ise Rüştü’ye yarın öğlene kadar süre tanıyıp önüne koyduğu sözleşmeyi imzalamasını bildirdi. 
     
İngilizler bekliyor      KULÜBÜYLE henüz anlaşamayan Rüştü konusundaki gelişmeleri Avrupa’nın ünlü kulüplerinin de yakından takip ettiği belirtildi. İngiltere’nin Newcastle United, Arsenal ve Leeds United kulüplerinin milli kaleciye talip oldukları öğrenildi. Ayrıca Fransa’dan da Monaco’nun Rüştü’yü transfer etmek istediği ileri sürüldü. 
     
Kiralıklar satışta      SARI - Lacivertli yönetim, çeşitli kulüplerde kiralık oynayan futbolcularını satış listesine koyacak. Oulare, Kemalettin, Saffet, Murat Şahin, Aygün, Atilla, Faruk, Ömer, Tufan ve Mehmet için teklifler beklenecek. Oulare’den 3 milyon dolar isteyecek olan yönetim, diğer futbolcular için ise düşük fiyatlar talep edecek. 
     
Takviye lazım’      SARI - Lacivertli takımın kaptanı, kulübünde kaldığı için mutlu olduğunu belirtti ve yeni sezon öncesi kadronun takviye edilmesi gerektiğini söyledi. Ogün, "Yöneticilerimiz transfer çalışmalarını sürdürüyor. Kadromuz genişliyor ve güçleniyor. Gelecek sezon Avrupa’da mücadele edeceğimizi düşünürsek, biraz daha geniş kadroya ihtiyacımız olacak. Şampiyonlar Ligi’nde başarılı olmayı hedefliyoruz" ifadelerini kullandı. 
     FENERBAHÇE’yi çok sevdiğini bildiren Ogün, "Ama transfer masasında profesyonel bir futbolcu olduğum için bazı konularda hakkımı aramam gerekliydi. Yöneticilerim ve ben ortak noktada buluştuk. Ayrılmayacağımı biliyordum" diye konuştu. Ogün, sözleşmenin bir yıllık olması hakkında da, "İstediğimiz zaman uzatabileceğimize dair madde koyduk. Bunlar önemli detaylar değil. Yeter ki biz takımımıza faydalı olalım" dedi. 
     
Pişman değilim’      FENERBAHÇE ile yeniden sözleşme imzalayan Abdullah, "Bundan pişman değilim. Şartlar böyle istiyordu. Biz de gerekeni yaptık" dedi. Abdullah, "Böylesine büyük bir camiada Ogün’le birlikte ilk kez şampiyonluk sevincini yaşadık. Bu camia bizi kucakladı. Fedakarlık sırası bize gelmişti. Biz de fedakarlıkta bulunduk. Bu sezon çıtayı devraldık. Şampiyonlar Ligi’nde büyük başarılar elde etmek istiyoruz" diye konuştu. 
     
G.Saray’ı geçeceğiz’      YENİ sezon öncesi Antalya’da tatil yapan Fenerbahçeli Yusuf, "Şampiyonlar Ligi’nde Galatasaray’ı geçeceğiz" dedi. Yusuf, Fenerbahçe’de çok mutlu olduğunu ve bu nedenle boş sözleşmeye imza attığını söylerken, "Tüm arkadaşlarımın hayali aynı. Başarının gelecek yılda sürmesi, tüm kupaları almak ve Avrupa Şampiyonlar Ligi’nde final oynamak, hatta kupayı almak" diye konuştu. Kendisini Avrupa’ya da kanıtlayacağını vurgulayan Yusuf, "Türkiye’de Fenerbahçe’den büyük yok, Avrupa’da da çok az" ifadelerini kullandı. 
     
Showland’de kutlama      Murat Akbaş 

     Fenerbahçe’de şampiyonluk kutlamaları 1907 Derneği’nin Mydonose Showland’de düzenlediği gece ile devam etti. Geceye gelenler şovmen Beyaz ve Sultan Of The Dance’nin gösterisini ilgi ile izlerken Ercan Saatçi’nin şarkıları ile coştu. Kutlamalara kaptan Ogün, İbrahim Kutluay, Hidayet Türkoğlu’nun yanısıra iş ve sanat dünyasının bir çok ünlü ismi de katıldı. 
     
İkilide büyük damping      FENERBAHÇE’ye iki sezon önce 10 milyon dolara mal olan ve yıllık 1,5 ar milyon dolara imza atan Abdullah ve Ogün inanılmaz bir damping yaptı. Yönetim ekonomik koşullar nedeniyle iki sezon önce satın aldığı yıldız futbolculara taviz vermedi ve 728 bin liralık sabit kurdan Ogün ile Abdullah’a 700’er bin dolara sözleşme imzalattırdı. Ogün ile Abdullah yaşlarını da göz önünde bulundurarak üçer yıllık sözleşme istediler. Ancak bunu da kabul ettiremediler. 
     



 SPOR 























</TEXT>
</DOC>
