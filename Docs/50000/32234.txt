<DOC>
<DOCNO> 32234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/magazin/mag00.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarkan vefasız çıktı’ 
</HEADLINE>
<TEXT>

O sadece kıyafet hazırlamıyor, bu işin felsefesini de yapıyor, şiirini yazıyor... Başarılı modacı Bahar Korcan, işini öyle gönülden yapıyor ki Tarkan başka biriyle çalışınca içinde bir şeyler cız ediyor’... 
     BULUŞMALAR AHMET TULGAR 

     bahar Korcan, dünyanın en önemli moda merkezlerinde isim yapan genç ve başarılı modacılardan... Ancak o bu kuşağın üyelerinden farklı olarak, bir Batı kentine yerleşip orada üretmek yerine, İstanbul’dan yurtdışına marka ihraç etmeyi başardı. Türkiye’de birçok pop şarkıcısını giydiren Korcan, şu sıralar artık bir başka modacıyla çalışan Tarkan’a kendi deyimiyle gönül koymuş’ durumda... Bahar Korcan’la yurtdışına ve Türkiye’ye yönelik projelerini konuştuk... 
     
Modanın ana hatları her sezon belli merkezlerde saptanıyor. Bir tasarımcı bu merkezlerde saptanan çizginin karşısında özgürlüğünü nasıl korur Nasıl özgün olabilir 
     Ben daha farklı düşünen ve modayı daha farklı uygulayan bir tasarımcıyım. Ben bunu seçtim. Kendimi diğer modacılara göre daha şanslı hissediyorum. Modaya baktığımızda belirli merkezlerde defileleri olan ve insanlara oradan ültimatomlar veren bir topluluk görüyoruz. "İşte şunu şu renk yapacaksınız" diye. Bu hiçbir zaman bana uymadı. Ben sadece belli kumaş fuarlarını takip ediyorum. Onun dışında hazır giyim fuarlarına hiç gitmiyorum. 
     
Etkilenmekten mi korkuyorsunuz 
     Tabii, etkilenilir. Bugün, Türkiye’de ve yurtdışında birbirinin benzere şeyler yapan bir sürü marka görüyoruz. Benim modayı yorumlama tarzım bambaşka. 
     
     Şiir gibi tasarımlar 
Nasıl mesela 
     Ben insanları çerçeveler içine sıkıştırıp, ültimatomlar vermeyi sevmiyorum. Her insanın önce ruhunda sonra bedeninde özgür olduğuna inanıyorum. Her yaptığım tasarımın bir felsefesi oluyor. Şiirini yazıyorum önce tasarımlarımın. 
     
Metinler mi kaleme alıyorsunuz 
     Tabii, ben çok uzun zamadır şiir yazıyorum. Kitap projem de hazır. 
     
Felsefesi nedir tasarımlarınızın 
     Bazen bir kelimeden bir koleksiyon çıkıyor. Mesela gelecek kışın koleksiyonunun adı Bir. Yani bir olmak. Evrendeki her şey aslında bir. Buna ben kozmolojiye özel merakımdan geldim... Okuyorum, kendimi yetiştirmeye çalışıyorum. Geçenlerde internette bir evrenin doğuşunu izledim. "Biz burada bu kaosun içindeyiz ama bir evren doğuyor" dedim. NASA’yla yazıştım, bilgi aldım. Ve bütün insanlar birdir diye yeni bir koleksiyona başladım. 
     
Ama insanlar normalde kalabalıklardan kopmak için, farklı olmak için giyinmezler mi 
     Ama temelde birler. 
     
Peki, modanın o sezondaki eğiliminden farklı bir şeyler yapmak ticari açıdan handikap değil mi 
     Hayır, tam tersine ticari açıdan avantaj. Çünkü ben tasarım koleksiyonları hazırlıyorum. Bakıyor insanlar, Gucci aynı rengi kullanmış, Prada aynı rengi kullanmış. Bütün kadınlar aynı. Bu arada farklı kalmak isteyen kadınlar fiyat farkını hiç önemsemeden benden alıyorlar. Mesela benim Amerika’da satış fiyatım Donna Karan’la aynı. Ona rağmen hiç zorluk çekmiyorum. Çünkü farklı görünmek isteyen insanlar hep oluyor. 
     
Merak ediyor musunuz mesela Amerika’da kıyafetlerinizi kimler alıyor 
     Mesela Nebraska’dan bilmem ne butiği almış. Hiç gitmedim ben ama heyecanlanıyorum kimle buluşacak o kıyafet diye. Sonbaharda turlayacağız Amerika’yı, kimbilir nelerle karşılaşacağız. Çünkü çok özel markalar satan butikler alıyor kıyafetlerimi. Bir de benim kıyafetlerim şiirleriyle birlikte satılıyor. Okuyor insanlar o şiirleri, bilmem kaç dile çevriliyor. 
     
     Serdar Ortaç çok iyi... 
Ünlülerle de çalışıyorsunuz. Tarkan’ı giydirdiniz, Meltem Cumbul, Serdar Ortaç gibi isimleri giydiriyorsunuz... Bu zor bir iş mi 
     Artık sanatçılarla sadece çok gönlümün yattığı projelerde çalışacağım. Çünkü artık daha çok sanayici olmaya yöneliyorum. Bu yurtdışı işleri çok vaktimi alıyor. 
     
Peki, Tarkan son albümü için Dice Kayek’le çalışmaya başladığında kızdınız mı ona 
     Tarkan benim önemli dostlarımdan biri. Dice Kayek’e geçişini farklı bir şekilde anlatmasını beklerdim. Kızgınlık değil ama biraz gönül koydum tabii. Başkasına geçtiği için değil, bir dost olarak bir takım eksiklikleri olduğu için. 
     
Siz Tarkan’ın yeni tarzını nasıl buluyorsunuz 
     Şimdi değişti tabii Tarkan’ın yaptıkları. Ben böyle bir şey yapmazdım onun için. Ama demek ki bunu istemiş. Çünkü bakıyorum, o gayet mutlu halinden. Ama çok pozitif konuşulmadı bu yeni görünümü için, onu biliyorum. 
     
Serdar Ortaç’la ilişkiniz nasıl 
     Serdar çok objektif bir insan. Güzel teslim eder kendisini. Vefalıdır bir de. Ben Devlet Opera ve Balesi’ne de çalışıyorum. Mesela en son Seyahatname’nin kostümlerini yaptım. 
     
Türkiye sadece İstanbul değil Yurtdışındaki çalışmalarınız ne safhada 
     İlk defa tasarımcılar arasında ihracat belgesi alan kişi oldum ve Amerika’ya Bahar Korcan markasını ihraç ediyorum. Bahar Korcan mağazaları açılacak. 
     
Türkiye’de hedef kitleniz kimler 
     Ben Türkiye için daha farklı şeyler düşünüyorum. Şimdiye kadar Türkiye’de mağaza açmamamın nedeni de bu. Türkiye, sadece İstanbul değil ya da İstanbul’daki belirli 5 bin kişi değil. Tabii ki onların içinde lisanımın, gönlümün tuttuğu insanlarla çalışıyorum ama onun dışında kocaman bir Türkiye var. Özellikle Doğu ve Güneydoğu bölgesi için bir proje oluşturuyorum. Öyle bir mağaza açmak istiyorum ki, o olduğu zaman orada istedikleri bir kitabı da bulacaklar, belki bir ressam gelecek, onlara sanatı anlatacak. Ben ülkemi çok seviyorum. Atatürk’ün yaptıklarına hayranım. Mesela Köy Enstitüleri’ni okudum, o dönem için ne kadar ileri bir şey. Tabii ki benim yapacağım şey o değil. Ama herkes buraya yatırım yapıyor ama koca bir ülkeyi de unutmamak lazım. 
     
Dünyada Türk modacılar bayağı başarılı oldular değil mi 
     Evet. Acaip bir kültür var bu ülkede. Bunu kullanmayı en sonunda akıl ettik. Ama benim başladığım günden beri hedefim İstanbul’u bir marka yapmaktı. Onun için yaptığım bütün defileleri, organizasyonları İstanbul’da yaptım. Yurtdışında bir yerde bir şeyler yapmanın getirisi daha kolay olabilir ama burası önemli. Gelsinler burada yapsınlar. 
     



 MAGAZİN 














</TEXT>
</DOC>
