<DOC>
<DOCNO> 12469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/siyaset/siy04.html </URL>
<DATE> 2001/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hoca’dan şeytan’ taşlaması 
</HEADLINE>
<TEXT>

Suudi Kralı Fahd’a 30 yıl önce "yol" önerdiklerini söyleyen Erbakan "projemiz yapılsaydı ölümler olmayacaktı" dedi 
     ABDULLAH KARAKUŞ Ankara 

     Siyasi yasaklı Necmettin Erbakan her yıl davetlisi olarak hacca gittiği Suudi Arabistan Kralı Fahd’a "şeytan taşlama" siteminde bulundu. 
     Erbakan önceki gün sivil meslek kuruluşlarına verdiği yemekte, hacda bu sene şeytan taşlama sırasında 35 kişinin ölümünü anımsatarak, "Biz Arabistan’a 1974 yılında şeytan taşlama yerine gitmek için bir yol yapma projesi vermiştik. Ama olmadı. Olsaydı bu ölümler olmayacaktı" dedi. 
     Erbakan hac dönüşü yemek vermeye ve getirdiği litrelerce zemzem ile torbalarca hurmayı dağıtmaya başladı. FP Genel Başkan Yardımcısı Faruk Çelik, Genel Sekreter Suat Pamukçu ve bir çok FP’li milletvekilinin de katıldığı yemekte Erbakan, Arabistan’a 1974 yılında teklif ettikleri projeleri anlattı. 
     


 SİYASET 













</TEXT>
</DOC>
