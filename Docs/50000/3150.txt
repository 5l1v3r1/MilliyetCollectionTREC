<DOC>
<DOCNO> 3150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/21/ekonomi/eko11.html </URL>
<DATE> 2001/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalova işadamlarına cesaret önerdi 
</HEADLINE>
<TEXT>

     Türkiye Odalar ve Borsalar Birliği'nin Denizli'de yaptığı 'Sanayi Odaları Konsey Toplantısı'na katılan Devlet bakanı Yüksel Yalova, işadamlarına "Korkmayın cesaretli olun" dedi. İşadamlarının ekonomiyle ilgili olarak karamsar görüşlerine karşılık "Korkmayın, karamsar olmayın, cesur olun" diyerek moral vermeye çalışan Yalova, siyasilerle daha fazla yüzyüze görüşmeler yapmalarını önerdi. 
     TOBB Başkanı Fuat Miras'ta, toplantının açılış konuşmasında "Senelerdir menfaat musluklarının Ankara'dan yönlendirilmesine karşı çıktık. Bugün gündemi oluşturan yolsuzlukların kaynağını bu durum belirlemektedir" dedi. İstanbul Sanayi Odası İSO Başkanı Hüsamettin Kavi, ekonomideki sorunların daha fazla üretimle aşılabileceğini belirterek, "Üreteceğiz, başka şansımız yok" dedi. 
     TOBB Sanayi Odaları Konseyi toplantısı sona ererken, ortaya çıkan sonuçlar bir deklarasyonla kamuoyuna açıklandı. Türkiye'nin öncelikli meselesinin toplumsal barışın korunması, üretim, yatırım ve istihdamın artırılması olduğu belirtilen deklarasyonda, iş güvencesi yasa tasarısının derhal gündemden çekilmesi gerektiği ifade edildi. 
     


 EKONOMİ 














</TEXT>
</DOC>
