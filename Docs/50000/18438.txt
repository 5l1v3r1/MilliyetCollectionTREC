<DOC>
<DOCNO> 18438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/28/astro/index.html </URL>
<DATE> 2001/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dikkatli olmalı 
</HEADLINE>
<TEXT>

Bugün Neptün’ün etkisinin oldukça belirgin olacağı bir gündeyiz. Gün içinde bizi gerçeklerden koparabilecek, pek samimi olmayan ve aldatmaya açık enerjilerle karşılaşabiliriz. Güneş’in Kova burcundaki Neptün’le olan karesi maddi konularla ruhsal olanlar arasında rahat bir denge kurmanın pek kolay olmayacağını, eğer yaratıcı bir sentez oluşturamazsak dağınıklık, güven eksikliği, kendine acıma ve aldatma duygularının ağır basabileceği bir günde olduğumuzu göstermekte. Benzer şekilde bugün otorite figürleri ve üstlerimizle ilişkilerimizde güvensizlik duygusu ortaya çıkabilir. Güneş-Neptün karesinin, dünyada liderlere ve devlet yönetimlerine ilişkin belirsizlikler, skandal ya da kayıplar getirmesi beklenebilir.Bu kararsız kılıcı yönelime rağmen günün ilk yarısında Güneş ve Ay’ın olumlu açıda olmaları 12.57 ve Ay’ın kendi burcu Yengeç’te olması verimli ve elle tutulur sonuçlar için çabalarımızın işe yarayacağını ve süregelen işlerde gelişme sağlayabileceğimizi anlatıyor. Bugün Ay’ın Ay düğümü ile birleşmesi eğer grup çalışmaları yapıyor ya da arkadaşlarımızla bir araya geliyorsak sosyal konularda duygusal bağların önemine ve bizi bir arada tutan değerlere işaret etmekte. Bu açı altında bir araya gelmek ve birbirimize destek vermek çok daha kolay olabilir. 

Düşüncelerinizde net misiniz 
Bugün Ay’ın Yengeç’te olması kuşkusuz günün atmosferine daha duygusal, kimi zaman aşırı noktalara da kaçabilecek ağırlıkta bir koruyuculuk ve güven isteği de getirebilir. Böyle durumlarda yeteri kadar objektif olmakta güçlük çekebiliriz. Özellikle Merkür ve Pluto arasındaki uyumsuzluk böyle zamanlarda düşüncelerimizi yeteri netlikte anlatamayabileceğimizi gösterebilir. Belki de içimizden geldiği gibi konuşamamanın sıkıntısını çekebiliriz. Bu etkinin gece saatlerinde 21.52 çok daha fazla ön plana geleceğini görmekteyiz. Önümüzdeki hafta gökyüzünde oldukça elektrikli açılar oluşmakta. Hızlı günlerdeyiz. Mutlu bir hafta sonu dileğiyle. 

            Faks 287 74 37 
      








BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
