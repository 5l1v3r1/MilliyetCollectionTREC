<DOC>
<DOCNO> 37523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/siyaset/asiy.html </URL>
<DATE> 2001/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
AK Parti’de çok eşli profesör 
</HEADLINE>
<TEXT>
Tayyip’in aydını 
Ankara kulislerinde, Adalet ve Kalkınma Partisi kurucusu Prof. Ali Aydın Dumanoğlu’nun birden çok imam nik hlı eşinin olduğu konuşuluyor... 
     ANKARA Milliyet 

     2 eşli ve 11 çocuklu Mehmet Özlek’ten sonra Adalet ve Kalkınma Partisi’nin AKP kurucularından Prof. Dr. Ali Aydın Dumanoğlu’nun da, imam nik hlı ve çok eşli olduğu ortaya çıktı. 
     AKP’nin kurucular listesi kamouyuna tanıtıldıktan sonra Ankara kulislerinde Dumanoğlu’nun "sıradışı" özel yaşamına ilişkin ayrıntılar konuşulmaya başlandı. Karadeniz Teknik Üniversitesi İnşaat Mühendisliği Fakültesi Yapı Ana Bilim Dalı Başkanı olan Prof. Dr. Ali Aydın Dumanoğlu, 1975 yılında ilk ve tek resmi evliliğini yaptı. Ancak Dumanoğlu’nun birden çok imam nik hlı eşi olduğu kulislerde öne sürüldü. Son imam nik hını "Aynur" isimli bir kadınla yapan Dumanoğlu’nun Trabzon’un Akçaabat ilçesindeki Aydınlar Restaurant’da verdiği yemek davetinde bu beraberliği kutladığı öğrenildi. 
     
     İddialar çok 
     57 yaşındaki Dumanoğlu’nun imam nikahlı son eşinin kendisinden 27 yaş küçük ve şu anda hamile olduğu öğrenildi. Dumanoğlu hakkındaki iddialar arasında, öğretim üyesi olduğu üniversitede bir öğrencisiyle ilişki kurduğu da yer alıyor. Alınan bilgilere göre, zaman içinde sona eren bu ilişki h l üniversite camiasında konuşuluyor. 
     Dumanoğlu, dün Recep Tayyip Erdoğan’ın genel başkan seçildiği ve MKYK üyelerinin belirlendiği toplantıya katıldı. 
     Toplantı sürerken Milliyet muhabirinin hakkındaki iddialarla ilgili sorularını yanıtlamaktan kaçınan Dumanoğlu, "Bu iddiaların nereden geldiğini ve kimin söylediğini merak ediyorum. Ayrıca bu kimseyi ilgilendirmez. Özel hayatımla ilgili hiçbir soruyu cevaplandırmak zorunda değilim. Konuşmak istemiyorum. Ama onun dışında siyasi anlamda her türlü soruya açığım" dedi. 
     "Hakkınızdaki iddialara konusunda suskun kalmanız, söylenenlerin doğru olduğunu göstermiyor mu " sorusu üzerine de Dumanoğlu, "Bu tip önemsiz iddialarla boşuna uğraşıyorsunuz. Lütfen, konuşmak istemiyorum" demekle yetindi. Devam eden sorulara sinirlenen Dumanoğlu, "Bu konularla neden uğraşıyorsunuz Size hiçbir şeyi anlatmak zorunda değilim, bunlar benim özel meselelerim" diye tepki gösterdi. 
     



 SİYASET 















</TEXT>
</DOC>
