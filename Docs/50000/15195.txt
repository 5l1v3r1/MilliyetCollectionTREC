<DOC>
<DOCNO> 15195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/08/siyaset/siy07.html </URL>
<DATE> 2001/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP’li Ongun Bize yemek vermeyin 
</HEADLINE>
<TEXT>

     MHP Aydın Milletvekili Bekir Ongun, TBMM Başkanlığı’na başvurarak, personel dışında, milletvekilleri dahil hiç kimseye yemek verilmemesini istedi. Ongun basında, milletvekillerinin Meclis’te yemek ücretlerinin düşük olduğuna ilişkin bazı haberler yer aldığını hatırlatarak şunları kaydetti 
     "Bunlar, TBMM’nin itibarını zedelemek için çıkarılan kasıtlı haberlerdir. Halbuki aynı fiyatlarla basın mensupları da Meclis’te yemek yemektedir. Ayrıca milletvekilleri bu yemekten sadece kendileri yemeyip, pek çok ziyaretçisine de ücreti karşılığı ikram etmektedir.Bunların önüne geçmek ve milletvekillerinin itibarını korumak için, TBMM’de sadece çalışan personele yemek verilmesi, milletvekilleri dahil olmak üzere başka hiç kimseye yemek verilmemesini saygılarımla arz ederim." 
     


 SİYASET 














</TEXT>
</DOC>
