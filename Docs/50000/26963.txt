<DOC>
<DOCNO> 26963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/spor/spo01.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İlle de Oktay 
</HEADLINE>
<TEXT>

Beşiktaş’ın hocası Daum, daha önce de alınması için ısrar ettiği Trabzonsporlu golcünün transferi konusunda bastırdı. Bunun üzerine Bilgili harekete geçti 
     KARTAL YİĞİT 

     SİYAH-BEYAZLI takımın Teknik Direktörü Daum, yönetimden eski futbolcusu Oktay’ın alınmasını istedi. Alman çalıştırıcı, Trabzonspor Başkanı Özkan Sümer ile önceki gün bir araya gelen, ilk etapta da Tamer ve Gökdeniz’in transferini görüşen Başkan Serdar Bilgili’ye şartların zorlanarak, Oktay’ın renklerine bağlanmasını istediği bildirildi. Daum’un, "Trabzonspor’dan başka futbolcu istemiyorum. Oktay’ı alın, yeter" diye konuştuğu öğrenildi. 
     TRABZONSPOR’UN da bu transfere sıcak bakması halinde, Fazlı ve Murat Alaçayır’ın takas olarak teklif edileceği belirtildi. Oktay’ın da iki kulübün anlaşması halinde yuvasına dönmeyi çok istediği, ancak şimdilik gelişmeleri uzaktan izlemeyi tercih ettiği bildirildi. Bu gelişmeler üzerine yönetim Tamer’in transferini şimdilik rafa kaldırırken, Başkan Serdar Bilgili’nin bu kez Oktay için Özkan Sümer’le bir araya gelmesi bekleniyor. 
     
Ahmet de imzalıyor      BEŞİKTAŞ’TA iç transferde yönetimle ipleri kopma noktasına gelen Ahmet Dursun, bugün sözleşme imzalayacak. Menajer Sinan Engin, Ahmet ile anlaştıklarını, sözleşmenin obsiyonlu iki yıllık olacağını, genç futbolcuya bir yıllığına 550 milyar verileceğini açıkladı. Teknik Direktör Daum’un izleyip, beğendiği 1860 Münih formasını giyen gurbetçi Nejat Aydın dün akşam menajeriyle İstanbul’a geldi. 
     
Veit’te mutlu son      Hertha Berlin’de forma giyen Alman futbolcu, Beşiktaş’la dün iki yıllık sözleşme yaptı. Toplam 700 bin mark alacağı bildirilen Veit, "Daum’un ilk teklifini seve seve kabul ettim, ancak menajerler işi bozdu. Şampiyonluk için yakın arkadaşım olan Beşiktaşlı eski oyuncu Sverisson ile iddiaya girdim" dedi. Veit bu sabah sağlık kontrolünden geçtikten sonra tatil için Bodrum’a gidecek. Veit daha sonra İnönü Stadı’nda ilk kez Beşiktaş formasını giydi. Fotoğraflar Rahman Sağıroğlu 
     
Nouma’ya güle güleBeşiktaş Kulübü Başkanı Serdar Bilgili, Fransız yıldızın geri döneceği polemiklerine noktayı koydu, "Bizi istemeyeni biz de istemeyiz" dedi 
     BEŞİKTAŞ Başkanı Serdar Bilgili, Pascal Nouma’nın Beşiktaş’tan ayrılma kararının değişmediğini belirtip, "Nouma bize İstanbul’da kalamayacağını söyledi. Bizi istemeyeni biz de istemeyiz. Geçen sezon Nouma’nın çok zararını gördük" diye konuştu. Bilgili, teklifleri en iyi şekilde değerlendirdiklerini de ifade ederek, "Nouma’yı satıp, para kazanacağız" ifadesini kullandı. 
     YENİ sezonda şov için değil, takım için oynayan bir ekip yaratacaklarını belirten Bilgili, "Daum da özellikle işini yapan ve savaşan futbolculardan oluşan bir transfer politikası belirledi. Beşiktaş’ta oynamak isteyen ve formasının hakkını veren oyuncuları alacağız. Bunun arayışı içindeyiz. Yeni bir takım yaratacağız. Başarıya ulaşacağımıza eminim" açıklamasını yaptı. 
     SERDAR Bilgili, ayrıca kendisi ve yönetim hakkında yapılan eleştirilere de değinerek, "Scala yerine Daum’u baştan getirseydik çok iyi olurdu. Bazen benim de yanlış sözlerim oldu. Erol Kaynar’ın yönetimden ayrılmasını istemezdim, eksikliği zor doluyor. Hiçbir zaman koltuk sevdalısı olmadım. Görevimi yapamadığımı anladığım an bırakırım" dedi. 
     



 SPOR 
























</TEXT>
</DOC>
