<DOC>
<DOCNO> 13714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/30/siyaset/siy03.html </URL>
<DATE> 2001/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Böbrek sancısı bile MGK’yı unutturmadı 
</HEADLINE>
<TEXT>

Böbrek taşı nedeniyle dün saatlerce acıdan kıvranan Sezer, bugünkü MGK toplantısı nedeniyle hastanede kalmayı reddetti 
     SERPİL ÇEVİKCAN Ankara 

     Cumhurbaşkanı Ahmet Necdet Sezer, hayatının en zor sabahlarından birini dün yaşadı. Sabaha karşı dayanılmaz böbrek taşı ağrılarıyla hastaneye koşan Sezer tam üç saat acılar içinde kıvrandı. Taşı düşüremeyen Sezer’in ağrıları iğneyle dindirildi. Cumhurbaşkanı doktorların "Bugün kalın" önerisini "Yarın MGK var. Katılmazsam olmaz. Zaten sıkıntılı günlerden geçiyoruz" diyerek reddetti. 
     
Üç saat acı çekti      Geçen aylarda Hacettepe Üniversitesi’nde yaptırdığı "checkupöta saptanan böbrek taşı nedeniyle dün sabah saat 05.30’a kadar Köşk’te ağrı çeken Sezer, sonunda acıya dayanamayıp, Hacettepe Hastanesi’ne gitti. Acil servisteki nöbetçi doktorlar tarafından hemen tedaviye alınan Sezer’le olayı duyar duymaz hastaneye gelen Hacettepe Üniversitesi Rektörü Prof. Tunçalp Özgen ilgilendi. 
     
Programı değişmedi      Üç saat boyunca ağrı çeken ama böbrek taşını düşüremeyen Sezer, saat 8 30’da hastaneden ayrılmak istedi. MGK nedeniyle doktorların hastanede kalması şeklindeki önerilerini dinlemeyen Sezer, bitkin bir şekilde Köşk’e döndü. Sonra da bir gün önce kamuoyuna açıklanan programını da uygulayıp Başbakan Bülent Ecevit ve Genelkurmay Başkanı Orgeneral Hüseyin Kıvrıkoğlu’yla haftalık olağan görüşmelerini yaptı. 
     


 SİYASET 
















</TEXT>
</DOC>
