<DOC>
<DOCNO> 44103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/28/son/sondun24.html </URL>
<DATE> 2001/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlusconi'den özür.... 
</HEADLINE>
<TEXT>

     İtalya Başbakanı Silvio Berlusconi, ülke içinde ve dışında şiddetli tepkilere neden olan ''Batı uygarlığının İslam'dan üstün olduğu'' şeklindeki ifadeleriyle ilgili yanlış anlaşıldığını ve yanlış anlaşılmaya yolaçan sözlerinden ötürü üzgün olduğunu söyledi. 
     Berlusconi, parlamentonun üst kanadında, konuşmasının bütününün gözardı edilerek tek başına öne çıkarıldığını ileri sürdüğü bir sözcükle ''kendisini asmaya çalıştıklarını'' iddia ederek, ''Benim Arap ve Müslüman dostlarımı rahatsız eden, kötü bir şekilde çevrilen sözlerim nedeniyle üzgünüm'' dedi. 
     Milyarder işadamlığından Başbakanlık koltuğuna oturan Berlusconi'nin, önceki gün Almanya'da gazetecilere, Batı'nın, uygarlığının ''üstünlüğünün'' bilincinde olması gerektiği, ''Batı'nın, İslam dünyasına oranla üstünlüğünden'' söz etmesi, Avrupa Birliği ve Müslüman ülkeleri liderleri tarafından kınanmıştı. Arap Birliği de Berlusconi'ye, bu ifadeleri kullandığını yalanlaması ya da özür dilemisi çağrısında bulunmuştu. 
     






</TEXT>
</DOC>
