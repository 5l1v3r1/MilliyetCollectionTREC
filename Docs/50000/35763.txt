<DOC>
<DOCNO> 35763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/dunya/dun01.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Para yok, köle verelim 
</HEADLINE>
<TEXT>

Kuzey Kore lideri Kim, Putin’e borca karşılık köle ihracatı’ önerdi 
     CENK BAŞLAMIŞ Moskova 

     Kuzey Kore’nin Rusya’ya olan milyarlarca dolarlık borcunu "köle işçileröle ödediği ortaya çıktı. 
     Times gazetesi, Kuzey Kore Devlet Başkanı Kim Jong -il’in Rusya’nın gözündeki güvenilir borçlu imajını kaybetmemek için Sovyetler döneminden kalma milyarlarca dolarlık borcunu Sibirya’nın doğusundaki kamplarda çalışmak üzere binlerce işçi göndererek ödeyeceğini öne sürdü. Gazete, Kim’in son Moskova ziyaretinde de konuyu gündeme getirerek, iki ülke arasında 60’lardan beri süren uygulamanın kapsamını genişletmeye çalıştığını ve bu konuda anlaşma sağlandığı bildidi. 
     Moscow Times gazetesi de, çok sayıda Kuzey Koreli işçinin Sibirya’daki çalışma kamplarında çalıştırıldığını yazdı. Gazeteye göre, ücretsiz çalıştırılan ya da çok az para verilen bu işçilerle Kuzey Kore Rusya’ya olan 3.8 milyar dolar borcunu 50 milyon dolara kadar indirdi. Kuzey Koreli işçilerin ormanlarla madenlerde çalıştırıldıkları sanılıyor. Rus polisi ve Kuzey Kore gizli servisi ajanlarının görev aldığı kamplarda cezaevi sistemi uygulandığı, işkence yapıldığı ve idam edilenler olduğu öne sürülüyor. 
     



 DÜNYA 










</TEXT>
</DOC>
