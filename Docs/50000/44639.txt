<DOC>
<DOCNO> 44639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/yasam/yas04.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Suçlu yakalandı BEYİN 
</HEADLINE>
<TEXT>

Bilim adamları açıkladı Suçlu insanda beynin sol yarı küresi sağı denetleyemiyor ve frenlemeyi sağlayan iletim sistemindeki bozukluk, kişiyi suça yöneltiyor.. 
     ÖNAY YILMAZ İstanbul 

     ABD’ye yönelik terör saldırılar üzerine gözler bilim adamlarına çevirildi. Suç, suçluluk psikolojisi ve terör fizyolojisi’ üzerine yapılan çalışmalar bir bir ortaya çıkmaya başladı. 
     TÜBİTAK Bilim ve Teknik Dergisi de bu konudaki verileri yayımladı. Burada yer alan bir bilimsel çalışma "suçlu bir insanın beyninin sol yarımküresinin sağ yarımküreyi denetleyemediğini, frenlemeyi sağlayan iletim sisteminde bozukluk olduğunu" ortaya çıkardı. 
     
     İletişim kurulamıyor 
     Katiller üzerinde yapılan bu çalışmaya göre durum şu "Beynin sol ve sağ yarımküreleri arasındaki iletim akımını corpus callosum’ adlı bir bölüm sağlıyor. Bu bölüm, öfke, duygular, hafıza ve öğrenmeye ilişkin işlevler üstleniyor. Ancak araştırmalar gösteriyor ki suçlu kişilerde beynin bu bölümündeki işlevler azalmış durumda. Çoğu kişinin beyninde sol yarımküre baskın. Fakat çalışmada incelenen kişilerde iki yarımkürede de baskınlık yok. Bu sonuç büyük olasılıkla corpus callosum’daki işlevsel bir eksiklikten kaynaklanıyor. Tahminlere göre bu kişilerde sol yarımküre, sağ yarımküreyle konuşamıyor, duyguların ağırlıklı olarak işlendiği sağ yarımküredeyse sol tarafın denetimi azalıyor." 
     
     Ait olma duygusu’ 
     CIA’de, terörizmde kişilik ve siyasi davranışların çözümlenmesine yönelik çalışan Doktor Jarrold Post ise suç olgusunu psikolojik olarak inceledi.’ Terörizme uygun adayların, yakınlarını siyasi, etnik, dinsel bir şiddet eylemi ya da savaşta kaybetmiş, işsiz ya da kendilerini çaresiz hissedip çıkış yolu bulamayan gençler olduğunu belirten Post şöyle diyor 
     "Gruba katılan böyle bir genç yeni bir amaç ve misyon kazanıyor, yaşam anlamsız olmaktan çıkıyor. Değişik terörist gruplardaki ortak nokta, güçlü bir nedene dayandırılmış bir hedef ve ona ne pahasına olursa olsun ulaşma ideali.." 
     Aynı araştırma kapsamında şiddet olaylarına karışan doksan İsrailli ile Filistinliyi kapsayan bir çalışmada da, teröristlerin çoğunda psikoz, paranoya, hipomanya duyguların kaybı , hastalıklı nefret gibi bulgular saptanmış. 
     



 YAŞAM 

















</TEXT>
</DOC>
