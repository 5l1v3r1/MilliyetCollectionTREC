<DOC>
<DOCNO> 37479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/son/sontur16.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağmur geliyor... 
</HEADLINE>
<TEXT>

     Türkiye, hafta sonu Orta Akdeniz üzerinden gelen yağışlı havanın etkisinde kalacak. Cumartesi günü yurdun güneybatı kesimlerinden başlayacak yağışlar, Pazar günü özellikle Doğu Karadeniz ve Doğu Akdeniz'de yer yer etkili olacak. 
     Devlet Meteoroloji İşleri Genel Müdürlüğü'nden alınan bilgiye göre, yarın Doğu Karadeniz kıyıları yağışlı, İç Ege parçalı bulutlu, diğer yerler ie açık ve az bulutlu geçecek. 
     18 Ağustos Cumartesi günü Doğu Karadeniz kıyılarındaki yağışlara ilave olarak, yurdun güneybatı kesimleri Orta Akdeniz üzerinden gelen yağışlı havanın etkisine girecek. Buna göre, Doğu Karadeniz kıyıları, Güney ve İç Ege ile Akdeniz'de yer yer sağanak ve gökgürültülü sağanak yağış görülecek. 
     19 Ağustos Pazar günü ise yurdun kuzey ve iç kesimlerinde yağış bekleniyor. Yağışlar, Marmara'nın doğusu, Karadeniz, İç Ege, İç Anadolu ve Doğu Akdeniz'de yer yer sağanak ve gökgürültülü sağanak yağış şeklinde olacak. Doğu Karadeniz ve Doğu Akdeniz'deki yağışların yer yer etkili olacağı tahmin ediliyor. 
     20 Ağustos Pazartesi günü ise Marmara'nın doğusu ve Karadeniz bölgelerinde yağış görülecek. 
     Hava sıcakları ise mevsim normalleri civarında seyredecek. 
     Meteoroloji uzmanları, yağışlı hava nedeniyle vatandaşların ve ilgililerin dikkatli olmaları uyarısında bulundular. 
     
     







</TEXT>
</DOC>
