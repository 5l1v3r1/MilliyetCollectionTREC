<DOC>
<DOCNO> 24912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/yasam/yas05.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Şeriatçı’ Ebu Sayyaf öldürürek kaçıyor... 
</HEADLINE>
<TEXT>

Askerlerin kuşatmasını yarmayı başaran Filipinler’in kanlı örgütü, elindeki rehineleri tek tek kurşuna diziyor 
     DIŞ HABERLER SERVİSİ 

     Filipinler’de bir hastane ve kiliseyi ele geçirerek 200’ün üzerinde insanı rehin alan köktendinci Ebu Sayyaf militanları, rehineleri teker teker öldürüyor. 
     Daha önce, hükümetin uyarılarını dikkate almaması durumunda rehineleri öldüreceklerini açıklayan şeriatçı gerillar kurşuna dizdikleri rehinelerin cesetlerini parçalayarak ormana attı. 
     Polis yetkilileri gerillaların hastaneyi ele geçirdikleri Lamitan’da bulunan cesetlerden birinin kafasının koparılmış olduğunu ve cesedin, militanların 20 kişiyi rehin aldıkları tatil beldesinde koruma görevlisi olarak çalışan Armando Bayona’ya ait olduğunun saptandığını bildirdiler. 
     
     Evleri ateşe verip kaçtılar 
     Öte yandan Ebu Sayyaf militanları ordu kuşatmasını yararak bazı rehinelerle ormanlık alana kaçmayı başardı. Gece karanlığından yararlanan gerillalar, askerlerin dikkatini çekmek için bazı evleri ateşe verdi ve ele geçirdikleri hastaneden kaçmayı başardı. Gerillaların kaçırdıkları rehineler arasında üç ABD vatandaşının da bulunduğu bildirildi. 
     



 YAŞAM 

















</TEXT>
</DOC>
