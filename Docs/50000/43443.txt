<DOC>
<DOCNO> 43443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/son/soneko27.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 2. seans böyle geçti 
</HEADLINE>
<TEXT>

     İMKB Ulusal-100 Endeksi 1. seansa göre 91.81 puan düşerek, 2. seansı 7,306.38 puandan tamamladı. 
     Borsa'da ilk seansta gerçekleşen 253.59 puanlık düşüşün ardından 2. seans, 1. seans kapanışına göre 25.82 puan gerileyerek 7,372.37 puan seviyesinden açıldı. Seansın ilk yarısını 7,385.60 puandan geçen endeks, ikinci seansı 7,306.38 puandan tamamladı. Hisse senetlerinin seans bazındaki ortalama değer kaybı 1.24, günlük bazdaki ortalama değer kaybı ise yüzde 4.51 olarak gerçekleşti. Endeks günün tamamında 345.40 puan düştü. 
     Kapanışta mali endeks 231.69 puanlık düşüşle 9,613.91 puana, sınai endeksi 12.97 puanlık düşüşle 6,778.43 puana, hizmet endeksi 18.34 puanlık düşüşle 4,065.59 puana geriledi. Böylece ilk seansa göre mali grup hisseler ortalama yüzde 2.35, sınai grubu hisseler yüzde 0.19, hizmet grubu hisseler yüzde 0.45 oranında değer yitirdi. 2. seansta işlem gören toplam 288 hisse senedinden 74'ü değer kazanırken, toplam 140 hisse senedi değer yitirdi, 74 hissenin fiyatında ise değişiklik olmadı. Seansta, 89 trilyon 993 milyar 358 milyon liralık işlem hacmi oluştu. İki seansın işlem hacmi toplamı da, 174 trilyon 286 milyar 643 milyon lira olarak gerçekleşti. 2. seansta Yapı Kredi Bankası, Sabancı Holding, İş Bankası C, Akbank ve Tüpraş, en yoğun işlem gören hisse senetleri oldu. 







</TEXT>
</DOC>
