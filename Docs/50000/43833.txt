<DOC>
<DOCNO> 43833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/26/ekonomi/eko10.html </URL>
<DATE> 2001/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Havada damping 
</HEADLINE>
<TEXT>

Krizi atlatmaya çalışan havayolu şirketleri 10 sterline 21 milyon lira yolcu taşıyor 
     NEVSAL ELEVLİ Londra 

     ABD'deki terör saldırılarından sonra büyük darbe yiyen havayolu şirketleri, çareyi, bilet fiyatlarını inanılmaz ücretlere indirmekte arıyor. Ucuz bilet satmakla ünlü Ryanair Havayolları da, krizi 9.99 sterline yaklaşık 21 milyon lira bilet satarak atlatmaya çalışıyor. 
     New York faciasından sonra düşen satışların endüstriye getirdiği ani krizi atlatabilmek için bir çok havayolu fiyatlarını düşürürken, hiç biri Ryanair kadar cesaret gösteremedi. Merkezi Dublin'de olan Ryanair, ayrıca hiç bir personeli de çıkarmayacağını açıklayarak, "Turizmi daha da geliştireceğiz. Yeni yerler bulmaya devam edeceğiz" açıklamasını yaptı. Şirket krizden önce sipariş verdiği 8 jet uçağını alacağını da bildirdi. Ryanair’in 9.99 sterline satılacak biletleri tek yönde 27 Eylül - 30 Kasım arasını kapsıyor ve havaalanı vergilerini de içeriyor. 
     



 EKONOMİ 





















</TEXT>
</DOC>
