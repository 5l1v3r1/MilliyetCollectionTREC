<DOC>
<DOCNO> 48044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/21/son/sondun16.html </URL>
<DATE> 2001/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bin Ladin'in konuşma bantları İngiltere'de satılıyor 
</HEADLINE>
<TEXT>

     İngiltere'de, Birmingham gibi Müslümanların yoğunlukta yaşadığı kentlerde, Usame Bin Ladin'in konuşmalarını içeren video bantlarının çok sayıda alıcı bulduğu bildirildi. 
     The Sunday Telegraph gazetesi, Bin Ladin'in bu video bantlarında özellikle Müslüman gençleri birlikte savaşmaya çağırdığını, Amerikalı ve Yahudileri ''domuzlar'' ve ''maymunlar'' şeklinde nitelendirdiğini belirtti. 
     Gazete, video bantlarında Bin Ladin'in 10 yaşındaki oğlu Hamza'nın savaş kıyafetiyle görüntülerinin de yer aldığını ve küçük çocuğun da babası gibi Amerikalılara hakaret ederek herkesi ''kutsal savaşa'' katılmaya çağırdığını yazdı. 
     Video bantlarının, sadece İslami eğitim bantları sattığını savunan Maktabah El Ansaar adlı kitabevi tarafından dağıtıldığını kaydeden gazete, bu kitabevinin 1999 yılında açılışından sonra bir kez polis tarafından basıldığını, ancak hakkında dava açılmadığını belirtti. 
     






</TEXT>
</DOC>
