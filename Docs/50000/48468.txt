<DOC>
<DOCNO> 48468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/ekonomi/eko03a.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş’in sözlerine piyasalardan alkış 
</HEADLINE>
<TEXT>

Dün yüzde 78.62 faizle borçlanan Hazine, bu faizle dalgalı kura geçildiğinden bu yana on kez yapılan üç ay vadeli bono ihalelerinin en düşük maliyetlisini yaptı 
     TARIK YILMAZ 

     Devlet Bakanı Kemal Derviş’in açıklamalarıyla güne iyi başlangıç yapan piyasalardaki iyimser hava Hazine’ye yaradı. Hazine, dün açtığı 91 gün 3 ay vadeli ihalede bileşik faizi yüzde 78.62’ye kadar düşürdü. Böylece Hazine, dalgalı kura geçildiğinden bu yana 10 kez açılan üç aylık bono ihalesinin en düşük maliyetli olanını dün gerçekleştirmiş oldu. 
     Hazine’nin, dün açtığı üç ay vadeli bono ihalesinde faiz yüzde 78.62 oldu. İhalede yıllık basit faiz yüzde 62.43, 91 günlük dönemsel getiri yüzde 15.61 olarak gerçekleşti. Net 668 trilyon, nominal 795.4 trilyonluk satış yapılan ihalede teklif tutarı 1 katrilyon 205.2 trilyon olarak açıklandı. 
     
     Dolar 22 bin lira düştü 
     Bankacılar, Bakan Derviş’in dış kaynak, IMF ile ilgili görüşmelerde sona yaklaşıldığı ve eurobond ihracına çıkılacağı yönündeki açıklamalarının ihaleyi olumlu etkilediğini dile getirdi. Faizin bu seviyeye kadar düşmesini "beklenen bir gelişme" olarak yorumlayan bankacılar, açıklamaların netleşmesi durumunda faizlerin daha da düşeceğini iddia etti. 
     Dolar ise bankalararası piyasada önceki güne göre 35 bin lira düşüşle günü 1 milyon 605 bin lira alış, 1 milyon 615 bin lira satış fiyatlarıyla tamamladı. Serbest piyasada da dolar 22 bin liralık düşüşle günü 1 milyon 620 bin liradan kapattı. 
     
İhale faizi, iki haftada yüzde 15 düştü      Hazine dün yaptığı ihalede faizi yüzde 78.62’ye düşürerek dalgalı kura geçilen 22 Şubat’tan bu yana yapılan üç ay vadeli bono ihalelerinin en düşük maliyetlisini gerçekleştirmiş oldu. Söz konusu tarihten bu yana yapılan on tane üç ay vadeli ihalede en yüksek faiz yüzde 193.71 ile 20 Mart’ta yapılan ihalede olmuştu. Diğer dokuz ihalede ise bileşik faiz yüzde 79.47 ile 110.83 arasında gerçekleşmişti. Dünkü faiz düzeyi aynı zamanda iki hafta önce yapılan üç ay vadeli ihaleye göre maliyetin yüzde 15 13.9 puan gevşediğini gösteriyor. 
     



 EKONOMİ 

























</TEXT>
</DOC>
