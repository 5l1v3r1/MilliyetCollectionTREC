<DOC>
<DOCNO> 3772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/ekonomi/eko03.html </URL>
<DATE> 2001/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Her yerde sıfır 
</HEADLINE>
<TEXT>

     EKONOMİ SERVİSİ 

     İşadamı Faruk Süren’den iki farklı açıklama 
     Anadolu Ajansı’na "Kulüple ilgilendiğim kadar kendi işlerimle ilgilenemedim. Şu anda sıfırım." 
     Devlet Bakanı’na "Kulüp olarak iflasın eşiğindeyiz. Bu ödüle 2.5 trilyon lira ihtiyacımız vardı." 
     
     Kendi şirketleri zorda 
     HAYALİ ihracata adı karıştığı için borçları yenilenmeyen, 29 milyon dolarlık kredisi geri istenen ve şirketlerine haciz konulan Faruk Süren, bu duruma nasıl geldiğini şöyle açıkladı "Galatasaray’a Başkan oldum ve görevi en iyisiyle yerine getirmeye çalıştım. Ancak işimle ilgilenemedim. Şu anda sıfırım." 
     
     Kulübü de zorda 
     BAŞKAN olduğu için işlerini başkalarına emanet ettiği ve ilgilenemediği için iflas ettiğini belirten Faruk Süren aynı gün kulübü adına Spordan Sorumlu Devlet Bakanı Fikret Ünlü’den 2.5 trilyon liralık para ödülü aldı. Süren törende Devlet Bakan Ünlü’ye "Galatasaray kulübü olarak iflasın eşiğindeyiz. Bu ödüle çok ihtiyacımız vardı" dedi. 
     
     Peki, nerede başarılı 
     GERÇEKTENDE şu anda dışarıya 40 milyon dolar borcu olan Galatasaray Kulubü’nün, futbolcularına transfer taksitlerini dahi ödemekten zorlandığı belirtiliyor. Galatasaray’a yakın çevreler "Hem şirketleri ile sıfırı tüketmiş hem de kulübü iflasın eşiğine getirmiş birisi hangi alanda başarılı olmuş " diye soruyor. 
     


 EKONOMİ 





















</TEXT>
</DOC>
