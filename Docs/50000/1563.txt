<DOC>
<DOCNO> 1563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/son/sontur20.html </URL>
<DATE> 2001/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Evin Ana' kefaletle serbest 
</HEADLINE>
<TEXT>

     Hatay'ın Dörtyol İlçesi'nde, tarihi eser kaçakçılığı olayında yakalanan ve kamuoyunda ''Evin ana'' olarak tanınan Gönülşen Çil, 200 milyon lira kefaletle tahliye edildi. Ancak Çil, bir borcundan dolayı hakkındaki kesinleşmiş hapis cezası nedeniyle cezaevinden çıkamadı. 
     Dörtyol Sulh Ceza Mahkemesi yetkililerinden alınan bilgiye göre, 6 Ocak Cumartesi günü Hatay'ın Dörtyol İlçesi'nde, tarihi eserle yakalanan 7 kişi arasında bulunan ve Osmaniye Cezaevi'nde tutulan Gönülşen Çil, kefaletle tahliye edildi. 
     Mahkeme, avukat Doğan Yüksel'in itiraz dilekçesini inceleyerek Gönülşen Çil'in 200 milyon lira kefaletle tahliye edilmesine karar verdi. Bu arada, daha önce Mersin'de bir borcundan dolayı hakkında kesinleşmiş 30 günlük hapis cezası bulunan Gönülşen Çil, bu nedenle cezaevinden çıkamadı. Çil'in, bu suçtan dolayı 12 gün cezaevinde yatacağı bildirildi. 




</TEXT>
</DOC>
