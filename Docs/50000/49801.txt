<DOC>
<DOCNO> 49801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/son/soneko12.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD Başkanı "Biz krizi kemiklerimizde hissediyoruz" 
</HEADLINE>
<TEXT>

     Türk Sanayici ve İşadamları Derneği TÜSİAD Başkanı Tuncay Özilhan, Türkiye'nin kriz üreten yapısının değişmesi gerektiğini vurgularken, bu değişikliğin, istikrarlı bir siyaset ve ekonomi politikasıyla birlikte gideceğine söyledi. 
     Özilhan, TÜSİAD ve Türkiye Ortadoğu Amme İdaresi Enstitüsü tarafından ortaklaşa düzenlenen, ''Yönetişim Düzenleyici reformlar'' konulu konferansa verilen arada, gazetecilerin sorularını yanıtladı. 
     Gazetecilerin, Genelkurmay Başkanı Orgeneral Hüseyin Kıvrıklıoğlu'nun ''zamanında iyi kazananlar şimdi şikayet ediyor'' sözlerinin hatırlatılması üzerine Özilhan, Türk özel sektörünün 1950'lilerden sonra liberal ekonomiye geçişte önemli görevler 
     üstlendiğini belirtti. 
     1950'den günümüze ödenen vergi ve istihdam rakamlarına 
     bakıldığında, Türk özel sektörünün nereye geldiğinin görüleceğini anlatan Özilhan, şikayetlerinin, Türkiye'nin kötü yönetildiği ve Türk özel sektörünün bundan etkilendiği yönünde olduğunu vurguladı. 
     Türkiye'nin kriz üreten yapısının değişmesi gerektiğine işaret eden Özilhan, bu değişikliğin istikrarlı bir siyaset ve ekonomi politikası ile birlikte gideceğini bildirdi. 
     2000 Kasım krizinden bu yana binlerce işletmenin kapandığını, 
     yüzbirlerce kişinin işsiz kaldığını hatırlatan Özilhan, eleştiri hakkını kullandıklarını ifade etti. 
     Gazetecilerin, ''krizden önce para kazanılan dönemde bunların neden dile getirilmediğini'' sormaları üzerine Özilhan, bu unsurları o zaman da söylediklerini, verginin tabana yayılması, kamu yönetiminin yeniden yapılandırılmasını devamlı olarak gündeme getirdiklerini ama seslerini duyuramadıklarını kaydetti. 
     ''Türkiye duvara çarpınca'', tüm toplum kesimlerinin şikayetlerinin gündeme geldiğini belirten Özilhan, ''arabayı çarptıktan sonra toparlanmaya çalışıyoruz'' diye konuştu. 
     MHP Genel Başkanı Devlet Bahçeli'nin, ''halka TOBB ve TÜSİAD'tan daha fazla yakınız'' şeklindeki sözlerinin hatırlatılması üzerine Özilhan, ''herkes birşeyler söylecektir. Neticede yakınlardır'' cevabını verdi. 
     Özilhan, ancak özel sektör, binlerce istihdam sağlayan işletmelerin başındaki insanlar olarak şikayet etme hakları bulunduğunu anlatırken, ''tahmin ederim biz ekonomi tarafını, onlardan daha fazla hissediyoruz. Kemiklerimizde'' diye konuştu. 
     Gazetecilerin, ''ek kaynak için yapılacak reformlarda geçmi kalınıyor'' şeklindeki sorusuna karşılık da Özilhan, Türkiye'nin bu konuda geç kaldığını, kamu kesiminin yeniden organize edilmesi gerektiğini, Türkiye'nin bunları biran evvel yapmak mecburiyetinde olduğunu kaydetti. 
     Reform yapmanın, kemikleşmiş yapıyı kırmanın kolay olmadığını ifade eden Özilhan, ''zihniyet değişikliği ile beraber, Türkiye'de artık kimsenin bunun önünde duramayacağı inancındayım. Bu kurşun çıkmıştır, dolayısıyla bu gelişecektir. Türkiye bunları yapmak mecburiyetinde kalacaktır'' ifadesini kullandı. 
     






</TEXT>
</DOC>
