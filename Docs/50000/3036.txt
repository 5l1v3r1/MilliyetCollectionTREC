<DOC>
<DOCNO> 3036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/guncel/gun04.html </URL>
<DATE> 2001/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Beklenen tokat geldi 
</HEADLINE>
<TEXT>

ENKA Holding Yönetim Kurulu Başkanı Şarık Tara’nın Ankara’dan beklediği tokat rötar yapmadan geldi Mustafa Gecek gözaltında 
     HARUN GÜREK Ankara 

     Beyaz Enerji Operasyonu’nda devletin kendisine çeki düzen vermesini isteyen ve "Son olaylardan sonra Ankara’dan bir tokat gelir mi diye bekliyorum" diyen ENKA Holding Yönetim Kurulu Başkanı Şarık Tara’nın korktuğu başına geldi. ENKA İnşaat ve Sanayi AŞ Genel Müdür Yardımcısı Mustafa Gecek gözaltına alındı. 
     Gecek, dün sabah erken saatlerde İl Jandarma Komutanlığı’na götürüldü. Jandarma fezlekesinde adı "firarda olanlar" bölümünde yer alan Gecek’in, Tara’nın konuşmasının hemen ardından evinden alınması dikkat çekici bulundu. 
     
İhale komisyonundaydı      Gecek, Hamidabad Doğalgaz Çevrim Santralı’nın ihalesi sırasında Türkiye Elektrik Kurumu TEK Santralları Dairesi eski Başkan Yardımcısı görevinde bulundu. Santralın inşaatı için açılan ihaleyi ENKA kazandı. İhaleyi yürüten komisyonda da görev yapan Gecek, santralin inşaatından da sorumlu başkan yardımcısıydı. ENKA, santralın inşaatını 1986 - 1987 döneminde sekiz aylık bir sürede tamamlayarak teslim etti. Bu nedenle dönemin Başbakanı Turgut Özal, hem TEK yöneticilerini, hem de Enka’yı takdirnameyle ödüllendirdi. 
     
Enerji dopingi      Ancak bu ödül töreninden kısa süre sonra, santralin inşaatı sırasında usulsüz ödemeler yapıldığı belirlendi. Bunun üzerine hakkında soruşturma başlatılan Gecek, görevinden istifa ederek ENKA Holding’e geçti. 
     Bu tarihten itibaren ENKA’nın aldığı enerji projeleri arasında, 5 milyar dolarlık Ankara, Adapazarı, Trakya ve Aliağa doğalgaz çevrim santralları bulunuyor. Enka bu santralları bitirdiğinde, Türkiye’nin ürettiği enerjinin yüzde 27’si kadar enerji üretecek. 
     


 GÜNCEL 















</TEXT>
</DOC>
