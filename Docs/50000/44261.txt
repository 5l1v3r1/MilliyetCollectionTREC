<DOC>
<DOCNO> 44261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/son/sontur09.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendisine cinsel tacizde bulunduğunu iddia ettiği patronunu öldürdü 
</HEADLINE>
<TEXT>

     Antalya'da bir ekmek fırını sahibi, yanında çalışan kadın işçi tarafından pompalı tüfekle öldürüldü. 
     Edinilen bilgiye göre, Ahatlı Mahallesi'nde, Pullu Ekmek Fırını'nın sahibi Ali Pullu, yanında işçi olarak çalıştığı öğrenilen Semra Orman 24 tarafından pompalı tüfekle öldürüldü. 
     Olaydan sonra polise teslim olan Semra Orman'ın, Ali Pullu'nun kendisine cinsel tacizde bulunması nedeniyle cinayeti işlediğini söylediği öğrenildi. Orman'ın, polisteki ifadesinde, ''Ali Pullu, 3 gündür bana tacizde bulunuyordu. Kendisini uyardım. Son çare olarak, Bu akşam kocam evde yok. Eve gel dedim. Eve girmesiyle birlikte tüfekle vurdum'' dediği bildirildi. 
     Olayı, kocası Muharrem Orman 23 ile planladıklarını, fakat tetiği kendisinin çektiğini öne süren Semra Orman'ın, olaydan sonra evinin bulunduğu sokakta havaya da ateş ettiği ve ''Vurdum onu'' diye bağırdığı öğrenildi. 
     Asayiş Şube Müdürlüğü Cinayet Bürosu'nda sorguları devam eden Orman çiftine bugün olay yerinde tatbikat yaptırılması bekleniyor. 
     






</TEXT>
</DOC>
