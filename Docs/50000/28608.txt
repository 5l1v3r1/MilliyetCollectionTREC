<DOC>
<DOCNO> 28608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/son/sontur16.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem ve Papandreu arasında doğrudan telefon hattı kurulacak 
</HEADLINE>
<TEXT>

     Türkiye ile Yunanistan arasında son iki yıldır devam eden yumuşama havasını daha da geliştirebilmek amacıyla 5 yeni işbirliği alanı belirlendi. 
     Dışişleri Bakanı İsmail Cem ve Yunanistan Dışileri Bakanı Yorgo Papandreu, Kuşadası programları çerçevesinde iki ülke sivil toplum örgütleri arasındaki toplantının sonuna katılarak birer konuşma yaptılar. 
     Cem, konuşmasında dün Sisam'da başlayan görüşmeleri sonunda Papandreu ile bazı yeni işbirliği alanları belirlediklerini kaydetti. Cem'in açıklaması çerçevesinde iki ülke arasındaki deniz ve hava ulaşımı alanlarıyla ilgili bakanlıklar arasında bir danışma mekanizması kurulması, iki ülkenin karşılaştığı doğal afetler konusunda da Ege'de sismik araştırmaların ortaklaşa yapılması, Akdeniz Bölgesi'nde etkin olan akdeniz anemisine karşı ortak mücadele, 2004 yılında Yunanistan'da yapılacak olimpiyatların kültürel boyutuna Türkiye'nin katkısının getirilmesi ve son olarak da acil durumlarda kullanılmak üzere iki dışişleri bakanı arasında doğrudan telefon hattının kurulması kararlaştırıldı. 







</TEXT>
</DOC>
