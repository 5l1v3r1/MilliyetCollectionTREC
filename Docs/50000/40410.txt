<DOC>
<DOCNO> 40410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/yazar/yilmaz.html </URL>
<DATE> 2001/09/04/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Günde iki öğün yemek 
</HEADLINE>
<TEXT>

Yakınan çok emniyet görevlisi gördüm ancak Adana’daki gibi platforma çıkıp konuşanını ilk kez görüyorum. "Örgütlenme hakkı versinler yeter" diyor... 
     Bugün ilk durağım Adana, önümüzdeki günlerde size 13 ilden sesleneceğim. Anlayacağınız beni ekonomi sayfalarında bir süre göremeyeceksiniz ama konumuz tamamen ekonomi 
     Ekonomi krize bulanmış, Çukurova dert ekip yoksulluk biçiyor. Sorumluluğumun bilincindeyim, gün gelecek o şik yetleri tek tek ele alacağım. 
     Neleri mi 
     Adana Belediyesi’nin hafif raylı sistem ihalesinde 200 milyon dolar haksız bedel ödediğini iddia eden TMMOB İnşaat Mühendisleri Odası Adana Şube Başkanı Sadi Sürenkök’ün dosyasını... 
     Niğde Üniversitesi’nde araştırma görevlisi yapılmamak için hakkında sayısız dava açılan öğretim görevlisi Taş Şıhmehmet’in "hayali dava" iddiasının yer aldığı kalın klasörü. 
     "Üretim olmasın, ithalat yapalım deniyor" eleştirisini, benim gibi yarım metreden Devlet Bakanı Kemal Derviş’e de ileten, Adana Seyhan Ziraat Odası İkinci Başkanı Rıfat Kodan’ın feryadını döktüğü satırların içinde yer aldığı çalışmayı... 
     Ama en ilginci yanı başıma kurulan okuyucuydu. Bugüne kadar yakınan çok emniyet görevlisi gördüm ancak platforma çıkıp, konuşanını ilk kez görüyorum. Adını vermiyorum, kendi irademle, ona bir halel gelmesin diye. Emniyette yeniden yapılanma, karakolların vitrin olması gibi duyumlarımı aktarıyorum "Sendika ve örgütlenme hakkı versinler yeter, gerekeni biz yaparız. Yanlış anlaşılmasın grev hakkı değil istediğim" diyor. 
     Adana Türkiye’nin gelir dağılımı yapısı en bozuk ili. 1996 yılında kişi başına gelirin 2928, 1997’de ise 3553 dolar olan Adana’da, depremin ardından belini doğrultamasa da, tasarruflar 1.8 milyar doları buluyor. Gelin görün ki, gelirin dağılımı Türkiye’nin genel dengesinden de bozuk. Nüfusun 5’te 1’i gelirin yüzde 64.5’ini alıyor, Türkiye ortalamasında aynı oran yüzde 54.08. 
     
     İşsizlik birinci sorun 
     Seyhan Oteli’nde kentin ileri gelenleri ile bir araya geldiğimiz yemekte, Adana Sanayi Odası Başkanı Ümit Özgümüş yaşadığımız ekonomik krize ilişkin çarpıcı sayılar veriyor. 1250 üye, 22 bin işçi çıkarmış, esnaf ve tüccarla birlikte işten çıkarılanlar 40 bine ulaşmış. Fiilen kapanan işyeri oranı ilk çeyrekte yüzde 32, ikinci çeyrekte yüzde 29 civarında. Halkbank kredilerinin yüzde 95’i hukuki takipte. 
     Burada bir not düşmek istiyorum. Adana sanayiinin yüzde 25’i Sabancı Topluluğu, yüzde 10’u da Başer Grubu... Özgümüş, Adana sanayiine 1978’den sonra "tek bir çivi çakılmadı" diyenlere pek katılmıyor. 1996 yılında organize sanayide 150 firma kurulduğunu belirtiyor, Başer’in 50 milyon dolarlık yatırımını söylüyor. Ne var ki önce deprem ardından da ekonomik kriz hayatı durdurmakla kalmıyor, aşındırıyor da. 2001’e gelmeyelim, 1999 yılında Doğu Anadolu illerinindeki büyüme oranı yüzde 1.9 olurken, Adana aynı dönemde yüzde 4.8 oranında küçüldü. 
     Ben Adana’nın geriye gittiğini nereden anladım, biliyor musunuz Bir TIR konuğumun, "Tarım kesimi artık günde 2 öğün yemek yeniyor" demesinden... 
     Öğlen gitti geriye kaldı sabah ve akşam. Türkiye gibi, ya sabah ya akşam noktasına geliyorlar, geliyoruz. 
     Ya aydınlık, ya karanlık 
     
     







Medya ve yolsuzluk 


Örnek Müftü 


Bahçeli'nin kişiliği 


Adana işsiz kaldı 


Ne olacak halimiz 


Duvardaki bakan posteri 


Çileyi çocuklar çekiyor 


Dış destek nasıl sağlanır 


Dolar ve kumpanya’ 


11 vahşi darbe 


Rantçı düzenin sonbaharı 


Hükümet itibar kazanmadan, TL itibar kazanmaz 


Sırada kim var 


Ecevit’in tedbirleri işe yaramaz’ 


Günde iki öğün yemek 


</TEXT>
</DOC>
