<DOC>
<DOCNO> 36532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/yasam/yas04.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Buyurun dostlar buyurun şifalı otlar sofrasına 
</HEADLINE>
<TEXT>

İlaç gibi görülmüyor, sofralara lezzet, vücutlara şifa katıyorlar... Bu gerçeği bilim adamları da destekliyor. Ancak otların tek başına’ mucize sayılmasından yakınan uzmanlar, "Bitkiler doktor gözetiminde, tıbbı tedaviyle birlikte kullanılmalı" diyor 
     Doğanın gizli reçetesi 
Pervin Metin 

     Bilim adamları, kocakarı ilacı’ diye de tabir edilen bitkilerin faydalı olduğuna inanıyor ancak doktor gözetiminde ve tıbbi tedavinin yanı sıra kullanılması gerektiğinin altını çiziyor. İÜ Eczacılık Fakültesi Farmakognozi Anabilim Dalı öğretim görevlisi Prof. Dr. Nurhayat Sütlüpınar da bu konuda "Dünya Sağlık Örgütü’nün WHO araştırmasında dünya nüfusunun yüzde 80’inin otların gücüne inandığı ortaya çıktı. Amerika’da reçetelenmiş ilaçların yüzde 25’i doğal ürünler. İnsanlığın doğaya yönelmeye başlamasının en önemli nedeni ilaçların pahalı olması ve tam iyileşme sağlayamaması" diye konuşuyor. 
     
     Güvenilir otlar kullanılmalı 
     Uzmanlar, otlarla sağlıklı yaşam sürdürmeyi ilke edinenlerin dikkat etmesi gereken noktalar olduğunu vurguluyor. Piyasalardaki bitkilerin 5 karışımı geçmemesi gerekirken 20 karışımlı ilaçlara rastlamak mümkün. Tedavi için güvenilirliği ispatlanmış ürünlerin kullanılması ise şart. Bu durumda en büyük görev, kendi başının çaresine bakmayı tercih edenlerin sığındığı aktarlara düşüyor. Aktarlar, 16’ncı yüzyıldan beri süren çekiciliklerini, bugün de koruyorlar. Çoğu bilgisizlikle suçlansa da baba mesleği’ diye başladıkları aktarlıkta uzmanlaştıklarını savunuyor. 
     
     Afyon’un Lokman Anası’ 
     Havasına, suyuna bir de her derde deva otlarına... Türkiye’yi karış karış dolaşıp, en güzel otu aramak için yollara düştüğünde belki de aklına bu düşünce çöreklenmişti. Çocukluğundan beri bitkilere karşı duyduğu ilgisi onu 50’sinden sonra ayaklandırdı... Hayatın özünü bitkiler saklıyordu o halde bulup çıkarmalıydı. Her sene mayıs ayında papatya ile başlayıp, kuşburnuyla son verdi bitki avcılığına... 59 yaşındaki Tülay Oruçoğlu, yaklaşık 10 yıldır Türkiye’nin dağlarını tepelerini arşınlayıp bitki topluyor. Afyon’un Lokman Anası’, topladığı otları, Oruçoğlu Termal Tesisleri’nde otların gücüne inananlara sunuyor. 
     
     Zehirli bitki kötü kokar 
     Ve Lokman Ana’ şöyle konuşuyor "Eşimle İngiltere, Fransa ve Almanya’ya gidip işin tekniğini öğrendik. Sonra sıyısız kitap okudum. Ardından İstanbul Üniversitesi Eczacılık Fakültesi’nden Prof. Dr. Turan Baytap’tan kurs aldım. Merakımı bilimsel temellere oturttuktan sonra Türkiye’yi dolaşmaya başladım. Her otu kendi ellerimle toplarım. Önceleri tek gittiğimde olurdu. Şimdi 10 kişilik grupla çalışıyorum." 
     
Babam kanserken ben de ot aradım’Bir bilim kadını, Prof. Dr. Nergis Yüzbaşıoğlu da bitkilerin insanlar üzerindeki olumlu etkisini deneyimleriyle onaylıyor 
     Doğanın en doğal’ ürünlerinin faydasını bilim adamları da reddetmiyor. İÜ Tıbbi Ekoloji ve Hidroklimatoloji Anabilim Dalı öğretim üÜyesi Prof. Dr. Nergis Yüzbaşıoğlu, otların yararlarının sınırsız olduğunu savunuyor. Ona göre yaşam süresinin uzaması ve kronik hastalıkların artması insanları bitkilere yöneltiyor... İşte Yüzbaşıoğlu için birinci derecede doğal’ ilaçların önemi... 
     
Sizin ilaç yerine otları tercih ettiğiniz oldu mu 
     Babam kansere yakalandığında ben bile aktarları dolaşıp ot toplamıştım. Kaynatıp içirdim. Acılarını dindirir, başka şekilde etkiler diye. Elbette ki kesin tedavi olduğunu düşünmedim. Yüzyıllardır nane, ıhlamur, meyan kökü kullanılır. Bunlar boşuna değil. 
     
Doğaya dönüşün nedeni sizce mevcut ilaçların yetersizliği mi 
     Tıbbi ilaçlar her zaman işe yarar ancak kronik hastalıkları yok edemediği için alternatif yöntemler deneniyor. Otların kullanılması için tanı kesin olmalı. Üstelik bazılarının zararı da var. O nedenle bu konu üzerinde bilimsel olarak çalışılmalı. Uzmanlardan yardım alınmalı. 
     
Otların doğru kullanımı için adres olarak gösterebileceğiniz uzmanlar var mı 
     Maalesef yok. Vatandaşlar, doktorların kapısını çalıp otların yararlarıyla ilgili deneylerini, gözlemlerini aktarsa belki onlar da ilgilenir. Bu bitkileri reddetmenin mantığı yok. İşe yaradığını söyleyen bu kadar insan varsa dikkate alınmalı. 
     
Keyifle yiyip içerek hastalıktan kurtulun      YORGUNLUK GİDERMEK İÇİN 
     ONOPORDUM ACANTHİUM Türkçe Kangal, Eşek dikeni 
     Erzurum, Bingöl, Muş, Gümüşhane ve Konya’da yetişir 
     
     Kangallı mevsim salatası 
     Malzeme 
     250 gram genç dönemde toplanmış bitki, 
     2 orta boy domates, 
     2 orta boy soğan, 
     2 adet sivribiber, 
     Yarım fincan zeytinyağı, 
     1 adet limon, 
     1 çorba kaşığı sirke, 
     Baharat. 
     
     Hazırlanışı Bitkinin yaprakları ayrıldıktan sonra gövdesi soyulur ve doğranır. Domatesler, soğan ve biber doğrandıktan sonra bir tabakta karıştırılır. Üzerine zeytinyağı, limon ve baharat eklenip tekrar karıştırılır. Servise sunulur. 
     Isırgan otu ve hakiki papatya da kullanılabilir. Bunların 50-100 gramlık paket fiyatı 2 milyon lira 
     
     ZAYIFLAMAK İSTEYENLERE 
     CONVOLVULUS ARVENSİS Türkçe Tarla sarmaşığı, çit sarmaşığı 
     Kütahya, Bursa, Kırşehir, Amasya ve Elazığ’da yetişir 
     
     Sarmaşık böreği 
     Malzeme 
     Bir kilogram yufka, 
     500 gram sarmaşık, 
     Normal büyüklükte 2 baş soğan, 
     2 çay kaşığı karabiber, 
     50 gram margarin, 
     Yarım çay bardağı ayçiçek yağı. 
     
     Hazırlanışı Bitkinin yaprak ve gövdeleri yıkanır. Soğan ayçiçek yağı ile pembeleştirilir, salça ilave edilir. Doğranan sarmaşık da eklenerek karıştırılır, hafif ateşte solması sağlanır ve bir süre sonra ateşten alınır. Bu şekilde soğutularak yufkalar arasına küçük dilimler halinde konur. Daha sonra sac üzerinde kızartılır. 
     
     MERCURİALİS ANNUA Türkçe Fransız otu, fesleğen 
     Edirne, Kırklareli, Bartın, Isparta ve Antalya’da yetişiyor 
     
     Fesleğen yemeği 
     Malzeme 
     750 gram bitki yaprağı, 
     500 gram yoğurt, 
     200 gram tereyağı, 
     200 gram kıyma, 
     200 gram pirinç, 
     3-4 diş sarmısak, 
     1 çorba kaşığı salça, 
     1 adet orta boy kuru soğan, 
     Tuz, baharat. 
     
     Hazırlanışı Yapraklar doğrandıktan sonra 10-15 dakika haşlanır ve suyu süzülür. Ayrı bir tencerede soğan pembeleştirilir. Bu karışıma salça ve kıyma eklenir. Yapraklar katılıp kavrulur. Yarım litre kaynar su ve pirinç ilave edilerek kısık ateşte pişmeye bırakılır. Üzerine sarmısaklı yoğurt dökülerek servis yapılır. 
     Kara hindiba ve ısırgan otu da kullanılabilir. 50 gramı 5 milyon lira 
     
     AĞRI KESİCİLER 
     GLYCYRRHİZA GLABRA Türkçe Meyan kökü, Meyan otu 
     Giresun, Kırıkkale, Nevşehir ve Bingöl’de yetişiyor 
     
     Çay 
     Malzeme 2 avuç meyan kökü, 6 su bardağı su. 
     
     Hazırlanışı Tencereye 6 bardak su konur, içine ezilmiş meyan kökleri bir tülbentle sarılı olarak atılır ve yarım saat beklenir. Bu sırada tülbent aşağı yukarı sallanır. Böbrekleri kum ve taş yapanlara aç karnına 1 bardak içirilir. 
     
     Mıhlama 
     Malzeme 750 gram taze iri yapraklı iri sinir otu, 100 gram margarin, 
     4 adet yufka, 2 adet orta boy soğan, 1 limon, Yeterince baharat ve tuz. 
     
     Hazırlanışı Yapraklar yıkanır, temizlendikten sonra ince ince doğranır. Sıcak suda 10-15 dakika haşlanır, suyu süzülerek ayrı bir kaba alınır. Bir başka tencerede eritilmiş yağ üzerine doğranmış soğan eklenip pembeleşmesi beklenir. Bunun içerisine haşlanan yapraklar, tuz ve su ilave edilerek 10 dakika pişirilir. Üzerine 4 adet yumurta kırılır ve pişene kadar ateşte tutulur. İsteğe göre limon sıkılabilir. 
     Bitkinin 50-100 gramlık paket fiyatı 3 ile 6 milyon lira arasında değişiyor 
     
     KANSERE KARŞI 
     VİSCUM ALBUM Türkçe Ökse otu, Gökçe otu, Gökçe, Gövelek 
     Edirne, İzmir, Uşak, Niğde ve Tunceli’de yetişiyor. 
     
     Çay 
     Malzeme 1 litre su, 
     2 çorba kaşığı 
     kurutulmuş ökse otu, 
     1 dilim limon, 
     tatlandırıcı olarak şeker. 
     
     Hazırlanışı Kaynatılan 1 litre suyun bir kısmı demliğe konan kurutulmuş bitkinin üzerine eklenir. 5-10 dakika demlenir, servis sırasında isteğe göre şeker ve limon katılarak tüketilir. 
     
     Gökçe suyu 
     Malzeme 2 çorba kaşığı bitki yaprağı, 1 litre su, 1 çorba kaşığı bal. 
     Hazırlanışı Yapraklar meyveler olmadan önce toplanıp havadar ve gölgeli bir yerde kurutulur. Kullanılacağı zaman belirtilen miktar soğuk su içinde 2-3 saat kadar tutulur. Elde edilen sıvı bir bardağa doldurulur ve bal karıştırılarak içilir. Bitkinin olgun meyveleri de lapa haline getirilerek romatizmalı yerlere sarılmaktadır. 
     Bitkinin 50-100 gramlık paket fiyatı 6 ile 10 milyon arası değişiyor 
     
     YARIN 

</TEXT>
</DOC>
