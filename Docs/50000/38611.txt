<DOC>
<DOCNO> 38611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/son/sondun22.html </URL>
<DATE> 2001/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin AİDS salgınıyla karşı karşıya... 
</HEADLINE>
<TEXT>

     Çin, ciddi bir AİDS salgınıyla karşı karşıya bulunduğunu bildirdi. 
     Sağlık Bakanı Yardımcısı Yin Dakui, basın toplantısında, ''diğer ülkeler gibi Çin'in de ciddi bir AIDS salgınıyla karşı karşıya bulunduğunu'' söyledi. Bakan Yardımcısı, AIDS'e neden olan HIV vakalarının, bir yılda 3'te 2 oranında arttığını belirtti. Sağlık Bakanlığı'ndan yapılan açıklamada da, HIV virüsü bulaşanların sayısının, bu yılın ilk yarısında yüzde 67.4 oranında arttığı bildirildi. 
     Açıklamada, Çin'in ilk AIDS vakasını bildirdiği 1985'ten bu yana,HIV virüsü taşıyanların sayısının geçen Haziran'a kadar çok arttığı kaydedildi. Çin basınında bu yılın başında yer alan haberlerde, AIDS vakaların, ülkenin kuzeyindeki Hennan bölgesinde en çok görüldüğü yazılmıştı. Çinli sağlık uzmanları, gezici kan bankalarının Henan bölgesindeki köylerde hastalığın yayılmasına neden olduğunu belirterek, bu bankaların, hastalığın ülkenin diğer bölgelerine yayılmasında rol oynayıp oynamadığını araştıracaklarını bildirdiler. Çin ayrıca, bu hastalıkla mücadele için her yıl 12 milyon dolar harcayacağını açıkladı. Ancak, Çin'in belirttiği rakamın bu hastalıkla mücadele için toplam miktardan çok az olduğu belirtiliyor. BM ise, Çin'i, bu konuda kararlı hareket etmediği takdirde HIV AIDS vakalarının 2010 yılına kadar 10 milyonu bulacağı yolunda uyarıyor. 







</TEXT>
</DOC>
