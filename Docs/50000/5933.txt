<DOC>
<DOCNO> 5933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/son/soneko07.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Erçel'den para politikası açıklaması 
</HEADLINE>
<TEXT>

     Merkez Bankası Başkanı Gazi Erçel, Net İç Varlıklar NİV tavanı ve Net Uluslararası Rezerv NUR tabanı rakamlarının, IMF'yle verilen ek niyet mektubu ile yeniden düzenlenmesiyle ortaya çıkan para politikasına açıklık getirdi. 
     Erçel, sermaye girişlerinin olası enflasyonist etkilerini, aktif bir Net İç Varlıklar politikasıyla engelleyeceklerini bildirdi. Merkez Bankası'nın aktif bir politika izlemesinin, para piyasası faiz oranları üzerindeki etkisini artırdığını kaydeden Erçel, bu etkinin, "kur politikası veri iken" enflasyon hedefi doğrultusunda kullanılacağını açıkladı.Gazi Erçel, gelecek dönemde uygulanacak para politikasına açıklık getirdi. 2001 yılıyla birlikte Net İç Varlıklar üzerindeki referans bandının kaldırılmasının, Merkez Bankası'nın para piyasası faiz oranları üzerindeki etkisini hissedilir biçimde artırdığını belirten Erçel, bugüne kadar geçen sürede para politikası uygulamasının başarıyla yürütüldüğünü anlattı. 
     Ocak ayı boyunca Merkez Bankası rezervlerinin hızlı bir artış eğilimine girdiği ve 5 Şubat 2001 itibariyle 25.6 milyar dolara yükseldiğini vurgulayan Erçel, IMF'den sağlanan ek rezerv kolaylığının bu günlerde hesaplara girecek 1.4 milyar dolarlık kısmı da dikkate alındığında rezervlerin kriz öncesi seviyesinin üzerine çıkacağını kaydetti. Erçel, uluslararası rezervlerde ortaya çıkan bu artışın bir yansıması olarak net İç Varlıklar büyüklüğünün de hızla azaldığını ve Ocak ayı hedef seviyesinin oldukça altına inerek eksi 316 trilyon lira düzeyinde gerçekleştiğini vurguladı.Erçel, bu gelişmeler sonucu para piyasası faiz oranlarının düşerek dar bir band içerisinde seyretmeye başladığını, ancak Kasım ayı sonrası hızla artan risk priminin etkisiyle birincil ve ikincil piyasalarda faiz oranlarının hala yüksek seviyelerde bulunduğunu belirtti. 
     Bundan sonraki dönemde de para politikası uygulamasının bu esaslar çerçevesinde sürdürüleceğine belirten Erçel, Net İç Varlıklar büyüklüğünün, öngörülenden daha yüksek gerçekleşen rezerv girişleri nedeniyle hızla düşmesinin, bu büyüklükle ilgili daha önce açıklanan hedef tavan rakamlarının işlevselliklerini yitirmesine yol açtığını bildirdi. 
     Erçel, bu nedenle para politikasının piyasalar tarafından rahatlıkla öngörülebilmesi için Net İç Varlıklar hedef büyüklüklerinin, bugün için ulaşılan seviye dikkate alınarak, Ocak ayını izleyen dönem için aşağıya doğru revize edildiğini, buna uygun olarak Net Uluslararası Rezerv taban rakamlarının da artırılarak yeniden belirlendiğini belirtti. Erçel, özellikle net iç varlıklarda gerçekleşen rakamlar ile üst sınır arasındaki marjın açılmasının Merkez Bankası'nın günlük likidite yönetimi çerçevesinde bu marjın ne kadaranı kullanabileceğinin bankalar tarafından tahminini zorlaştırdığını, bu nedenle yeni değerlerin uygulamayı daha kolaylaştırdığını söyledi. 
     Merkez Bankası'nın Net İç Varlıklar büyüklüğünde belirlenen yeni tavan rakamlarını referans alarak likidite politikasını yönlendireceğini belirten Erçel, yeni para politikasıyla ilgili olarak şu noktaların altını çizdi "-Bu doğrultuda para tabanı büyüklüğü de yakından izlenmeye devam edilecek olup, sermaye girişlerinin olası enflasyonist etkileri, aktif bir Net İç Varlıklar politikası ile engellenecektir.-Net İç Varlıklar büyüklüğü üzerinde aktif bir politika izlememiz, yukarıda da belirtildiği üzere para piyasası faiz oranları üzerinde Merkez Bankası'nın etkisini artırmaktadır. Bu etki, kur politikamız veri iken, enflasyon hedefi doğrultusunda kullanılmaya devam edecektir.-Net iç varlıklarla ilgili limitlerin uygulanmasında mart ayı başındaki Kurban Bayramı'ndaki ek likidite talepleri ayrıca dikkate alınacaktır. Tasarruf Mevduatı Sigorta Fonu'ndaki bankalarda oluşabilecek ani likidite ihtiyaçları ise, sisteme ek likidite vermeden ve mevcut likidite bu bankalara yönlendirilerek karşılanacaktır. 
     Öte yandan, faizler üzerindeki etkimizin enflasyon hedefi doğrultusunda, etkin bir şekilde kullanılabilmesinin bir şartı piyasalarda oluşan faiz oranlarının, yapısal nedenlerden kaynaklanan katılıklar içermemesidir. Bu anlamda kamu bankalarının borçlanma piyasalarını etkin olarak kullanmalarının sağlanması ve değişen piyasa koşullarına tepkilerinin hızlandırılması önem kazanmaktadır."Erçel, üç yıllık bir perspektif içinde bakıldığında enflasyon ile mücadele programında, şimdiden önemli kazanımlara ulaşıldığını, enflasyon rakamının uzun bir dönem sonunda ilk defa bu seviyelere indiğini vurguladı. Enflasyondaki düşüş eğiliminin önümüzdeki aylarda da süreceğini savunan Erçel, bu doğrultuda, Merkez Bankası'nın, uyguladığı politikalarla, programa en üst seviyede olan katkısının devam edeceğini belirtti." 




</TEXT>
</DOC>
