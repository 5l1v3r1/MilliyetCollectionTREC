<DOC>
<DOCNO> 34421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/son/sondun03.html </URL>
<DATE> 2001/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Jennifer Lopez şimdi de 'Külkedisi' oluyor 
</HEADLINE>
<TEXT>

     Beyazperde ve müziğin ünlü ismi Jennifer Lopez, yeni filminde ''modern külkedisi'' rolünde seyirciyi selamlayacak. 
     Lopez, ''Chambermaid'Ç adlı romantik komedide çalıştığı lüks otelde yakışıklı bir prense aşık olan oda hizmetçisini canlandıracak. 
     Internetteki ''popcorn'' ve ''mrshowbiz'' sitelerinde yer alan habere göre, Jennifer Lopez, yeni filminde ''beyaz atlı prensin'' yolunu gözleyecek. 
     Halen görüşmelerine devam ettiği projeye imza atmak için ''hevesli görünen'' Latin yıldız, filmde lüks bir otelin kat hizmetçisi rolünü üstlenecek. Hayatını yoğun bir şekilde çalışarak sürdürürken sık sık hayallere dalan Lopez, günün birinde müşteri olarak gelen İngiliz prensle tanışıp aşık olacak. 
     Herşey güzel bir şekilde devam ederken aniden kızın ''saraydan geceyarısı kaçan külkedisi gibi'' işi bırakıp ortadan kaybolması üzerine prens, Lopez'in peşine düşecek ve onu yeniden bulmaya çalışacak. 
     John Hughes'un yapımcılığını üstleneceği filmin 2002 yılının kış aylarına kadar çekimlerine başlanması ise imkansız gibi gözüküyor. Çünkü, Lopez'in önümüzdeki günlerdeki ''yoğun takviminde'', ünlü aktör Ben Affleck ile rol alacağı ''Gigli'' adlı yapım, ''Taking Lives'' adlı macera filmi ve Danny Boyle'un yöneteceği ''Tick Tock'' adlı korku filmi de bulunuyor. 
     Lopez, şu günlerde ''J.Lo'' adlı son albümünü tanıtacağı NBC televizyonundaki özel program üzerinde çalışmalarını sürdürüyor. 






</TEXT>
</DOC>
