<DOC>
<DOCNO> 36817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/spor/spo10.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
JONES’A İKİNCİ ONUR 
</HEADLINE>
<TEXT>

Bayanlar 100 metrede büyük hayal kırıklığı yaşayan, ancak 200’deki altınıyla teselli bulan süper atlet, ABD bayrak takımı ile Edmonton’da ikinci altınına uzandı 
     ABD şampiyon 
     KANADA’NIN Edmonton kentindeki Dünya Atletizm Şampiyonası’nda, bayanların en hızlı ismi Marion Jones, 200 metreden sonra 4 x 100 metredeki başarısıyla ikinci altınını yakaladı. Kelli White, Chryste Gaines, Inger Miller ve Marion Jones’dan oluşan ABD takımı, 41.71 ile bayanlarda zirveye çıktı. Almanya, 42.32 ile ikinci sırayı alırken, Fransa da 42.39 ile üçüncü oldu. Bayanlar disk atmada Rus Natalya Sadova, 68.57 metre ile yılın en iyi derecesini yaptı ve şampiyon oldu. 
     
     Büyük sürpriz 
     ERKEKLER 4 x 100 metrenin büyük favorisi ABD, elemelerdeki hatasıyla diskalifiye oldu. Jon Drummond, Mickey Grimes, Dennis Mitchell, Joshua J.Johnson’dan oluşan ABD, bayrak değişiminde hata yaptı. Almanya da aynı seride diskalifiye edildi. 4 x 400 seçmelerinde Jerome Yougn, Andrew Pierce, Leonard Byrd, Derrick Brew’den oluşan ABD erkek ekibi 3.00.07, Demetria Washington, Michelle Collins, Mikele Barber, Suziann Reid’li ABD bayan takımı 3.21.97 ile en iyi dereceyi yaptılar. 
     
     Pedroso 4. kez 
     ERKEKLER 50 kilometre yürüyüşte, Polonyalı Robert Korzeniowski, 3 saat 42 dakika 8 saniyeyle yılın en iyi derecesini yaparak birinci geldi. Erkekler uzun atlamada da Kübalı Ivan Pedroso, 8.40 metrelik atlayışıyla altın madalyanın sahibi olurken, üst üste dördüncü Dünya şampiyonluğunu kazandı. Bayanlar 5000 metrede Rus Olga Yegorova, 15.03.39 ile zirveye çıktı. Bayanlar 100 metre engellide de ABD’li Anjanette Kirkland, 12.42 saniyeyle birinci sırayı aldı. 
     
MADALYA DURUMU  ALTIN GÜMÜŞ BRONZ TOPLAM 1. ABD 7 5 5 17 2. Rusya 6 7 4 17 3. Kenya 3 2 1 6 4. Küba 3 1 2 6 5. Almanya 2 3 1 6 6. Etyopya 2 2 4 8 7. Polonya 2 0 2 4 8. B.Rusya 1 3 0 4 9. İtalya 1 1 2 4 10. Yunanistan 1 1 1 3      



 SPOR 




























</TEXT>
</DOC>
