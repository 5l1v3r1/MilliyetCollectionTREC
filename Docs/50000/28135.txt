<DOC>
<DOCNO> 28135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/ekonomi/eko03.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Türk dolar milyarderleri 
</HEADLINE>
<TEXT>

Forbes dergisi, dünyadaki dolar milyarderlerini açıkladı. 538 milyarderin arasında beş Türk var Mehmet Emin Karamehmet, Sakıp Sabancı, Rahmi Koç, Ferit Şahenk ve Kemal Uzan 
     NEVSAL ELEVLİ Londra 

     ABD’de birçok yayın organının sahibi olan Forbes Global dergisi tarafından her yıl yapılan dolar milyarderleri listesinde 538 milyarder arasında beş Türk işadamı da yer aldı. 
     Forbes Global dergisinin 15’inci kez yaptığı listede Mehmet Emin Karamehmet 3.7 milyar dolarlık servetiyle 109’uncu sırada yer alarak listedeki Türk zenginlerinin birincisi oldu. Microsoft’un patronu Bill Gates ise bu yıl da dünyada birinciliği 58.7 milyar dolarlık servetiyle kimseye kaptırmadı. 
     Sakıp Sabancı 3.5 milyar dolarlık servetiyle 116’ıncı sırada. Rahmi Koç 2.5 milyar dolarlık servetiyle 182’inci, Ferit Şahenk 2 milyar dolarla 234’üncü ve Kemal Uzan da 1.6 milyar dolarlık servetiyle 312. sırada yer aldı. 
     Forbes’in geçen yılki sıralamasında dört Türk yer almıştı. Karamehmet 29. sıradan, Sakıp Sabancı 53. sıradan, Koç 88. sıradan, bu yıl listeye giren Ferit Şahenk’in babası Ayhan Şahenk ise 133. sıradan listeye girmişti. Bu yıl listeye Kemal Uzan beşinci Türk milyarder olarak eklenmiş oldu. 
     Forbes Global dergisi bu kişilerin sahip olduğu şirketlerin aile şirketi’ olduğunu da belirtirken, Türkiye’de yaşanan ekonomik kriz ve devalüasyonun Türk zenginlerini dolar bazında geri sıralara ittiğini vurguladı. 
     
     1,7 trilyon dolarları var 
     Forbes Global, 538 dolar milyarderinin servetlerinin toplamının 1.7 trilyon dolar olduğunu belirterek, bu rakamın Fransa’nın GSMH’sinin üzerinde olduğunu söyledi. Listedeki 538 kişinin ortalama serveti 3.2 milyar dolar iken yaş ortalamaları ise 62. 
     Dünyada en çok dolar milyarderi olan ülke ise 271 milyarderle ABD. Listenin ilk beş sırasında da Amerikalı zenginler yer alıyor. 
     
     Gates açık farkla... 
     45 yaşındaki Bill Gates son 7 yıldır olduğu gibi bu yıl da 58.7 milyar dolarlık servetiyle birinci geldi. Dergi, Gates’in geçen senelere göre servetinden yaklaşık 4 milyar dolar kaybetmekle birlikte, diğer zenginlere açık fark attığını da yazdı. 
     Listede ikinci milyarder, finans sektöründeki yatırımlarıyla 32.3 milyar dolarlık servete sahip olan Edward Buffett. Onu, 30.4 milyar dolar ile Gates’in ortağı Paul Allen ve 26 milyar dolarlık servetin sahibi Joseph Ellison takip etti. 
     Türk işadamlarının giremediği ilk 50’de 25 Amerikalı, 3 Alman, 2 Suudi Arabistanlı, 1 Kanadalı, 3 İsveçli, 2 İsviçreli, 3 Fransız, 1 Meksikalı, 2 Japon, 2 İtalyan, 2 Hong Kong’lu, 1 Hintli, 1 İspanyol ve 2 İngiliz yer aldı. 
     37 kadın dolar milyarderi ise, 538 kişilik listenin çok ufak bir bölümünü oluşturdu. Amerikalı marketler zinciri WalMart’ın sahibi Sam Walton’ın mirasçıları Alice ve Helen Walton dünyanın en zengin kadınları arasında yer alırken, ikinci sırayı Almanya’dan, BMW şirketinin sahiplerinden Joanna Quandt aldı. 
     
Türk dolar milyarderleri Milyar dolar Kişi Sıralamadaki yeri Serveti Mehmet Emin Karamehmet 109 3,7 Sakıp Sabancı 116 3,5 Rahmi Koç 182 2,5 Ferit Şahenk 234 2.0 Kemal Uzan 312 1,6      
     
Bill Gates, yedi yıldır ilk sırada Milyar dolar Bill Gates 1 58.7 Edward Buffet 2 32,3 Paul Allen 3 30,4 Joseph Ellison 4 26,0 Karl Albercht 5 25.0 Alweleed Bin Talal 6 20,0 Jim C Walton 7 18,8 John T. Walton 8 18,7 S. Robson Walton 9 18,6 Alice L. Walton 10 18,5      
     
     Dünyada 538 dolar milyarderi var 
     Servetinde geçen yıla göre 4 milyar dolar azalma olan 45 yaşındaki Bill Gates son yedi yıldır liste başı. 
     Listede 37 kadın dolar milyarderi var. Wal-Mart'ın sahibi Sam Walton'ın mirasçıları Alice ve Helen Walton dünyanın en zengin kadınları 
     538 dolar milyarderinin servetlerinin toplamı 1.7 trilyon dolar. 
     Asya'nın en zengin kadını Hong Kong'lu emlakçı Nina Wiang oldu. İsveçli Antonia Johnson, bu yıl ilk kez girdiği listede ülkesinin tek milyarder kadını olma ünvanını da kazandı. 
     Kriz, geçen yılın sıralamasını altüst etti. 14 Japon milyarder liste dışı kaldı. 
     Listedeki 538 kişinin yaş ortalaması 62 
     Listeye bu yıl ilk kez giren 50 kişinin dördü Rusya'nın yeni zenginleri oldu. 
     10 yeni dolar milyarderi ile İtalya, listeye en çok isim kazandıran ülke oldu. Bu isimler arasında Giorgio Armani ve Miuccia Prada da var. 
     Zenginlikleriyle ünlü Arap şeyhlerinden Suudi Arabistan Prensi Alwaleed Bin Talal Alsaud 20 milyar dolarlık bir servetiyle altıncı sırada yeraldı 
     



 EKONOMİ 
























</TEXT>
</DOC>
