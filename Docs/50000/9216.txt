<DOC>
<DOCNO> 9216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/son/soneko10.html </URL>
<DATE> 2001/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası bayram sonrasını bekliyor 
</HEADLINE>
<TEXT>

     Dünya Bankası Türkiye Temsilcisi Ajay Chhibber, Türkiye ekonomisinde şimdiden bazı düzelmelerin görüldüğünü belirterek, bu gelişmelerin devam edeceğini söyledi. 
     Chhibber, Hazine Müsteşarlığı'nda düzenlenen, Dünya Bankası ve ilgili kuruluşların işbirliği ile düzenlenen ''Karayolları Trafik Güvenliği '' seminerinin çıkışında gazetecilerin sorularını yanıtladı. Chhibber, gazetecilerin ''piyasalar ne zaman dengeye oturur'' şeklindeki sorusuna, ''şimdiden bazı düzelmelerin olduğunu düşünüyorum. Maliyetin ne olacağı ve piyasaların nasıl tepki vereceğini şimdiden öngörmek güç. Önümüzdeki günlerde Türkiye ekonomisinde gelişmeler devam edecek. Bayram dönemine giriliyor. 
     Bayram sonrasında nasıl bir gelişme yaşanacağını birlikte göreceğiz'' dedi. 




</TEXT>
</DOC>
