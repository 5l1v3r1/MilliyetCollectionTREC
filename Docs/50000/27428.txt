<DOC>
<DOCNO> 27428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/yasam/yas02.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamilenin düşmanı mikrodalga fırın 
</HEADLINE>
<TEXT>

Evinde mikrodalga fırın kullanan hamilelerde düşük’ riski çok yüksek 
     NEVSAL ELEVLİ Londra 

     Amerika’da yapılan bir araştırma, elektromanyetik fırınların yarattığı manyetik alanın hamile kadınların düşük yapmasına neden oldğunu ortaya koydu. 
     Dr. De - Kun Li ve ekibince açıklanan bulgulara göre, elektromanyetik dalgalarla çalışan aletlerin, 10 haftadan daha az süredir hamile olan kadınlarda düşük olasılığını 6 kat artırıyor. 
     Dr. Li’nin San Fransisco’da binin üzerinde hamile kadında yaptığı araştırmada 159 hamile kadından 132’sinin düşük yaptığı ve düşük yapanların yüksek manyetik alanlarda daha çok zaman geçirenler olduğu ortaya çıktı. Raporda, gelişmekte olan cenin hücrelerinin elektromanyetik dalgalara karşı hassas oldukları ve dalgaların hücrelerde iletişimi zedelediği de kaydedildi. 
     Dr. Li, hamile kadınları yüksek manyetik dalgalarla çalışan aletlerden uzak durmaları için uyararak şunları söyledi "Mikrodalga fırınlar, saç kurutma makineleri ve elektrikle işleyen trenlerden uzak durun. Mikrodalga fırını kullanırken hamile kadının mutlaka mutfaktan başka bir odaya geçmesi gerekiyor." 
     
İşte evdeki Çernobiller’      Elektrikli aletlerin yaydığı manyetik dalgalar, mikro - tesla’ MT adı verilen radyasyon ölçüm birimine göre değerlendiriyor. Bilim adamları, her evde kullanılan ve manyetik dalgalar açısından risk taşıyan aletleri de şöyle sıralıyor... 
     
Risk taşıyan aletler Mikrodalga fırınlar 1.66 Elektrikli konserve açacağı 1.33 El mikseri 0.97 Çamaşır makinesi 0.96 Eletrikli traş bıçağı 0.84 Bulaşık makinesi 0.80 Elektrik süpürgesi 0.78 Elekrikli duşlar 0.44 Akvaryumu dolduran pompalar 0.32 Kurutma makineleri 0.34 Kasetçalarlar 0.24 Pervaneli ısıtıcılar 0.22 Elektrikli bıçaklar 0.12 Hifi sistemler 0.08 Buzdolabı 0.04 Buzluklar 0.04      



 YAŞAM 























</TEXT>
</DOC>
