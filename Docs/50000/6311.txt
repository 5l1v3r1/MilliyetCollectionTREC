<DOC>
<DOCNO> 6311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/09/son/sonspo09.html </URL>
<DATE> 2001/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli "Finali anlamı olan bir yerde oynamak istiyoruz" 
</HEADLINE>
<TEXT>

     Fenerbahçe, 11 Şubat Pazar günü Gençlerbirliği ile yapacağı maçın hazırlıklarını, bugünkü antrenmanla sürdürdü. 
     Samandıra Tesisleri'nde, teknik direktör Mustafa Denizli yönetiminde yapılan ve yaklaşık 1.5 saat süren antrenmanda sarı-lacivertli futbolcular, koşu ve pas çalışmasının ardından yarım alanda çift kale maç yaptı. 
     Sarı-lacivertlilerin bugünkü antrenmanında, Zoran Mirkoviç ve Serkan takımdan ayrı çalışırken, hafif sakatlıkları bulunan Johnson ve Ogün, idmana katılmadı. Salonda çalışan Ogün, daha sonra kulüp doktoru İsmail Başöz ile bir süre görüştü. Fenerbahçe, Gençlerbirliği maçının hazırlıklarını, yarın basına kapalı olarak yapacağı antrenmanla tamamlayacak. Bu arada Fenerbahçe Teknik Direktörü Mustafa Denizli, basınla yaptığı sohbet toplantısında, Türkiye Kupası'nda Beşiktaş ile Gençlerbirliği arasında yapılan maçla ilgili görüşlerini anlatarak, ''Dünkü maç zevkliydi. Her iki takım da çok iyi oynadı'' dedi. Denizli, Türkiye Kupası finalinde Gençlerbirliği ile yapacakları maçı da anlamı olan bir yerde oynamak istediklerini söyledi. 




</TEXT>
</DOC>
