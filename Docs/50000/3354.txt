<DOC>
<DOCNO> 3354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/yazar/theper.html </URL>
<DATE> 2001/01/22/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Gerçek farklı çıktı 
</HEADLINE>
<TEXT>

Dört yıl önce kira sözleşmesi yaptım, sözleşmenin süresi bir yıldı ve bugüne kadar uzayarak geldik. Sözleşmede kira artışlarının yüzde 50 oranında olacağı yazılı. Bu yıla kadar yüzde 50 oranında artış yaptım ancak bu yıl tereddütlüyüm. Yüzde 50 artış yapsam önümüzdeki yıl enflasyon hedefleri tutturulduğunda yaptığım zam yüksek kalacak, daha az zam yapsam sözleşmeye uymamaktan dolayı tahliye tehdidi altında kalacağım. Ne yapmalıyım 
İ.Ö. - Anamur 

     Kira sözleşmelerinde artırım şartı, sözleşme bittikten sonraki bir yıl için geçerlidir. Dolayısı ile sizin düşündüğünüz kiraların artışına sınır getiren yasa çıkmasaydı bile siz yüzde 50 artış ile sınırlı değildiniz. Kira artışınız mevzuata uygun olacaktı. Ancak siz 1997 - 1998 tarihlerinde yüzde 50 zam yapmış olmakla zararda değil k rdasınız, şayet mevzuata uygun zam yapmış olsaydınız yüzde 65 zam yapmanız gerekecekti. Bu nedenle bugüne kadar zararlı çıkmamışsınız. Bugün için 2000 yılında yüzde 25 ve 2001 yılında yüzde 10 zam yaparsanız yine mevzuata uygun davranmış olacaksınız. Sırf kirayı bu zamla yatırmaktan dolayı sizin hakkınızda tahliye talebinde bulunulamayacak ama enflasyon rakamlarının 2000 yılı sonu itibariyle yüzde 50 civarında oluşması nedeni ile kiralayanlar önemli zarara uğradı. Dolayısı ile yapılacak bir yüzde 10’luk zam halinde, kiralayanı tahliye nedeni bulmaya teşvik edebilirsiniz. Enflasyonu yüzde 20 yapacağız deyip yüzde 50 civarında tutturanların, bir kesimin cebinden hovardalık yapmaya ise hiç ama hiç hakları yoktur. 
     Bu hususun mutlaka ama mutlaka gözden geçirilmesi gerekir zira yüzde 50 enflasyonla hiçkimse kirasına yüzde 10’luk zammı kabul etmez, etmeye zorlanamaz. Bu hem hukuk kurallarına, hem de iktisat kurallarına aykırıdır. 
     Görünürde 2000 yılı için yüzde 25 ve 2001 yılı için yüzde 10 zam tamam ama geçen yılki ihtilaflar bu yıl fazlasıyla katlanır. Bunu bilerek hareket etmek gerekir. 
     
     





Şehit Kemal Bey 


Dil, ulusal bilinç ve egemenlik 


Ecevit’in hovardaları 


"Gazetelerin vatanı..." 


Kalkan asil balık 


İki başkanın hikayesi... 


Demirel Paris'e .. 


Fransa kabile midir 


"Türk düşmanları " demekle olmuyor 


ABD'de mühendis başkan yok 


Gerçek farklı çıktı 


Çok kavga, az ekmek, moralimiz felaket 


İzleyici olmayın "sorumlu yurttaş" olun 


</TEXT>
</DOC>
