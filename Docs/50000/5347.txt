<DOC>
<DOCNO> 5347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/son/sonspo04.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Digiturk isteyen tv kanalına dakikası 4 bin dolara maç görüntüsü satacağını açıkladı 
</HEADLINE>
<TEXT>

     DigiTürk-Atlas Yayıncılık ortaklığı, kazandığı Birinci Futbol Ligi naklen yayın ihalesi kapsamında, diğer yayın kuruluşlarına verilecek haber amaçlı görüntüler için belirlediği fiyat tarifesini açıkladı. 
     Digital Platform'dan yapılan yazılı açıklamaya göre, yayıncı kuruluşlar için haber amaçlı görüntü fiyatının dakikasının 4 bin dolar olarak uygulanacağı bildirildi. Açıklamada, şu görüşlere yer verildi 
     ''Haftalık yayınlanacak 9 maçın 3'er dakikalık, toplam 27 dakikalık haber amaçlı görüntü paketinin toplam fiyatı ise 108 bin dolar olacak. Görüntüler, Futbol Federasyonu'nun şartnamede belirlediği koşullara uygun olarak, yayıncı kuruluşlara eşit koşullarda, eş zamanlı ve aynı içerikte olmak kaydıyla gol, penaltı, ofsayt, oyuncu ihraçları, saha ve seyirci olayları, benzeri önemli olaylar , noter huzurunda teslim edilecektir. Canlı yayınlanan maçlara ait haber amaçlı görüntüler, maçın bitiminden itibaren en geç 45 dakika içinde, banda kaydedilen maçlarda ise görüntüler servis merkezine ulaşılmasından itibaren en geç 45 dakika içinde yayıncı kuruluşlara teslim edilecektir. " 
     
     
     



</TEXT>
</DOC>
