<DOC>
<DOCNO> 22306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/21/ekonomi/eko10.html </URL>
<DATE> 2001/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurtuluşumuz bu programda 
</HEADLINE>
<TEXT>

PORTFÖY YAŞAR ERDİNÇ 
     IMF ile bir anlaşma yapıldı ve "niyet mektubu" verdik. Bu 18’inci niyet mektubumuz ve 18’inci defa niyet ediyoruz. Niyet mektubunu ve yeni ulusal programı defalarca okudum. Yeni program ve niyet mektubu program hazırlanırken ve kamuoyuna sunulurken sadece bir hata yapıldı. Herkesin bilinçaltına bu programın bize IMF ve Amerika tarafından zorla dikte ettirildiği kazınmış durumda. Kemal Derviş "Bu program Türkiye’nin programıdır" dese de inandırıcı olamadı. Programı okuyunca görüyorum ki, neden biz madem böyle esaslı bir program hazırlıyoruz da çıkıp kamuoyuna taa baştan şunu demedik 
     "Biz bir program hazırlıyoruz, eğer bu hazırladığımız programı IMF ve Dünya Bankası kabul etmezse, onlardan da para falan istemiyoruz, paralarını başlarına çalsınlar. Bizim kurtuluşumuz bu programda. Eğer Türkiye’nin düzelmesini istiyorlarsa ancak bizim hazırladığımız programı onayladıklarında gerçek niyetlerini göreceğiz" 
     
Köklü çözüm      İlk defa bir program sorunları kökünden çözmeyi kafasına koymuş. Bakın program ne getirdi. Bir milletvekili Vural Akışık’ı arıyor ve kendi beldesindeki Ziraat Bankası şubesinin kapatılmamasını rica ediyor. Akışık’ın cevabı şu "Elbetteki isteklerinizi seve seve yerine getiririm, ama sizin beldedeki şubemiz aylık şu miktarda zarar ediyor, eğer her ay miktarı bankaya yatırırsanız ben de sizin beldenizdeki şubeyi kapatmam." 
     Daha önce bu pozisyonda biri bunu söylemezdi ve o zararı karşılamak için siz vatandaşların cebine müracaat edilirdi, ruhunuz duymazdı. 
     
Hisselerinizi kaptırmayın      Bu hafta dövizde aşağı yönde baskı devam edecek. Bunun temel sebebi de bankaların swap işlemini ucuza getirmek için piyasada döviz kurunu aşağı çekmek istemeleri. Fakat Merkez Bankası doların 1 milyon 100 bin liranın altına düşmesini istemiyor ve ekonomik dengeler açısından haklı da. Faizlerdeki aşağı yöndeki hareket bu hafta da sürer, bu yüzden bonolarınızı tutun. 
     Borsa hızlı çıkış gücüne sahip. Dolayısıyla şimdilik hisselerinizi kaptırmayın, A tipi endeks fonlarda pozisyon almak çok k rlı olabilir, tabii ki normal şartlar altında. 
     



 EKONOMİ 
















</TEXT>
</DOC>
