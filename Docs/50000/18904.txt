<DOC>
<DOCNO> 18904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/siyaset/siy02.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ECEVİT’İN SEMA PİŞKİNSÜT YORUMU 
</HEADLINE>
<TEXT>
İstese konuşurdu’ 
Başbakan Ecevit DSP Kongresi’ndeki rakibesi için "Anadolu halkı ve Meclis’in tepkisini çekti. Bu yüzden konuşmak istemediğini sanıyorumödedi 
     ANKARA Milliyet 

     Başbakan Bülent Ecevit, önceki gün yapılan DSP Kurultayı'nda genel başkan adayı Sema Pişkinsüt'ün konuşturulmadığı iddialarına "Kendisi konuşmaya pek istekli değildi. Birkaç hafta önce yaptığı bir konuşmayla TBMM'den ve halktan tepki almıştı. Kendisi belki de bu tepkiler tekrar yaşanabilir düşüncesiyle konuşmadı. Pişkinsüt, siyaset ve insan anlayışımızdan uzaklaşıyor." dedi. 
     
Tartaklanmadan üzüntü duydum’      Ecevit, Parti Meclisi toplantısının ardından yaptığı açıklamada kurultayın olumlu geçmekle birlikte tatsız olayların da yaşandığını kaydetti. Pişkinsüt'ün oğlu Yücel Pişkinsüt'ün tartaklanması olayından üzüntü duyduğunu belirten Ecevit, "15 bin kişilik salonda 35 bin kişi olunca giriş çıkışlarda itiş kakış oldu" yorumunu yaptı. DSP'nin hiçbir kurultayında adaylığını açıklayanlar için konuşma ihtiyacı duyulmadığını ifade eden Ecevit, şöyle konuştu 
     "Kurultaydan 15 gün önce ilan edilen gündemde böyle bir şey yoktu. Ben de konuşmamı genel başkan adayı olarak yapmadım. Pişkinsüt söyleseydi konuşma isteği yerine getirilirdi. Fakat istemedi." 
     
Kendiliğinden giderim’      Ecevit "Siz de İsmet İnönü'den partiyi, parti içi muhalefetle devraldınız. Muhalefete niçin sıcak bakmıyorsunuz" sorusunu, "Parti içi mücadele ölçü içerisinde kalmalı. Hizipleşmeden uzak kalarak birinci parti olduk" diye yanıtlarken, "Liderliği ne zaman devredeceksiniz" sorusuna da, "Kendiliğinden zamanı gelince olur" karşılığını vermekle yetindi. 
     
Solda birlik olmaz’ Derviş’e yanıt değil      Ecevit, kurultaydaki konuşmasında "solda birlik olmayacağı" yönünde verdiği mesajların Devlet Bakanı Kemal Derviş'e bir yanıt olmadığını ifade ederek, "Ben her zaman yıllardan beri bunu söylerim. Fakat bu Derviş'e yanıt değil" diye konuştu. Ecevit, BDDK eski Başkanı ve DSP eski üyesi Zekeriya Temizel'in kurultaya daveti sorusuna ise "Davet yoluyla üyelik şimdilik görülmedi" yanıtını verirken, eşi Rahşan Ecevit de "Temizel üye değildi" yorumunu yaptı. 
     
Tarihi şaşırdıANKARA MİLLİYET 
     DSP Genel Başkanı Bülent Ecevit ve yeni Parti Meclisi üyeleri dün Anıtkabir'i ziyaret etti. Anıtkabir defterini imzalayan Ecevit yazısında ekonomik programı "ekonomik kurtuluş savaşı" olarak niteledi. Atatürk'ün mozolesine çelenk koyan Ecevit, daha sonra Anıtkabir özel defterini imzalayarak, şunları yazdı Ekonomik kurtuluş savaşımızda da öncümüz, rehberimiz sensin. DSP'nin bugün göreve başlayan Parti Meclisi ve Disiplin Kurulu üyeleri sana sarsılmaz bağlılıklarını sunarlar." Öte yandan Ecevit, Anıtkabir özel defterini imzalarken, dünün tarihi olan 30 Nisan 2001 yerine 30 Mayıs 2001 tarihini attı. 
     



 SİYASET 

















</TEXT>
</DOC>
