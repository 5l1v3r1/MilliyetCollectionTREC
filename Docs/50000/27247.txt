<DOC>
<DOCNO> 27247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/17/ekonomi/ekoz1.html </URL>
<DATE> 2001/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
GÜNÜN KOMEDİSİ 
</HEADLINE>
<TEXT>

     ANKARA Milliyet 

"IMF’den önce Kur’an söyledi"      Ulaştırma Bakanı Enis Öksüz, profesyonel yönetim’ konusundaki ilk sözü, IMF’nin değil, Kuran’ın söylediğini belirtti. Şoförler Odası Kurultay’nda IMF’nin Telekom’da profesyonel yönetim konusundaki isteği hatırlatılan Öksüz, "IMF profesyonel isimlerin atanması konusunu ilk söyleyen değildir. Her işi ehlinin yapmasını Kur’anı Kerim söylüyor. IMF söylemiyor, tekrar ediyor" dedi. 
     Öksüz, isimlerin belirlenmesi kısmına IMF’nin karışmasının incitici olacağını da belirterek, "IMF’nin telkini yok. Olursa da ayıp olur" diye konuştu. 
     Öksüz, Anayasa değişikliği paketinde MHP’nin itiraz ettiği Kürtçe yayın konusunda ise "Şive ve ağızlara ayrıcalık verilirse, herkes isteyecektir" dedi. Batı ülkelerinde şivelere ayrıcalık verilmediğini ifade eden Öksüz, "Türkiye’ye boyalı, cilalı şekerler yutturmaya çalışıyorlar" diye konuştu. 
     
     Sen Bal oldukça, çok sinek konacak’ 
     Öksüz, MHP’li bakanların birbirlerine yönelik övgü ve şakalaşmalarına sahne olan II. Etap ve IV. Etap sağlık ocaklarının temeli atma töreninde de Devlet Bakanı Faruk Bal’a "Sen bal oldukça üstüne çok sinek konacaktır, yalamak isteyen olacaktır. Sinek ilacı çalışmaktır. Daha çok hizmet vermektir" dedi. Törende, Devlet Bakanı Faruk Bal, törende yaptığı konuşmada, Sağlık Bakanı Durmuş’a seslenerek, "Sayın Durmuş, hastanenin yeri hazır, sizi bekliyor" deyince, Durmuş, bu isteği kabul ettiğini, ancak, rakımla ilgili bir şartı olduğunu belirtti "Eryaman’ın en güzel tepesinin verilmesi kaydıyla hastaneyi iki yılda bitirmeyi taahhüt ediyorum." 
     
     



 EKONOMİ 



















</TEXT>
</DOC>
