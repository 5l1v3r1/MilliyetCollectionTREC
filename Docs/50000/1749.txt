<DOC>
<DOCNO> 1749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/dunya/dun03.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Madam oğlunu kurtardı 
</HEADLINE>
<TEXT>

     MİNE G. KIRIKKANAT Paris 

     Fransa’nın müteveffa cumhurbaşkanı François Mitterrand’ın oğlu Jean Christophe Mitterrand, 12 Aralık’tan beri tutuklu olduğu Paris La Sante Cezaevi’nden 5 milyon Frank 500 milyar TL kefaletle serbest bırakıldı. Oğul Mitterrand’ın bir haftadan bu yana ödeyemediği kefaleti, annesi Danielle Mitterrand ödedi. 
     Oğul Mitterrand BM’nin silah ambargosu koyduğu Angola’ya kaçak Rus silahları satmak ve bunun sonucunda 5 milyon dolar rüşvet almakla suçlanıyor. 
     
Kefalet bağışla denkleşti      Dün sabah Paris savcılığına gelerek 5 milyon Franklık kefaleti on ayrı çek olarak teslim eden Jean Christophe’un annesi Danielle Mitterrand, böylece salt Kürt dostu "Madam" değil, "maman" anne da olduğunu kanıtladı. Anne Mitterrand, "Yargıya, istediği fidyeyi ödedik. Çünkü buna kefalet değil, fidye derler. Kefaleti ben vermedim. Sanatçı ve dostlarımız bir araya getirdiler. Öylesine çok bağış geldi ki, beş milyonun üzerini bile toparladık" dedi. 
     


 DÜNYA 












</TEXT>
</DOC>
