<DOC>
<DOCNO> 18549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/28/son/sonspo13.html </URL>
<DATE> 2001/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor 2 Siirt Jet-Pa 1 
</HEADLINE>
<TEXT>

     Birinci Futbol Ligi'nde İstanbulspor, Siirt Jet-Pa Spor'u 2-1 yendi. İstanbulspor 2. yarıya golle başladı. 
     47. dakikada, sağdan topla birlikte ceza sahasına giren Mithat, aut çizgisine kadar indi ve meşin yuvarlağı ortaladı. Siirt Jet-Pa Spor savunma oyuncuları topa dokunamayınca, Bushaj kaleci Metin'in sağından meşin yuvarlağı filelere göndererek, takımını 1-0 öne geçirdi. 
     49. dakikada, Siirt Jet-Pa Spor'da Ersen sarı kart gördü. 
     58. dakikada, Bushaj'ın yaklaşık 30 metreden kullandığı serbest vuruşta, kaleci Metin topu son anda köşeden çıkardı. Dönen toptan Mithat yararlanamadı. 
     60. dakikada, Günal'ın sağdan uzun pasında ceza alanı içinde topla buluşan Okan'ın şutunda, top kaleci Haluk'ta kaldı. 
     61. dakikada, Siirt Jet-Pa Spor'da Ersen'in yerine Alp oyuna girdi. 
     63. dakikada, Gürçay'ın ara pasıyla soldan ceza alanına giren Serdal, uygun durumda şut atmak yerine, Alp'a pas verince, araya giren savunma oyuncuları tehlikeyi uzaklaştırdı. 
     70. dakikada, ceza yayı üzerinde Murat'ın ara pasında Siirt Jet-Pa Spor savunma oyuncuları ofsayt diye duraklayınca, Sertan kaleci Metin'in yanından meşin yuvarladığı 2. İstanbulspor golü olarak ağlara gönderdi 2-0 
     72. dakikada, Sedat'ın uzun pasında Bekir topa dokunamayınca, araya giren Siirt Jet-Pa Sporlu Okan, kaleci Haluk ile karşı karşıya kaldı ve topu filelere gönderdi 2-1 
     74. dakikada, Siirt Jet-Pa Spor'da Serdal'ın yerine Hamza oyuna girdi. 
     75. dakikada, Ceyhun'un yaklaşık 25. metreden kullandığı serbest vuruşta, top İstanbulspor kalesinin yan direğine vurarak auta çıktı. 
     76. dakikada, İstanbulspor'da Mithat çıktı, yerine Gökhan Sakar oyuna girdi. 
     78. dakikada, Siirt Jet-Pa Spor'da Atilla sarı kart gördü. 
     80. dakikada, Siirt Jet-Pa Spor'da Günal'ın yerine Taner oyuna dahil oldu. 
     82. dakikada, Siirt Jet-Pa Spor'da Hanke sarı kart gördü. 
     83. dakikada, Atilla'nın soldan kullandığı korner atışında, ceza sahası içinde topa iyi yükselen Hanke kafayla dokundu. Meşin yuvarlak direğin dibinden auta çıktı. 
     85. dakikada, İstanbulspor'da Bushaj'ın yerine Gökhan Keskin oyuna girdi. 
     89. dakikada, Emrah'ın pasıyla sağdan ceza sahasına giren Sertan, kaleci Metin ile karşı karşıya kaldı. Yaptığı plase vuruşta top üst direği sıyırarak auta çıktı. 
     90. dakikada, topla birlikte ceza alanı içine giren Emrah'ın ortasında, savunma oyuncuları ve kaleci Metin'i geçen topa arka direk dibinde Murat çok kötü bir vuruş yaparak, adeta zor olanı başardı ve topu auta attı. 
     Karşılaşma İstanbulspor'un 2-1 üstünlüğüyle sona erdi. 
     







</TEXT>
</DOC>
