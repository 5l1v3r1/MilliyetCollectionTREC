<DOC>
<DOCNO> 38924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/yazar/theper.html </URL>
<DATE> 2001/08/25/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Durum lehinize 
</HEADLINE>
<TEXT>

     Hissedarı bulunduğumuz arsanın üzerinde demir çelik tesisleri var. Ancak bu arsalarda onların da hissesi var. Mahkemeden bir karar aldık hissemizi onlara satmak istiyoruz, acaba karara göre yapabileceğimiz şey nelerdir 
     R. A. - Ereğli 
     
     Değerli okuyucum, yanıtlarımda mümkün olduğu kadar geniş toplumu ilgilendiren hususlara öncelik veriyorum, sizinkini de genelleştireceğim. 
     Bir arsaya birden fazla kişi sahip ise yapılacak iki şey vardır. Birincisi ortaklığın giderilmesi talebi ile dava açıp arsayı bölüşmek, bölüşülemediği takdirde sattırarak parasını bölüşmek. Bu durumda satışta muhtemelen arsayı demir çelik işletmesi alacak. 
     İkinci yol kullanmadığınız hissenize tekabül eden bir ecrimisil yani kullanım bedeli talep etmek. 
     Sizin kararınızı okudum ama olayda davacı ve mütekabil davacı olduğu için detay anlaşılamıyor. Ancak gördüğüm kadarı ile talep arasında ecrimisil talebi yok. Geçmiş beş yıllık ecrimisil talep ederseniz mahkemece buna karar verilecektir. 
     Yukarıda bahsettiğim sizin mahkeme kararı dediğiniz Yargıtay kararında sizin aleyhinize bir hüküm göremedim. Tam tersine "kamulaştırmasız el atmada bulunamazsın" anlamına sizin lehinize bir hüküm var. Bu da sizin taleplerinizin kabul edilebileceği anlamına geliyor. Yani durum lehinize. 
     
     







Devlet versin rayı görsün ihracatı 


TL'ye dönüş 


4 nesilde 4 alfabe 


Tatil notları 


İran neden kızıyor 


Kıssadan hisse 


Anayasa asker ve meclis 


Ben hala Milliyet'in TIR'ındayım 


Nefsimizi çektirip hasta ediyorlar 


Durum lehinize 


Hangi "Tayyip" makbul 


Küçülme çılgınlığı geleceğimizi’ karartacak 


</TEXT>
</DOC>
