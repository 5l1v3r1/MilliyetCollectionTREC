<DOC>
<DOCNO> 24043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/yazar/mujde.html </URL>
<DATE> 2001/05/30/ </DATE>
<TIME>  </TIME>
<AUTHOR> Gani MÜJDE  </AUTHOR>
<HEADLINE>
Kuzu kuzu’ değil kurt kurt’ 
</HEADLINE>
<TEXT>

     MHP popüler şarkılar 'yazmaya' başladı... Naapsın adamlar Tam hazine kesesinden ulufe dağıtacak bir oy çokluğu ile iktidara geldiler, IMF işe limon sıkmaya başladı. 
     Yok destekleme alımlarını kaldırın, sübvansiyon yapmayın, devleti küçültün. 
     Yahu geçmiş iktidarlar buğdayı dünya piyasalarının iki katı fiyatına benim çiftçimin elinden alıp depolarda yakarken nerdeydi bu IMF ... 
     Adamlar haliyle sinirleniyorlar elbet. Tarım Bakanı Kemal Derviş'in evi olmadığı için mecburiyetten kaldığı otellerde oda fiyatına dahil olan kahvaltısını bile sorun etmeyecek de ne yapacaklar 
     O yasak, bu yasak, şu yasak... Ne biçim faşizim bu yahu 
     Sonra kızıp kızıp halka yaranabilmek için böyle popülizm soslu inciler döktürüyorlar elbet... 
     
     Derviş'in kahvaltısı 
     Hilton'da kahvaltı yapılarak çiftçilerin sorunları çözülemez... 
     Sayın Derviş Hilton'da frambuazlı pasta yiyeceğine çiftçinin evine misafir olup bulgur pilavı yemeli, ayran içmeli, pestil ısırmalıdır... 
     Derviş'in tenisi 
     Sayın Derviş tenis onayacağına şanlı ecdadımızın kabristanını ziyaret etsin... 
     Şehitler ölmez tenis bölünmez... 
     Bastığın yeri tenis kortu deyip geçme tanı. 
     Düşün altında binlerce kefensiz yatanı... 
     Derviş'in elelesi 
     Çifçinin taban fiyatı dururken Kemal Derviş'in karısı ile el ele tutuşması bizim milliyetçilik anlayışımızla taban tabana zıttır... Biz millet olarak el ele tutuşmalıyız. 
     Turizm gelirleri 
     Beş on milyar dolar gelecek diye Türk gençlerinin gavurlara garsonluk yapmasına göz yummak vatana ihanettir. 
     Varsın turizm gelirimiz de olmasın... 
     Avrupa Topluluğu 
     Avruuupa Topluluğu'nun karnı tok bir kulu olmaktansa, Türk Milleti'nin açlıktan ağzı kokan bir neferi olmayı yeğleriz. 
     Ey vatan gözyaşların dinsin çünkü yetiştik biz... 
     Ekonomik yardım 
     Nedir kardeşim Varsın dolar vermesinler. Biz traktörümüzü bir kenara bırakıp ineklerimizle tarla sürmeyi de biliriz... Ecdadımız top mermilerini sırtında taşırken IMF kredilerini ihtiyaçları mı vardı 
     Tarkan 
     Avrupa Topluluğu'na gireceğiz diye Tarkan'a eşcinsel bile diyemiyoruz... 
     Ayrıca adını Altayların bozkırından adını alan bu şarkıcı parçası 'kuzu kuzu' şarkısı yapacağına 'Kurt kurt' şarkısı yapsaydı ve gençlikte milli şuurun uyanmasına vesile olsaydı fena mı olurdu 
     Tasarruf tedbirleri 
     Makam otomobillerini kullanmayalım. Ordan artan benzini de tütün üreticilerine çakmak gazı olarak dağıtalım arkadaşlar. Bu vatan evlatlarının tasada ve kıvançta bir olması milli ananemiz değil midir 
     Boya reklamı 
     Tarihimize adlarını kanlı usturaları ile kazımış olan yüce Türk berberlerine ve kuaförlerine hakem muamelesi yapmak kimsenin haddine değildir. 
     Biz nacip Türk kuaförlerinin arkasındayız... 
     Öhö öhö... Yanlış anlamalara mahal vermemek için, yanındayız. 
     
Web-Cam      Olsun biz de Avrupa şampiyonu olmuştuk vakti zamanında... 
     
     







Köylüler gelecek 


Bizim ülke'den 


Yalman'dan Ecevit'e sitem 


57 cep telefonu olan müdür kim 


Bıçak sırtındaki dengeler altüst olursa... 


İki ameliyat 


YÖK'te zor günler 


Nasıl bir Avrupa 


Kuzu kuzu’ değil kurt kurt’ 


Eximbank yelken açıyor... 


Bakanlar Kurulu'ndan bilgi mi sızıyor 


Birileri kalkıp sorsa... 


Rekabet Kurumu'ndan bakana bilgi notu 


Hoşgörü sınırsız 


Derviş bunun için gelmiş olmalı 


Kelkit’in altı bağlar 


Üçer konuştu Hamiline hisse bizim 


</TEXT>
</DOC>
