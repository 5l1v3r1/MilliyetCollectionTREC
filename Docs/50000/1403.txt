<DOC>
<DOCNO> 1403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/dunya/dun03.html </URL>
<DATE> 2001/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Çürük domates keyfini kaçırmadı 
</HEADLINE>
<TEXT>

     İngiltere Başbakanı Tony Blair, Irak’a uygulanan yaptırımları protesto eden bir grubun domatesli saldırısına uğradı. Gruptan atılan bir çürük domates, Blair’in üzerindeki koyu mavi elbiseyi kirletti. Seçimler öncesinde, uygulayacağı politikaların ana hatlarını anlatmak ve bir okulun açılışını yapmak için Bristol kentine gelen Blair, ellerinde çürük sebze ve meyve bulunan grubun saldırısına uğradı. Göstericiler, İngiliz Başbakan’a domatesin yanı sıra portakal ve mandalina gibi meyveler de attı. Ancak bunlardan sadece domates isabet etti. Domates atan kadın gözaltına alınırken, Blair karmaşaya rağmen tören için toplananlara el salladığı gibi yüzündeki gülümsemesinden de taviz vermedi. 
     


 DÜNYA 












</TEXT>
</DOC>
