<DOC>
<DOCNO> 35200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/siyaset/siy06.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezaevlerinde F tipi sansür 
</HEADLINE>
<TEXT>

Sincan Savcılığı’na başvuran mahk mlar, gazetelerin bazı bölümlerinin cezaevi yönetimi tarafından daksille silindiğini ihbar ettiler 
     GÖKÇER TAHİNCİOĞLU 

     F tipi cezaevlerinde mahk mlara yönelik "baskıcı" uygulamalara bir yenisi daha eklendi. Mahkumlar, kendi paralarıyla aldıkları Milliyet, Cumhuriyet ve Radikal gazetelerinin bazı bölümlerinin cezaevi yönetimince daksille silinerek kendilerine verildiği gerekçesiyle, Sincan Cumhuriyet Başsavcılığı’na suç duyurusunda bulundu. 
     Suç duyurusunda, bu uygulamanın uzun süredir devam ettiği belirtilirken, 25 Haziran 2001 ve 13 Temmuz 2001 tarihlerinde aldıkları Milliyet gazetelerinde F tipi cezaevlerine ilişkin tüm haberlerin daksille silindiği belirtildi. Bu tarihte yayımlanan gazeteler için herhangi bir toplatma kararının bulunmadığının vurgulandığı suç duyurusunda, Evrensel, Bakış gibi gazetelerin de mahk mlara "toplatıldı" denilerek aylardır satılmadığı ifade edildi. 
     Cezaevi yönetiminin üzerini daksille kapattığı haberlerin, F tipi cezaevlerindeki baskılarla, ölüm oruçlarına yönelik olması da dikkat çekti. Milliyet gazetesinde, 25 Haziran 2001’de yayımlanan haberde, bir mahkumun 7 gardiyan tarafından dövüldüğü, bunun üzerine savcılığın gardiyanlar hakkında dava açtığı belirtiliyordu. 
     Sansürlenen 13 Temmuz 2001 tarihli haberde ise ölüm orucu eylemlerinin 230’lu günlerinde müdahale sonucu Wernicke Korsakoff hastalığına yakalanan ve birbirlerini hatırlamayan karı - koca Ali Ekber ve Havva Doğan’la yapılmış röportaj yayımlanmıştı. Bu uygulamanın uzun süredir devam ettiğini belirten mahkumlar, birbirlerine yazdıkları mektuplarda da daksille bazı kelimelerin silindiğini söyledi. Avukatlar ise, gazeteler üzerinde bu tür bir sansür uygulamasının yasalara aykırı olduğunu ifade ettiler. 
     



 SİYASET 















</TEXT>
</DOC>
