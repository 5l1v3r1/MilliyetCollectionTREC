<DOC>
<DOCNO> 21887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/18/spor/spo03.html </URL>
<DATE> 2001/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu için fren 
</HEADLINE>
<TEXT>

Galatasaray, ön anlaşma yaptığı Rumen hocanın kaderini G.Antep sınavı sonrası belirleyecek. Yönetim, yeni teknik direktör arayışına bile başladı 
     HALİL ÖZER 

     SARI-KIRMIZILI ekibin teknik patronu Lucescu’nun kaderi, Gaziantep maçından sonra belli olacak. Rumen hoca ile Romanya’da ön anlaşma yapan, ancak henüz bunu resmi sözleşmeye dökmeyen yönetim, son haftalardaki başarısızlıklar üzerine tereddüte girdi. Galatasaraylı yöneticilerin, özellikle disiplin konusunda Lucescu’nun sınıfta kalması yüzünden çark ettikleri bildirildi. 
     YÖNETİMİN, Lucescu’nun gitmesi halinde ilk olarak Hagi - Popescu ikilisini gündemine aldığı ifade edildi. Bu durumda Hagi’nin teknik direktör olacağı, Popescu’nun da hem yardımcı hoca görevini üstleneceği, hem de futbolculuğunu sürdüreceği öğrenildi. Bu arada Jardel’in istediği Portolu Druloviç için Mehmet Cansun’un araştırma yaptırdığı belirtildi. 
     
G.Saray’da mini genel kurul      G.SARAY’DA bugün düzenlenecek mini genel kurul büyük ilgi gördü. Divan’ın katılım sayısını 80 ile sınırlandırmasına rağmen, diğer üyelerin de toplantıya akın etmesi bekleniyor. Lise’de 14.00’te yapılacak zirvede Faruk Süren ile başkan adaylığı söz konusu olan Özhan Canaydın da yer alacak. 
     BAŞKAN Süren’in güvenoyu niteliği taşıyan toplantıya büyük önem verdiği bildirildi. Ancak Genel Kurul üyeleri, Mali Kongre’de 100 milyon dolarlık borcun kabul edildiğini, bunun üzerindeki rakkamı kabul etmeyeceklerini vurguladılar. Galatasaray’ın borcu 130 milyon dolara yaklaşıyor. 
     
Taraftar jesti      Sarı - Kırmızılı taraftarlardan jest. Dün antrenmana giden taraftarlar, UEFA Kupası’nın kazanılmasının birinci yıldönümü nedeniyle futbolculara çiçek verdiler. Taraftarın bu jesti oyuncular arasında büyük sevinç yarattı. 
     



 SPOR 





























</TEXT>
</DOC>
