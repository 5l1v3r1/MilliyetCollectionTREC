<DOC>
<DOCNO> 5824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/guncel/agun.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bombalı saldırı alarmı 
</HEADLINE>
<TEXT>
Herkes uykuda 
Kimlikleri belli olan ama yakalanamayan Okkan ve beş polisin katilleri için "Uykuya yattılar ve yeraltına indiler" diyen yetkililer, 13 gündür uyuyorlar 
     TOLGA ŞARDAN Ankara 

     İçişleri Bakanı Sadettin Tantan, Diyarbakır Emniyet Müdürü Ali Gaffar Okkan ve beş korumasının şehit edilmesinin ardından başlatılan operasyon hakkında, "Yeraltına indiler. Yakalanmaları zaman alacak" dedi. Tantan, yaptığı değerlendirmede eylemin son derece planlı bir hareket olduğunu belirterek, bombalı ve silahlı eylemi gerçekleştiren grubun yasadışı Hizbullah örgütüyle bağlantısı konusunda açıklama yapmadı. 
     
"Mutlaka bulacağız"      Saldırıda dış bağlantı payı olup olmadığı yönünde görüş belirtmekten de kaçınan Tantan, bu yöndeki sorulara, "Basına bu konuda çeşitli bilgiler yansıdı ama bir konuda bazı delillere ulaşmadan birilerini suçlamak çok büyük hata olur. Biz zaten delilden gidiyoruz. Eninde sonunda bulacağız" karşılığını verdi. Tantan'ın Diyarbakır Emniyet Müdürlüğü'ne yapılacak atama için olayın çözülmesini beklediği öğrenildi. 
     
Orhan Savaş en güçlü aday      Emniyet kaynakları, Personel Daire Başkanlığı'nda belirlenen adaylar için dosya hazırladığını kaydederken, Tantan'ın, "Önce eylemi aydınlatın, atama sonra" dediğini aktardı. Öte yandan atama için Ağrı Emniyet Müdürü Orhan Savaş'ın adı ağırlık kazandı. Savaş ile birlikte Şırnak Emniyet Müdürü Altan Yenice ve Sivas Emniyet Müdürü Bahattin Zengin'in de adı gündemde. 
     
Kalabalık mekanlara girmeyin      Emniyet yetkilileri, Hizbullah'ın eylem hazırlığı içinde olduğunu bildirdi. Güvenlik birimlerince terör örgütleri ve irticai faaliyetlere ilişkin hazırlanan raporda, şu tespitlere yer verildi 
     Gar, sinema, tiyatro, okul çıkışı, cami gibi yerlerde bombalı saldırı ve yangın çıkarma şeklinde eylemler yapılabilir. 
     Hizbullah, bu amaçla, geçmişte PKK'nın silahlı eylemlerine katılmış, ancak şu anda örgüt üyesi olmayan teröristleri kazanmak için çalışma başlattı. 
     Silahlı teröristler il ve ilçelerde eylem için harekete geçirildi. n ANKARA Milliyet 
     
Bu sorular h l cevap bekliyorAHMET TULGAR 
     Makamındaki son görüşmede konuştuğu PTT yetkilisi, Gaffar Okkan’a dinlenen telefonlardan elde edilmiş bir bilgi mi verdi 
     Tanıklara göre 16.00’da Şehitlik’teki büfeden kontürlü telefonla 7 saniye görüşüp, "Her şey yolunda" diyen suikastçı kimi aradı 
     "İç istihbaratın tek elde toplanmasındaki ısrarım şimdi anlaşılmıştır" diyen Tantan, Gaffar Okkan suikasti öncesinde MİT’le eşgüdümlü olmadıklarını mı ima etti 
     Suikastlarda Kanas’la değil de Kalaşnikof’la nokta atışı hangi istihbarat örgütünün işi 
     Hep satır ve tabanca kullanan Hizbullahçılar, bir yıl içinde bu türden bir eylemi yapabilecek hale nasıl geldi 
     Tanıklar, suikastçıların çoğunun İstanbul aksanı ile konuştuğunu söylüyor. Daha önce yakalanan Hizbullahçılar’ın çoğu Güneydoğu aksanıyla konuşuyordu. 
     Şehitlik ve Sezai Karakoç Bulvarı’nın tüm çıkışlarında devriyeler bulunduğuna göre, gözcülerle 27 - 29 kişi olan suikastçılar nasıl kaçabildi 
     
Günde 200 suikast ihbarı geliyor      Diyarbakır'da Emniyet Müdürü Gaffar Okkan ile 5 polisin şehit edildiği saldırının ardından katillerin yakalanmasına yönelik olarak polise günde 200 ihbarın yapıldığı açıklandı. İhbarların incelendiğini belirten yetkililer, Şehitlik başta olmak üzere Diyarbakır'da çok sayıda ev ve işyerinde arama yapıldı. 
     
Hizbullah kahramanlık şarkılarıyla coşmuşAhmet KAYA GAZİANTEP 
     Gaziantep'te Hizbullah'ın siyasi kanadında faaliyette bulunan 12 kişi yakalandı. Teröristlerle birlikte örgütün yeniden toparlanmasına yönelik olarak hazırlanan Kürtçe ve Türkçe yüzlerce "Kahramanlık Şarkıları ve Marşları" içeren çok sayıda teyp kasedi ele geçirildi. 
     
Hizbullah'tan Mumcu'ya tanıklık      Hizbullah itirafçısı Tunç Mumcu sanığıyla İran'da aynı otelde kaldık 
NAMIK DURUKAN Diyarbakır DHA 
     Hizbullah ana davasının itirafçı sanıklarından Abdulaziz Tunç, Uğur Mumcu suikastı sanıklarından Abdülhamit Çelik ile İran'da karşılaştıklarını ve aynı otelde kaldıklarını söyledi. 
     Mumcu davası çerçevesinde Ankara DGM'nin isteği doğrultusunda Diyarbakır 1 No'lu DGM'de tanık sıfatıyla ifade veren Tunç, Çelik ile İran Urumiye'de iki kez karşılaştıklarını belirtti. Tunç, İran'daki karşılaşmayı şöyle anlattı 
     "Eğitim için Hüseyin Velioğlu'nun isteğiyle İran'a gittik. Çelik'i de, Urumiye'de yerleştiğimiz otelde gördüm. Otelin lobisinde, bir kaç kişiyle birlikte, masada uzun bir kağıt üzerinde çalışıyordu. Talimat gereği Türkçe konuşmamız yasaktı. Ancak bizimkiler yasağı ihlal etti. Bunu duyan Çelik de yanımıza geldi. Ben kendisine 'merhaba' dedim, o da 'merhaba' diyerek sohbet etti. 'Nerelisin' dedi, ben de 'Iraklıyım' cevabını verdim." 
     Tunç, Mumcu suikastının ardından Velioğlu ile durum değerlendirmesi yaptıklarını ve konu hakkında fikir yürüttüklerini dile getirerek şöyle konuştu 
     "Saldırı olduğu gün Velioğlu ile Mardin'deki örgüt evinde oturuyorduk. Velioğlu, bana 'Bu eylemi İslami hareket yapabilir mi ' diye sordu. Ben konuşmadan, İslami Hareket'in bu eylemi yapacak güçte olmadığını ve böyle bir olayı yapamayacağını söyledi." 
     Mumcu suikastıyla Hizbullah'ın ilgisinin bulunmadığını iddia eden Tunç, "Aydın insanların öldürülmesiyle Hizbullah'ın ilgisi yoktur. Kudüs Ordusu, Tevhid ve Selam gruplarını bilirim, ancak yapılarıyla ilgili bilgim yok" dedi. 
     Tunç, sanıklar Çelik ile Yusuf Karakuş'u da fotoğraflarından teşhis etti. 
     


 GÜNCEL 



















</TEXT>
</DOC>
