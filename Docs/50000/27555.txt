<DOC>
<DOCNO> 27555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/son/sontur27.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzan'dan ÇEAŞ ifadesi 
</HEADLINE>
<TEXT>

     Çukurova Elektrik A.Ş ÇEAŞ Yönetim Kurulu Başkanı Cem Cengiz Uzan, Sermaye Piyasası Kurulu'nun SPK , ÇEAŞ'ı zarara uğrattıkları iddiasıyla yönetim kurulu üyelerinin ifadelerinin alınması yönündeki yazılı başvurusu üzerine Adana Adliyesi'ne gelerek ifade verdi. 
     Adana Adliyesi'ne saat 15.15 sıralarında 2 korumasıyla birlikte gelen Cem Uzan, Cumhuriyet Savcısı Tahsin Yavuz ile Süleyman Göçer'in odasına gitti. Burada yaklaşık yarım saat kalan Uzan, daha sonra 2. kattaki Cumhuriyet Savcısı Turan Aslan'ın odasına geçerek ifade verdi. 
     Savcı Süleyman Göçer'in, hem kendi soruşturması hem de raporlu olan savcı Tahsin Yavuz'un yürüttüğü soruşturma kapsamında Uzan'ın ifadesini aldığı öğrenildi. Yaklaşık bir saat süreyle adliyede kalan Uzan, savcılara verdiği ifadenin tamamlanmasının ardından ayrıldı. SPK, 2 Nisan 2001 tarihinde, Adana Cumhuriyet Başsavcılığı'na başvurarak, ÇEAŞ Yönetim Kurulu Başkanı Cem Cengiz Uzan ve yönetim kurulu üyeleri Tacettin pak, Atilla Gül, Çağdaş Ergin, Ahmet Tatar ve Ethem Alev'in, SPK Kanunu'nun 15. maddesi gereği ''Çimento şirketlerinin rüçhanlarını kullanmayarak şirketi zarara uğratmak ve grup bankalarında tutulan hesaplara emsallerine göre düşük faiz uygulayarak şirketi zarara uğratmak ve emniyeti suistimal'' suçlamalarından ifadelerinin alınmasını istemişti. 
     
     







</TEXT>
</DOC>
