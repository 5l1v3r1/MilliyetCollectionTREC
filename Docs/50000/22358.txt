<DOC>
<DOCNO> 22358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/21/yazar/sazak.html </URL>
<DATE> 2001/05/21/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
İtalyan solu 
</HEADLINE>
<TEXT>

     Berlusconi'nin İtalya seçimlerini kazanmasının Avrupa'da yol açtığı "medya iktidarı" şoku nedeniyle ikinci plana düşen tartışmayı Suzan Aydınoğlu adlı okurumuz canlandırdı 
     İtalya'da sol niye kaybetti 
     "Zeytin Dalı" ittifakı özellikle Erdal İnönü'nün kurmaya çalıştığı sosyal demokrat parti için Türkiye'de örnek alınan "başarı" modeli iken, Roma eski Belediye Başkanı Rutelli'nin liderliğindeki İtalyan solu Berlusconi karşısında nasıl oldu da yenilgiye uğradı 
     Altı yıldır İtalya'da yaşayan Suzan Aydınoğlu, solun iktidarındaki yanlışlardan yola çıkarak şu sonuca varmış "Vurgulamak istediğim aslında Berlusconi'nin seçimleri kazandığı değil son 5 yılda İtalya'yı pek de iyi yönetemeyen, verdikleri sözleri yerine getiremeyen solun kaybettiğidir." 
     Suzan Aydınoğlu'nun seçim gözlemleri ve yorumları hayli gerçekçi. Solun kampanya hatalarını şöyle sıralamış 
     1- Başbakanlık için pek göz doldurmayan silik bir kişiyi aday gösterdiler. 
     2- Beş senelik yönetimlerinde ülkede adi suç oranı çok arttı ve iktidar bırakın mücadeleyi, yakalanan sanıkları bile hemen salıverdi. Sağlık sorunu için yaptıkları reform başarısızlıkla sonuçlandı, kalp gibi yaşamsal ameliyatlarda bekleme süresi 6 aya kadar çıktı. 
     3- Uluslararası politikada Amerika'ya karşı olmak için her fırsatı kullandılar, örneğin Yugoslavya operasyonunda her ne kadar NATO bağımlılığı yüzünden bombardımana katıldılarsa da Miloseviç'e yakınlıklarını hiçbir zaman gizlemediler. 
     
Di Pietro'nun sonu      Temiz Eller savcısı niye Meclis'e giremedi 
     Bir zamanların meşhur savcısı da maalesef sanık sandalyesine oturdu. Bir sigorta şirketinden aldığı parayı 100 milyon liret mahkeme açıldıktan 5 yıl sonra ödedi ve neticede olay kapandı. Duruşma sırasında hakime yalvaran o suçlu yüzü İtalyanlar unutmadı. 
     Ayrıca bu kişi istifaları ile meşhur, hem savcılık hem de bakanlık görevinden beklenmeyen anlarda istifa etti. Bir balondu ve söndü. 
     İnternet mesajında Suzan Aydınoğlu, D'Alema döneminde yaşanan Apo skandalını da anımsatıyor ve İtalyan yönetiminin o sırada teröre verdiği desteğin unutulmadığını belirtiyor. 
     Ortalama İtalyan seçmesine gelirsek... 
     Berlusconi, onları birer "tüketici" gibi gördü ideoloji yerine kendi zenginliğini sundu ve 12 milyar dolarlık imparatorluğun "pembe hisseleri"ni sattı. 58 milyon nüfuslu ülkenin 50 milyonluk yaşlı seçmeni yarından çok, bugünü düşündüğü için "İtalya AŞ'nin" yeni patronu Berlusconi oldu. 
     Zeytin Dalı bu defa ürün vermedi 
     
     







İtimat krizi 


Pilotların mesajları 


Göbek diplomasisi 


Tarihle yüzleşmek 


Böyle kamu hizmeti olmaz olsun 


Tağmaç, Batur ve Necatigil... 


İtalyan solu 


Yorgan geldi, kavga bitti mi 


İmtiyazlı, sınıflı bir milletiz 


</TEXT>
</DOC>
