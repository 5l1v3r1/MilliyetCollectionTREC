<DOC>
<DOCNO> 15094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/yazar/asik.html </URL>
<DATE> 2001/04/07/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
İstikrar marşı 
</HEADLINE>
<TEXT>

     Korkma bitmez bu hazineleri hep çalsak 
     Sönmeden asgari ücretlideki en son ocak 
     O benim milletimin kerizidir, parlayacak 
     O benimdir, o benim, rantiyemindir ancak. 
     
     Çatma, kurban olayım, çehreni ey zavallı hilal 
     Kahraman kölelere bir gül, ne bu şiddet, bu celal 
     Sana olmaz verdiğimiz faizler sonra helal 
     Hakkıdır, haktan sapan milletime istibdat. 
     
     Ben ezelden beridir hep soydum hep soyarım 
     Hangi çılgın hortumumu kesecekmiş şaşarım 
     Doymayan fil gibiyim, hortumu kesseler de çalarım 
     Yutarım TL leri dolara sığmam taşarım 
     
     Dalgalan sen de serbest kur gibi zavallı hilal 
     Olsun artyk verdiğimiz faizlerin hepsi helal 
     Ebediyyen sana yok, ırkıma yok istikrar 
     Hakkıdır rantiyenin mandaların hürriyet 
     Hakkıdır, haktan sapan milletime istibdat. 
Halil İbrahim Çatalbaş 

Talana hayır..      Gözcü gazetesi haberi 8 sütuna manşetten vermiş 
     "İçişleri Bakanlığı tüm valiliklere gizli bir yazı göndererek yağma ve talan olaylarına karşı önlem alınmasını istedi" 
     Haberi görenler 
     - Aman ne güzel. Devlet hiç olmazsa bundan sonra yağma ve talana karşı önlem almaya karar vermiş, diye sevinmesin... 
     Neden mi Çünkü genelge, son ekonomik krizden sonra sokağa dökülen vatandaşın "yapması muhtemel " yağma ve talanla ilgiliymiş. Hazine talancıları, ihale vurguncuları, banka hortumcularını ilgilendiren bir yanı yok genelgenin... 
     
Keyif zamanı...      Fıkra Cihan Demirci’nin... 
     Temel ulaşılmaz bir insan olduğunu hissettirmek istediği anlarda cep telefonunu kapatıp başka bir telefondan kendini arıyor ve şu cümleyi dinliyormuş 
     "Aradığınız kişiye şu anda ulaşılamıyor." 
     
Küresel gerçek      Rahmetli Özal'ın yakın arkadaşı Türk dostu Baba George Bush ülkemizi neden şereflendirdi Sır değil... Baba Bush, ABD'nin Carlyle Grubu hesabına çalışıyor. Ülkemize iş için geldi. TÜSİAD Başkan Yardımcısı Aldo Kaslowski, Bush'un ziyaretini açıklarken diyor ki 
     - Çalışma şekilleri ve işleri kelepir tesisleri satın alıp fiyatlandırdıktan sonra satmak. Bush, ekonomide dibe vurduk mu vurmadık mı onu araştırıyor... 
     Bush onuruna verilen yemekte hazır bulunan Ertuğrul Özkök 'ün aktardığına göre, Koç Grubu önde gelenlerinden İnan Kıraç 
     - Zorluklar içinde olan yüzlerce şirket var. Yabancılar gelip bu şirketleri ucuza alabilirler, demiş ve eklemiş 
     - Hepimiz satmayacağız diye yemin etmeliyiz... 
     Amerikan Hazine Bakanlığı'nda hazırlanan İMF reçetesi Türkiye'yi dibe oturttu. Bir buçuk yılda bizi 1919 koşullarına götürdü. Şirketler, tesisler, fabrikalar kapandı kapanacak. Demeye kalmadı yanık kokusunu alan Baba Bush koşa koşa geldi... Ki yangın yerinde ne bulursa ucuza kapatacak... 
     Peki küreselleşme ne oldu 
     Hani küreselleşme çağdaşlaşma ve gelişme demekti... Dünya kaynaklarının daha verimli kullanılması demekti... Hani tüm ülkeler şu veya bu ölçüde küreselleşmenin nimetlerinden yararlanacaktı... 
     Ne oldu Neden küresel reçete bizi yerle bir etti 
     Yoksa solun ve yurtseverlerin dediği mi doğruydu... Yoksa "Küreselleşme" Batı sömürgeciliğinin yeni adı mıydı Fakir ülkelerin nesi var nesi yok zenginlere devri miydi küreselleşme 
     Yoksa küresel bir komploya mı kurban gitti koca bir Türkiye 
     Gelin de saf saf sormayın... 
     
     





Aybars'ın cevabı 


İstikrar marşı 


Tantan Paralar geri alınabilir 


Fırlatan fırlatana 


Geleceği kazanmak için kan ve gözyaşı 


Orkestra 


"Gidiyor... gitmiyor .." 


Güven erozyonu 


Mihrak 


Başka kimden istesek .. 


Esnafın derdi... 


Deniz Baykal'ın şansı... 


Sezer ve 119 


Dolarlı sözleşmeler TL'ye çevriliyor 


Her Hasan'ın arkasında bir "Mehpare Hanım" var 


</TEXT>
</DOC>
