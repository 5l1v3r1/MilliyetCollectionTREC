<DOC>
<DOCNO> 9101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/ekonomi/eko05.html </URL>
<DATE> 2001/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa yara sarıyor 
</HEADLINE>
<TEXT>

Merkez Bankası’nın TL ve döviz fonlaması faizin ateşini düşürdü. Borsa yüzde 6.42’lik artış gösterirken endeks 8.880’e çıktı. Son üç günlük yükseliş yüzde 23.6 oldu 
     ORHAN TEKEOĞLU 

     Merkez Bankası’nın, repo işlemleri nedeniyle geri ödeme sorunu çıkmasına izin vermeyeceğini ve piyasalara Türk Lirası ile döviz vereceğini açıklaması haftanın ilk gününde borsayı rahatlattı. Borsa dün yüzde 6.42’lik artış gösterirken, faizlerde önemli düşüşler yaşandı. 
     Geçen haftayı yüzde 18 düşüşle kapatan borsa bu haftaya alımlarla başladı. Endeks ilk yarım saatte gösterdiği hızlı çıkışla bir ara 9.137 puana kadar yükselerek yüzde 9’luk artış gösterdi. 
     Son üç günlük artışlarla borsada hisse bazında yüzde 80 - 90’lara varan yükselişlerin yaşanması borsada k r amaçlı satışları beraberinde getirdi. Endeks günü 535 puanlık artışla 8.880’ den kapattı. Devalüasyondan kaynaklanan hareketle endeks son üç işlem gününde yüzde 23.67’lik artış gösterdi. 
     
     Turizm hisseleri uçtu 
     TL’nin dolar karşısındaki değer kaybıyla turizm hisselerinde adeta talep patlaması yaşandı. Turizm hisseleri son üç işlem gününde ortalama yüzde 74.27 prim yaptı. 
     Para piyasalarındaki değişimlere rağmen, faiz ve dövizin henüz dengeye oturmadığını belirten uzmanlar, faizlerin yüksek seyrettiği ortamda, Merkez Bankası’nın piyasaya likidite vermesi konusunda tavrının önemli olduğunu belirttiler. 
     
     Yabancı basın ilgisi 
     MGK toplantısında ortaya çıkan kriz sonrası Türkiye’deki gelişmeler dünya finans piyasaları tarafından yakından izlenirken, piyasaların nabzının attığı İMKB de yabancı basının uğrak yeri oldu. 
     CNN International, APTN Associated Press Television Network ve Arjantin’in medya kuruluşlarının Londra temsilcilerinin yanı sıra BBC World ve The Wall Strett Journal’ın Türkiye temsilcileri de İMKB’yi ziyaret edenler arasında yer aldı. 
     
Faiz düştü borsa yükseldi  Cuma Dün İMKB - 100 8.344 8.880 Repo 1.324 138 Bono 156 140 İnterbank 569 102 Dolar MB 1.078.063 950.870 Dolar SP 880.000 910.000      
     


 EKONOMİ 

















</TEXT>
</DOC>
