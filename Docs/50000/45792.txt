<DOC>
<DOCNO> 45792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/son/sonspo06.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bild gazetesi Alman milli takımını "şişelere" benzetti.... 
</HEADLINE>
<TEXT>

     Alman basını, Dünya Kupası Eleme Grubu'ndaki son maçında Finlandiya ile golsüz berabere kalarak grup birinciliğini yitiren Almanya Milli Futbol Takımı'nı eleştiri yağmuruna tuttu. 
     Bild Gazetesi, ''Sizin gibi 'şişeler'in Dünya Şampiyonası'nda yeri yok'' başlığıyla verdiği haberde, milli takım futbolcularının şişeler içinde fotoğraflarını yayınlayarak, kaleci Oliver Kahn dışında hiçbir futbolcuda ''mücadele ruhu'' olmadığını yazdı. 
     Almanya Milli Takımı'nın, son maçlarında, İngiltere'ye 5-1 yenilmesi ve ardından da Finlandiya ile golsüz berabere kalmasının Alman futbolunu adeta ''taş devrine'' döndürdüğü vurgulanan haberde, gazete okurlarının görüşlerine de yer verildi. 
     Okurlar, futbolcuların aldıkları paraların kesilmesini ve Almanya Futbol Federasyonu'nun DFB Dünya Kupası'na gitmekten vazgeçmesini istediler. 
     Diğer bazı Alman gazetelerinde de milli takım futbolcuları, inançlı ve istekli olmamakla, ayrıca formsuz olmakla eleştirildiler. 
     






</TEXT>
</DOC>
