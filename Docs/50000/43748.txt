<DOC>
<DOCNO> 43748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/25/guncel/gun01.html </URL>
<DATE> 2001/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Eskişehir komuta merkezi olabilir... 
</HEADLINE>
<TEXT>

ABD Savunma Bakanı, komuta merkezinin Türkiye'de kurulabileceğini söyleyince, gözler Eskişehir'deki tam donanımlı NATO üssüne çevrildi 
     UTKU ÇAKIRÖZER Ankara 

     ABD Savunma Bakanı Donald Rumsfeld'in, Afganistan'a düzenlenecek operasyonun komuta merkezinin Türkiye olabileceği yönündeki açıklamasının ardından Ankara'ya bu yönde bir talebin ulaşmadığı belirtildi. Ancak yetkililer, gerek duyulması halinde, Eskişehir'deki NATO'ya bağlı Birleştirilmiş Bölge Hava Harek t Merkezi CAOC6'nın yeterli teknik altyapıya sahip olduğunu söyledi. Eskişehir'deki merkezin kullanımı, Suudi Arabistan'ın Sultan Prens Hava Üssü'nü ABD'ye kullandırmama kararı ile gündeme geldi. 
     
     Her türlü önlem var 
     NATO'nun yeni yapılanmasında Türkiye'de Eskişehir ve Yunanistan'da Larissa'ya birer CAOC kurulduğunu hatırlatan askeri kaynaklar, bu merkezlerin "alan dışı bir hava operasyonunu" komuta - kontrol edebilecek her türlü teknik altyapıya sahip olduğunu belirtti. Uydular, erken uyarı uçakları ve NATO üyelerinin ittifaka tahsisli birlikleriyle sürekli iletişim halinde olan Eskişehir harek t merkezi nükleer, kimyasal ve biyolojik saldırı olasılığına karşı koruma önlemleriyle donatılmış durumda. Bu özellik komuta merkezleri için çok önemli bir unsur. 
     
     Saat farkı sorun değil 
     Bazı askeri kaynaklar, müdahale yapılacak bölgeye uzaklığı ve buna bağlı olarak saat farkının yaratacağı eşgüdüm sorunu nedeniyle, Türkiye'de harekat merkezi kurulamayacağını savundu. Bu görüşlere karşı çıkan üst düzey bir hava kuvvetleri yetkilisiyse, "Bu tür operasyonlarda tüm birimler, 'Zulu zamanı' dediğimiz Londra Greenwich'e ayarlı zaman dilimini kullanır. Örneğin Kosova'ya düzenlenen operasyonda harekat merkezi İtalya'nın öbür ucundaydı, ancak harekat gayet koordineli yapıldı" diye konuştu. 
     
     Pentagon ne diyor 
     Pentagon kaynakları, İngiliz Observer gazetesinin "ABD'nin Suudi Arabistan'daki Prens Sultan kumanda merkezinin Türkiye'ye taşınacağı" yolundaki iddiasıyla ilgili çalışma yapmadıklarını bildirdi. Başbakan Bülent Ecevit de dün kumanda merkezinin Türkiye'ye taşınıp taşınmayacağı sorusuna karşılık, "Hayır" yanıtını verdi. 
     
Yarım küre şeklinde... Yeraltındaki dev merkez      1 Eylül 1999'da faaliyete başlayan Eskişehir'deki tesis NATO'nun en güneyindeki hava harek t merkezi. Yerin altında 90 metre çapında, 15 metre yüksekliğinde bir yarım küre içine inşa edilen üç kattan oluşan tesis olağanüstü güvenlik önlemleriyle korunuyor. Tesise ilk güvenlik kontrolünün ardından kısa bir tüneli geçerek giriliyor. Biri kapanmadan diğeri açılmayan çelik kapılardan geçildikten sonra 2 bin 900 metrekarelik ilk kata giriliyor. 
     
     Üste 24 saat hareket var 
     Bu katın altında 2 bin 100 metrekarelik bir harek t merkezi ile en alt katta bin 100 metrekarelik ikinci harek t merkezi yer alıyor. Nükleer, biyolojik ve kimyasal silahlara karşı korunan tesiste otomatik yangın söndürme sisteminin yanısıra acil durumlar için üç jeneratör, su ihtiyacı için de iki kuyu var. Türkiye, ABD, Almanya, Norveç, İtalya, Yunanistan, İspanya ve Macaristan'dan subayların görev yaptığı CAOC6'nın komutanlığını Korgeneral Faruk Cömert yürütüyor. Cömert'in yardımcısı ise ABD'li bir tümgeneral. 
     
Uzmanların kararg h yorumu TERÖRÜ TETİKLER      ESRA KURT İstanbul 

     ABD'nin, komuta merkezini Türkiye'ye taşıyabileceğini açıklaması, tartışma yarattı. Emekli Orgeneral Kemal Yavuz, "Türkiye, kendi bölgesinde böyle bir kararg h tesisini, uygun mütalaa eder mi Bekleyip göreceğiz" diyerek, kendi yorumunu şöyle aktardı "Türkiye - ABD ilişkilerinin pekleşmesi avantajımız. Dezavantajımız ise Türkiye'nin, Müslüman ülkeler karşısındaki durumunun güçleşmesi ve milletlerarası terörün Türkiye'de yoğunlaşması olacaktır." 
     TBMM Milli Savunma Komisyonu üyesi Mustafa Enöz de Türkiye'nin ortak hareketin içinde bulunabileceğini belirterek, "Bu askeri anlamda üs kullandırma olabilir" dedi. Komuta Merkezi'nin taşınması konusunda, Milli Savunma Bakanlığı ve Genelkurmay Başkanlığı'nın görüşünün önem taşıdığını kaydeden Enöz, "Arap ülkeleriyle ilişkilerimizi çok etkileyeceğini düşünmüyorum. Konu enine boyuna tartışılmalı" dedi. 
     



 GÜNCEL 























</TEXT>
</DOC>
