<DOC>
<DOCNO> 23103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/spor/yguv.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbol çiçekleri 
</HEADLINE>
<TEXT>

     ERCAN GÜVEN Ters Köşe 

     Sorarım size futbol sadece bir "didişme", "itişme", "kapışma" mıdır "her ne pahasına olursa olsun" kazanılması gereken .. 
     Futbolcunun, langırt masasında "fırdöndü" yaptığımız tahta piyonlardan bir farkı yok mudur .. 
     Hocaların, başkanların, yöneticilerin yeri, ya "omuzlar" ya da "yerin dibi" mi olmalıdır 
     Nerededir, efsaneler, öyküler, centilmenlikler, nükteler .. 
     Metin Oktay’ın şutları, Yusuf Tunaoğlu’nun çalımları "mazi" olsa da, tanık olup konuşulacak ve yıllar sonra tekrarlanacak hiç mi güzellikler kalmadı futbolda 
     Kimimiz para, kimimiz nefret, kimimiz şöhret mi hasat edeceğiz çimenden sadece 
     Söze gelince "aşığız" futbola. Deliler gibi tutkunuz... O bizim yaşam tarzımız... 
     Külahıma anlatınız 
     "Büyük bir çoğunluğu", tuttuğu takımın kazanmasından başka bir şey ırgalamıyor besbelli. At yarışının, "hayatında at görmemiş" ganyancıları gibi... Nasıl ki, onlar için atlar sadece altılıdaki "numaralardan ibaret birçok futbolsever için mutluluk skor ve kupa demek. 
     Futbolcular birer isim. Hocalar marka... Her şey rakkam... 
     "Kaç para aldı " "Kaç gol attı .." "Kaç kaç kazandı " Varsa yoksa, puan - averaj hesapları. 
     Maçı bile izlemiyor bazıları... Ya sırtı sahaya dönük arkadakileri bağırmaya zorluyor, ya da maça boş boş bakarken, radyodan öbür maçı dinliyor. 
     Futbol bu kadar "kuru" ve "mekanik" olamaz. 
     Olsa, peşine milyarları takamaz... 
     "Bir şeyler eksik" diye, etrafımıza daha dikkatli bakıyoruz... 
     Gece maçlarının binlerce voltluk "karanlığında", parlayan yıldızlarla avunuyoruz 
     Bir Hagi çıkıyor giderayak futbolun sanatsal boyutunu hatırlatıyor yine... Bir Revivo... Nurayev’in Kuğu Gölü’ndeki "makas" hareketlerini çimende tekrarlıyor aynı beceriyle... 
     O zaman sarsılıyoruz. 
     İnsanın gözbebeklerine siniyor keyif... 
     Sonra Şifo Mehmet silkeliyor bizi... 
     Futbolcunun sporcu, sporcunun insan, insanın istediği zaman "mükemmel" bir yaratık olabileceğini kavrıyoruz. 
     Burnumuzun direğini sızlatıyor, jübile gelirini bile eğitime bağışlayan kaliteli "adam"... 
     Doksan dakikaların, kupaların, çığlıkların fonundaki yaşamları, dramları, ümit ve sevgileri yeniden anlar gibi oluyoruz. 
     Ne yazık ki, çok geçmeden eski halimize dönüyoruz. 
     Evet, kazanmak, öne geçmek, şampiyon olmak güzel... 
     Coşmak, bağırmak, zafer sarhoşu olmak muhteşem... 
     Ama bu özlenen hedefe adım adım ilerlerken, ya da bir sezonu hedeflerin gerisinde bitirirken, yolda görülecek, koklanacak, toplanacak, tarih kitaplarının arasına konup saklanacak bir sürü çiçek var... 
     Kaybedene de, kazanana da... 
     Anlayana... 
     Aksini iddia edenlerin futbolla bir alıp veremedikleri yok. Onlar sadece kendi takımlarını seviyorlar. Ve o takımla özdeş olduğunu düşündükleri kendi egolarını. 
     Ben onları sevmiyorum .. 
     
Fark kafadaBiri demir cevheri satıyor, tonu bir - iki dolara... 
Diğeri demirden yaptığı aletin gramını milyonlara... 
İkisi de "çalışkan" ... Fark kafada ... 
Riva satılığa çıkacakmış. Kaç para bilmiyorum ama Fenerbahçe’ye stada eklenecek 50 balkondan 10 milyon dolar akacağını hesaplayabiliyorum. 
İyi futbolu skor, iyi yönetimi mali rapor gösterir... Başkan Yıldırım’ı kutluyorum .. 

Beşiktaşlı olmak zor      Beşiktaşlı olmak zor zenaat... Sağlam sinirler, engin bir hoşgörü, sabır, anlayış ve sorunlarla yaşamaya alışmak şart. 
     Adeta bir rehabilitasyon merkezine dönen takımdaki gelişmeleri analiz etmek için çaba yetmiyor, deha gerekiyor. 
     Taraftar "sorunlu" falan demeyip herkesi bağrına basmaya çalışsa da, bu sefer "sorunlu elemanlar", aralarında sorun çıkarıyor. 
     Yönetim Kurulu toplantısını "basan" eski başkan Gazi Akınal’ın uyarılarına bakılırsa yönetimin "staj devresi" h l sürüyor. 
     Neyse, dertleri depreştirmeyelim. Ama Beşiktaşlılar’ın ne denli "zor" bir sezon geçirdiklerini anlayabilmek için şu gerçek olayı nakledelim 
     Karı - koca Beşiktaşlı genç çift, ilkokul çağına gelen oğullarına başka bir takımın taraftarı olmasın diye televizyon izlemeyi yasaklamışlar. 
     Kendilerini severim ve Beşiktaş sevgilerine şahidim. 
     Büyük bir hata yaptıklarını söyledim. 
     Malum, her Beşiktaşlı, Beşiktaş’a faydalı olur diye bir kural yok ki. 
     
Dere ..      -Fenerbahçe şampiyon... 
     -Dereyi görmeden paçayı sıvama... 
     -Samsunspor’dan rahat puan alır... 
     -Dereyi geçip gölde boğulmasın da... 
     Akılları fikirleri Şükrü Saracoğlu’na komşu Kurbağalıdere’de midir nedir .. 
     Besbelli sezon bitti laflar tükendi ama, meramını atasözleriyle anlatmak istiyorsan bari doğru kullan be adam... 
     Bir kere bunların aslı dere değil çay... Hani şu dereden büyük, ırmaktan küçük akarsu... 
     "Çaydan geçip derede boğulmak"...Yani büyük zorlukları aşıp, önemsiz bir nedenle başarısızlığa uğramak. Kaldı ki, bu da duruma uymuyor. Fenerbahçe bu sezon nice deplasman "deresinden" sırılsıklam dönmedi mi 
     Sonra "çayı görmeden paçaları sıvama", iş ortaya çıkmadan çok heveslenme diyor atalarımız. Peki ne zaman sıvanacak paçalar. Son maça bir gün var. Rakibinden üç puan ilerdesin ve daha iyi averaja sahipsin paçaları cenaze namazı için abdest alırken mi çekeceksin... 
     Daha sezon açılışında görüyorsun "şampiyonluk çayını". Başlıyorsun paçaları sıyırmaya. Artık pantolon mayo gibi olmuş. Adam h l "sıvama" diyor... 
     Dedik ya, laf tükendi artık. Dereler, çaylar, boğazlar kurudu, birkaç yüz kelime 34 haftaya yetmedi. 
     Maçlar bitse de biraz kitap okusalar. 
     
Damping      Hemen bir liste yapın. Ne kadar gıcık olduğunuz, nefret ettiğiniz, diş bilediğiniz adam varsa yazın. Tanesi üç - beş milyondan gelecek sezonun ilk maçına biletlerini alıp hepsini stadda toplayın. 
     Sonra, iri bir sopa... Allah yarattı demeyin marizleyin. Cezası 500 milyon... Bu indirimi kaçırmayın. Güvenlik güçlerine de pek aldırmayın. Onlar ya görmezden gelir, ya da yardım ederler. 
     Fındık dalını kıran Fadime’ye Temel’in verdiği ceza gibi... Bazı cezalar ödüldür ödül... 
     Bizim Diyarbakırspor ile alıp veremediğimiz yok ama, Altay maçında yaşananların karşılığı bir maç ile 500 milyon mu olmalıydı. 
     Savcılarımızın başını kaşıyacak vakti olsa, bu Federasyon "teşvik" ve "azmettirme"den hüküm giyer... 
     
Kriz ve temizİşin doğrusu temiz bir Lig oldu... 
Düşeni de hedefini yitireni de çatır çatır oynadı. Ne hatır, ne şaibe, ne şike... 
Ama "elin çenesi torba değil ki", durmuyor.... 
"Kriz yüzünden paralar suyunu çekti, lig temiz geçti" diyorlar. 




 SPOR 




























</TEXT>
</DOC>
