<DOC>
<DOCNO> 3902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/son/soneko10.html </URL>
<DATE> 2001/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç şirketleri temettü dağıtacak 
</HEADLINE>
<TEXT>

     Koç Holding, Borsa'da hisseleri işlem gören şirketlerinin bu yıl yapacakları sermaye artırımları ile ödeyecekleri temettü miktarları konusunda ilgili şirket yetkili organlarına tavsiye ettiği tutarları İMKB'ye bildirdi. 
     Koç Holding'den Borsa'ya gönderilen açıklamaya göre, Beko Elektronik, kardan bedelsiz hisse olarak 3 trilyon 975 milyar lira temettü verecek. Şirketin yeniden değerlemeden yapılacak bedelsiz sermaye artırımı da 3 trilyon 975 milyar lira olacak. 
     T. Demir Döküm Fabrikaları A.Ş.'nin yeniden değerlemeden yapacağı bedelsiz sermaye artırımı 5 trilyon lira olarak belirlendi. Tat Konserve Sanayii A.Ş. için ise, nakit temettü 1.4 trilyon lira,kardan bedelsiz hisse olarak verilen temettü 700 milyar lira olmak üzere toplam brüt temettü 2.1 trilyon lira, yeniden değerlemeden yapılacak sermaye artırımı 2.8 trilyon lira olarak bildirildi. 
     Otokar Otobüs Karoseri Sanayi A.Ş için tavsiye edilen nakit temettü 3 trilyon 535 milyar lira, kardan bedelsiz hisse olarak verilen temettü 1 trilyon 178 milyar lira olmak üzere toplam brüt temettü 4 trilyon 713 milyar lira, yeniden değerlemeden yapılacak bedelsiz sermaye artırımı 1 trilyon 178 milyar lira oldu. 
     Aygaz için nakit temettü 4 trilyon 385 milyar lira, kardan bedelsiz hisse olarak verilen temettü 10 trilyon 962 milyar lira olmak üzere toplam brüt temettü 15 trilyon 347 milyar lira, yeniden değerlemeden yapılacak bedelsiz sermaye artırımı 10 trilyon 962 milyar lira olarak saptandı. Kav Danışmanlık için nakit temettü 1 trilyon 770 milyar lira, Maret için nakit temettü 630 milyar lira olacak. 
     Koç'un amiral gemisi Arçelik için tavsiye edilen nakit temettü 12 trilyon 120 milyar lira, kardan bedelsiz hisse olarak verilen temettü 24 trilyon 240 milyar lira olmak üzere toplam brüt temettü 36 trilyon 360 milyar lira, yeniden değerlemeden yapılacak bedelsiz sermaye artırımı 6 trilyon 60 milyar lira olarak belirlendi. 
     İzocam Ticaret ve Sanayi A.Ş. için nakit temettü 1.8 trilyon lira,yeniden değerlemeden yapılacak bedelsiz sermaye artırımı 1.5 trilyon lira, Migros Türk için nakit temettü 4 trilyon 590 milyar lira, yeniden değerlemeden yapılacak bedelsiz sermaye artırımı 9 trilyon 180 milyar lira, Pastavilla için nakit temettü 120 milyar, yeniden değerlemeden yapılacak bedelsiz sermaye artırımı 600 milyar lira, Döktaş için yeniden değerlemeden yapılacak sermaye artırımı 9.6 trilyon lira olarak önerildi. Ford Otosan için nakit temettü 14 trilyon 621 milyar lira, kardan bedelsiz hisse olarak verilen temettü 14 trilyon 621 milyar lira olmak üzere toplam brüt temettü 29 trilyon 242 milyar lira, yeniden değerlemeden yapılacak bedelsiz sermaye artırımı da 29 trilyon 242 milyar lira olarak tavsiye edildi. 




</TEXT>
</DOC>
