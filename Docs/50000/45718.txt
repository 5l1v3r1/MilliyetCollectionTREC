<DOC>
<DOCNO> 45718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/son/sondun13.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bin Ladin emirlerini internette sohbet odalarından mı veriyor 
</HEADLINE>
<TEXT>

     ABD Başkanı George W. Bush ve Beyaz Saray danışmanlarının, Suudi asıllı terörist Usame Bin Ladin'in, terör ağına emirlerini internet üzerinden verdiğine inandıkları iddia edildi. 
     Beyaz Saray'ın bir yetkilisi, Amerikan basınına yaptığı açıklamada, ''Bin Ladin ve terör ağının bir numaralı iletişim aracının internet olduğu anlaşılıyor'' dedi. 
     Adının açıklanmasını istemeyen yetkili, internetin, aynı zaman diliminde iletişim kurmayı ve saklanmayı sağladığı için, Bin Ladin ağının baş kaynaklarından biri olduğunu söyledi. 
     Beyaz Saray yönetiminin, uzun süredir, Bin Ladin'in emirlerini, elektronik posta aracılığıyla terör ağındaki adamlarına ilettiği, bunun yanı sıra internetteki sohbet odalarını karşılıklı konuşmada kullanarak, sürekli bir iletişim sağladığını bildiği de belirtildi. 
     Amerikan The Washington Post gazetesi de Bin Ladin'in adamlarının, Arapça özel bir şifre kullanarak, internetten iletişim kurduğunu yazdı. 
     Gazete, Federal Soruşturma Bürosu'nun FBI , 11 Eylül'den sonra açtığı soruşturmada, bu şifreleri açıklayan bir not defterini ele geçirdiğini de kaydetti. 
     






</TEXT>
</DOC>
