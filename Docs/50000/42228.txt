<DOC>
<DOCNO> 42228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/15/ekonomi/eko09a.html </URL>
<DATE> 2001/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya eximbankları toplanıyor 
</HEADLINE>
<TEXT>

Berne Union’un yarın Fransa’da başlayacak genel kuruluna Türk Eximbank Genel Müdürü Ahmet Kılıçoğlu başkanlık yapacak 
     EKONOMİ SERVİSİ 

     Uluslararası ticarette etkin rol oynayan ve dünyadaki eximbankları çatısı altında toplamayan Uluslararası İhracat Kredi ve Yatırım Sigortası Kuruluşları Birliği’nin Berne Union 58’inci yıllı genel kurul toplantısı yarın başlıyor. Türk Eximbank’tan yapılan açıklamaya göre, 21 Eylül’e kadar sürecek olan toplantı, Fransa’nın Biarritz kentinde yapılacak. Açıklamada, toplantıyı marttan itibaren birlik başkanlığı görevini yürüten Türk Eximbank Genel Müdürü H. Ahmet Kılıçoğlu’nun yöneteceği bildirildi. Toplantıya IMF ve Dünya Bankası’nın da katılacağı kaydedildi. 
     
     Türkiye tartışılacak 
     Açıklamada şu bilgiler verildi 
     "Toplantılarda özellikle Arjantin ve Türkiye ekseninde dünya ekonomisindeki gelişmeler ile uluslararası ticaretteki son durum tartışılacak. Bu arada OECD Uzlaşması çerçevesinde, çevre koruması, rüşvetle mücadele, yatırımların verimli kullanılması gibi bazı teknik konular üzerinde durulacak." 
     Açıklamada, Berne Union’un 41 ülkeden 49 üyesi bulunduğu, üyelerin 2000 yılı işlem hacimlerinin 510 milyar dolar olduğu yer aldı. 
     



 EKONOMİ 




















</TEXT>
</DOC>
