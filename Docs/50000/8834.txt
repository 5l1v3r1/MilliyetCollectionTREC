<DOC>
<DOCNO> 8834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/25/spor/ygok.html </URL>
<DATE> 2001/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Daçka.com.tr 
</HEADLINE>
<TEXT>

     BİLGİN GÖKBERK 

     Önce Ergin Ataman... Kızın, kızmayın... Sevin, sevmeyin... Ama hakkını verin... Değişik bir Efes coachu... Susmuyor, konuşuyor, cevap veriyor. Üstelik iki gün önce istifa ettirilmiş, dün maça geliyor. Ve sanki coach kendisiymiş gibi aynı heyecanı muhafaza ediyor. Sonra Efesli oyuncular. Yıllardır fanusta yaşıyorlar. Türkiye’deki bin bir sorun onları zerre kadar ırgalamıyor. Gak deyince su, guk deyince ekmek geliyor. Türkiye’yi aşan ücretleri ister deyin tıkır tıkır veya şıkır şıkır, hatta tıkır, mıkır ödeniyor. Ataman’ı ne Özilhan, ne Çeki, ne de Ünsal yedi. Bence oyuncular yedi. Oktay’ı da yerlerse fanusun içine zehirli gaz kaçacak. Dikkat etsinler. Merter salonlarının tok ve zengin çocuklarını Beşiktaş’ın aç - susuz sokak çocukları az kalsın perişan ediyordu. Tırtıkladılar, ama yetmedi. İmdada Drobnjak ile Mula yetişti. Ve sonra ikinci maç. Esasında buna bir cümle yeter. Mars değil, hars oldular desek herhalde anlarsınız. Yok Galatasaray Arda’sızmış. Yok Orhun antrenmansızmış. Yok üçüncü yabancı alınmamış. Hepsi ninemin sakalları hikayesi. Onlar için yüreğimden bir cümle. Ne siz sorun, ne ben söyleyeyim. Veya bir başkası. Galatasaray mı Vah, vah, vah... Veya bir şiir. Üstelik kafiyeli... Kafayı takmayın formalılara, şortlulara sakın. Ceket, pantolon giyenlere, kravatlılara dikkatle bakın. 16. dakikada 10 sayıları, pardon golleri vardı. 18’de 14 golleri. Peki Daçka mı Onlar zaten basketbolu bilgisayar oyununa çevirmişler. "http www.daçka.com.tr". Caddebostan’dan Maslak’a, Maslak’tan da tekrar eve. Dört buçuk saatimizin yolda geçtiği bir günde ne kadar köfte o kadar ekmek, ya da bu kadar basketbola, bu kadar yazı. 
     


 SPOR 





























</TEXT>
</DOC>
