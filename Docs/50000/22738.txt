<DOC>
<DOCNO> 22738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/yasam/yas09.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çifte cinayetle ilgili bütün ipuçları değerlendiriliyor 
</HEADLINE>
<TEXT>
Cep telefonu çözecek 
     ELVAN EZBER İstanbul 

     Bostancı’daki evlerinde öldürülen Ebru ve Işık Balkan kardeşlere ait üç cep telefonunu incelemeye alan polis, karanlıkta kalan noktaları aydınlatmaya çalışıyor. Parmak ve kan izleriyle ilgili sonuçları bekleyen polis, Ebru ve Işık Balkan kardeşlere ait üç cep telefonunun kayıtlarını incelemeye aldı. Cinayeti cep telefonundan dinleyen Tarkan Altınok’un polis ifadesinde, cinayetten hemen önce kendisini cep telefonundan arayan Ebru’nun o esnada bir erkekle tartıştığını ve "Ben Fikret’in karısı değilim" diye bağırıp Fikret Aydın’ın evinin adresini verdiği, karşısındaki kişinin ise "Sende para çoktur" diye karşılık verdiğini söylediği öğrenildi. Bu ifade üzerine cinayeti, olayın kilit ismi Hacı lakaplı Fikret Aydın ile alacak verecek meselesi olan kişilerin işlemiş olabileceğini düşünen polis, Aydın’ın tüm iş çevresini de incelemeye aldı. 
     



 YAŞAM 


























</TEXT>
</DOC>
