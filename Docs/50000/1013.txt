<DOC>
<DOCNO> 1013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/spor/spo02.html </URL>
<DATE> 2001/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
BALİC "Lige hazırım" 
</HEADLINE>
<TEXT>

     Yusuf Kobal 

"Şampiyonluk istiyorum"      FENERBAHÇE’nin Boşnak yıldızı, sakatlığının tamamen geçtiğini vurguladı ve "Lige hazırım" dedi. Elvir Balic, "Fenerbahçeliler merak etmesin. Şampiyonluk yaşamak istiyorum. Sakatlandığım Samsunspor maçında, öleceğimi bilsem yine oynardım. Sakat sakat Kocaelispor maçında bile sahaya çıkmayı arzuladım" dedi. 
     
"Hızla güç kazanıyorum"      BALİC, tamamen iyileşmesine rağmen hazırlık maçlarında oynamayacağını belirterek, "Çünkü riske girmek istemiyorum" ifadesini kullandı. Hızla güç kazandığını söyleyen Balic, "Fenerbahçe’nin şampiyon olabilmesi için hiçbir fedak rlıktan kaçınmayacağım. Elimden geleni yapacağım" diye konuştu. 
     
Tatsız sürpriz      FENERBAHÇE’nin eski oyuncusu Elvir Boliç’e triptik sürprizi. Boşnak oyuncunun, iki yıl önce Türkiye’ye ortağının aracılığıyla soktuğu mercedes marka otomobile polis el koydu. Periyodik zamanlarda otomobili, yurt dışına götürüp getirmesi gereken, gümrükten giriş çıkış yaparak aracın Türkiye’de kalma süresini uzatmak zorunda olan Boliç bu işlemleri unuttu. Boliç’in hakkında yasal işlem yapılabileceği de belirlendi. n Hüseyin Yavuz 
     
İhale 19 Ocak’ta      FUTBOLDA naklen yayın ihalesi 19 Ocak’ta gerçekleştirilecek. Futbol Federasyonu Yönetim Kurulu’nun dün Kuşadası’nda yaptığı toplantıda aldığı karara göre yayın kuruluşları 9 Ocak’a kadar şartname ile ilgili görüşlerini bildirecek. Federasyon 11 Ocak’ta şartnameye son şeklini verip, ertesi gün ilana çıkacak. İhale 19 Ocak’ta gerçekleştirilecek, 22 Ocak’ta ise kazanan yayıncı kuruluş ile sözleşme imzalanacak. 
     TELEON dışındaki Dijital platform da dahil tüm yayın kuruluşlarının katılacağı ihalenin süresi 3.5 yıl olacak. Maçlardaki tartışmalı pozisyonların hakem camiasına vereceği zararın önlenmesi için müsabaka bitiminden iki saat sonra gözlemci, temsilci ve hakem raporları federasyona fakslanacak. Televizyondan maç izleyerek rapor yazma yöntemi böylelikle ortadan kalkacak. Bu arada yayın sözleşmesinin iptalinden doğan 100 milyon dolarlık tazminat Teleon’dan yasal yollara başvurulup talep edilecek. 
     


 SPOR 























</TEXT>
</DOC>
