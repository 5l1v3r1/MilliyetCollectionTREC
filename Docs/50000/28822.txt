<DOC>
<DOCNO> 28822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/magazin/mag01.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk hayranı Gloria 
</HEADLINE>
<TEXT>

Dünyaca ünlü ABD’li sanatçı, misafirlerine Türk yemekleri pişiriyor, baklava açıyor 
     SERKAN DUYGU 

     YAKLAŞIK sekiz bin kişinin katılacağı Parkorman’ın açılışında konser vermek amacıyla ülkemize gelen dünyaca ünlü Amerikalı sanatçı Gloria Gaynor, Türk kültürüne hayran olduğunu belirtti. Belirli aralıklarla Türkiye’ye geldiğini söyleyen Gaynor, "Türkiye’yi ve Türk insanını çok seviyorum" dedi. 
     PARKORMAN’DA bugün saat 23.30’da konser verecek olan sanatçı, ABD’de evine gelen misafirlerine Türk yemekleri hazırladığını açıkladı. "Pilav ve baklavada iddialıyım" diyen Gaynor, ilgisini çeken Türk yemeklerinin tariflerini ise evinin yanındaki Türk restoranından aldığını dile getirdi. 
     
Hançersiz gitmem abi ..      TÜRKİYE’DEKİ ilk gününü alışveriş yaparak geçiren Gaynor, "Giyim dahil, alışverişimi Türkiye’den yapmak beni mutlu ediyor. Misafirlerimin siparişi üzerine havyar aldım. Bunun yanı sıra çok güzel taşlı bir hançer, deri, çeşitli kıyafetler ve tabii ki lokum aldım" dedi. 
     



 MAGAZİN 














</TEXT>
</DOC>
