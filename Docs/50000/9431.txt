<DOC>
<DOCNO> 9431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/ekonomi/eko07.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Programdan dönersek sömürge haline geliriz’ 
</HEADLINE>
<TEXT>

DPT Müsteşarı, programı ve tek haneli enflasyon hedefini terk etmenin enflasyonu üç haneli rakamlara çıkaracağını belirtti 
     ZÜLFİKAR DOĞAN Ankara 

     Devlet Planlama Teşkilatı DPT Müsteşarı Dr. Akın İzmirlioğlu, revizyonu gündeme gelen ekonomk program uygulamaya geçerken tüm sosyal tarafların desteğinin alınmamasının büyük hata olduğunu söyledi. 
     İzmirlioğlu, "Program bir seferberlik havasında uygulamaya konulmalıydı. Tüm kamu kuruluşları, bakanlıklar, tüm sosyal kesimler, bir seferberlik gibi harekete geçirilmeliydi" dedi. İzmirlioğlu, cari açıktaki tehlikeli gidiş, kurun bastırılmasının olumsuz etkilerini de çok önceden tespit edip raporlaştırdıklarını belirterek, "Biz bu konuda uyarılarımızı, yaptık önerilerimizi getirdik. Ancak biz istişari bir kuruluşuz. İcracı değiliz diye konuştu. Dalgalı kura geçiş kararının da "altının boş olduğunu belirten İzmirlioğlu, şöyle devam etti 
     "Bu karar alınmadan bunun hazırlığının yapılması, programının hazırlanması, altının doldurulması lazımdı. O da olmadı. Artık süratle, bir program hazırlanmak zorunda." 
     İzmirlioğlu, dalgalı kur sistemine geçişle birlikte gündeme getirilen enflasyon hedeflemesi uygulamasının, bu aşamada devreye konulamasının da erken ve yanlış olacağını savundu. DPT Müsteşarı, "Büyümeden, başlayarak tüm hedeflerde değişiklik gerekli. Ama yine de enflasyon hedeflemesi bu aşamada doğru değil" dedi. 
     
     Kayıplara çözüm bulunmalı’ 
     Ne pahasına olursa olsun, programın sürdürülmesi, yapılan radikal dönüşüme rağmen, kararlılıkla uygulamaya devam edilmesi gerektiğini söyleyen İzmirlioğlu, şöyle konuştu 
     "Bu noktada programdan geri dönmek, vazgeçmek, üç haneli enflasyona doğru hızla gidiş demektir. Sömürge olmakla eş anlamlıdır. Tek haneli enflasyon ahlaki bir hedeftir, bu hedeften vazgeçemeyiz. Ancak değişen şartlarda, insanlarımızın bugüne kadar katlandıkları fedakarlığı, kayıpları da gözetmek, bunun bir çözümünü bulmak gerekli." 
     
     


 EKONOMİ 





















</TEXT>
</DOC>
