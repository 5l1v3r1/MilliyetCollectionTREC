<DOC>
<DOCNO> 17540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/son/sontur02.html </URL>
<DATE> 2001/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyanet İşleri "Cenazenin arkasından alkış, islamın ruhuna aykırı" 
</HEADLINE>
<TEXT>

     Ölüm ve cenaze ile ilgili merasimlere bilgisizlik ve eski kültürlerin etkisiyle bazı bidatlar ve hurafelerin karıştığının görüldüğü belirtildi. 
     Diyanet İşleri Başkanlığı'nın internet web sayfasının ''Ayın Hutbeleri'' bölümünde yayımlanan ''Ölüm ve Hatırlattıkları'' başlıklı hutbede, ölüm ve cenaze törenlerine ilişkin uyarılar da bulunuluyor. 
     Ölüm olayının, ruhun bedeni terketmesi, insanın bu dünyadan ahirete göç etmesi olarak tanımlandığı hutbede, ''Ölüm olayı, bir başka ifadeyle insanın dünyasını değiştirmesidir'' denildi. 
     Ölüm ve cenaze ile ilgili merasimlere, bilgisizlik ve eski kültürlerin etkisiyle bazı bidat ve hurafelerin karıştığının görüldüğü belirtilen hutbede, şu görüşlere yer verildi 
     ''Cenazenin arkasından alkış tutulması, şarkı ve türkü söylenmesi, cenazenin, tabutun ve kabrin başında çalgı çalınması, cenazeyi taşırken yüksek sesle zikir yapılması, mezarda para dağıtılması veya para toplanması, mezarlara bez bağlanması, mum yakılması gibi uygulamalar İslam'ın ruhuna uygun olmayan davranışlardır, İslam dinine sonradan sokulmuş bidatlardır. Bunların ölüye hiçbir faydası yoktur. 
     Bu arada, hazırlanan hutbenin, 27 Nisan günü camilerde okunması öngörüldü. 



</TEXT>
</DOC>
