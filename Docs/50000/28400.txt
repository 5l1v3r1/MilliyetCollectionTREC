<DOC>
<DOCNO> 28400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/23/yasam/yas01.html </URL>
<DATE> 2001/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayda bre AMERİKA 
</HEADLINE>
<TEXT>

Tiyatrocu yiğitlerimize ne çayır ne de sahne dayanıyor. Fransa’da büyük ilgi çeken 10 pehlivanımız, Kırkpınar Efsanesi’ oyunuyla, çok yakında ABD’ye gidiyor... 
     Kırkpınar Efsanesi’nin anlatıldığı tiyatro oyununu bir yıllık çalışmanın ardından, geçen yıl ekim ayında Paris’teki Cirqued Hiver salonunda 5 kez sahneleyen er meydanının 10 ünlü ismini bu kez de Amerika heyecanı sardı. 
     Ahmet Taşçı, Cengiz Elbeye, Kenan Şimşek, Mehmet Yılmaz, Savaş Yıldırım, Şükrü Kazan, Ekrem Yavuz, Kadir Ergin, Hasan Gündoğdu ve Abdullah Ersoy’dan oluşan tiyatrocu pehlivanlarımız’, Paris’te sahneledikleri oyunun büyük ilgi çekmesi üzerine ABD’ye de davet edildi. Kırkpınar güreşlerinin ardından kısa süre hazırlık yapmayı hedefleyen pehlivanlar, 2001 yılı sonunda ABD’nin çeşitli kentlerinde bu oyunu sahneleyecekler. 
     
Nasıl doğdu      Kırkpınar Efsanesi’, üç yıl önce Türk asıllı Fransız işadamı Pierre Guerchon’un fikriyle ortaya çıkmıştı. 
     Afiş çekimlerini ünlü Fransız kadın fotoğrafçı Florance Chapvis’in yaptığı oyun için pehlivanlar, Antalya şehir merkezinde, Side ve Manavgat ilçelerinde 3 kez kamp yaptı. Toplam 120 milyar liraya mal olan oyunun kostümleri, dönemin tablolarının incelenmesi sonrasında ortaya çıkarıldı. 
     
Oyunda kim kimdir      Oyunda Kırkpınar Başpehlivanı Ahmet Taşçı, Rumeli Fatihi Süleyman Paşa’yı, diğer başpehlivanlardan Kenan Şimşek veziri, Mehmet Yılmaz muhafızı, Ekrem Yavuz ateşçiyi, Abdullah Ersoy ve Şükrü Kazan şerbetçiyi, Kadir Ergin seyisbaşını, Hasan Gündoğdu ise silahtarı oynuyor. Cengiz Elbeye ile Savaş Yıldırım ise Kırkpınar efsanesinin başladığı yerde iki gün güreş tutarak yorgunluktan ölen Ali ve Selim kardeşleri canlandırıyor. 
     
Ünleri bu kıtayı aştı      Kırkpınar’ın tuttuğunu koparan en ünlü pehlivanlarının bir araya gelmesiyle kurulan tiyatro grubu, ilk oyunlarını Fransa’nın başkenti Paris’te sergilemiş ve büyük ilgi görmüştü. Özellikle Kırkpınar Başpehlivanı Ahmet Taşçı’nın üstteki fotoğraf çayırdaki başarısını sahneye taşıdığı oyun için, bu kez de Amerika Birleşik Devletleri’nden teklif geldi. 5 kişilik müzik ekibinin de eşlik ettiği pehlivanlarımız, şimdi de yeteneklerini okyanus ötesine taşıyor. 
     



 YAŞAM 




















</TEXT>
</DOC>
