<DOC>
<DOCNO> 45732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/son/sondun27.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Milano'daki uçak kazasında ölü sayısının 100'ü aşmasından korkuluyor 
</HEADLINE>
<TEXT>

     İtalya'nın Milano kentindeki Linate Havaalanı'nda meydana gelen kazada, ölü sayısının 100'e yakın olduğu öne sürülüyor. 
     İskandinav Havayolları Sas'ın Milano-Kopenhag seferini yapan uçağının, kalkış sırasında küçük bir Alman uçağına ve hangara çarpması sonucu uçaktaki 104 yolcunun da öldüğü ileri sürüldü. İtalyan televizyonu Rai'den verilen haberlerde, 100 kadar ölüden bahsedildi. 
     Olayla ilgili yapılan açıklamalarda, İskandinav Havayolları7na ait uçağın yanlış manevra yaparak, park halinde küçük bir Alman uçağına vurduğu daha sonrada bagaj hangarına çarptığı ve son olarak da yangın çıktığı bildirildi. 
     Alman uçağında bulunan 4 kişinin ve hangarda çalışan 12 işçinin olay yerinde hayatını kaybettiği belirtildi. 
     Linate, Milano'nun eski bir havaalanı olmasına rağmen halen yurtiçi ve yurtdışı uçuşlarda kullanılıyor. Malpensa Havaalanı ise kentin en büyük havaalanı olarak hizmet veriyor 
     






</TEXT>
</DOC>
