<DOC>
<DOCNO> 28481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/ekonomi/eko09.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ne yaptığımı hatırlamıyorum’ 
</HEADLINE>
<TEXT>

     SABRİ SEVER İstanbul 

     Emlak Bankası Kocamustafapaşa Şubesi’nin kasasındaki yaklaşık 38 milyar lirayı sokağa çıkarak dağıtan güvenlik görevlisi Arif Korkut’a olay yerinde tatbikat yaptırıldı. 
     Arif Korkut 34 , güvenlik önlemleri altında, Kocamustafapaşa Şubesi’e götürüldü. 12 yıllık güvenlik görevlisi olan ve dört yıldır Emlakbank şubesinde çalışan Korkut, tatbikatta olayı anlatırken, bankanın kapatılması yönündeki kararın ardından işsiz kalma korkusu yaşadığını ifade etti. Dün öğle tatilinde aniden başına ağrı girdiğini söyleyen Korkut, "Elime geçirdiğim çöp torbasıyla kasanın yanına gittim. Kasada bulunan paraları torba içerisine koyarak, dışarı çıkıp rastgele dağıttım. Ne yaptığımı hatırlamıyorum sanki arkadan birileri beni boğazlıyordu" diye konuştu. 
     Yetkililer, banka kasasından alınarak dağıtılan yaklaşık 38 milyar liranın 4 milyar 385 milyon lirasının iade edildiğini kaydettiler. 
     



 EKONOMİ 






















</TEXT>
</DOC>
