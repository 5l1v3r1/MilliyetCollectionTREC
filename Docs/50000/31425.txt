<DOC>
<DOCNO> 31425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/magazin/mag00.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sting’in niyeti kötü 
</HEADLINE>
<TEXT>

Konser vermek için Türkiye’ye gelmeye hazırlanan ünlü rock şarkıcısı, Çeşme’de kalacağı otelin mönüsünde afrodizyak niteliğinde yiyecek istedi... 
     ŞENAY DÜDEK 

     MÜZİĞİN dünyaca ünlü isimlerini art arda ağırlayan Türkiye, anlaşılan o ki, önümüzdeki günlerde bir çapkınlık macerasına daha tanık olacak. Müziğiyle olduğu kadar çevreye ve dünya barışına duyarlılığı ile de ünlü rock sanatçısı Sting, 16 Temmuz’da Çeşme’de vereceği konser öncesinde kalacağı otelin yetkililerinden mönüde afrodizyak yiyecekler olmasını istedi. 
     
     Kral dairesinde kalacak 
     STİNG, Çeşme Sheraton Otel’de kral dairesinde kalacak. 25 kişilik ekibiyle gelen sanatçı için hazırlanan otelin 850 metrekarelik kral dairesinde özel havuz, jakuzi, sauna, mutfak ve 300 metrekarelik teras var. Eskitilmiş mobilyalarla döşenmiş 50 bin dolarlık dairedeki tüm eşyalar ABD’den satın alınmış. 
     
     Şarabını kendi getirecek 
     MÖNÜDE Türk yemekleri de isteyen Sting, şarap konusunda tutucu. Öyle ki sanatçı, Türkiye’ye gelirken şarabını yanında getirecek. Bunun yanında geceliği 4000 dolar olan kral dairesine de tek kuruş para ödemeyecek. Çünkü Çeşme Sheraton Otel’in ortakları İskender ve Adil Dilek kardeşler sanatçıyı para almadan ağırlayacaklarını açıkladı. 
     
     



 MAGAZİN 












</TEXT>
</DOC>
