<DOC>
<DOCNO> 1498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/yazar/toker.html </URL>
<DATE> 2001/01/10/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
Hangi duaya amin 
</HEADLINE>
<TEXT>

     Birileri Başbakanı ortalardan çekmeli ve devlet ciddiyetini memlekete geri getirmeli. Başbakan adeta Başbakanlığın içinde değil, dışında çalışıyor kapının önüne kurdurduğu mikrofonların başında günün oniki saati yayın yapıyor. Böyle bir şey hiç bir rejimde, hiç bir kıtada görülmüş değil. Başbakana bu da yetmiyor kapı kapı televizyon dolaşıyor. Gene yetmiyor çoğu aynı gazetecilere dün bir bugün iki, çarşaf çarşaf beyanat veriyor, mülakat yetiştiriyor. Çalışması da, o. 
     Bütün bu laf kalabalığının sonu dehşetli bir kaos oluyor. 
     Peki, kim Başbakanı ortalardan çekecek 
     İlk akla gelen, iktidardaki ortaklarıdır. - Zira partisi "ileri gelen"leri Mavi Sakal tarafından kuleye hapsedilmiş kızkardeşler gibidir -. Fakat onları birbirine ve hepsini birlikte iktidara yapıştıran, Başbakandır. Onun için "bütün Anayasayı ele alıp düzeltmek" açıktan söyledikleri hedef iken, onun arzusuyla ancak "maksad - ı mahsus" taşıyan üç maddeyi yangından mal kaçırır gibi geçirmeye çalışmaktadırlar. Bunlardan bir tanesi - 5 5 - milletvekillerinin burunlarını sürtme gayesini taşımaktadır çünkü buna vaktiyle - Ecevit'in "kanunlaşmazsa ne olur, düşünmek bile istemiyorum" tehdidine rağmen - red cevabı vermişlerdir. 
     Huyundan vazgeçmeyen Ecevit şimdi aynı şekilde Anayasa Mahkemesine "FP kapatılırsa.." diye başlayan o tehdidi tekrarlamaktadır. 
     Medyaya gelince o, neden karışsın Ortalarda dolaşan bir Başbakan her gazetecinin rüyasıdır. "Bir Başbakandan demeç alma" ikramiye hak eden bir "scoop atlatma haber" iken ve insanın başına meslek hayatında bir veya iki kere gelirken bizde "umur - u adiye"dir. En genç muhabirden, konu için zorlandığında Ankara Temsilcisine kadar.. 
     
Ya, muhalefet      Peki, Muhalefetten bir şey beklemek - çok saf olmaksızın - mümkün müdür FP kendi derdine, CHP ise Baykal'ın eline düşmüştür. CHP Genel Başkanına göre seçimlerden önce, onun yaptığı gibi "sert muhalefet" gerekliydi bugün ise, onu yaptığı gibi "yumuşak muhalefet". Seçimlerde bunun sonuçu CHP'nin baraj altında kalması olduğuna göre CHP'lilerin sorması gerek Hangi amaçla Eğer amaç CHP'yi o zaman barajın altına düşürmek, bugün de barajın altında tutmak ise gerçekten bu, mükemmel bir politikadır 
     O halde siz, ülkeyi ve rejimi selamete çıkarmak için "yeni bir siyasi hareket" ve onun ürünü "yeni parti"den başka bir çare görüyor musunuz Eğer bunu "olmayacak duaya amin" sayıyorsanız, "olacak dua"yı söyleyiniz, hep beraber ona amin diyelim. 
     Kaldı ki çok partili parlamenter sistemin tecrübeleri bunun pek öyle bulunmadığını göstermek için ortadadır. 
     
     İstanbul'daki "yılbaşı gecesi olayı", ki ona Doğan Heper pek mükemmel bir teşhisle "Taksime'deki Milat" demektedir, özellikle "Ecevit hükümetine dokunulursa bu ekonomik program da güme gider" endişesi taşıyanların gözünü açmalıdır. 
     Çanlar bütün gücüyle çalıyor Türkiye, 55 milyonluk varoşu bulunan 10 milyonluk bir metropol olmuştur. 
     





Siyasi irade 


Köprü öyküsü 


Ecevit tepkisi 


Watson yazarlar 


Kuzey Irak ısınıyor PKK'ya karşı operasyon mu 


By - pass mı 


Sezer arayı açarken... 


Putin'in Rusyası 


Geleceği görmek 


TV'lerde din savaşları 


Iraklı Kürtlerle denge ayarı 


Beni kürdanla tehdit etti Reha Bey... 


"Görünen köy kılavuz istemez" 


Demirel diyor ki 


Sağda arayışı 


Beyaz uyutma operasyonu 


Beyaz Enerji bahşişi 


Suç gasp, ceza ağır 


Hangi duaya amin 


Batan bankaları denetleyenler "zararı ödemeye mecbur" 


Size bırakılan iş 10 yılda çözülmedi 


</TEXT>
</DOC>
