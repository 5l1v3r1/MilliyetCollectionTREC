<DOC>
<DOCNO> 36528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/yasam/yas01.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis amcayı affetmiyorum’ 
</HEADLINE>
<TEXT>

Kapkaççıya sıkılan polis kurşunuyla kazayla yaralanan küçük Gökhan iyileşiyor ama artık polis olmak istemiyor 
     SABRİ SEVER 

     İSTANBUL - Kocamustafapaşa’da kapkaççıları kovalayan polislerin açtığı ateş sonucu kaza kurşunuyla yaralanan 10 yaşındaki Gökhan Dilmen, hayati tehlikeyi atlattı. İlköğretim Okulu beşinci sınıf öğrencisi Gökhan, olayı şöyle anlattı "Hırsızlar kaçıyor, polis amcalar kovalıyordu. Polis amcalar ateşe başladı. O anda bir acı hissettim. Polis amcaları affetmiyorum. Sokakta ateş etmemeleri gerekiyordu. Onları dava edeceğim." 
     
     Doktor olacağım’ 
     GÖKHAN, polis olmak istemediğini, doktor olup insanlara yardım edeceğini söyledi. Gökhan’ın yaralanmasına neden olan polis Kenan Yüksekdağ ise ifadesinde şöyle konuştu "Şüphelendiğimiz iki kişiye "dur" ihtarında bulunduk. Kaçmaya başlayıp, ateş açtılar. O sırada silahımı tuttum. Birden ateş aldı. Sekerek çocuğa saplandı. Birden çocuk belini tutunca kapkaççıları bırakıp hastaneye yetiştirdim." 
     



 YAŞAM 

























</TEXT>
</DOC>
