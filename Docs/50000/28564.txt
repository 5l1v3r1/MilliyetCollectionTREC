<DOC>
<DOCNO> 28564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/son/sondun05.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de şap hastalığı..2 milyon hayvan boşu boşuna itlaf edilmiş 
</HEADLINE>
<TEXT>

     İngiltere'de hükümetin, şap hastalığı ile mücadele önlemleri çerçevesinde yaklaşık iki milyon sağlıklı hayvanı boşu boşuna itlaf ettiği bildirildi. 
     Independant on Sunday gazetesinin haberinde, hükümetin, hayvan sağlığı enstitüsü uzmanlarından doktor Paul Kitching'in bu konudaki uyarılarına rağmen, şap hastalığından etkilenen yerlerin yakınında bulunan ve bu hastalıktan etkilenmemiş çiftliklerdeki sağlıklı hayvanları itlaf ettiği belirtildi. Kitching, gazeteye yaptığı açıklamada, bu konudaki itirazlarının dikkate alınmadığını söyledi. İngiltere'de 21 Haziran tarihi itibariyle, şap hastalığı vakalarının toplam sayısının bin 771 olduğu açıklandı. 







</TEXT>
</DOC>
