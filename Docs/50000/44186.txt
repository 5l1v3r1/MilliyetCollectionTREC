<DOC>
<DOCNO> 44186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/yasam/yas04.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Seks tutkusu, 85’lik dedenin yuvasını yıktı 
</HEADLINE>
<TEXT>

Birsen Erciyes’in isyanı "85 yaşındaki kocam, dansöz gibi oynamamı, yavaş yavaş soyunmamı, günde 3 kez seks yapmayı istiyor. Beni bu sapıktan boşayın hakim bey " 
     TESLİME TOSUN Antalya DHA 

     Antalya’da oturan 85 yaşındaki emekli Albay İbrahim Fikret Erciyes, geçen yıl evlendiği emekli bankacı Birsen Erciyes hakkında, "Normal karı - koca ilişkisinde bulunamadığı" iddiasıyla boşanma davası açtı. Eşi ise emekli albayın seks düşkünü olduğunu iddia ederek "Günde 3 kez ilişkiye girmek istiyor" dedi. 
     Eşlerini yıllar önce kaybeden Fikret ve Birsen Erciyes 65 , dostlarının araya girmesiyle geçen yıl tanışıp evlendi. Ancak hayatlarının sonbaharında mutluluğu yakalamak isteyen çiftin bu hayalleri fazla sürmedi. Fikret Erciyes, geçen hafta mahkemeye başvurarak eşinin sürekli yakınlarının yanına gittiğini, bu nedenle birlikte olamadıklarını’ belirterek böyle bir evliliği sürdürmenin anlamsız olacağını söyledi. 
     
Misafirlerin yanında bile...      Birsen Erciyes de, dilekçesinde eşinin seks tutkunu olduğunun öne sürerek şu iddialarda bulundu "Beni sadece cinsel obje olarak görüp, yalnızca bu anlamda kullanmak istiyor. Bu da yetmiyor gibi benden sapıkça isteklerde bulunuyor. Her gün, dansöz gibi karşısına geçip oynamamı, yavaş yavaş üzerimdeki elbiseleri çıkartırken, kendisi de bana para yapıştırmak istiyor. Olur olmaz yerlerde, hatta konukların yanında bile cinsel ilişki isteyecek kadar dengesiz. Günde üç defa seks yapmak istiyor. Bunu da kısa süreli değil uzun süreli, en az bir saat istiyor." 
     



 YAŞAM 















</TEXT>
</DOC>
