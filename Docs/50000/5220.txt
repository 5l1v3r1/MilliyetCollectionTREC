<DOC>
<DOCNO> 5220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/dunya/adun.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ermeni sayıklaması 
</HEADLINE>
<TEXT>

Ermenistan’da hükümetin ’gayriresmi maşalığını’ yapan Taşnaksutyun Partisi, soykırım yasalarından sonra sıranın Türk - Ermeni sınırının değiştirilmesine geleceğini açıkladı 
     CENK BAŞLAMIŞ Moskova 

     Ermenistan’da Türkiye’ye karşı yürütülen kampanyanın önderliğini yapan aşırı milliyetçi Taşnaksutyun Ermeni Devrimci Federasyonu , şimdi de sınırların değiştirilmesini gündeme getirdi. 
     Muhalefette olan, ancak iktidarla iyi ilişkiler içinde bulunan, şimdiki Devlet Başkanı Robert Koçaryan’ın da içinden geldiği Taşnaksutyun’un yöneticilerinden Maryo Nalbantyan, bir süre sonra Türk - Ermeni sınırının gözden geçirilmesinin zorunlu hale geleceğini öne sürdü. 
     Taşnaksutyun, Ermenistan’ın resmi yollardan yapamadığı girişimlerin ardındaki güç olarak da biliniyor. 
     
Tazminat konusu      Ermeni basınında yer alan haberlere göre Nalbantyan, sözde soykırımın diğer ülkeler tarafından kabul edilmesinin ardından sınırın değiştirilmesi konusunun gündeme gelmesi gerektiğini ileri sürdü. 
     Türkiye’den hangi yolla "tazminat" isteneceğinin henüz kesinleşmediğini bildiren Nalbantyan, "ABD’de yaşayan en az 10 bin Ermeni soykırım sırasında uğradıkları maddi ve manevi zararın tazmin edilmesi için bireysel olarak mahkemelerde dava açtı" dedi. 
     Soykırım konusunu son yıllarda Avrupa ülkelerinin gündemine getirmeyi başardıklarını belirten Nalbantyan, yakın bir gelecekte Avrupa Birliği’nde resmi olmayan bir temsilcilik açacaklarını söyledi. 
     
Rumlarla işbirliği      Ermeni yetkili, parti temsilcilerinin Yunanistan, Kıbrıs Rum Kesimi ve İran’daki temasları için, "Ortak çıkarlarımız bulunan dost ülkelerle ilişkilerimizi güçlendirmeye çalışıyoruzödedi. Eski lider Levon Ter - Petrosyan döneminde yasaklanan Taşnaksutyun’un perde arkasında iktidar tarafından da desteklendiği biliniyor. 
     
110 yıllık hayal örgütü      Osmanlı topraklarındaki Ermeni ayaklanmasının başını çeken ve "Ermeni İhtilal Cemiyetleri Birliği"nin kısa adını alan Taşnaksutyun 1890’da kurulmuştu. Rus sosyal devrimcileri örnek alarak Osmanlı İmparatorluğu, Rusya ve İran’da örgütlenerek çetecilik ve terör yöntemlerini benimseyen Taşnaksutyun, Birinci Dünya Savaşı’nda Osmanlı’ya karşı Rusya ile işbirliği yapmıştı. 2 Aralık 1920’de Kızıl Ordu’nun müdahalesiyle ülkeden kovuldular. Taşnaklar daha sonra, Sovyetler’in dağılmasıyla yeniden ortaya çıktı ve eski iddialarını yine sürdürmeye başladı. 
     
Kongre’den Chirac’a tebrikYASEMİN ÇONGAR Washington 
     Fransa Parlamentosu’nun aldığı ve Cumhurbaşkanı Jacques Chirac’ın da gecikmeden imzaladığı soykırım kararı ABD Kongresi’ndeki Ermeni yanlısı temsilcilerin övgüsünü topladı. 
     Temsilciler Meclisi’nde Ermeni Grubu’nun eş başkanlığını yapan Cumhuriyetçi üyelerden Joe Knollenberg ile Demokrat Frank Pallone Jr., "Fransa’yı ve Cumhurbaşkanı Chirac’ı ilkeleri siyasetin önüne koydukları için kutluyoruz. Daha fazla ülkenin hükümeti Ermeni Soykırımı’nı tanıdıkça, bizim ABD Kongresi’nden benzer bir tasarı geçirme çabamız da güç kazanacaktır" dediler. Ermeni Asamblesi Başkanı Hirair Hovnaniaz ise, Chirac’ın soykırım kararını Türkiye’nin "tehditlerine rağmen" imzaladığını belirterek, "Fransa, Türkiye’nin inter kampanyasına karşı çıkmakla, Avrupa’da tarihi gerçekleri inkar yerine onları kabul eden hükümetler arasına katılmıştır" dedi. 
     
İhalelere soykırım stopajı’ANKARA Milliyet 
     Bayındırlık ve İskan Bakanlığı Müsteşarı Ali Helvacı, Soykırım Yasası’nı kabul eden Fransa’nın tutumunu sürdürmesi halinde Fransız şirketlerinin ihalelere girmesini engellemek için şartnamelere özel hüküm konulacağını belirtti. 
     Helvacı, "Fransa veya diğer ülkeler Türkiye’ye karşı tutumlarını devam ettirdiği takdirde şartnamelere özel hüküm konarak ihaleye girmesi engellenecek" dedi. 
     
     Soykırım kampanyası 
Avrupalı bile isyan ettiNEVSAL ELEVLİ Londra 
     İngiltere’de yayınlanan prestijli siyaset dergisi The Spectator, Batı’daki Ermeni soykırımı tartışmalarının zamanlamasına dikkat çekerek, asıl amacın Türkiye’yi Avrupa’dan uzak tutmak olduğunu yazdı. 
     Yazıyı kaleme alan Anthony Daniels, Fransızları eleştirirken, bu ülke tarafından "Siz de benim kadar kötüsünüz" taktiği güdülmeye çalışıldığını savundu. Yazar, Cezayir’de uygulanan sistematik işkenceleri, Vichy’de açlıktan ölüme mahkum edilen 40 bin psikiyatri hastasını, binlerce Yahudi’nin toplanıp Fransa’dan sınırdışı edilmelerini Fransız zulmüne örnek gösterdi. 
     
Blair kendi işine bakmıyor      Avrupa’nın kendisini haklı ve üstün görme çabasının yeni hedefi olan Türkiye’nin bu duruma getirilmesinin altındaki nedeni sorgulayan The Spectator yazarı, "Cevabın bir kısmı Avrupalıların bilinçaltında yatan bebek katili, kemerli burunlu, zalim ve barbar Türk önyargısında gizli" dedi. 
     Türklerin ve Türkiye’nin hedef alınmasının altında yatan bir diğer nedenin ise, İngiliz halkının kendi duygusal dünyalarıyla ilgili olduğunu belirten yazar, "Bu ihtiyaçla bazı konularda duygusallık göstererek iyi insanlar olduğumuzu kanıtlamaya çalışıyoruz" diye yazdı. 
     Anthony Daniels ayrıca "Kendi Başbakanımız bile bakanları arasında giderek yayılan yolsuzlukları önlemek için tedbirler alacağına soykırımla ilgili en kulağa hoş gelen insancıl hisleri dile getirmeye uğraşıyor. Çünkü o günümüzün tipik modern insanını temsil ediyor. Bu olaylar onun ne kadar uzağında olursa o kadar çok duygulanıyor" dedi. 
     


 DÜNYA 














</TEXT>
</DOC>
