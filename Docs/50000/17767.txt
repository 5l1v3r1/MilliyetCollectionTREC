<DOC>
<DOCNO> 17767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/24/spor/spo02.html </URL>
<DATE> 2001/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Johnson bilmecesi 
</HEADLINE>
<TEXT>

Ganalı oyuncu Almanya’da Wolfarth’a muayene oldu. Sağ arka adelesinde yırtık tespit edildi. Durumu kesinlik kazanmadı 
     FENERBAHÇE’nin Ankaragücü maçında sakatlanan Ganalı futbolcusu dün Almanya’da Mustafa Doğan ile birlikte Wolfarth’a muayene oldu. Johnson’un sağ arka adelesinde yırtık tespit edildi. Siyahi futbolcunun Trabzon karşılaşmasına kadar oynayabilecek duruma gelme ihtimali olmasına karşın Galatasaray maçı nedeniyle riske atılmaması da gündeme geldi. 
     TEKNİK Direktör Mustafa Denizli, Johnson’un durumundan endişe ederken bir diğer sakat Ogün nedeniyle de sıkıntıya girdi. Johnson’u Trabzonspor maçında oynatmak isteyen Denizli, cuma gününe kadar bu oyuncunun sakatlığını gözlemleyecek. Johnson’un Trabzonspor maçında oynama ihtimali kadar sahaya çıkamama olasılığı da bulunuyor. 
     
Eğitim yarışı      FUTBOL sahalarındaki teknik adam rekabeti eğitime yansıdı. 23 Nisan nedeniyle NTV’nin düzenlediği kampanyaya katılan Mustafa Denizli, canlı yayınlanan programda aylık 25’er milyon liradan 150 çocuğun bir yıllık eğitim giderini üstlendiğini söyledi. Aynı programa Fatih Terim de telefonla katıldı. Terim "200 miniğin de bir yıllık eğitim masrafını ben karşılayacağım" dedi. Hocaların jesti takdirle karşılandı. 
     
Fener, Avrupa’da üçüncü      SARI - LACİVERTLİ takım 29 maçta attığı 73 golle Avrupa’nın en golcü takımları sıralamasında üçüncü sıraya çıktı. Yunan Olympiakos’un birinci Yugoslav Partizan’ın da ikinci olduğu listede Fenerbahçe Ajax, Real Madrid, Manchester United gibi takımları geride bıraktı. 
     
Golcü takımlar TAKIM ÜLKE MAÇ GOL ORT. 1.OLYMPIAKOS YUN. 26 77 2.96 2.PARTIZAN YUG. 26 70 2.69 3.FENERBAHÇE TÜR. 29 73 2.51 4.AJAX HOL. 28 70 2.50 5.KIZILYILDIZ YUG. 26 65 2.50 6.ANDERLECHT BEL. 30 74 2.46 7.C.BRUGGES BEL. 30 74 2.46 8.S.PRAG ÇEK. 25 61 2.44 9.CELTIC İSK. 34 82 2.41 10.BRÖNDBY DAN. 25 58 2.32 11.R.MADRID İSP. 31 69 2.22 12.M.UNITED İNG. 34 75 2.20      



 SPOR 



























</TEXT>
</DOC>
