<DOC>
<DOCNO> 21631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/son/sontur27.html </URL>
<DATE> 2001/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş "Programa tepkiler olumlu" 
</HEADLINE>
<TEXT>

     OECD Bakanlar Kurulu Toplantısı'na katılmak için Paris'te bulunan Devlet Bakanı Kemal Derviş, Malatya yakınlarında askeri uçağın düşmesi nedeniyle büyük üzüntü duyduğunu belirtirken, ''yakınlarını kaybedenlere başsağlığı diliyorum'' dedi. 
     Türk Silahlı Kuvvetleri'ne ait Casa tipi askeri uçak, bugün Malatya'nın Akçadağ İlçesi yakınlarında düşerken, içindeki 6'sı mürettebat 37 personel şehit olmuştu. 
     OECD üye ülkelerin ekonomi bakanları ile yapılan çalışma yemeğinden sonra Türk gazetecilere bir açıklama yapan Derviş, toplantıda genelde dış ticaret konularının ele alındığını bildirdi. Derviş, bu akşam yapılacak çalışma toplantısında Türkiye konusunun gündeme gelebileceğini kaydetti. Derviş, bir gazetecinin Türkiye'de dün akşam detayları açıklanan Ekonomik programın nasıl karşılandığına ilişkin sorusu üzerine, tepkilerin buradada iyi olduğunu, Türkiye'deki piyasaların da olumlu tepki verdiğini ifade etti. 
     Bakan Derviş, çalışma toplantısından sonra OECD Türk delegasyonu binasına gitti. Gazetecilerin Paris'te yapacağı ikili temasları ile ilgili ısrarlı soruları üzerine Derviş, daimi temsilcilik binasına girmeden önce verdiği yanıtta ''Beni bırakın, gidin Paris'i gezin'' şeklinde yanıt verdi. 
     Derviş, çalışma yemeğinde yanında AB Komisyon'nunun Rekabetten sorumlu Komiseri Pascal Lamy ile dış ticaret konularında sohbet ettiklerini bildirdi. 
     







</TEXT>
</DOC>
