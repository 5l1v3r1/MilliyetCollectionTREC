<DOC>
<DOCNO> 48901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/26/yasam/yas01.html </URL>
<DATE> 2001/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızkalesi'nin korku tüneli 
</HEADLINE>
<TEXT>

İçel'deki tarihi Kızkalesi'nde şu ana kadar 18 iskelet bulundu. Uzmanlar, 'Cesetlerin çoğu antik’ diyor ama, toprağın sadece 30 santimetre altına gömülü bulunanlar için aynı şeyi söyleyemiyor.. 
     MUSTAFA BAKACAK İçel 

     İçel'in Erdemli ilçesi'ndeki tarihi Kızkalesi'nde süren kazı çalışmalarında çıkarılan iskeletlerin sayısı 18'e ulaştı. Esrarını koruyan iskeletlerin hangi döneme ait olduğu araştırılırken, geçimini turizmden sağlayan bölge ise halkı korkulu günler yaşıyor. Arkeolog Güler Gürkan ve araştırmacı Yaşar Ünlü başkanlığında yürütülen temizlik kazılarında kalenin hemen her köşesinde rastlanan iskeletlerle birlikte ortaya atılan 'İskeletler yakın geçmişe ait', 'Katliam yapılmış' iddiaları, Kızkalesi'nin huzurunu kaçırdı. Belde sakinleri, turizm gelirlerini kaybetmelerine yol açacak iddialara sert tepki gösteriyor. 
     
Gözler Adli Tıp'ta      Polis gözetiminde süren çalışmalarda bulunan iskeletler ise, tutanakla teslim alınarak Adli Tıp Kurumu'na gönderiliyor. 
     Olayı aydınlatmak amacıyla emniyet arşivlerinde yapılan araştırmalardan bir sonuç alınamazken, gözler Adli Tıp Kurumu'ndan gelecek rapora çevrildi. Kazı çalışmasını yürüten yetkililer, küçük kilisenin altındaki mezarın, define avcılarınca dağıtılmış olabileceğini, tabanda açılan oyuğun bunu doğruladığını söylüyor. Kiliseden çıkarılanlar için 'antik' görüşünü savunan yetkililer, moloz ve toprak yığınının 30 santimetre altında bulunan diğer iskeletler içinse aynı şeyi söyleyemiyor. 
     
Kontrgerilla merkezi mi      Kilisenin altında varlığı iki gün gizli tutulduktan sonra çıkarılan 18'inci iskeletin yanında ilk kez bronz küpe, kolye ve ölen kişilere takılan künye, andız ağacından yapılmış 32 tespih tanesi ve iki küçük kağıt parçası bulundu. 
     İskeletin Ortaçağ'a ait olabileceğini ifade eden İl Kültür Müdürü Mehmet Çalışkan, "İnceleme sonucu kesin tarihi belirlenecek" dedi. 
     Kalenin Kıbrıs Savaşı döneminde kontrgerilla tarafından kullanıldığı iddiaları da ortalığı karıştıran diğer bir söylenti. 'Aslında Hiç Kimse Uyumuyordu' isimli kitabında 45 yıl öncesinde Kıbrıs'ta Türk Mukavemet Teşkilatı'nı kurmak için yaptıkları çalışmaları anlatan emekli Albay İsmail Tansu, bu iddiaların asılsız olduğunu söyledi. Tansu, "Kontrgerilla olarak nitelendirilen bu dairenin kesinlikle kanun dışı hareketlerde bulunması sözkonusu değildir. Düşman işgaline karşı, gerilla savaşı yapmak üzere hazırlanan bir teşkilattır. Kıbrıs'a ikmal yapmak için Kızkalesi'nde hiçbir faaliyette bulunmadık" dedi. 
     
Dedeler olayı çoktan çözdü      Kızkalesi ahalisi, tüyler ürperten 'iskeletleri', dedelerinden kalma efsanelerle çözmeye uğraşıyor.. 
     Şimdilik polis ve Adli Tıp'tan Kızkalesi iskeletleri ile ilgili kesin bir bilgi gelmediği için, bölge halkı gelişmeleri çeşitli rivayetlerle anlatıyor. 
     Beldenin 60 - 70 yaşındaki sakinleri dahil çoğunun 'Babam' ya da 'Dedem anlatırdı' diyerek başladığı hikayelerden bazıları şöyle 

</TEXT>
</DOC>
