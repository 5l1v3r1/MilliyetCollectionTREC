<DOC>
<DOCNO> 29016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/guncel/gun07.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Uykuda kör olmuştu 
</HEADLINE>
<TEXT>
Uğur ölmek istiyor 
     EMİNE TÜRKER İstanbul 

     Fakir bir ailenin iki çocuğundan biri olan 14 yaşındaki Uğur Yıldız, gözleri aniden kör olduğundan beri bunalımda. "Ölmek istiyorum" diye haykıran Uğur’u İstanbul Göz Hastanesi, tedavi ve tanı için Eskişehir’den İstanbul’a getirdi. 
     Bir sabah uyandığında gözlerinin görmediğini farkeden Uğur, ailesiyle o tarihten beri hastanelere gitmiş, ancak hastalığın tanısı konulamamış. Okulu yarım bıraktığını söyleyen Uğur, "Karnemi alamadım. Derslerim de iyiydi. Evde otururken çok sıkılıyorum. Televizyon dinliyorum. Arkadaşlarım bana moral veriyor" diye konuştu. 
     
     Behçet hastalığına benziyor 
     İstanbul Göz Hastanesi Başhekimi Türker Oğuz, Uğur’un durumunu öğrendikten sonra İstanbul’a getirdiklerini belirterek şunları söyledi "Hastalığın seyrinin kronik olduğunu yaptığımız incelemeler sonucu bulduk. Behçet hastalığına benzer bir hastalık olduğu üzerinde tespitlerimiz var. Görüp görmeyeceği yolunda kesin bir tespitimiz yok." 
     



 GÜNCEL 




















</TEXT>
</DOC>
