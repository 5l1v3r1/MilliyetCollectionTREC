<DOC>
<DOCNO> 42072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/14/spor/bbas.html </URL>
<DATE> 2001/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Darüşşafaka vurgun yedi 
</HEADLINE>
<TEXT>

Yeşil - Siyahlı ekip, Euroleague ön eleme turunun ilk maçında Alman Telekom Bonn’a farklı yenildi, tur şansını mucizeye bıraktı 
     DARÜŞŞAFAKA, Euroleague ön eleme turundaki ilk maçında Alman rakibi Telekom Bonn’a İstanbul’da teslim oldu. Maç boyunca savunmada tel tel dökülen, hücumda ise hiçbir varlık gösteremeyen Yeşil - Siyahlılar Nadjefei, Rencher ve Beechum’u bir türlü durduramadı. FIBA tarafından ilk kez üç hakemli sistemin uygulandığı maçın rövanşı 16 Eylül’de Bonn’da oynanacak. Tur şansını mucizelere bırakan Darüşşafaka, elenirse Saporta Kupası’nda mücadele edecek. 
     
     Maçın karnesi 
     HAKEMLER Bachar İsrail , Valtchev Bulgaristan , Medan Hırvatistan 
     DARÜŞŞAFAKA Yailo 19, Jensen 10, Mehmet 12, Hill 13, Gökhan , Hakan 13, Deniz 12, Ömer 2, Vedat 
     TELEKOM BONN Rencher 22, Nadjefei 20, Beechum 14, Zeceyic 13, Klepac 7, Burke 8, Klette , Mardesich 4, Suhr 6 
     1. PERİYOT 31 - 18 T.Bonn 
     2. PERİYOT 55 - 37 T.Bonn 
     3. PERİYOT 74 - 56 T.Bonn 
     MAÇ SKORU 94 - 81 T.Bonn 
     BEŞ FAUL Burke 36.12 , Beechum 37.18 , Hakan 38.23 
     
Bayanlarda start günü      28. Avrupa Bayanlar Basketbol Şampiyonası bugün Fransa’da başlayacak. Orleans ve Gravelines kentlerinde iki grupta 12 takımın katılımıyla düzenlenecek şampiyona on gün sürecek. Şampiyonada yarı finaller 22 Eylül, final ise 23 Eylül’de yapılacak. 
     
Yaprak dökümü      AVRUPA Basketbol Şampiyonası’ndaki performans bazı coachların sonunu hazırladı. Tanjeviç İtalya , Petropulos Yunanistan , Kazluzkas Litvanya ve Zrinski’nin Slovenya ardından son olarak Hırvatistan’ı çalıştıran Alexander Petroviç de görevinden ayrılmak zorunda kaldı. 
     
Hüseyin’e kötü not      TELEBASKET internet sitesi, Eurobasket 2001’de en etkisiz dört pivot arasında Hüseyin Beşok’u da gösterdi. Sitede bekleneni veremeyen diğer pivotlar da Hırvat Zan Tabak, Yugoslav Dragan Tarlaç ve Almanya’nın NBA patentli yıldızı Shawn Bradley olarak gösterildi. 
     



 SPOR 

























</TEXT>
</DOC>
