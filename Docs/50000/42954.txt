<DOC>
<DOCNO> 42954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/yasam/yas03.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurban yerine oğlunu kesti 
</HEADLINE>
<TEXT>

Cinnet geçiren Nevzat Kunter, oğlu Murat’ın boğazını ekmek bıçağıyla kesti. Sonra da alt komşusuna inip, Kurban kestim’ dedi 
     DİNÇER ŞEREF M. AKİF ERDEM İstanbul 

     Eyüp’te cinnet getiren Nevzat Kunter 55 , dokuz yaşındaki oğlu Murat’ı, ekmek bıçağıyla boğazını keserek öldürdü. Kunter, "Rüyamda Hazreti İbrahim’i gördüm. Oğlumu kurban etmemi istedi" dedi. 
     Akşemsettin Mahallesi Cengiz Topel Caddesi Zikri Akın Sitesi’nde oturan Kunter, iddiaya göre, önceki gece yarısı alt kattaki komşusunun kapısını çalarak, "Kurban kestim" dedi. Kunter’in kanlı elbiselerini ve elindeki bıçağı gören komşuları, daireye girdiklerinde, Murat’ı odasında boğazı kesilerek öldürülmüş buldu. 
     Oğlunun öldürüldüğünü öğrenen ve fenalık geçiren Kübra Kunter ile 13 yaşındaki kızı B., hemen evden uzaklaştırıldı. 
     Kunter, suç aleti ekmek bıçağıyla gözaltına alınırken, ifade vermek için karakola gelen anne Kübra Kunter, çıkışta sinir krizi geçirdi. 
     
     Oğluyla görüştü 
     Özel bir şirketten emekli olan ve uzun süredir de psikolojik tedavi gören Kunter’in cinayetten bir gün önce, oğluyla uzun süre görüştüğü belirtildi. 
     
     Mum ışığında öldürdü 
     Kunter’in cinayeti, elektriklerin kesik olduğu 10 - 15 dakikalık sürede, mum ışığında işlediği kaydedildi. "Rüyamda Hazreti İbrahim’i gördüm. Oğlumu kurban etmemi istedi. Ben de ettim. Oğlumu cehennemden kurtarmak için öldürdüm" dediği kaydedilen Kunter, tutuklanarak cezaevine gönderildi. 
     Murat’ın ölüm haberi, okulunu da yasa boğdu. Murat’ın sırasına çiçek bırakan arkadaşları, "Onu çok seviyorduk. Ölmesine çok üzüldük. Onu daima hatırlayacağız" dediler. 
     



 YAŞAM 



















</TEXT>
</DOC>
