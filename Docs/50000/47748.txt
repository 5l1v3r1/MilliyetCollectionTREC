<DOC>
<DOCNO> 47748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/son/sontur02.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk-İş'ten hükümete mektup 
</HEADLINE>
<TEXT>

     Türk-İş, Başbakan Bülent Ecevit'e mektup göndererek, ülkenin içinde bulunduğu ekonomik sorunlara çözüm bulunması amacıyla Ekonomik ve Sosyal Konsey'in kısa sürede toplanmasını istedi. 
     Türk-İş Genel Başkanı Bayram Meral ve Genel Sekreter Hüseyin Karakoç tarafından Başbakan Bülent Ecevit'e gönderilen mektupta, ülkede ağır ekonomik sorunlar yaşandığı belirtilerek, uluslararası alanda meydana gelen son gelişmelerin bu ağır sorunları daha da artırdığı kaydedildi. 
     Türkiye'nin ağır ekonomik sorunları aşacak güce ve potansiyele sahip olduğu vurgulanan Türk-İş mektubunda, ülke gücünün daha etkili bir biçimde kullanılabilmesi ve mevcut potansiyelin hayata geçirilebilmesi için sivil toplum örgütlerinin sağlıklı bir biçimde bilgilendirilmesine ve uygulanacak politikalarda görüşlerinin dikkate alınmasına acilen ihtiyaç bulunduğu bildirildi. 
     Mektupta, 22 Nisan 2001 tarihinde kabul edilen 4841 sayılı ''Ekonomik ve Sosyal Konsey'in Kuruluşu, Çalışma Esas ve Yöntemleri Hakkında Kanun'' uyarınca konsey'in 3 ayda bir olağan toplanmasının öngörüldüğü anımsatılarak, şu görüşlere yer verildi 
     ''Konsey Başkanı'nın çağrısı üzerine veya hükümet dışı temsilcilerin üçte birinin yazılı istemi üzerine de olağanüstü olarak toplantı yapılabilir. Kuruluşlar adına konsey'e katılacak temsilciler 16 Temmuz 2001 tarihine kadar bildirilmiştir. Ülkemizin içinde 
     bulunduğu durumu görüşmek üzere, Ekonomik ve Sosyal Konsey'in en kısa sürede toplanmasında büyük yarar görülmektedir.'' 
     






</TEXT>
</DOC>
