<DOC>
<DOCNO> 41636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/astro/index.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Verimli bir gün 
</HEADLINE>
<TEXT>

Bugün gökyüzünde verimli çalışmak, istediğimiz yönde ilerlemek için güzel işaretler var. Yengeç burcundaki Ay Jüpiter’le birleşirken duygusal açıdan tatmin olabilir, çevremize koruyucu davranabiliriz. Bu durum özellikle öğleden sonra çok daha belirgin olacak. Yengeç aile, kökler, gelenekler ve tarihle yakından ilgili bir burçtur ve duygusal bağların güçlü olmasına önem verir. Koç’lar kuşkusuz bu bağlayıcı konulardan çok hoşnut olmayabilir ama bugün ev ve yakın çevresinde onu sarmalayan enerjiler var. Özel yaşamlarına daha fazla ilgi göstermeleri gerekir. Boğa’lar için verimli bir gündeyiz. Gün boyunca pek çok şeyin istedikleri yönde ilerlemesi kolay olacak. İkizler ise parasal konularda şanslı ve sahip olduğu kaynakları daha iyi kullanabilir. Yengeç’ler burçlarındaki Ay nedeniyle ön plandalar. Kişisel konuları çözmek için elverişli şartlar bulabilirler. Yapıcı adımlar mümkün. Aslan ise sesinin duyulmasını daha fazla arzu etse de gün içinde bu imkanı pek kolay bulamayabilir. Bununla birlikte beklenmedik yardımlar alabilir. Başak’lar arkadaşları ve sosyal çevreleri ile istediklerini elde etmekte başarılılar. İyimserlik onları çok çalışkan kılmakta. Bugün Merkür ve Satürn’ün de olumlu açı içinde olması akılcı düşünmek, iyi organize olmak ve düşüncelerimizi somuta indirgemek için kolaylık sağlayabilir. Terazi’ler iş yaşamlarında yeni sorumluluklar alabilirler ve çalışmalarının olumlu semeresini görebilirler. Akrep’ler için ufuklarını genişletmek çok daha kolay. Hukuki konular, eğitim ve yolculuk onlara avantaj sağlayabilir. Yay’lar ikili ilişkilerinde yenilikler peşinde ve eşinden ve onlardan yakın destek bulabilir. Bununla birlikte Oğlak’ların objektif olmaları gerekiyor. Yeni önerilere açıklık çok şey kazandırabilir. Kova’lar eğer düzgün gitmeyen işleri, sağlık konuları ile uğraşıyorlarsa bugün pek çok şeyi yoluna koyabilirler. Balık’lar ise keyif dolu ve sevgi ilişkilerine kendilerini fazlasıyla kaptırabilirler. 

            Faks 287 74 37 
      







</TEXT>
</DOC>
