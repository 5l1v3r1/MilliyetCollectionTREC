<DOC>
<DOCNO> 18871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/dunya/dun02.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Turistonot’un bir günü 3.7 trilyon 
</HEADLINE>
<TEXT>

Uluslararası Uzay İstasyonu’na ulaşan ilk uzay turisti Tito bol bol film çekiyor 
     CENK BAŞLAMIŞ Moskova 

     Tarihin ilk uzay turisti ABD’li Dennis Tito, Uluslararası Uzay İstasyonu’na ISS ulaşır ulaşmaz yerçekimsiz ortamın keyfini çıkarmaya başladı. 
     Tito ile kozmonotlar Talat Musabayev ve Yuri Baturin’i taşıyan Rus Soyuz aracı dün öğle saatlerinde ISS’ye kenetlendi. Rusya Uzay Ajansı yetkilileri, iki gün süren yolculuk sırasında 60 yaşındaki Tito’nun rahatsızlandığını ve midesi bulandığı için istifra ettiğini, ancak bu durumun profesyonel uzay adamlarında da görüldüğünü söylediler. 
     
Evrenin en pahalı oteli      Kenetlenme sonrası ISS’nin Rusya ait Zvezda yıldız bölümüne geçen uzay adamlarını Rus kozmonot Yuri Uşacov’la ABD’li astronotlar James Voss ve Susan Helms karşıladı. 
     Dünyanın ilk uzay turisti Tito, hedefine ulaştıktan sonra "Harika bir yolculuktu" dedi. UUİ’nin Rus komutanı Yuri Uşacov, Soyuz kapsülünün istasyona kiletlenen kapısı açılır açılmaz 60 yaşındaki Californialı milyoneri İngilizce olarak "UUİ’ye hoş geldiniz" diyerek karşıladı. Yüzünde büyük bir gülümseyle baş parmağını havaya kaldıran Tito, "Uzayı seviyorum. Hepinizi seviyorum" dedi. 
     Uzaya gitmek için 20 milyon dolar ödeyen Tito’nun ISS’de geçireceği her gün yaklaşık 3.3 milyon dolara mal olacak. Uzay istasyonu da böylece bir bakıma evrenin en pahalı oteli sıfatına sahip olmuş durumda. 
     
     



 DÜNYA 











</TEXT>
</DOC>
