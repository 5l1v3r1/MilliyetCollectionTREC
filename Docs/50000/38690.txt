<DOC>
<DOCNO> 38690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/24/ekonomi/eko13.html </URL>
<DATE> 2001/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Garanti’den ihracat sigortası 
     Garanti Sigorta Grubu Genel Müdür Yardımcısı Hacer Ataç, yeni başlattıkları ihracat sigortası hizmetinin ekonomiye ivme kazandıracağını söyledi. Ataç, kısa vadeli ticari risklere yönelik kredi sigortasının Türkiye’de başlatılıp yaygınlaştırılmasının ticari faaliyetlerin artmasına, yabancı sermayenin daha aktif olmasına katkı sağlayacağını kaydetti. 
     
     Net Holding Kıbrıs’ta otel satacak 
     Net Holding, K. Kıbrıs Türk Cumhuriyeti’nde bulunan Voyager Kıbrıs Limited şirketini satmak amacıyla uluslararası bir yatırımcı grup ile görüşmelere başlandığını açıkladı. Net Holding’in açıklamasında, Voyager Kıbrıs’ın, Girne’de yerleşik Crystal Cove Otel ve casinosunun 49 yıllık tasarruf hakkını elinde bulundurduğu belirtildi. 
     
     Alternatif Menkul atağa geçti 
     Alternatif Menkul Kıymetler’in "Call Center", "Sanal Şube" ve "Müşteri İlişkileri Yönetimi" projelerini eylülde hayata geçireceği bildirildi. Yapılan açıklamada, halka arz ve repo yapma yetkilerini yeniden alan Alternatif Menkul’ün, acente ve şube sayısını da artıracağı kaydedildi. Buna göre Alternatif Menkul’ün Gaziantep acentesi ekimde faaliyete geçecek. 
     
     TKB’den 20.7 trilyon net k r 
     Türkiye Kalkınma Bankası TKB , yılın ilk altı aylık döneminde 20.7 trilyon lira k r elde ettiğini açıkladı. Bankanın İMKB’ye gönderdiği bağımsız sınırlı denetim raporuna göre, 2000 yılının ocak - haziran döneminde 16 trilyon 402 milyar lira k r açıklayan TKB, bu yılın aynı döneminde 20 trilyon 729 milyar lira k r sağladığını bildirdi. 
     



 EKONOMİ 























</TEXT>
</DOC>
