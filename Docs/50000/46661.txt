<DOC>
<DOCNO> 46661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/yazar/sazak.html </URL>
<DATE> 2001/10/13/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Körfez zabıtları açıklansın 
</HEADLINE>
<TEXT>

     Hükümetin asker gönderme konusunda Meclis'ten aldığı "çarşaf yetki"nin Afganistan operasyonu ile sınırlandırılmayıp Irak'a yönelik hazırlıkları da içermesi 10 yıl önceki "Körfez politikaları"nı canlandırıyor. 
     O zaman Özal'ı eleştiren muhalefet bugün iktidarda Ecevit ve Yılmaz'a iktidar yolunu açan gelişmelerin "milad"ı Saddam'ın Kuveyt'i işgali olmuştu. Bülent Bey, Özal'ın Irak politikasına açıkça cephe almış, Mesut Yılmaz ise Çankaya'nın gücünü ANAP Grubu'nda frenleyerek Akbulut'u zayıflatan süreçte liderlik şansını yakalamıştı. 
     Ecevit ve Yılmaz'ın geçmişteki ulusal kaygılarını - Kuzey Irak'taki olası şekillenmeler nedeniyle - askerler de paylaşıyordu. Genelkurmay Başkanı Torumtay'ın istifası "kişisel" kararı sayılabilir miydi 
     Günümüzün Ankara'sında böyle bir "eşgüdümsüzlük" söz konusu değil. Yönetim kadroları da "serüvenci" eğilimlere kapalı. Hatta Meclis'ten alınan "yetki" tezkeresinin gecikmesinde askerlerin isteği doğrultusunda Kuzey Irak'ta alınması gerekebilecek önlemlerin rol oynadığından söz ediliyor. 
     Ancak bu tür gerekçeler, hedeflerin daha net çizilmesi gereğini ortadan kaldırmıyor. Ne yapılmak istendiği açık - seçik ortaya konulmadıkça kamuoyunda ister istemez Körfez'deki "Özalvari" eğilimler akla gelecektir. 
     Üstelik bu defa Özal'ın "hayalci" tutkularının taşıdığı risklerin ötesinde Türkiye'nin ekonomik yönden bu savaşa hazırlıksız yakalandığı gerçeği ortadadır. IMF'nin aylık ödemelerine muhtaç Ankara, kimi adımları "kerhen" atmaya zorlanmasın 
     Ecevit'in "asker göndermeyeceğiz" beyanının aksine, bu konunun Dışişleri Bakanı Cem'in Washington ziyaretinde çoktan ele alındığı belirtiliyor. Ertuğrul Özkök ABD Savunma Bakanı'ndan gelen istemin tutanağa geçirilmediğini yazdı. 
     Aslında bunlar diplomaside sürpriz değil. 
     Kuveyt'in işgali üzerine ABD Dışişleri Bakanı James Baker Ankara'ya gelirken boru hattını kapatan Özal'a 8 Ağustos'ta Bush telefonda şunu söylüyor "O size Amerika'nın ve dostlarının garantisini vermeye geldi, hoşuna gitmeyen bir şeyi kabul etme " 
     Türkiye'nin de bugün neyi kabul edip etmediği meçhul. 
     Özal'ı eleştirenler, aynı yolun yolcusu oldular. 
     İstanbul milletvekili Mehmet Ali İrtemçelik, sınırsız yetkinin "kısmen" devredilmesi mümkün Meclis'e ait "egemenlik" hakkının ihlali olduğunu savunarak tezkerenin iptalini istiyor. 
     Körfez de bu yetki saldırıya uğranması kaydına bağlanmıştı. 
     Üstelik o zaman TBMM'de gizli oturum yapılmıştı. 
     İçtüzük 10 yıl geçtikten sonra görüşmelerin yayımlanmasını mümkün kılıyor. TBMM Başkanlık Divanı o yönde karar alırsa yakın geçmişin tutanakları geleceğe ışık tutabilir. 
     Körfez zabıtları açıklanmalıdır. 
     
     







Hangi İslam 


Dün ve bugün 


ABD, Atatürk modelini görmeli 


Saddam sonrasına ilişkin Ankara senaryosu 


Tanrı sınıyor 


Amerikan tıraşı 


YÖK'ün yurtdışı eğitim fiyaskosu 


Sadece savaş yok... 


Ebedi yalnızlığın panzehiri.. 


Teröristin silahı kimin malı 


Körfez zabıtları açıklansın 


Koalisyona Diyarbakır’dan mektup var 


Sizin duyduğunuz ve benim gördüğüm 


Küçüle küçüle küçücük kaldık 


</TEXT>
</DOC>
