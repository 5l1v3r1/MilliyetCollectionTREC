<DOC>
<DOCNO> 33739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/25/spor/spo04.html </URL>
<DATE> 2001/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’un cebi boş 
</HEADLINE>
<TEXT>

Satılan 12 futbolcudan 2 trilyon gelir bekleyen Bordo - Mavili yönetim şimdiye kadar kasasına sadece 150 milyar lira girince sıkıntıya düştü 
     TAMER’i 900, Nikolovski’yi 950, Milosevski’yi 600, Abdülkadir’i 280, Nesim’i 250 ve Mehmet İpek’i de 80 milyar liraya satışa koyan Trabzonspor, sadece Tamer’in transferinden dolayı 150 milyar liralık bir çeki Beşiktaş’tan alabildi. Löbe, Okan Çebi, Volkan, Ufuk Ali, Akın ve Teoman’ı da gönderen Bordo - Mavililer’in henüz kulüplerden para alamaması şaşkınlık yarattı. 
     BEŞİKTAŞ’tan 550 milyar lira daha alacak olan yönetim, Malatyaspor’a satılan Nesim, Milosevski, Löbe, Mehmet İpek ve Abdülkadir’den 1 milyon dolar gelir bekliyor. Siirt Jetpaspor’a verilen Okan Çebi’den 300 milyar lira almayı düşünen Trabzonspor, Volkan’dan da 250 bin mark alacak. Ufuk Ali, Teoman ve Akın’ın ise A. Sebatspor’a bedelsiz verildiği bildirildi. 
     
     Okan’a övgü 
     İTALYAN basını, Inter’in 4. Lig takımlarından Bormiese ile oynadığı ve 17 - 0 kazandığı maçta üç gol atan Hakan’ı görmezlikten gelirken, iki gol atan Okan’ın performansına övgü yağdırdı. Gazeteler, Vieri ve Ronaldo’yu ön plana çıkarırken, Okan için ise Corriere dello Sport, "Bu Türk adeta yıldırım gibi" diye yazdı. La Gazzetta dello Sport, "Uzun boylu basketçilerden esinlenen küçük Okan bile kafayla gol attı" derken, Tuttosport "Dinamizmi ile hemen dikkat çekiyor" yorumunu yaptı. 
     



 SPOR 






















</TEXT>
</DOC>
