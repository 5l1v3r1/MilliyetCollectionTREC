<DOC>
<DOCNO> 5506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/ekonomi/eko07.html </URL>
<DATE> 2001/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kara paraya sanal çamaşırhane 
</HEADLINE>
<TEXT>

Uzmanlar, internet bankacılığının kara para aklamak için bulunmaz bir ortam olduğunu ileri sürdüler 
     Avrupa'da kara parayı engellemek için alınan sıkı önlemlerin ardından, illegal yolla kazanılan paraları aklama işinin bankalardan internete taşındığı belirtildi. 
     Uluslararası kara para uzmanları, internet bankalarının, orijininin bilinmemesi ve kolaylıkla bir bankadan diğerine transfer edilmesi gibi avantajları sayesinde kara para aklama yöntemleri arasına girdiğini ileri sürdüler. 
     
Kontrol edilmiyor      İnternet bankalarının en önemli avantajlarından biri de, müşterinin hesabına dünyanın her yerinden ulaşabilmesi. 
     G7 ülkelerinin finansal suçları araştırma örgütü, Mali Eylem Görev Gücü FATF tarafından hazırlanan raporda, internet bankacılığının kara para aklayanlan için bir fırsat kapısı olduğunu belirterek finansal kurumları acil önlemler almaya çağırdı. Kurumun, bu risklerin önüne geçmek için yaptığı öneri ise online bankalara müşterilerine internet hesabını açma aşamasında yüz yüze görüşme zorunluluğu getirilmesi. 
     FATF, internet bankacılığının bir başka yumuşak karnını da, operatörlerin hesap hareketlerini tam anlamıyla gözlemlememesi, herşeyin otomatik olarak yapılması olarak gösterdi. İnternetteki kara para aklama operasyonlarında tek yöntemin online bankacılıkla kalmadığı, siber kumarhanelerin de bu amaçla kullanılmaya başlandığına dikkat çekildi. 


 EKONOMİ 





















</TEXT>
</DOC>
