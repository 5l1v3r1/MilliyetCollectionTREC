<DOC>
<DOCNO> 36391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/10/son/soneko01.html </URL>
<DATE> 2001/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekel ürünlerine zam geldi... 35'lik rakı 3 milyon 300 bin lira 
</HEADLINE>
<TEXT>

     Tekel ürünlerinin fiyatlarına yaklaşık 2 ay aradan sonra yüzde 10 oranında zam yapıldı. 
     En son 11 Haziran 2001 tarihinde fiyat ayarlaması yapan Tekel, bu sabahtan itibaren uygulamaya konulacak zamlı yeni fiyatları açıkladı. 
     Tekel'den yapılan açıklamada, Haziran ayından bu yana, hammadde ve nakliye girdileri, döviz kurlarındaki artışlar ve maliyete etkili diğer girdilerdeki artışlar dikkate alınarak, 2001 yılı program hedeflerine ulaşılabilmesini temin için ürünlerin fiyatlarının yeniden belirlendiği bildirildi. 
     Açıklamaya göre, Tekel 2000 uzun 1 milyon 250 bin liraya, Tekel 2000 kutulu kısa 1 milyon 150 bin liraya yükseldi. 
     Samsun-Maltepe kısa 500 bin lira, Samsun-Maltepe uzun 550 bin lira olurken, Tekel 2001 uzun 900 bin liraya, Tekel 2001 kısa da 800 bin liraya çıktı. 
     35'lik Yeni Rakı 3 milyon 300 bin liraya, 70'lik Yeni Rakı 6 milyon liraya, 50'lik Tekirdağ Rakısı 5 milyon 500 bin liraya, 100'lük Tekirdağ Rakısı da 10 milyon liraya çıktı. 
     
     






</TEXT>
</DOC>
