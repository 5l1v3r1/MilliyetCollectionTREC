<DOC>
<DOCNO> 18363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/son/sondun17.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Papa da küreselleşmeye karşı... 
</HEADLINE>
<TEXT>

     Papa 2. Jean Paul, küreselleşmenin yeni bir tür sömürgeciliğe dönüşebileceği kaygısı taşıdığını söyledi. 
     Papalık Sosyal Bilimler Akademisi'nin bir seminerinde konuşan Papa, pazarın kendi mantığını ve değerlerini empoze ettiğini belirtti. 
     Teknolojideki ve iş ilişkilerindeki değişimin, çeşitli kültürlerin cevap verebileceğinden çok hızlı olduğunu belirten Papa, küreselleşme karşısında toplumsal, yasal ve kültürel korumanın hayati olduğunu söyledi. 
     Yeni çalışma ve yaşam biçimlerinin benimsenmesini mecbur kılan küreselleşmenin, bu dikkatle oluşturulmuş yapıları yıkma riski bulunduğunu belirten Papa, ''Küreselleşme, sömürgeciliğin yeni bir türü olmamalı'' diye konuştu. 






</TEXT>
</DOC>
