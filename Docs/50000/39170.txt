<DOC>
<DOCNO> 39170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/27/spor/spo05.html </URL>
<DATE> 2001/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Antep ligde kayıp 
</HEADLINE>
<TEXT>

UEFA Kupası’nda tur atlayan Kırmızı - Siyahlı ekip, ligde bir türlü çıkışa geçemedi. Denizlispor ile oynadığı maçta bir puana razı oldu ve galibiyet hasretini sürdürdü 
     MEHMET TAŞÇIOĞLU DHA 

     UEFA Kupası’nda tur atlamanın sevincini yaşayan Gaziantepspor’un ligde galibiyet hasreti sürüyor. Sahasında Denizlispor karşısında yakaladığı fırsatları değerlendiremeyen Antep, sahadan bir puanla ayrıldı. 10. dakikada Hasan ve 15. dakikada Kemal, yakaladıkları fırsatları değerlendiremedi. 
     DENİZLİ’DEN Veysel, 41. dakikada müsait pozisyondaki topu boş kale yerine üstten auta gönderdi. 53. dakikada Timuçin, ceza yayı üzerinden sert vurdu, meşin yuvarlak, az farkla üstten auta çıktı. 54. dakikada Coşkun, kaleci Ömer’i de geçti. Ancak başarılı kaleci, dönüp Coşkun’un ayaklarına yattı ve golü önledi. 
     
     Maçın karnesi 
     HAKEMLER Zafer Önder İpek, Engin Çakıroğlu, Şenol Altınsağ 
     GAZİANTEPSPOR Ömer - Mert , Ramazan , Eric - Bülent , Kemal , Maxim Mustafa Şahintürk Dk.46 , Batista , Volkan - Fatih , Hasan Özer 
     YEDEKLER Hasan, Hakan, İbrahim, Mustafa, Doğan, Mikalai 
     DENİZLİSPOR Abdoulaye - El Saka , Tolunay , Hakan - Ahmet Hassan Mustafa Dk.89 , Ali , Levent , Serdal , Timuçin - Coşkun Coulibaly Dk.69 , Veysel Doğan Dk.80 
     YEDEKLER Süleyman, Kemal, Ogün, Serkan 
     SARI KARTLAR Mert Gaziantepspor , Hakan, Tolunay Denizlispor 
     
Maçın hakkı beraberlikti’      GAZİANTEPSPOR Teknik Direktörü Tevfik Lav, "Denizlispor orta sahada daha etkiliydi. Yine iddia ediyorum, şampiyonluğa oynayacağız ve buna yürekten inanıyorum" dedi. Lav, karşılaşmanın hakkının beraberlik olduğunu sözlerine ekledi, "Yorgunluk belirtileri var. Haftada üç maç oynamasını öğreneceğiz" diye konuştu. Başkanı Celal Doğan, maçtan sonra tribünden hakem ve futbolculara küfür eden bir taraftarı yanına çağırıp azarladı. Denizlispor hocası Sakıp Özberk ise "Bir puan bizim için çok önemli" ifadesini kullandı. 
     



 SPOR 



























</TEXT>
</DOC>
