<DOC>
<DOCNO> 18352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/son/sondun06.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin'de demokrasi isteyen 'siber muhalif'e dört yıl hapis... 
</HEADLINE>
<TEXT>

     İnternette demokrasi yanlısı makaleler yayımlayan Çinli, 4 yıl hapis cezasına çarptırıldı. 
     Hong Kong'taki insan hakları enformasyon merkezine göre, 36 yaşındaki banka memuru Guo Kinkay, Pekin'in güneyindeki Cangzu kasabasında ''internet içeriğine ilişkin mevzuatı çiğnemek''ten mahkum oldu. 
     Merkeze göre, yabancı internet sitelerinde Çin'de demokrasi ve siyasal reforma ilişkin makaleler yayımlayan Guo'nun peşine düşen polis, makale yazarının elektronik adresini buldu ve kendisine ulaşmayı başardı. 
     Çin'de ilk kez bir ''siber-muhalif'' sırf makale yayımladığı için mahkum oluyor. Başka bir ''siber-muhalif'' Huang Şi de, sitesinde hassas siyasal konulara değinmekten yargılanıyor. 
     Lu Şinhua adlı internet kullanıcısı da, yabancı internet sitelerinde Başkan Jiang Zemin'i eleştirmekten birkaç gün önce Wuhan kentinde tutuklandı. 






</TEXT>
</DOC>
