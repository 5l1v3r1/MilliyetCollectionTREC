<DOC>
<DOCNO> 32241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/siyaset/siy01.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
VIP Cezaevine özel yemek 
</HEADLINE>
<TEXT>

Ünlü isimlerin kaldığı Kartal Cezaevi'nin yemek ihalesini almak kolay değil. Trilyonluk ihale için firmalardan ISO 9002 Kalite Belgesi ve gıda zehirlenmesine karşı sigorta şartı aranıyor 
     Cezaevinde yemek yapmaktan kurtulmak isteyen Adalet Bakanlığı, mahk mlara verilecek yemeği özelleştirmek için ilk girişimlerini, her kesimden "konuk" ettiği ünlü insanlar nedeniyle kamuoyunda adı "Flamingo Yolu" ve "VİP Cezaevine" çıkan Kartal Özel Tip Cezaevi'nde başlatıyor. Tutuklular gıda zehirlenmesine karşı sigortalanacak. 
     Kartal Özel Tip Cezaevi'nde barındırılan tutuklu ve hükümlülerle, görevli personele verilecek yemek için 905 milyar 130 milyon lira tahmini bedelli ihale açıldı. İhaleyi alacak olan firma bu cezaevinde barınan tutuklu ve hükümlülerle personele 2001 yılının geri kalan aylarında yemek yapacak. 
     
Diyetisyen de lazım      26 Temmuz'da cezaevinde yapılacak 2 ihaleye de katılmak isteyen firmaların, günde en az 5 bin kişiye yemek pişirme, dağıtma kapasitesine sahip olmaları gerekiyor. İstekli firmaların ihale tarihinden önceki aylarda en az bir diyetisyen çalıştırmış olması gerektiği belirtilen ihale koşulları arasında, "firmanın, elektrik ve su kesintisi dışında mutfağında meydana gelebilecek olası bir arıza veya olağanüstü durumlarda hizmeti aksatmadan yürüteceğine dair taahhütname vermesi" de bulunuyor. 
     
Mahk m sigortalanacak      Adalet Bakanlığı ilk kez cezaevindeki tutuklu ve hükümlülere "dışarıdan" yemek sağlayacak. Bakanlık bu uygulamayla birlikte ihaleye katılacak olan firmalardan tutuklu ve hükümlülerin yemek zehirlenmesine karşı sigorta yapmalarını istedi. Buna göre Mutfakta olabilecek besin zehirlenmelerine karşı firmanın sigorta yaptırdığını gösteren poliçeyi de cezaevine sunması gereken ihalede, ISO 9002 Kalite Güvence Sistemi Belgesi olan firmalar tercih edilecek. 
     
Ünlüler geçidi      Kartal Cezaevi'nin ünlü konukları arasında Mehmet Ali Ağca, Erol Evcil, eski bakan Cavit Çağlar, Etibank'ın eski sahibi Dinç Bilgin, Yurtbank'ın eski sahibi Ali Balkaner, Sümerbank'ın eski sahibi Hayyam Garipoğlu, Egebank'ın eski sahibi Murat Demirel, reklamcı Nail Keçili, Esenyurt Belediyesi eski Başkanı Gürbüz Çapan, Urfi Çetinkaya bulunuyor. 
     



 SİYASET 















</TEXT>
</DOC>
