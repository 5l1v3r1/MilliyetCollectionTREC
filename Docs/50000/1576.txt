<DOC>
<DOCNO> 1576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/ekonomi/eko01.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
BU, NEDİR BU 
</HEADLINE>
<TEXT>

Bu bir ağaç değil. Bu vatandaş tepki gösterdiği için çatılardan sökülen baz istasyonu. Turkcell kanser yapan bu istasyonları ağaç şekline sokup kamufle etmeye çalışıyor 
     SEÇKİN ÜREY 

     Turkcell, Türkiye çapında yerleştirdiği baz istasyonlarının bazılarında kamuflaj tekniği uyguladı. Yeni baz istasyonlarının ağaç ve sokak lambası şeklinde tasarlandığı belirtildi. 
     Güneş ve rüzgar enerjiyle çalışan baz istasyonları da yerleştirdiklerini söyleyen Turkcell Genel Müdürü Cüneyt Türktan, amaçlarının doğal görünümle uyum sağlamak olduğunu söyledi. Türktan, "Çevreye uyum sağlama artık ön plana çıktı, biz de bunun gereklerini yerine getiriyoruz" dedi. 
     Turkcell, ağaç şeklindeki baz istasyonunu özellikle ormanlık arazilere yerleştirmek için kullandı. Turkcell Basın Sözcüsü Okşan Atilla Sanön, ormanlık arazilere yerleştirilmesine izin verilmeyen baz istasyonlarını ağaç şeklinde yerleştirerek bu sorunu aştıklarını söyledi. 
     Ağaç şeklindeki baz istasyonlarından beş ne yerleştirildiği söyleyen Sanön, "İstasyonlardan bir tanesi Bodrum'a yerleştirildi" dedi. Sanön, diğer istasyonların da İzmir ve İstanbul'da olduğunu belirtti. Güneş ve rüzgar enerjisiyle çalışan iki baz istasyonunun elektirk enerjisinin zor bulunduğu bölgelere yerleştirildiğini belirten Sanön, "Bu istasyonları yerleştirebilmek için gerkli kurumlardan izin aldık" dedi. 
     
     'Çağırsınlar giderim' 
     ABD'de Turkcell hakkında yatırımcıları yanıltmaktan dava açılması hakkında bilgi veren Türktan, kendilerine tebligat gelmediğini ifade etti. Türktan, çağrılması halinde kendisinin de mahkemeye çıkabileceğini söyledi. Bu tip davaların ABD'de normal olduğunu belirten Türktan, "ABD'de borsa aşağıda olduğu zamanlarda borsaya yeni kote olan şirketlere bu tür davalar açılıyor" dedi. 
     Turkcell'in Türkiye genelindeki GSM altyapısını tek bir merkezden kontrol edecek Network Kontrol Merkezi'nin açılışında sorulara cevap veren Türktan, davayı açan hukuk firmasının abone olmayı bırakanların sayısını farklı yorumlara dayanan analist raporlarından elde ettiklerini tahmin ettiğini söyledi. 
     
     Yüzde 100 büyüme yok 
     Turkcell'in kurulduğu günden bu yana her yıl yüzde 100 oranında büyüdüğünü söyleyen Türktan, 2001 yılında büyüme oranlarının bu oranın altında gerçekleşeceğini tahmin ettiklerini söyledi. Kriz ortamı nedeniyle yüzde 100'ün altında büyüme beklediklerini söyleyen Türktan, küçülmenin ise söz konusu olmadığını belirtti. 
     Yılın ilk 6 ayının zor geçeceğini söyleyen Türktan, "Kirz nedeniyle biz de bir kayıp yok ama siz de bir geçiş dönemi yaşıyoruz" dedi. 2001 yılı yatırım miktarı hakkında açıklama yapmayan Türktan, bu yıl sadece 100 milyon dolar ekipman yenilemeye harcaması yapacaklarını söyledi. 
     


 EKONOMİ 

























</TEXT>
</DOC>
