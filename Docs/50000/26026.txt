<DOC>
<DOCNO> 26026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/spor/spo05.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Agasi gümüşte kaldı 
</HEADLINE>
<TEXT>

K.İrlanda’daki Dünya Boks Şampiyonası’nda 54 kiloda finale yükselen temsilcimiz, masa hakemlerinin de yanlı tutumlarıyla Kübalı rakibine yenilmekten kurtulamadı 
     DÜNYA Boks Şampiyonası’nda altın madalya ümidi ile ringe çıkan 54 kilo Avrupa şampiyonu boksörümüz Agasi Ağagüloğlu, Olimpiyat ve Dünya şampiyonu Kübalı Ortiz Guiller’e 30 - 24 yenilerek, gümüş madalyayla yetindi. Tecrübeli rakibi karşısında finale yakışır bir maç çıkaran boksörümüz, özellikle son raundda rakibini yakalamak üzereyken, masa hakemlerinin gazabına uğradı. 
     NEFES kesen finalin ilk raundunu 6 - 4 mağlup kapatan Ağagüloğlu, ikinci raundda net yumruklar alınca fark açıldı ve 15 - 9’a çıktı. Üçüncü raundda farkı üç puana kadar indiren boksörümüz, son raunda bu moralle girdi. Bu raundun sonlarına doğru farkı bir puana kadar indirmesine rağmen masa hakemlerinin yanlı tutumuna kurban oldu ve ringden 30 - 24 mağlup ayrıldı. 
     
Haydi Ramazan      DÜNYA Boks Şampiyonası’ndaki diğer finalistimiz Ramazan Paliani, bugün Kazak Jafarov ile altın madalya mücadelesine çıkıyor. Avrupa şampiyonluğu bulunan 57 kilo boksörümüz, bugün sona erecek şampiyonada Dünya gençler şampiyonu unvanlı rakibi karşısında altın madalyaya ulaşmaya çalışacak. 
     



 SPOR 
























</TEXT>
</DOC>
