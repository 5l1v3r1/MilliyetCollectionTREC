<DOC>
<DOCNO> 43657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/23/yazar/toker.html </URL>
<DATE> 2001/09/23/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
"Anayasa değişikliği" mi, "Anayasada değişiklik" mi 
</HEADLINE>
<TEXT>

     Bizim eski ailelerde, yaşamlarını sürdüren en yaşlılar için "Nefesi, yeter " denilir. Fazla bir işe yarayacakları yoktur ama hayırların onların yüzü suyu hürmetine olduğuna inanılır. 
     Avrupa Birliği AB de, bizim için öyle.. Eğer ona "giriş süreci"nde bulunulmasaydı bazı "Anayasada değişiklik"lere siyasi partilerimiz zor el atarlar hele daha da zor, aralarında mutabakat sağlarlardı. Şimdi 37 maddede değişiklik - Anayasanın tümü, "geçici hükümler" hariç 175 maddedir - Anayasa Komisyonunda kabul edilmiştir. Yarın Genel Kurula indirilecektir. Muhtemelen, hele bu ortamda, ufak tefek rötuşa uğrasa da geçecektir. 
     Bunlar, siyasi hayata gerekli ve beklenen sağlığı getirecek midir Daha kötü bir şey getirmeyecektir ama, zaten böyle bir amaçları yoktur. Maksat, bizden demokratikleşme yolunda adımlar isteyen AB'nin ağızına bir parmak bal çalmaktır. MGK'nın fazla "asker ağırlıklı" bulunmasından mı şikayet var Bir kaç sivil üye ekleniyor. "Darbe yasaları"nın Anayasaya aykırılığı da artık iddia edilebilecektir. Partilerin kapatılması Anayasa Mahkemesinde 3 5 çoğunlukla mümkün olacaktır. İnsan haklarına, düşünce özgürlüğüne "küçük ferahlıklar" getirilmektedir. Bunlara konulacak sınırlamaların sadece "demokratik toplum düzeni"ne değil, aynı zamanda "laik toplum düzeni"ne de aykırı olamayacağının ilgili maddeye eklenmesini Asker istemişti. SP ve AkP buna "Peki" demişlerdir. Onlar laiklikten "Amerikan usulü laiklik"i anladıklarına göre.. "Kıyak emeklilik" gibi partilerin ortak çıkarını kollayan hususlar, dikkatle güvence altında tutulmaktadır. "İdam cezasının kaldırılması" ise zaten MHP'nin dayatmasıyla sulandırılmıştı. Terorizmin "New York darbesi" bundaki su miktarının arttırılmasının fırsatı sayılmıştır. 
     Değişiklikler için içerde ancak "Hiç yoktan iyidir " yorumu yapılabilir. AB, ağzına çalınan bu balla yetinecek midir Niçin yetinmesin AB'nin, "yutamayacağı büyüklükte lokma" saydığı Türkiye'yi bugün veya yarın, hatta "görünebilir bir gelecek"te üye olarak içine almaya niyeti yoktur ki.. Bu fırsat Türkiye'nin kapısını sadece, Yunanistan üyelik başvurusu yaptığı zaman çalmıştır. Ne Ecevit, ne Demirel kapıyı açmışlardır. Belki postacılar kapıyı iki kere çalarlar ama, AB postacı değildir. Şimdi onun yararı - bizimki de - ilişkilerin bir düzeyde sürmesi, kesintiye uğramamasıdır. Bir parmak da olsa, bal baldır. 
     Bu, "Anayasada değişiklik" konusunda.. Fakat Türkiye'nin bugünkü ihtiyaçı "Anayasada değişiklik" midir 
     
     Bir sünepeliktir, sürüyor 
     Türkiye'nin bugünkü ihtiyacı, "Anayasa değişikliği"dir. Bunu kendiğinden gerçekleştirecek ise, iş başındaki Meclis değildir. Türkiye, Türk halkı eğer "sağlıklı bir siyasi hayat"a kavuşmak istiyorsa, yapacağı şey "Meclisi, seçim ve partiler kanununu değiştirerek yeni bir Anayasa için genel seçime gitmeye zorlamak"tır. Bir an önce ve "bir 28 Şubat"a dahil lüzum bırakmayacak, tam demokratik tarzda.. Bunun kolay olmayacağı muhakkaktır. Meclisteki çoğunluk partileri bir seçim sisteminden bahsetmeye mecbur kaldıklarında hemen "istikrar"ı ön plana çıkarmaktadırlar. İstikrardan anladıkları ise bugünkü koalisyon tipi hükümet doğuracak sistemdir. Onları böyle bir aşamadan geçirip daha geniş ufukların sahibi kılmak, deveye hendek atlatmaktan zordur. Bunlar "eksikleri sonradan ve zamanla tamamlanmak üzere düşünülmüş" 1961 Anayasasını bile lüks saymış zihniyetin mirascıları, halühazır temsilcileridir. 
     Ama zorlama bunu sağlayacak güçte olursa, dayanmaları - ve dayatmaları - imkansızdır. Bu çapta bir zorlama bugünkü Türk toplumundan gelir mi Toplumun bütün kesitleri, bıçağın kemiğe dayandığında müttefik. Bütün kesimler sızlanıp duruyor. Bazıları salya - sümük ağlıyor. Herkes müttefik ki bu hükümetle hiç bir yere gidilmez, her şey ancak daha kötü olacaktır. Ama harekete gelince, herkes başkasından bir şey bekliyor O, parti kursa da bizi kurtarsa bu, parti kursa da ona girip mücadele etsem şu, parti kursa da haklarımı savunsa.. 
     Halbuki böyle hallerde parti, hareket doğurmaz hareket, partiyi ortaya çıkarır. Siz, bunu anlama istidadını görüyor musunuz 
     







Devenin sırrı 


İşler yolunda 


Savaşın değil, sanatın çağrısı 


Sessiz Ayakkabılar Yürüyüşü 


Feda kültürü 


Anadolu yollarında 


Bu kalp seni unutur mu 


Kıssadan hisse 


Doğu'da yerel yönetimler 


Hanım kızlar kıskacında delirmek 


"Anayasa değişikliği" mi, "Anayasada değişiklik" mi 


Balık demek para demek 


HSBC, BDDK'nın kiracısı 


</TEXT>
</DOC>
