<DOC>
<DOCNO> 42754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/yasam/yas02.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Polise tecavüz tutuklaması 
</HEADLINE>
<TEXT>

Şile’de bir polis memuru, evli ve 3 çocuk annesi bir kadına tecavüzle suçlandı. Sapık polis, iddiaları reddetse de cezaevinden kurtulamadı 
     ÜMRAN AVCI GÜNTAN MAVİGÖZLÜ İstanbul 

     Şile’de evli ve 3 çocuk annesi Leyla Bozacı’ya tecavüz ettiği iddia edilen polis memuru Kerem Döndü ile kendisine yardım ettiği öne sürülen eski meslektaşı Benal Demir, haklarındaki iddiaları reddetse de tutuklandılar. 
     Polis kayıtlarına tecavüz iddiası’ olarak geçen olay şöyle gelişti Romanya’da kimya öğretmenliği yaptığı dönemde Eyüp Bozacı ile evlenerek Leyla adını alan ve 3 çocuk dünyaya getiren Lacramiora Popescu, 13 yıllık eşinin ekonomik kriz nedeniyle işsiz kalmasıyla sıkıntılı günler yaşamaya başladı. Biraz kafasını dağıtmak ve çocuklarıyla birlikte dinlenmek isteyen Leyla Bozacı arkadaşı Hülya’nın Şile’deki yazlığına gitti. 30 Ağustos gecesi, iki kadın otomobille sahile indi. Yanlarına Hülya'nın tanıdığı iki erkek arkadaş da geldi. 
     
     3 kişi geldiler... 
     Birlikte markete sigara almaya gideceklerdi ki, sivil bir araç yanlarında durdu. Otomobilden, daha sonra biri bar işletmecisi olduğu öğrenilen üç kişi indi. Gruba kimlik sordu. Ardından iki genç, Kerem Döndü isimli polis memuru tarafından adeta kovuldu. Leyla'nın da üzerinde kimlik çıkmayınca, Döndü tarafından sivil polis aracına bindirildi. 
     
     İdrarını içmeye zorladı’ 
     Bozacı, tecavüzle ilgili iddialarını şöyle dile getirdi "Türkçem bozuk diye beni Nataşa olmakla suçladı. Çocuğum olduğunu söyleyince, bar işletmecisi Mehmet Pot araya girdi, Bunlar evli, çocukları var, bırakalım gitsin’ dedi. Ancak o polis Kerem Döndü karşı çıktı. Ben aracın içinde otururken o dışarıda Hülya’ya sarılmaya çalışıyordu. Ancak sonra onu bıraktı. Benal Demir ve Döndü, Hülya ile Pot’u orada bıraktı. Beni otomobille dolaştırdı. Ormanlık alanda ölümle tehdit etti. Daha sonra Şato Otel’e götürdüler. Kerem, Benal’e otomobili karakola park etmesini söyledi. Kolumdan tutup odaya çıkardı. Silahı olduğunu söyleyerek sesimi çıkarmamam konusunda uyardı. Hülya bizi takip edip durum polise bildirmiş. Bana tecavüz edip ters ilişkiye girdi. İdrarını içmeye zorladı. Bu sırada polisler geldi." 
     
Döndü alkollü çıktı      Gözaltına alınan Kerem Döndü ile hakkındaki soruşturma nedeniyle daha önce açığa alınan Benal Demir ise, iddiaları reddetmelerine rağmen tutuklanarak Şile Cezaevi'ne konuldu. Olay sırasında da Döndü'nün 180 promil alkollü olduğu tespit edildi. Vücudunda tecavüzün morluklarını taşıdığını, çocuklarının ve eşinin yüzüne bakamadığını kaydeden Leyla Bozacı, Türkiye'yi terk etmeye hazırlandığını, gerekirse hakkını AİHM'de arayacağını söyledi. 
     Şile'yi karıştıran tecavüz olayını Adli Tıp Kurumu raporunun çözeceği, genç kadının zorla mı yoksa isteyerek mi sanıkla birlikte olduğunun anlaşılacağı kaydedildi. 
     



 YAŞAM 



















</TEXT>
</DOC>
