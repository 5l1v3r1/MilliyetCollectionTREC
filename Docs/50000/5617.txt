<DOC>
<DOCNO> 5617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/son/soneko04.html </URL>
<DATE> 2001/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Küreselleşme karşıtlarının protestosu WTO Başkanı'nı fena kızdırdı 
</HEADLINE>
<TEXT>

     Dünya Ticaret Örgütü WTO Başkanı Mike Moore, dünya ticaretinin daha fazla liberalleştirilmesi için yarıda kalan uluslararası müzakerelerin yeniden başlaması için kulis yapmak üzere geldiği Avustralya'da, küreselleşme karşıtlarının protestosuyla karşılaşınca fena sinirlendi. 
     Moore, Ulusal Basın Klübü'nde yaptığı konuşmanın ''Moore yoksulları öldürüyor'' sloganları atan 30 kişilik bir protestocu grubun engellemesine uğraması üzerine ''içimden kusmak geliyor'' dedi. 
     Mike Moore, dünya yoksullarının WTO'ya ve örgütün savunduğu liberalleşmeye büyük ihtiyacı olduğu iddiasında da bulundu. 
     Moore, Kasım ayında Katar'da yeni müzakereler için Katar'da yeniden bir araya gelecek WTO üyesi 140 ülkenin yetkililerin protestocuları dinlemelerinin, ancak, kendi bildikleri gibi karar vermelerinin gerekli olduğunu da savundu. WTO'nun 1999 yılı sonlarında ABD'nin Seattle kentine yaptığı son müzakereler yoğun protesto gösterilmesi nedeniyle sonuçsuz kalmıştı. 




</TEXT>
</DOC>
