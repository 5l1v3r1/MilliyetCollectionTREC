<DOC>
<DOCNO> 10842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/11/yasam/yas06.html </URL>
<DATE> 2001/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ASTEĞMENİN sır intiharı 
</HEADLINE>
<TEXT>

Gencecik bir asteğmen, birliğine teslim olmadan bir gün önce kendini evinin 5. katından boşluğa bıraktı 
     İSMAİL POLAT İstabul 

     Bostancı’da bir aile, acıların en büyüğünü yaşadı. Doğurduğu, büyüttüğü, yetenekli ve başarılı bir genç olarak yetiştirdiği gencecik oğlu, dün bir anda hayatına son verdi. 
     Bayram izni için evine gelen Topçu Asteğmen Mete Örnek, ailesiyle birlikte yaşadığı evinin balkonundan atlayarak intihar etti. 
     
Odasına çekildi ve..      Genç asteğmenin annesini yıkan, yakınlarını gözyaşlarına boğan korkunç olay, şöyle gerçekleşti 
     Bostancı’da, Yalıyolu Sokak Durmuşoğlu Apartmanı 17 numarada ailesiyle birlikte oturan Topçu Asteğmen Örnek, görev yaptığı Konya’dan bayram izni nedeniyle birkaç gün önce İstanbul’a geldi. İznini ailesiyle geçiren Örnek, dün saat 09.00’da, evde annesi Gürsel Örnek olduğu halde odasına çekildi. 
     Daha sonra genç asteğmen, kendisini beşinci katta bulunan evinin balkonundan boşluğa bıraktı. 
     
İktisat mezunuydu      Anne Gürsel Örnek’in acı dolu çığlıklarının ardından olay yerine çağırılan sağlık ekipleri ve polis ise, genç Asteğmen’in yerde yatan cansız vücuduyla karşılaştı. 
     Konya’daki birliğine bugün teslim olması gerektiği belirtilen Örnek’in, İstanbul Üniversitesi İktisat Fakültesi mezunu olduğu, daha önce de psikolojik rahatsızlık nedeniyle bir süre tedavi gördüğü öğrenildi. 
     Ancak genç asteğmenin yakınları, Örnek’i canına kıymaya sürükleyen son zamanlarda yaşadığı herhangi bir konu olup olmadığı hakkında bilgileri olmadığını söyledi. 
     


 YAŞAM 




















</TEXT>
</DOC>
