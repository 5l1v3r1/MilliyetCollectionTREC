<DOC>
<DOCNO> 1062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/son/sondun11.html </URL>
<DATE> 2001/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail askerlerinin açtığı ateş 10 yaşındaki Filistinli bir çocuğu ağır yaraladı 
</HEADLINE>
<TEXT>

     Ortadoğu'da barış arayışları devam ederken, Batı Şeria'nın Ramallah kentinde bir Filistinli çocuk, İsrail askerlerinin açtığı ateş sonucu ağır yaralandı. 
     Hastane kaynakları ve görgü tanıkları, 10 yaşındaki Ömer Faruk Halid'in Ramallah'ın kuzey girişinde İsrail askerleri tarafından açılan ateş sonucu başından yaralandığını belirttiler. 
     Aynı kaynaklar, kurşunun, Ramallah'ta hastaneye kaldırılan çocuğun gözüne isabet ettiğini ve durumunun kritik olduğunu kaydettiler. İsrail ordu sözcüsü de, bölgede küçük çaplı çatışmaların meydana geldiğini doğrulayarak, İsrail askerlerinin taş atan Filistinli göstericilere plastik mermilerle karşılık verdiğini söyledi. 




</TEXT>
</DOC>
