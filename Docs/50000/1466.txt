<DOC>
<DOCNO> 1466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/yasam/yas01.html </URL>
<DATE> 2001/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
TAM GAZ SAVAŞ 
</HEADLINE>
<TEXT>

Paris - Dakar ralisi sınırlarından geçtiği için aşırı asabiyet gösteren’ Polisario gerillaları, dün savaş durumuna’ geçti 
     DIŞ HABERLER SERVİSİ 

     Fas sınırları içinde yer alan Batı Sahra’nın bağımsızlığı için savaşan gerillaların oluşturduğu Polisario Cephesi, dünyanın en çok ilgi çeken spor olaylarından birine hem kan karıştırdı hem de savaş.. 
     Gerillaların karşı çıktığı spor olayı, çölde geçen ParisDakar’ rallisiydi. Polisario Cephesi gerillaları, ParisDakar ralisinin yapılmasına misilleme olarak, Batı Sahra’da topyekün savaş başlatacağı tehdidi savurmuştu. Ancak gerillalar, bu kararlarını önceki gün geri çekmişti. 
     
     İlk kanı mayın döktü 
     Bu geri çekmeye rağmen önceki gün ralinin destek araçlarından biri, korkunç bir kazaya’ kurban gitti. 
     Portekizli Jose Eduardo Riberio’nun kullandığı destek aracı, bir mayına çarparak havaya uçtu. Riberio’nun bir ayağı koptu. Bu olayın ardından iyice gerilen durumu, Polisario Cephesi daha da gererek işi savaş ilanına’ vardırdı. Polisario Cephesi liderlerinden Muhammed Selim Ould Salek, Cezayir’in güneybatısındaki Tinduf kentindeki örgüt karargahından yaptığı açıklamada, "Ateşkes bitti.. Bundan böyle her an, haber vermeden ateş açabiliriz" diye konuştu. 
     
Gerillalar ne istiyor      Polisario Cephesi, zengin fosfat yatakları ile tanınan, eski İspanyol sömürgesi Batı Sahra’nın Fas’tan ayrılarak bağımsız bir devlet olması için mücadele ediyor. Cephe liderleri, ParisDakar rallisinin tartışmalı Fas - Sahra bölgesinden geçmesine izin verilmesi halinde, 1991’den beri uygulanan ateşkesi bozarak, Fas’a karşı topyekün savaş başlatma tehdidinde bulunmuştu. 
     


 YAŞAM 























</TEXT>
</DOC>
