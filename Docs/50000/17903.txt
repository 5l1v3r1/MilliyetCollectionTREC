<DOC>
<DOCNO> 17903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/ekonomi/eko10.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalar rahatladı 
</HEADLINE>
<TEXT>

Borsa yüzde 4.9’luk artış gösterirken, İMKB -100 Endeksi 10.131 puana çıktı. Geçen hafta 119.9’la borçlanan Hazine, dünkü ihalede faizi 12 puan düşürdü 
     EKONOMİ SERVİSİ 

     IMF’den gelen ek dış kaynak sinyali borsayı sevindirirken, endeks 16 Şubat’tan bu yana ilk kez 10 bin puanı aştı. Geçen ay sonunda 7.159 puanla 5 Kasım 1999’dan bu yana en düşük seviyesine kadar inen İMKB - 100 Endeksi, son üç haftada hızlı bir atak yaparak yüzde 41.51’lik yükseliş yaşadı. Endeks dün yüzde 4.89’luk artışla 10.131 puana ulaştı. Günlük işlem hacmi de cuma gününe göre yüzde 30 artarak 580.6 trilyon liraya çıktı. Dün en yüksek oranlı artışlar yüzde 10.03 ile turizm endeksinde oldu. 
     
     Yabancılar alımda 
     Dış yardımın miktarı ile ilgili gelişmeler ve yapısal reformların Meclis’ten yavaş da olsa geçmesi yabancıların ilgisini çekiyor. Son günlerde İMKB’de yabancıların alımları olduğu gözlendi. Yabancıların İMKB’deki payları mart sonu itibariyle 4 milyar dolarla 1999 Ocak ayından bu yana en düşük seviyesinde bulunuyor. Yabancıların nisan alımlarında ise artış bekleniyor. Yabancıların portföyü 1999 sonunda 15.3 milyar dolarla en yüksek düzeyine çıktı. 
     
Hazine borçlanmada zorlanmadı      Hazine’nin, dün düzenlediği 3 ay vadeli 91 gün bono ihalesinde bileşik faiz yüzde 110.83, 6 ay vadeli 168 gün bono ihalesinde de yüzde 107.80 oldu. Hazine’nin 3 ay vadeli bono ihalesinde nominal 253 trilyon liralık satış gerçekleştirildi. İhaledeki net satış ise 210 trilyon lira oldu. 6 ay vadeli bono ihalesinde ise nominal 1 katrilyon 4.3 trilyon liralık satış yapıldı. İhaledeki net satış 716.5 trilyon lira oldu. 
     Hazine’nin en son 17 Nisan tarihinde düzenlediği 8 ay 231 gün vadeli bono ihalesinde, brüt yıllık faiz yüzde 102.24, brüt bileşik faiz yüzde 119.89 olarak gerçekleşmişti. 
     
6 aylık getiri 40.16 İhale tarihi 24 Nisan 2001 İtfa tarihi 10 Ekim 2001 Gelen teklif tutarı 1637.9 trilyon Nominal satış 1004.3 trilyon Net satış 716.5 trilyon Faiz yükü 287.8 trilyon Kamuya satış 90 trilyon Basit faiz 87.00 Bileşik faiz 107.80 Altı ay sonunda elde edilecek faiz 40.16 1 milyarı olanın parası altı ay sonra ne olacak 1.401.583.500      
     
Üç ayda 20 kazandıracak İhale tarihi 24 Nisan 2001 İtfa tarihi 25 Temmuz 2001 Gelen teklif tutarı 487.7 trilyon Nominal satış 253 trilyon Net satış 210 trilyon Faiz yükü 43 trilyon Kamuya satış - Basit faiz 82.00 Bileşik faiz 110.83 Altı ay sonunda elde edilecek faiz 20.5 1 milyarı olanın parası altı ay sonra ne olacak 1.205.000.000      
     
     



 EKONOMİ 


















</TEXT>
</DOC>
