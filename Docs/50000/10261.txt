<DOC>
<DOCNO> 10261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/07/ekonomi/aeko.html </URL>
<DATE> 2001/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Askerin yemeğini Sodexho pişirecek 
</HEADLINE>
<TEXT>

TSK’nın yemek ihalesini alan Fransız Sodexho’nun şimdiki hedefi cezaevlerine yemek servisi yapmak 
     EVRİM ERGİN 

     Geçtiğimiz yıl, yemek işini özelleştirme kararı alan Türk Silahlı Kuvvetleri, birçok pilot bölgede deneme amaçlı uygulamalar başlattı. 
     Uygulama ihalelerinin büyük bölümünü Fransız Sodexho firması kazandı. Şirket halen, Gülhane Askeri Tıp Akademisi Ankara , Kuzey Deniz Saha Komutanlığı İstanbul , ve Gölcük’teki Deniz İkmal Merkezi Komutanlığı’nda deneme amaçlı yemek servisi yapıyor. Sodexho Genel Müdürü Eşref Hamamcıoğlu, askere verilen yemeklerin klasik "karavana" anlayışından çıkarılarak, kalitesinin arttılacağını söyledi. Hamamcıoğlu şöyle devam etti "Özelleştirmeyle, yemek kalitesi ve çeşitleri artacak. Örneğin, pazartesi günleri kuru fasulye ve pilav günü olmayacak." 
     
İki yıllık taze yemek      Hamacıoğlu, bu şekilde TSK’nın yemek maliyetinin yüzde 22 oranında azalacağını kaydetti. Hamamcıoğlu, TSK’ya bu fikri kendilerinin sunduğunu ve kabul gördüğünü belirtirken, pilot bölgelerdeki yapılan anketlerde yüzde 98 çoğunluğun uygulamadan memnun kaldığını anlattı. Sodexho’nun hedefinin bu yıl açılacak 85 bin kişilik ihaleden yüzde 20’lik bir pay almak olduğunu belirten Hamamcıoğlu, 85 bin kişinin yemek tutarının 64 trilyon lira olduğu, kendi kar marjlarını ise yüzde 4 - 5 civarında tuttuklarını söyledi. 
     Sodexho, askerlerin kumanyalarını uzun süre taşıyabilecekleri ve yemekleri bozulmadan saklayabilecekleri bir proje geliştiriyor. Halen NATO askerleri tarafından kullanılan ve Nasyon’ adı verilen yiyecek koruma yöntemi ile yiyecekler iki yıl süre ile bozulmadan saklanabilecekler. 
     TSK’nın çalışan personel konusunda çok titiz davrandığını anlatan Hamamcıoğlu, personellerinin bir bölümünün de güvenlik açısından sakıncalı olabileceği gerekçesiyle geri çevrildiğini belirtti. 
     
Yeni hedef cezaevi      Şirketlerinin pazarda pay almaktan çok pazarı genişletmek yönünde kafa yorduğunu belirten Hamamcıoğlu, yeni hedeflerinin cezaevlerinde de yemek işinin özelleştirilmesi yönünde girişimlerde bulunmak olduğunu söyledi. 
     


 EKONOMİ 















</TEXT>
</DOC>
