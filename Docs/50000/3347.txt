<DOC>
<DOCNO> 3347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/yazar/cerrahoglu.html </URL>
<DATE> 2001/01/22/ </DATE>
<TIME>  </TIME>
<AUTHOR> Nilgün CERRAHOĞLU  </AUTHOR>
<HEADLINE>
"Gazetelerin vatanı..." 
</HEADLINE>
<TEXT>

     Gazetelerin vatanı olmaz. D'Alema gaf yaptı. 'Özgür basın' ülkelerin dış politikalarını, tüm tarih dönemeçlerinde, tartışmaya açan basındır... Vietnam savaşı sırasında Amerikan basınına bakın. Silahlı kuvvetlerden, büyükelçiliklere, Dışişleri Bakanlığı ve Pentagon'a dek hiçbirini haber yorumlarından muaf tutmadı. Otoriter basın - özgür basın farkı bu. Otoriter basın susar. Özgür basın düşmana göz yummak eğilimindedir. 'Düşmanla' danışıklı dövüş yapar. Başbakana soralım Sabahları hangi basını okuyor " 
     "Figaro"nun Fransa'daki Türklerin paralı ilanlarını geri çevirmesi bana Giuliano Ferrara'nın bu satırlarını hatırlattı. 
     İtalya'yla Apo krizinin doruğa çıktığı günlerde iki ülke arasında bir de büyük "reklam" krizi yaşanmıştı. TOBB, DEİK, MTO, İKV Çizme gazetelerine tam sayfa ilanlar vermiş, PKK terörünü anlatan bu ilanlar İtalyan hükümetinin Apo - PKK politikasını hedef almıştı. Apo için "terörist" tanımını kullanmaktan kaçınan Başbakan D'Alema bunun üzerine küplere binmiş, Türk ilanlarını yayımlayan gazetelere savaş açmıştı. 
     "Gazeteler hükümete hakaret eden reklamlara sayfa açmamalı" şeklinde demeçler veren D'Alema bu açıklamalarıyla ilanı kullanan gazetelerin hışmına uğramış, yaylım ateşine tutulmuştu. 
     Yalnız Ferrara'nın parlak kaleminden çıkan "Foglio" gazetesinin başyazısı tarafından değil "Corriere della Sera", "Repubblica", "La Stampa" gibi sistem gazeteleri tarafından da ağır biçimde eleştirilmişti. 
     "Repubblica"nın Genel Yayın Müdürü Ezio Mauro örneğin tepkisini, "Türkler yasadışı bir kabile değil. Görüşlerini elbet dile getirecekler. Biz haber sayfalarımızda Türk yönetiminin 'Kürt sorununda' yaptığı hataları dile getirdik. Reklamlarını geri çevirmek ve yayımlamamak sansürle eş anlama gelir..." diyerek ortaya koymuştu 3 12 '98 Milliyet, Faks . 
     Ermeni soykırımı iddiaları karşısındaki "kuşku" ve "üzüntülerini" "sağduyu çağrısı" ile birlikte kamuoyuna duyurmak isteyen Fransa'daki Türklerin ilanlarını geri çeviren "Le Figaro" gazetesi bunu yaptı ve "sansürcü" bir anlayışla, konuya "taraf" oldu. 
     IPI gibi özgür basın örgütlerinde bu sorunun gündeme getirilmesi, sorgulanması ve gazetenin aldığı bu yanlı tavrın ayrıntılı "gerekçelerini açıklaması"nı istemek hakkımız. IPI'nın 26 Ocak Delhi toplantısı bunun için bir fırsat. 
     "Figaro"cular "özgür basın anlayışıyla" bağdaşmayan kararı "reklam siyasi mesaj içeriyor" gerekçesiyle reddetmiş. "Reklamlar siyasi mesaj içeremez" şeklinde bir kural yok. İtalyan örneği ortada. 
     "Figaro"nun ileri sürdüğü diğer gerekçe "Fransız milletvekillerinin hür iradelerine karışılmış" olması. "Kuşkuya" kapalı bir "hür irade" nasıl bir hür iradedir Bu sorunun cevabının verilmesi gerekir. 
     Kurallar belli "Şiddet, saldırganlık, hakaret, müstehcenlik içermeyen" her türlü reklam yayımlanabilir. Gazete buna karşın elbette kendi çizgisini ifade eden haber, yayım ve yorumda serbesttir. 
     Bir Fransız meslektaşa "Figaro"nun nasıl böyle bir karar alabildiğini sordum "Türklerin imajı çok kötü " dedi. 
     Türklerin imajının "çok kötü" olduğu bir gerçek. Yalnız Fransa değil, tüm AB ülkelerinde bu böyle. Ancak ciddi yayıncılık ilkeleri önyargıyla yan yana gelemez. Gelirse kendi imajı yara alır. "Figaro"ya olan da bu. Bu gazeteye bundan böyle ciddi ve yansız bir yayın organı gözüyle bakmamız güçleşmiştir. 
     
     





Şehit Kemal Bey 


Dil, ulusal bilinç ve egemenlik 


Ecevit’in hovardaları 


"Gazetelerin vatanı..." 


Kalkan asil balık 


İki başkanın hikayesi... 


Demirel Paris'e .. 


Fransa kabile midir 


"Türk düşmanları " demekle olmuyor 


ABD'de mühendis başkan yok 


Gerçek farklı çıktı 


Çok kavga, az ekmek, moralimiz felaket 


İzleyici olmayın "sorumlu yurttaş" olun 


</TEXT>
</DOC>
