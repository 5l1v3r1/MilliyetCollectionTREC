<DOC>
<DOCNO> 35757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/06/son/sontur16.html </URL>
<DATE> 2001/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan'da bir Türk mahkum, tahliye olacağı gün intihar etti 
</HEADLINE>
<TEXT>

     Yunanistan'da Pire Cezaevi'nde 8 yıl yatan Osmaniyeli Özkan Karataş'ın tahliye olacağı gün ''kendini yaktı'' şeklinde ölüm haberinin gelmesi ailesini acıya boğdu. 
     İş umuduyla 9 yıl önce Yunanistan'a gittikten bir süre sonra cinayet suçundan cezaevine giren Osman Karataş'ın 34 ölüm haberiyle sarsılan eşi Elmas Karataş, şunları anlattı 
     ''Eşim iş umuduyla Yunanistan'a gitti. Ancak bir cinayet olayına adı karışınca hakkında 24 yıl hapis cezası istendi. Daha sonra cezası 8 yıla indirildi ve cezaevine konuldu. Sık sık telefonla görüşüyorduk. Eşim 1 Ağustos tarihinde tahliye olacağı müjdesini verdi. Tahliye olacağı için çok seviniyordu. Ancak cezaevi yetkilileri, 1 Ağustos'ta kendisini yaktığını ve öldüğünü bildirdiler. Eşimin kendini yaktığına inanmıyorum. Çocuklarım Fırat ve Dicle yetim kaldılar. Bunu bizlere nasıl yaparlar '' 
     Ağabey Kamber Karataş da, kardeşinin tahliye olacağını bildiği halde kendisini yakmasının anlamsız olduğunu söyledi. Ağabey Karataş,''Kardeşimin vücudunda 1. dereceden yanık varmış. Bence işkenceyle öldürüldü. Kardeşimin cenazesini Türk doktorlarına muayene ettirdikten sonra gerekirse Avrupa İnsan Hakları Mahkemesi'ne başvuracağım'' dedi. 
     Bu arada, çarşamba günü cenazesi toprağa verilmek üzere Osmaniye'ye getirilecek olan Özkan Karataş'ın ailesinden, masraflar için 1400 ABD doları istendiği, Osmaniye Valisi İsmail Fırat'ın bunun yarısını Sosyal Yardımlaşma ve Dayanışma Vakfı'ndan karşıladığı belirtildi. 
     
     







</TEXT>
</DOC>
