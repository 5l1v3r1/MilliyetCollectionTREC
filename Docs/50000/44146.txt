<DOC>
<DOCNO> 44146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/guncel/gun11.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Demir ensesinden girip başından çıktı 
</HEADLINE>
<TEXT>
Mucize kurtuluş 
     ŞEVKET ERZEN 

     Çorum’da ağaçtan düşen sekiz yaşındaki öğrencinin ensesinden giren demir parmaklık başından çıktı. Dün saat 16.30’da Endüstri Meslek Lisesi bahçesinde oynayan Emre Ceylan, çıktığı incir ağacının dalı kırılınca bahçeyi çevreleyen demir parmaklıklara düştü. Emre’nin ensesinden giren demir parmaklık, başından çıktı. Çığlıklar üzerine çevreden yetişenler, Hızır Acil’den ambulans çağırdı. Ambulansla olay yerine gelen doktorlar, demir çubuğun kafatasını zedelemediğini belirledi. Bunun üzerine iğneyle uyuşturulan Emre, demirden kurtarıldı. Müdahaleyi anne Şeyda Ceylan da gözyaşları içinde izledi. Hastaneye kaldırılan Ceylan’ın sağlık durumunun iyi olduğu açıklandı. 
     



 GÜNCEL 

















</TEXT>
</DOC>
