<DOC>
<DOCNO> 22893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/spor/bbas.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülker nakavt etti 91 - 61 
</HEADLINE>
<TEXT>

Play - Off çeyrek final üçüncü maçında Galatasaray karşısında coştu, mükemmel oynayıp farka koştu. Seride durumu 3-2’ye taşıyıp yarı finale çıktı 
     TURUNCU - Yeşilliler Play - Off çeyrek final üçüncü maçında Galatasaray’ın tozunu attı, 30 sayılık farkla yarı finale adını yazdırdı. İlk iki maçta oldukça zorlandığı rakibi önünde bu kez fırtına gibi esen Ülker, yüksek yüzdeli oyununu iyi savunmasıyla bütünleştirerek takım halinde mükemmel oynadığı maçı 30 sayı farkla kazandı. Ülker yarı finalde Türk Telekom - Fenerbahçe serisinin galibiyle karşılaşacak. 
     
İstatistik ÜLKER OYUNCU TS 2S 3S SA R Lollis 14 6 9 - 2 2 8 Handlongten 14 5 10 - 4 4 12 Harun 6 3 5 0 1 - 1 Tutku 14 1 2 4 6 - 3 Haluk 14 1 4 4 8 - 3 Goljovic 16 4 5 2 5 2 2 3 Kerem - 0 4 - - 2 Orhan 7 1 3 1 2 2 4 1 Zaza 5 2 3 - 1 2 4 Cihat 1 - 0 1 1 2 2 TOPLAM 91 23 45 11 23 12 16 39      
     
GALATASARAY OYUNCU TS 2S 3S SA R Tolbert 14 3 8 2 4 2 2 4 Orhun 11 5 10 0 3 1 4 5 Koul 11 4 6 - 3 3 5 Arda 10 2 6 2 4 - 5 Mujezinovic 9 3 6 1 3 - 5 Ersin 4 1 6 0 5 - 3 Serdar - - - - - Mustafa Kemal 2 1 3 0 1 - - Önder - - - - - Yiğit - - 0 3 - 2 TOPLAM 61 20 45 5 23 6 9 29      
     
"İyi oynadık"      ÜLKERSPOR, coachu Murat Didin karşılaşma sonrası yaptığı açıklamada, "Bu maça çok iyi hazırlandık. Takım olarak diğer maçların aksine bu kez çok iyi konsantre olmuştuk" dedi. Didin, "İyi oynadığımız zaman bizi tutacak rakip yok. Hedefimiz bu oyunumuzu yarı finalde de tekrarlayarak finale çıkmak. Ve sonrasında da şampiyonluğa ulaşmak" ifadelerini de kullandı. 
     
T.Telekom - F.Bahçe      BASKETBOL Birinci Ligi Play - Off çeyrek finalinde, yarı finale çıkacak son takım bugün belli olacak. Ankara Atatürk Salonu’nda 18.00’de başlayacak maçta Türk Telekom ile Fenerbahçe son kez karşı karşıya gelecekler. Maç TRT 1’den naklen yayınlanacak. 
     
İlk maç cumartesi      BASKETBOLDA Efes Pilsen ile Darüşşafaka arasındaki yarı final serisi 26 Mayıs’ta start alacak. Ayhan Şahenk Salonu’ndaki serinin ilk maçı 16.00’da başlayacak ve TRT 1’den naklen yayınlanacak. 
     
Mirsad elendi      FRANSA Ligi’nde forma giyen Mirsad Türkcan’ın takımı Racing Paris, play - off’tan elendi. Racing, Asvel’e 95 - 69 yenilirken, Mirsad 27 dakikada 21 sayı attı, 11 ribaund aldı. 
     
Plaj keyfi      ALL Sports Organization tarafından 1990’dan bu yana ülkemizde gerçekleştirilen Beach Volley turnuvaları bu yıl da Efes Light Beach Volley 2001 adı altında Ege sahillerini şenlendirmeye devam edecek. Turnuvalar 8 - 10 Haziran’da Alanya’da start alacak. 
     



 SPOR 

























</TEXT>
</DOC>
