<DOC>
<DOCNO> 35740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/06/son/sonspo13.html </URL>
<DATE> 2001/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Jardel'in Marsilya'ya transferi "sponsor"a takıldı 
</HEADLINE>
<TEXT>

     Galatasaray'da transferi bir türlü çözüme kavuşamayan Mario Jardel'in, O.Marsilya'ya gidişinin ''sponsor'' sorununa takıldığı öğrenildi. 
     Jardel'in transferi için Paris'de Fransız kulübünün yetkilileriyle temaslarını sürdüren Galatasaray Kulübü Dış İlişkiler Sorumlusu Mete Razlıklı, O.Marsilya Kulübü'nün, sponsoru olan Canal 'yı bu transfer için mali kaynak aktarmak için ikna etmeye çalıştığını söyledi. O.Marsilya Kulübü ile Galatasaray arasında 3 hafta önce yapılan anlaşmanın aynısının yeniden yürürlüğe konulacağını kaydeden Razlıklı, ''Şu anda biz aradan çekildik. O.Marsilya, gerekli olan kaynakları bulmak için çaba harcıyor. Bunu da yapabildiği taktirde her şey sonuçlanacak'' diye konuştu. Razlıklı, Jardel'in ise, kendisine garantilerin verilmesinin ardından sözleşmeyi imzalayacağını sözlerine ekledi. 







</TEXT>
</DOC>
