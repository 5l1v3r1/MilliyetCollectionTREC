<DOC>
<DOCNO> 11285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/spor/spo02.html </URL>
<DATE> 2001/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle derde can kurban 
</HEADLINE>
<TEXT>

Fenerbahçe Teknik Direktörü Mustafa Denizli, sakat futbolcuların düzelmesiyle kadro alternatifinin çoğaldığını, zorlu maçlar öncesi bu durumdan büyük bir keyif aldığını söyledi 
     YUSUF KOBAL 

     SARI - Lacivertli takımın patronu tüm futbolcularının formda olması nedeniyle alternatiflerinin çoğaldığını söyledi ve "Her antrenörün zor dönemi yeter ki böyle olsun" dedi. Denizli, bu durumdan büyük keyif aldığını belirtirken, "Biz sakatlarımızın çokluğunda da tam kadroymuşuz gibi oynadık. Ancak sorunsuz bir takımda, rekabet daha da artar" diye konuştu. 
     MUSTAFA Denizli, dört aydır çok iyi bir grafik yakaladıklarını vurguladı, "Bu çizgi iyi bir çizgi. Antalyaspor maçının son anlarında da görüldü ki, Fenerbahçe mücadelesini ve temposunu karşılaşmaların sonlarına taşıyabiliyor" ifadelerini kullandı. Tecrübeli hoca, Rizespor maçı için de "Seyirciler güzel ve kaliteli futbol izleyecek" dedi. 
     
Rize'ye özel uçak      SARI - Lacivertliler, Rizespor maçının hazırlıklarına dün devam etti. Uche, Johnson, Rüştü, Ali, Andersson, Mirkoviç ve Lazetic'in katılmadığı antrenmanda Denizli oyuncularına koşular yaptırdı, minyatür kale maç oynattı. Bu arada Balic ile Rapajic antrenmandan sonra bol bol frikik çalışması yaptı. Fenerbahçe kafilesi Rize'ye cuma günü özel uçakla gitme kararı aldı. 
     
Taraftar davacı      FENERBAHÇELİ taraftarlar Galatasaraylı birkaç oyuncuyu mahkemeye verme kararı aldı. Sarı - Lacivertli camiada, özellikle ekranlara yansıyan Galatasaraylı futbolcuların küfürlü sözleri büyük tepki oluşturdu. Taraftarlar başta Emre, Hasan, Arif ve Ahmet olmak üzere Fenerbahçe'ye küfür ettikleri televizyon görüntüleri ile tespit edilen Galatasaraylı futbolcuları Adliye'ye şikayet edecek. 
     
Rüştü yine sakatHÜSEYİN YAVUZ 
     FENERBAHÇE'DE Rüştü, Çaykur Rizespor maçı öncesi yine sakatlık sorunu ile karşı karşıya kaldı. Tecrübeli file bekçisinin sağ ayak ön üst adalesi ve sol ayak üst arka adelesinden dün MR'ı çekildi. Doktorlar bu futbolcunun tedavisine hemen başlarken, Rüştü'nün, Rizespor maçına oynayıp oynamayacağı hafta sonu belli olacak. 
     DENİZLİ'NİN, Rize deplasmanında da Revivo - Serhat ikilisiyle mücadele edeceği belirtildi. Sistemini değiştirmek düşüncesinde olmayan Sarı - Lacivertli takımın hocası, iyileşen Andersson ile Balic'i yine yedek soyunduracak. Bu arada İsveç Milli Takımı'nın 28 Mart'ta Moldova ile oynayacağı maça Andersson çağrılmadı. 
     


 SPOR 






















</TEXT>
</DOC>
