<DOC>
<DOCNO> 11444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/spor/aspo.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
HAGİ BAVUL TOPLUYOR 
</HEADLINE>
<TEXT>

"6 maçtan fazla ceza verirlerse Türkiye’yi terk ederim" dedi, Şampiyonlar Ligi çeyrek finali öncesi federasyonu tehdit etti. Rumen futbolcu, "Jübile bile yapmam" diye konuştu 
     HALİL ÖZER 

     Avrupa’da da oynamam’ 
     GALATASARAY’ın Gençlerbirliği ile oynadığı maçta hakem Erol Ersoy’a karşı yaptığı hareketler nedeniyle ağır ceza alması beklenen Hagi, Futbol Federasyonu’nu üstü kapalı bir şekilde tehdit etti. Romanya’nın National Gazetesi’ne konuşan Hagi, "6 maçtan fazla ceza verirlerse jübile bile yapmadan Türkiye’yi terk ederim. Avrupa Şampiyonlar Ligi’nde de oynamam" dedi. 
     
     Pazartesi günü gidiyor 
     HAGİ’nin arkadaşları da Rumen yıldızın kararlı olduğunu, pazartesi günü ülkesine gidip kendisine verilecek cezayı bekleyeceğini söylediler. Cezanın yüksek olması durumunda da Hagi’nin "Sadece Şampiyonlar Ligi’nde oynayacağım diye İstanbul’da durmam anlamsız olur" görüşünde olduğu belirtildi. Teknik Direktör Lucescu’nun ise Hagi’yi kalması için ikna etmeye çalıştığı öğrenildi. 
     
     Dönmeme gerek kalmaz’ 
     İSTANBUL’da bavullarını toplamaya başlayan Hagi’nin "Şampiyonlar Ligi’nde oynayıp, oynamama konusunda kararsızım. Sürekli maç oynayan arkadaşlar benden daha hazır durumda olacaklar. Onlar dururken, ben forma giyemem" diye konuştuğu belirtildi. Hagi’nin takım arkadaşlarına, "Cezayı bana haber verirsiniz. 6 maçtan çok olursa dönmeme gerek kalmaz" dediği ifade edildi. 
     


 SPOR 






















</TEXT>
</DOC>
