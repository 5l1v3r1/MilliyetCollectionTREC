<DOC>
<DOCNO> 21536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/yazar/yilmaz.html </URL>
<DATE> 2001/05/16/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
"Mason olsalardı ülke bu hale gelmezdi" 
</HEADLINE>
<TEXT>

     Geçtiğimiz günlerde Hür ve Kabul Edilmiş Masonlar Büyük Locası’nın "Temiz Toplum Yaratmada Eğitimin Rolü" konulu paneline gitmiştim. Aynı günlerde farklı çevrelerden olduğu gibi, Büyük Loca’dan tepki geldi. Büyük Üstad olarak isimlendirilen Demir Savaşçın, Nuri Ziya’daki meşhur "mabede" çaya davet etti. Gittim. 
     Henüz bir gizli töreni veya toplantıyı belgeleme başarısına sahip olmadığımdan, Büyük Üstad Savaşçın’ın açıklamalarından yola çıkarak elde ettiğim yanıtları aktarıyorum. 
     Yahudi kuruluşu mudur 
     Dünyada katolik olmayanların alınmadığı localar bile var. Türkiye’de Hasan Ali Yücel gibi eğitime uzun yıllar hizmet etmiş Eğitim Bakanı’nın veya Namık Kemal, Ziya Gökalp gibi milliyetçi düşünce temsilcilerinin Mason olduğu da biliniyor. 
     Masonlar dinsiz midir 
     Dinsizler masonluğa alınmıyor. Üyelik için, demokratik ve inançlı olma koşulu bulunuyor. Törenlerinde üç büyük dinin kitabı bulunuyor. Türkiye’de bu maddeyi şart koymayan mason kuruluşu da var. Aynen Hür ve Kabul Edilmişler’in aksine, kadınları da masonluğuna almaları gibi. 
     Törenleri niye gizli 
     İnsalığın bir iç yolculuğunu amaçlanıyor. Kendini tanıma için sürprizlere ihtiyaç var. Bu gizlilik mason olmayanlar için değil, mason olacaklar için korunuyor. Dernekler Kanunu’na bağlılar. 
     Savaşçın eğer mason olmasaydı, insanlığından bir eksiklik mi duyardı 
     Daha sinirli olurdu. Tek kazanım bu ise, yogo da yapalirdiniz diye sorduğumda ise verilen yanıt, insanlığın ışığı yakalaması için bir felsefeye ihtiyacı olduğu yolunda oldu. 
     Mason siyasetçi çok mu 
     "Eğer sayıları fazla olsaydı, Türkiye bu halde olmazdı" diyorlar. 
     Sivil toplum örgütleri neden yeterli gelmiyor 
     Sivil toplum örgütleri tarihten bir yaprak olacaklar. Masonluk ise tarihsel süreklilik taşıyan kurumsal bir yapı. 
     Türkiye’de ilgi var mı 
     11.600 üyesi bulunuyor. 
     Neden kadınlar giremiyor 
     1721 yılında duvarcı ustalarının kurduğu masonluk, geleneklere bağlılığı sürdürmek zorunda. Duvarcı ustası kadın olmadığı için de o tarihte içlerine almadılar. 
     Ekonomik kaynağı nedir 
     Üyelerden yılda 120 milyon lira ve bağış alınıyor. 
     Askerler mason olabilir mi Masonların sahip çıktığı kardeşlik ilkesi ile savaş bağdaşıyor mu 
     I. Dünya Savaşı’na katılan Süleyman Faik Paşa mason olduğu dönemde savaşa giren dünyada tek örnek. Türkiye’de emekli asker masonlar var. 
     MHP’li Gül’ün iddia ettiği gibi Derviş mason mu 
     Ölmeden kimsenin mason olup, olmadığı hakkında bilgi verilmiyor. Ancak kişi isterse masonluğunu ilan edebilir. Panele de Çevik Bir orgeneral olarak değil, kişi olarak davet edildi. 
     Masonların okul yaptırdığı neden açıklandı 
     Bu ilk örnek. Yardımlar mason olarak yapılmaz, masonlar bulundukları görevlerde topluma hizmet ederler. 
     Ükeler arası bir örgütsel bağımlılık var mı 
     İlkelerin benimsenmesi ve tanınması var. Ancak örgütsel bir bağ yok. O nedenle de dış ülkedeki bir mason kuruluşu hakkında yorum yasak. 
     Türkiye’de yolsuzluğa bulaşan bir mason oldu mu 
     İlkelere uymayan masonlar ihraç edildi. Bugün de yolsuzluğa bulaşan bir mason olursa yine ihraç edilir. 
     Savaşçın beni davet etse de tablo gösteriyor ki, açılmıyorlar kendilerini tanıtıyorlar. 
     
     







Yine 14 Mayıs 


Baba ve oğlu 


Şalk'ın çıkışını çok yadırgadım 


O kadar da değil 


Dertli milletvekilleri Bir dönem kapanıyor mu 


O'nsuz ve O'nunla 


Adalet Bakanlığı teşkilat yasası tamam 


Tam gün eğitim 


Daha iyi gitmesi için... 


Demokrasi herkese lazım, babaya da... 


Banka evlilikleri 


Telefon dinlemeye yeni düzen 


Kural, paspas olursa... 


Kafamızı kumdan çıkaralım 


Madalyonun 2 yüzü 


Derviş ile halkın niyeti farklı 


"Mason olsalardı ülke bu hale gelmezdi" 


</TEXT>
</DOC>
