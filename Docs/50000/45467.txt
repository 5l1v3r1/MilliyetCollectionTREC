<DOC>
<DOCNO> 45467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/06/son/sontur15.html </URL>
<DATE> 2001/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bombayı can güvenliği için taşıyormuş... 
</HEADLINE>
<TEXT>

     Kartal Özel Tip Cezaevi'nde tutuklu bulunan Esenyurt eski belediye başkanı Gürbüz Çapan'ı ziyarete giderken Asayiş Şubesi ekiplerinin kontrolü sonucu bir el bombası ve bir tabancayla yakalanan kardeşi Resul Çapan ile beraberindeki 2 kişinin sorgusu sürüyor. 
     Kartal Yakacık'ta dün yakalanan Resul Çapan, Onur Lehtemur ve Tuncay Burukhan'ın sorgusu, Asayiş Şube Müdürlüğü Gasp Büro Amirliği'nde devam ediyor. 
     Savcılıktan sorguları için 2 gün ek süre alınan Resul Çapan ile Lehtemur ve Burukhan, öğle saatlerinde sağlık muayenesinden geçirildi. 
     Resul Çapan'dan ele geçirilen tabancanın ruhsatlı olduğu ve üzerine kayıtlı bulunduğu bildirildi. 
     Zanlıların ilk sorgularında, otomobilde bulunan ''el bombasını güvenlik gerekçesiyle taşıdıklarını'' ileri sürdükleri öğrenildi. 
     






</TEXT>
</DOC>
