<DOC>
<DOCNO> 24715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/son/sontur13.html </URL>
<DATE> 2001/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Komando gibi düz duvara tırmanmaya kalkışınca öldü... 
</HEADLINE>
<TEXT>

     Samsun'da arkadaşlarıyla oynarken, ''komando'' gibi düz duvara tırmanmak isteyen çocuk, kafasına briket düşmesi sonucu öldü. 
     Gazi Mahallesi 100. Yıl Bulvarı'nda oturan ve İlkadım İlköğretim Okulu 5. sınıf öğrencisi olan Burak Kaplan 11 , arkadaşlarıyla evlerinin arka tarafındaki bahçede oynarken, 1 metre yükseklikteki duvara ''komando'' gibi tırmanmak istedi. Bu sırada, duvardan kopan 2 briket parçası çocuğun kafasına düştü. 
     Ağır yaralı olarak Samsun Devlet Hastanesi'ne kaldırılan Burak Kaplan, tüm müdahaleye rağmen kurtarılmadı. 
     Burak Kaplan'ın ölümü mahallede matem yaşanmasına neden olurken, baba Adnan Kaplan, ''Görülmemiş bir olay. Allah kimsenin başına vermesin. Acım çok büyük. Oğlum karne sevincini yaşayamadı'' diye gözyaşı döktü. 







</TEXT>
</DOC>
