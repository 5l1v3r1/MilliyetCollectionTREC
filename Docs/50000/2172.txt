<DOC>
<DOCNO> 2172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/son/sondun08.html </URL>
<DATE> 2001/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Çakal Carlos "Bana beyaz işkence yapıyorlar" 
</HEADLINE>
<TEXT>

     Fransa'da hapiste bulunan ''Çakal Carlos'' lakaplı Venezüellalı terörist İllich Ramirez Sanchez, Fransız yetkililerin kendisini tek kişilik bir hücrede ömür boyu tutmak istediğini ve bunun ''beyaz işkence'' olduğunu öne sürdü. Merkezi Londra'da bulunan haftalık El Avsat dergisinde yarın çıkacak bir habere göre, Çakal Carlos, tutukluluk koşullarının kendisini ihtihara, işitme ve görme bozukluklarına ya da deri hastalığına sürükleyeceğinden endişe ettiğini belirtti. 
     Carlos, avukatı aracılığıyla yaptığı açıklamada, kendisine ''beyaz işkence''nin çeşitli yöntemlerinin uygulandığını, insan hakları ihlallerinin söz konusu olduğunu savundu. Fransız yetkililerin, tek kişilik mahkumiyet durumunu her üç ayda değerlendirdiklerini kaydeden Carlos, bu konudaki başvurularının ise geri çevrildiğini söyledi. Çakal Carlos, 1975'te iki Fransız gizli servis ajanını öldürmekten 1997'de ömür boyu hapse mahkum olmuştu. 




</TEXT>
</DOC>
