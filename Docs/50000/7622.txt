<DOC>
<DOCNO> 7622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/18/ekonomi/eko05a.html </URL>
<DATE> 2001/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bor özelleştirmesinde halka arz önerisi 
</HEADLINE>
<TEXT>

Bakan Yalova, bor madenlerinin yüzde 40'ının özerk bir kuruma verilmesini, kalan hisselerin halka arz edilmesini önerdi 
     ANKARA Miliyet 

     Devlet Bakanı Yüksel Yalova, bor madenleriyle ilgili olarak Bakanlar Kurulu'na getirdiği öneride, Telekom'a benzer şekilde yüzde 40'ı özel kurum olacak bir modeli gündeme getirdiğini söyledi. 
     Yalova, TESAV'ın AB konferansında gaetecilerin soruları üzerine, şöyle konuştu "Yönetim kurulu üyeleri olarak, Özelleştirme İdaresi, Başbakanlık, Hazine, Maliye, Enerji ve Tabii Kaynaklar ile Sanayi ve Ticaret bakanlıklarının önereceği insanlar getirilebilir. Onun direktifiyle çalışan profesyonel bir icra komitesi kurulabilir, bu siyasi işler yapmaz, ekonomik işler yapar. Geri kalan hisseyi A, B ve C şeklinde gruplara ayırarak, halka arza yoluyla, halktan gelir ortaklığı senedi marifetiyle toplanan paralarla sermaye sorunu çözülebilir." 
     Yalova, Eti Holding'in tamamının mı yoksa Bor madenlerinin mi özelleştirme kapsamından çıkarılacağı yolundaki soruya verdiği yanıtta, Eti Holding'in bağlı olduğu bakanlık ile ÖİB'nın bağlı olduğu bakanlığın altı ay içinde hiçbir işlem yapmayacaksa kapsamdan tamamen çıkmasını istedi. 
     Yalova, "Eti Holding'e bağlı üç şirket kapsam ve programa alınmış, ÖİB olarak şimdiye kadar 14 trilyon lira ödemişiz, belki daha 60 trilyon küsur para ödeyeceğiz, kapsam ve programdan çıkacaksa, şimdiden çıkarılsın, hiç değilse biz de para ödemeyiz" dedi. 
     
     


 EKONOMİ 
















</TEXT>
</DOC>
