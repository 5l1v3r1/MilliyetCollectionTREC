<DOC>
<DOCNO> 41502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/spor/bana.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın Analizi 
</HEADLINE>
<TEXT>

     Haftanın Kare Ası 
     MURAT ALAÇAYIR DİYARBAKIR 
     Farkına varılmayan bir yetenekti. Beşiktaş’ta kendini gösteremedi, Diyarbakır’da yeniden özgüvenini kazandı. Ligin flaş takımı Trabzonspor’a karşı patladı, şiir gibi futboluyla sahada parladı, galibiyette başrollerden birini kaptı. 
     
     YOULA G.BİRLİĞİ 
     Başkent ekibinin bu yılki en pahalı transferi. Gineli oyuncu, Ankaragücü önünde gerçek bir hücum oyuncusu ve golcü kimliğiyle adeta gösteri yaptı. Çabukluğu, takipçiliği ve fırsatçılığıyla derbiye damgasını vurdu. Attığı iki golle günün kahramanı oldu. 
     
     SERDAR KOCAELİ 
     Fenerbahçe’ye geçit vermeyen adamdı. Yeteneklerinin ve zekasının en iyi örneklerini sergiledi. Öldürücü pasları, bitirici driplingleriyle ön plana çıktı, takımının sahadan puanla ayrılmasını sağladı. Müthiş performansıyla alkışları kaptı. 
     
     MAXİM GAZİANTEP 
     Yaratıcı futboluyla Bursaspor deplasmanında takımını rahatlattı. Gerçek bir oyun lideri olarak parladı. Belki de kariyerinin en iyi oyunlarından birini çıkardı. Rakip savunmayı bunalttı, hem attı, hem de attırdı. Sezonun ilk galibiyetinin mimarıydı. 
     
     HAFTANIN KARMASI 

</TEXT>
</DOC>
