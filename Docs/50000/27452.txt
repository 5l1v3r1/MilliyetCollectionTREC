<DOC>
<DOCNO> 27452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/son/sondun02.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezayir'deki 'İktidar'a Paris'te protesto.. 
</HEADLINE>
<TEXT>

     Cezayir'deki iktidar, bugün Paris'te düzenlenen gösteri yürüyüşü ile protesto edildi. 
     Paris polisinin verdiği sayıya göre 5 bin, gösteriyi düzenleyenlere göre 25 bin kişi, Cezayir'deki yönetimin şiddet ve baskı uygulamasını protesto etti. 
     Republique ve Nation meydanları arasında yapılan protesto gösterisine, Fransa'nın çeşitli kentlerinde yaşayan Cezayirli göçmenler ulusal giysileriyle katıldılar ve yönetim aleyhtarı sloganlar attılar. 
     Fransa'daki çeşitli sivil toplum örgütlerinin de, dayanışma amacıyla Cezayirli göçmenlerin yaptığı gösteriye katıldıkları bildirildi. 
     Cezayir'de, hafta içinde iktidarı protesto etmek için yapılan geniş çaplı protesto gösterisinde çıkan olaylarda, dört kişi hayatını kaybetmiş, 100'den fazla kişi ise yaralanmıştı. Cezayir'de Nisan'dan beri sorunlu Berberi bölgesi Kabiyliye'de de halk hükümeti protesto için bir turizm merkezini yağlamadı. 






</TEXT>
</DOC>
