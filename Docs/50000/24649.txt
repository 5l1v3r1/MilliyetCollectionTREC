<DOC>
<DOCNO> 24649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/yazar/tamer.html </URL>
<DATE> 2001/06/02/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
36 bakan 36 kriz 
</HEADLINE>
<TEXT>

Geçen yıl tütünden sorumlu bakan Yücelen'di. "Düzenlemenin yapılması lazım, ama siyaseten intiharım olur" diyerek tütünü Yalova'ya devretmişti 
     Dünkü ekonomi sayfamızdan bir haber "Yüksel Yalova'nın yarattığı kriz sonucu doların 1 milyon 212 bin liraya çıkışıyla birlikte hem iç borç faizi, hem de dış borcun TL tutarındaki artışı, 6 katrilyona ulaştı." 
     İyi mi 
     Cumhuriyet'te de benzeri bir hesaplama var "ANAP'ın ekonomi kurmayları, Mesut Yılmaz'a krizin faturasının 1 milyar dolar olduğunu dile getirerek, Yalova'nın tutumunu eleştirdiler." 
     Yalova gak dedi, ekonomimiz bir hesaba göre 1 milyar dolar, bir diğerine göre 6 katrilyon zarar etti. Yarın bir başkası guk der, dolar yine alıp başını gider borsa düşer, faizler çıldırır. Başta Tarım Bakanı Hüsnü Yusuf Gökalp olmak üzere kuyrukta bekleyen bakanlar eksik değil Gökalp buğday taban fiyatlarıyla sırasını savdı diye düşünüyorsanız yanılıyorsunuz. Şimdi de bir yandan TMO, gelen her buğdayı alacak diye ısrar ederken diğer yandan da Mera Fonu'nun kaldırılmasına ayak sürüyor. 
     Neyse ki ANAP liderinin talimatıyla bakan Yalova birkaç saat içinde Yalova Kaymakamı oluverdi ve kriz de bu seferlik ekonomiyi yalayıp geçti. Ama artık "ekonomide her an bir maraza çıkma ihtimali olduğu" görüşü o denli yaygın ve bizim bakanlarımız da o denli kendinisever vatanseverin tersi ki, biraz mübalağayla 36 bakan 36 kriz bile mümkün ülkemizde Her biri gak dediğinde dolar 100 bin lira artsa 3 milyon 600 bin lira eder. Bugünkü 1 milyon 162 bin liralık fiyata eklediğinizde doların yıl sonu fiyatı 4 milyon 762 bin lira ediyor. Artık siz de biraz zahmet edip, enflasyon - devalüasyon oranlarını hesap ediverin canım 
     Şakası bile kötü değil mi 
     Neyse ki ANAP'lı Rüşdü Kazım Yücelen gibi oy hesabını baştan yapan bakanlarımız var da, 36 bakan 36 kriz etmiyor. Yücelen, birkaç ay öncesine kadar tütünden sorumlu bakandı. Tütünde tekelin kaldırılması konusu gündeme geldiğinde "Bunların yapılması lazım, ama bu benim siyaseten intiharım olur" diyerek tütünü kendi bakanlığının kapsama alanı içinden çıkartarak piyasalarla fevkalade barışık, özelleştirmenin bayraktarı Yalova'ya devretmişti. 
     Hükümet önceki gün ilk kurbanını vererek programa olan güvenini gösterdi. Piyasalar da bu güveni satın aldı. Biz gazeteciler ise bundan sonra hangi bakan ne tür bir münasebetsizlik yapacak diye beklemeye koyulduk. 
     Evet, kriz şimdilik savuşturuldu, ancak kanayan ekonomiye yeni bir fatura daha yükleyerek... Bu arada iflaslar devam ediyor, işsizlik artıyor, ücretsiz izinlerin süreleri uzuyor, giderek daha fazla insan ücretlerini alamıyor. Kapanmayan işyerlerinden bir bölümünde ise aylardır para alamadıkları halde vargüçleriyle çalışanlar, umutla bugünlerin geride kalmasını, kendi işyeri kapanmadan bu krizin atlatılmasını gözlüyor. 
     
Bakanların hafta sonu ödevi      Bendeniz haddim olmayarak bu hafta sonu için bakanlarımıza ev ödevi vermek arzusundayım. Diyorum ki şu liderlerinin altına imza attıkları, IMF'ye verilen niyet mektubunu bir okuyuverseler... Özellikle de kendilerini ilgilendiren sayfaları. Yalova Kaymakamı olmamak için... 
     Hoş okumasalar bile IMF programına bakan muhalefetinin, bir süre için de olsa yer altına ineceğini tahmin etmek zor değil. Zira koalisyonun 3 ortağından hiç değilse 2'si ANAP ve DSP hükümete ilk kurbanı verdirerek programa olan iyi niyetlerini gösterirken, bakanlarına da gözdağı vermiş oldular. 
     
     







Küreselleşme, İslam, Kemalizm 


Avrupa'dan... 


Liderler ve Yalova olayı 


Şaşanlara şaşıyorum 


İnönü'lü, Derviş'li parti senaryoları... 


FB - GS 


Yeni hükümdarımız Piyasamız 


Cek cak'lı vaatler 


Kıbrıs bombası 


Bitmeyen oyun... 


İstifa... 


DJ Derviş 


36 bakan 36 kriz 


Önemini kavrayın 


Çamburnu Tersanesi 


</TEXT>
</DOC>
