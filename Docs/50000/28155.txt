<DOC>
<DOCNO> 28155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/guncel/gun05.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüm serinliği 
</HEADLINE>
<TEXT>

Koliform sayısı 18 bini geçen Yeşilköy'de insanlar denize giriyor Belediye ise tabela asmaktan başka bir önleme gerek görmüyor 
     ÖMER ERBİL İstanbul 

     İstanbul Yeşilköy sahilinde 'Denize girmek tehlikeli ve yasaktır' tabelasına rağmen çoluk çocuk onlarca insan pislikten rengi değişen denize girip serinlemeye çalışıyor. Yeşilköy sahilinde İl Sağlık Müdürlüğü verilerine göre 18 binden fazla koliform bulunuyor. Bu durumu önlemek için tabela asmayı yeterli bulan Büyükşehir Belediyesi ise telörgü, güvenlik elemanı, koruma bandı gibi önlemlere gerek görmüyor. 
     İstanbul İl Sağlık Müdürlüğü koliform oranının 0 - 7 bin arası olduğu yerlerde "denize girilebilir", 7 - 11 bin arasının "riskli", 11 bin ve üzerinin "çok kirli kesinlikle girilemez" olduğunu belirtiyor. 
     
11 binden sonrası riskli      Koliform bakteri oranının litrede 11 bin ve daha fazla olduğu yerlerde denize girenleri cilt hastalığı, bağırsak, tifo, ishal, hepatit A, karaciğer, böbrek hastalıkları gibi tehlikeler bekliyor. Bu hastalıklar ölüme gidebiliyor. 
     
Yine en temizi Adalar denizi      İl Sağlık Müdürlüğü verileri Zeytinburnu, Bakırköy, Yeşilköy, Florya, Avcılar, Ambarlı, Büyükçekmece, Sarıyer, Beylerbeyi sahillerindeki ölçümlerde bir litre suda 18 binden fazla koliform bulunuyor. Bu oranlar Silivri'de 5 bin 200, Selimpaşa'da 3 bin 500, Gümüşyaka'da 5 bin 400, Adalar'da 1200, Beşiktaş'ta 9 bin 200, Tuzla'da 5 bin 400, Arnavutköy'de ise 5 bin 400 olarak açıklandı. 
     



 GÜNCEL 



















</TEXT>
</DOC>
