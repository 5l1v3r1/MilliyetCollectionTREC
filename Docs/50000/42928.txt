<DOC>
<DOCNO> 42928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/siyaset/siy03.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Macaristan'a F- 16 satışı havada kaldı 
</HEADLINE>
<TEXT>

     ANKARA Milliyet 

     Türkiye, Macaristan'ın savaş uçağı yenileme ihalesini kaybetti. Macaristan, Hava Kuvvetleri için ABD ve Türkiye'nin F - 16'ları yerine İsveç - İngiliz yapımı JAS - 39 uçaklarını tercih etti. 
     Macaristan Savunma Bakanlığı, Hava Kuvvetleri'nin envanterindeki Doğu Bloku uçaklarını elden çıkarmak ve NATO standartlarına ulaştırmak amacıyla 2000 yılının sonunda bir ihale açtı. İhalede ABD, Türkiye ve İsveç - İngiltere konsorsiyumu yarıştı. ABD, envanterindeki eski F - 16'ları satmayı önerirken Türkiye, daha yeni olan F - 16 Blok - 30 40 modellerini önerdi. Milli Savunma Bakanlığı ve Hava Kuvvetleri Komutanlığı finansal kiralama leasing yöntemiyle yapılacak satıştan yaklaşık 350 milyon dolar gelir elde etmeyi planlıyordu. Ancak Macaristan'a NATO'ya üyeliği sürecinde çok önemli destek veren Türkiye, bu desteğin karşılığını ihalede alamadı. 
     Sonucu dün belli olan ihalede Macaristan, Türk F - 16'ları yerine İsveç'in Grippen firmasının ürettiği JAS - 39 uçaklarını almaya karar verdi. 
     



 SİYASET 











</TEXT>
</DOC>
