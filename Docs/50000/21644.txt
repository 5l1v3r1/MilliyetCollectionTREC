<DOC>
<DOCNO> 21644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/ekonomi/eko06.html </URL>
<DATE> 2001/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Program yalılarda açıklandı 
</HEADLINE>
<TEXT>

Hükümet diyaloğu kesince TOBB Başkanı Fuat Miras, Bakan Derviş’e yüklendi 
     ANKARA Milliyet 

     Siyasi parti kuracağı söylentilerini yalanlayan TOBB Başkanı Fuat Miras, "İnsanları bir yere getirirsiniz sizi takdir ederler, o yerde yanlışlıkların söylerseniz de size hemen düşman kesilirler" dedi. Miras bu sözleriyle kimi kasdettiği söylemedi. 
     
     İnsanları bir yere getirdik’ 
     Başbakan Bülent Ecevit’le dün sürpriz bir görüşme yapan Miras, bu görüşmeye ilişkin olarak "Bir buçuk aydır diyalogsuzluk vardı" dedi. Miras, TOBB oda başkanları toplantısında hükümet aleyhine sarfedelen sözler için "Bize kızmaya hakkınız yok" dediklerini söyledi. 
     Ecevit’in verdiği yanıtı açıklamayan Miras, "İnsanları bir yerden bir yere getirirsiniz siz çok takdir ederler. Yanlışları söylerseniz de size hemen düşman kesilirler. Ben şimdi o haleti ruhiye içindeyim bu mesajımın da kimlere gideceğini biliyorsunuz" dedi. 
     Türk işadamlarının fabrikalarını sökerek Bulgaristan, Romanya ve Moldova’ya kaçtıklarını anlatan Miras, Bakan Derviş’i kast ederek şunları söyledi "Hükümette görev üstlenmiş Bakanın, TOBB’a gelip Bunlar niye gidiyor’ diye araştırmıyorsa bile bize sorması lazım. Buraya gelmiyor, gidiyor işte yalılarda bir takım arkadaşlarla istişare etmek suretiyle kendisine verilmiş programı açıklıyor, ortaya koyuyor." 
     Fuat Miras, hükümetin birinci programına destek vererek de yanlış yaptıklarını söyledi. 
     



 EKONOMİ 





















</TEXT>
</DOC>
