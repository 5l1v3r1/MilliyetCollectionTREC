<DOC>
<DOCNO> 8312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/yasam/yas01.html </URL>
<DATE> 2001/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kara kış bir aileyi yok etti 
</HEADLINE>
<TEXT>
Azrail içeri sobadan girdi 
Adıyaman’da aşırı soğuk nedeniyle sobayı yakıp uyuyan bir öğretmen ve dört çocuğu, gündoğumunu göremedi 
     Adıyaman ve Kahramanmaraş’ta etkili olan soğuk hava ve şiddetli rüzgar, koca bir ailenin canını aldı. 
     Facia, Adıyaman’ın Kayalık Mahallesi’nde bir apartmanda oturan Hürriyet İlköğretim Okulu Öğretmeni Doğan Can’ın okula gelmemesi üzerine ortaya çıktı. Can’ın evine giden meslektaşları, kapıyı kırarak içeriye girdiklerinde korkunç manzarayla karşılaştı. 
     
     Eşinin durumu ciddi 
     Eve girenler, öğretmen Doğan Can 35 ile çocukları Esma 5 , Sibel 4 , Metin 3 ve Çetin’in 2 cansız vücutlarını yataklarında yatarken buldu. 
     Baygın halde bulunan Doğan Can’ın eşi Ayşe Can derhal Adıyaman Devlet Hastanesi’ne kaldırıldı. Ayşe Can’ın durumunun ciddi olduğu belirtilirken, olay yerine çağırılan polis, facianın sobadan kaynaklandığını belirledi. 
     Sabaha karşı şiddetli rüzgarın da etkisiyle sönen sobadaki kömürden yayılan karbonmonoksit gazı, Can öğretmen ile dört küçük çocuğunu zehirleyerek öldürmüştü. 
     
     


 YAŞAM 



















</TEXT>
</DOC>
