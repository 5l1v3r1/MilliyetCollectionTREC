<DOC>
<DOCNO> 35606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/05/son/sontur15.html </URL>
<DATE> 2001/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan "Koç iddiasını ispat etsin, Ağar muhatabım değil" 
</HEADLINE>
<TEXT>

     Yeni parti kurma hazırlıklarını sürdüren Recep Tayyip Erdoğan, işadamı Rahmi Koç'un kendisiyle ilgili sözleriyle ilgili olarak, ''Sayın Koç bir iddiada bulundu ve bunu ispat etmek zorundadır'' dedi. 
     Üsküdar Emniyet Mahallesi'ndeki evinin önünde gazetecilerin sorularını yanıtlayan Erdoğan, Rahmi Koç'un kendisi hakkında söylediği ''1 milyar doları nasıl biriktirmiş'' sözünün hatırlatılması üzerine, şöyle konuştu 
     ''Birincisi, ticarette basiret esastır. Sayın Koç'u basiretli olmaya davet ediyorum. İkincisi ise böyle bir şeyi iddia eden kişi, ispat etmekle yükümlüdür. Sayın Koç bir iddiada bulundu ve bunu ispat etmek zorundadır.'' 
     Recep Tayyip Erdoğan, gazetecilerin, Mehmet Ağar'ın, ''Erbakan'dan farksızdırlar'' yolundaki ifadesinin hatırlatması üzerine ise ''Onlar, muhatabım değiller'' dedi. 
     
     







</TEXT>
</DOC>
