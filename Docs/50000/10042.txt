<DOC>
<DOCNO> 10042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/05/siyaset/asiy.html </URL>
<DATE> 2001/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP’liler sahte ülkücü peşinde 
</HEADLINE>
<TEXT>

MHP'liler, vatandaşı haraca kesen sahte ülkücülere nefes aldırmıyor Şüphelileri dedektif gibi takip edip basıyor, polise teslim ediyorlar... 
     ASLI ÖKTENER İstanbul 

     Devlet Bahçeli'nin Genel Başkanlık görevine gelmesiyle birlikte, MHP'liler yurt genelinde "sahte ülkücü" avı başlattı. Art arda yapılan baskınlar sonucu, İstanbul'da 17 çete polise teslim edildi. İstanbul Ülkü Ocakları Başkanı Levent Temiz, ülkücü kimliğini kullanarak vatandaşlardan zorla para alanları yakalamak için 10 kişilik ekip kurduklarını belirterek, şunları söyledi 
     
'Dövülenler oluyor'      "Önce ihbarın doğruluğunu araştırıyoruz. Ekibimiz gece gündüz sözkonusu kişileri izliyor. Polisle olay yerine gidip baskın yapıyorlar. Bazen biz yakalıyoruz sonra polisi çağırıyoruz. Olaylar sırasında saçları kazınanlar, dövülenler oluyor tabii Bir şekilde ders almalılar. Bıçak ve silah çekenler oluyor. Allah'a emanetiz." 
     
Tehditler alıyorlar      Temiz, "Hapishanelerden arayıp tehdit edenler bile var. Bunların ülkücülükle ilgisi yok. Mafyadan ülkücü olmaz. Sistem üretti bunları. Özellikle 1980'den sonra ANAP yaptı. Sokak kabadayılarını çoğalttı. Onlar da ülkücü kimliğini kullanarak çek - senet tahsilatı yapmaya başladılar. Geçmişte Çakıcı nedeniyle bir ANAP'lı bakan da istifa etmişti" dedi. 
     
Bıyık bırakmak yasak      Ülkü Ocakları'nda bıyığın artık yasak olduğunu açıklayan Temiz, "Sahte ülkücülerin çoğu şekilci. Bıyık uzatıp, rozet takıyorlar. Biz de rozet takmayı, bıyığı yasakladık" diye konuştu. İçlerinden de sahte ülkücülerin çıktığını söyleyen Temiz, bunları ortaya çıkarmak için içlerinde gizli bir istihbarat ağı kurduklarını da söyledi. 
     


 SİYASET 
















</TEXT>
</DOC>
