<DOC>
<DOCNO> 12613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/guncel/gun01.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kandilli’nin rakibi hayvanat bahçeleri 
</HEADLINE>
<TEXT>

Her belediyenin bir hayvanat bahçesi açması gerektiğini söyleyen Prof. Dr. Ercan, "Depremi hissediyorlar. Bunu değerlendirmeliyiz" diyor 
     Deprem olmadan önce doğanın pekçok uyarı sinyali gönderdiğini belirten Jeofizik Mühendisleri Odası Genel Başkanı Prof. Dr. Ahmet Ercan, "Ancak depremin son aşamasını hayvanlar algılıyor. Depremden önceki üç gün boyunca her zamankinden farklı tavırlar sergiliyorlar. Bu açıdan çok önemli bir rol üstleniyorlar" diyerek belediyelere hayvanat bahçeleri kurmalarını önerdi. Ercan şöyle konuştu "Belediyeler kuracakları hayvanat bahçesilerinde hayvan hareketlerini gözlemleyebilir. Bu gözlemlerin günün her saatinde uzman kişilerce yapılması durumunda, muhtemel bir deprem önceden algılanabilir." 
     
Yuvalarından çıkıp tepelere kaçarlar      Prof. Ercan’ın verdiği bilgiye göre, hayvanların depremden önce verdiği tepkiler şöyle 
     At, eşek ve inekler Ahırdan çıkmak isterler, tepelere doğru koşarlar. 
     Tavşan ve fareler Yapıların üst katlarına kaçışırlar, direklere tırmanırlar. 
     Kediler Kutu ya da çöp bidonu içine atlarlar. Evden kaçarlar. Top gibi sıkışıp, şiddetle titrerler, perdelere asılırlar, tırmalarlar. 
     Köpekler Sürekli havlar, saldırganlaşırlar. 
     Balıklar Göl ya da deniz tabanının ısınması sonucu yüzeye yakın yüzerler. 
     Ördek, kaz, kuğu Göle girmezler. 
     Yengeç Plajlara çıkarlar. 
     Martılar Çember oluşturarak ve korkunç sesler çıkararak uçarlar. 
     Karınca, kertenkele, yılan Yuvalarından çıkarlar. 
     Arılar Kovanlarını terkederler. 
     


 GÜNCEL 




























</TEXT>
</DOC>
