<DOC>
<DOCNO> 20311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/yazar/cankat.html </URL>
<DATE> 2001/05/09/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Banka dulları 
</HEADLINE>
<TEXT>

     Politikacılar toplumun çok gerisinde, denir ya doğrudur 
     İşte size, bizim "hot sosyete"nin Meden Kanun tartışmalarını nasıl geride bıraktığının ispatı... 
     Adalet Komisyonu’nda Meden Kanun tartışılıyor. Boşanma halinde, mallar eşler arasında nasıl pay edilecek bahsine gelince, hır çıkıyor. Burada bunun detayına girecek değilim. 
     Çünkü bu tartışma çook gerilerde kaldı. Zenginler, her zamanki gibi, topluma öncü ve örnek oldular ve daha ileri bir uygulamayı başlattılar bile malını mülkünü eşinin üzerine yap, sonra boşan, ama birlikte yaşamaya devam et 
     Al sana kadını kollayan "ideal" meden kanun 
     Bu yeni ve modern "mal bölüşümü", özellikle batmış veya batmakta olan bir bankaya sahip işadamları arasında pek bir revaçta... 
     Örnek mi Mesela Cavit Çağlar’ın batak İnterbank’ının bir yöneticisi... Boşandığı 40 yıllık eşini o kadar seviyordu ki, her şeyini kadının üzerine yaptı ve h l birlikte yaşıyorlar. 
     Mesela, bir aldatma senaryosuyla karısından ayrılan, Etibank’ın yöneticilerinden ünlü gazeteci... 
     Yeni Bankalar Yasası’nda, "eş ve birinci dereceden akrabaların mal varlıklarına da el konulması" mı düşünülüyor 
     Her zaman çağın ilerisinde yaşayan işadamlarımız "dul karılarını mağdur etmeyecek" bir dümen bulurlar, siz üzülmeyin 
     
NİSAN DA KIZARMIŞ      Havuç haberi doğruymuş. Dr. Hasan doğru söylemiş. 
     Hani bir kokteylde rastladığım doktor arkadaşım "Her sabah bir bardak havuç suyu içiyorum, tenim bronzlaştı" demişti. Ben de biraz makaraya almıştım... 
     Hürriyet gazetesinden Şermin Sarıbaş aradı. Bir bıcırık kızı var, dünya güzeli Nisan. Bizim çılgın, vitamindir diye her sabah havuç suyu içirmiş çocuğa... Nisan’ı mohikanlaşmaktan doktor kurtarmış. 
     
250 bin liraya bir öğün yemek      İstanbul Üniversitesi Mezunları ve Mensupları Günü’ne davetiye geldi. 26 Mayıs’ta saat 11’de İstanbul Üniversitesi Kampüsü’nde... Sağ olsunlar, İ.Ü.’lü olmasam da, kaçabilirsem giderim. Öğrencilik yıllarımı özledim doğrusu. 
     Bu arada, elime bir bilgi notu geçti. Üniversite yemekhanelerindeki yemek fiyatlarını karşılaştıran bir liste. Mesela Koç’ta bir öğün yemek 1.800.000 lira, GS Üniversitesi’nde 600 bin lirayken, İstanbul Üniversitesi’nde bir öğün yemek ...sadece 250 bin liraymış. "Devlet üniversitesi diye çocukları aç mı bırakıyorlar" diye bir doğruldum... Sonradan öğrendim ki, rektörlük 650 bin liraya mal olan yemeği, çocuklara 250 bine yediriyormuş. Fark saymanlıktan ve harçlardan kapatılıyormuş. 
     Biz, fakültede kaça yerdik, düşündüm, çıkaramadım. 
     
İşte öyle bir şey      Kanal D’de yayımlanan Bir Sevda Masalı’nı seyrediyorsunuzdur. Erol Evgin’in bu geceki misafiri Ateşböceği Yalçın ve eşi Lale Belkıs. Ateşböcekleri eskiden, günün meşhur şarkılarının sözlerini değiştirir, güne uyarlar ve buna "tornistan" derlerdi. 
     Erol Evgin’in İşte Öyle Bir Şey adlı o güzel şarkısını da tornistan etmişlerdi. Yıllar önce... Sahnede birlikte söylediler. Seyredeceksiniz, fazla açık etmek istemiyorum, ama... Bir ara Erol Evgin sordu, "Yalçın Abi, bugün bu şarkıyı tornistan etseydin, ne derdin " diye. İşte, Ateşböceği Yalçın’ın 2001 model tornistanı... 
     
     Ajans dinledim, men dakka dukka 
     Bütün haberler kabak musakka 
     İthal amcamız durmadan kükrer 
     Şortunu giymiş caddede gezer 
     
     Hani o bekleyen derviş var ya 
     Sonunda muradına erer ya 
     Futbolcu olup goller atar ya 
     İşte öyle bir şey... 
     
     







Papa'nın işleri 


Satranç da ne 


Çakmakoğlu'nun duyarlılığı 


Banka dulları 


Yine bela mı istiyorsunuz yoksa .. 


Kabak tadı 


YÖK zulmü 


Maya tutmuyor... 


Savuşturma Bakanı Enis Haksız İngiliz Kemal'e karşı... 


Siz hangi kategoridesiniz 


Enerji 


Fenerlilerin pankartı 


Bayındır'a verilen teminat mektupları 


Anayasa'da iki madde var 1 


Baş örtüsü ve şort 


Telekom "gına" getirdi 


NATO’nun tatil beldesi Marmaris 


</TEXT>
</DOC>
