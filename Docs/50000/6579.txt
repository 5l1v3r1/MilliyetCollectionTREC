<DOC>
<DOCNO> 6579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/11/son/sondun12.html </URL>
<DATE> 2001/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Barak hükümeti "Clinton'un önerileri geçersiz" 
</HEADLINE>
<TEXT>

     İsrail'de 6 Şubat'ta yapılan başbakanlık seçimini kaybeden Ehud Barak'ın hükümeti, Filistinlilerle yapılan son görüşmelerde ele alınan ABD önerilerinin geçersiz olduğunu açıkladı. 
     Devlet radyosunun haberine göre, eski ABD Başkanı Bill Clinton'ın geçen ay Mısır'ın Taba kentinde yapılan görüşmelerde ele alınan önerilerinin geçersiz olduğuna ve başbakanlık seçimlerini kazanan Ariel Şaron'un kuracağı hükümeti bağlamayacağına oybirliğiyle karar verildi. Askeri radyonun dünkü haberinde, Barak'ın Filistin lideri Yaser Arafat'a bir mektup göndererek, ABD'nin önerilerinin ''Filistin tarafının şiddeti seçmesi nedeniyle geçersiz olduğunu'' ifade ettiği kaydedilmişti. ABD Dışişleri Bakanlığı'ndan geçen Perşembe yapılan açıklamada da,Clinton'ın önerilerinin ''artık ABD'nin önerileri olmadığı'' belirtilmişti. 




</TEXT>
</DOC>
