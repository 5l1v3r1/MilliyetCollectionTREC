<DOC>
<DOCNO> 8697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/yazar/heper.html </URL>
<DATE> 2001/02/24/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Yeni kadro yeni umuttur 
</HEADLINE>
<TEXT>

     Türkiye'deki topyekün ekonomik kalkınma savaşı Osmanlı'nın herhangi bir meydan savaşından daha mı önemsiz 
     Hayır. 
     Ama Osmanlı'da savaşı kaybeden komutanın genellikle kellesi giderdi. 
     Bugün Türkiye'de 65 milyonu sefaletin tutsağı haline getiren, ekonomik savaşı kaybeden komutanlar hala görev başındalar ve sırıtarak TV'lerde poz verip, lafazanlık edebiliyorlar. 
     Millet onları istemiyor. Onların görevde kalması her şeyden önce milletin moralini bozucudur. 
     Bundan sonrası için de umutsuzluk kaynağıdır. 
     
Acele edildi      Türkiye'nin kurtuluşunun "ekonomik istikrar programı"yla mümkün olacağı halka inandırılmıştı. 
     Demirel'in söylediği gibi "keşke enflasyonu bir yıl geç indirmek hedeflenseydi de bu duruma düşülmeseydi". 
     Oysa ekonomiyi batıran kurmaylar daha birkaç gün önce, enflasyonu tek haneli rakamlara indirmeye ramak kaldığı müjdesini veriyorlardı. Anlaşılıyor ki, dünyadan haberleri yokmuş. Ve bilgi için Güneş Taner'e muhtaçlarmış 
     Türkiye'yi öyle bir noktaya getirdiler ki, büyük bir ihtimalle ülkenin normale döndüğünü, refaha erdiğini benim kuşağım göremeyecek. 
     
Başbakan'ı yanıltan mı var      Olayın bir de hesap kitap bilip bilmeme dışında aldatmacası var. 
     Başbakan'a soruluyor 
     "Ekonomik krizi böyle patlatacağını hesaplayabilseydiniz kavgalı MGK toplantısını terk eder miydiniz " 
     Ecevit'in cevabı 
     "Ekonomide zaten sorunlar vardı..." 
     Peki son güne kadar "İstikrar programı yolunda gidiyor, programdan sapma yok" diyen kimdi 
     Yoksa Başbakan da son güne kadar yanıltılıyor muydu 
     Bu şüpheyi krizden bir hafta önce yani 17 Şubat'ta Başbakan Ecevit'in özel sektör temsilcileriyle yaptığı toplantıdan sonra söyledikleri de güçlendiriyor 
     "Ekonomiye ince ayar yapıyoruz, diyebilirim. Çünkü bir yandan istikrar programını bozmadan uygulamayı, diğer yandan da ekonomiyi boğmadan yürütmeyi sağlamak gerekiyor ki, bu da ince ayarlar gerektiriyor. 
     Bir bakıma gündeme getirilen sorunlar uyguladığımız ekonomik programın başarısı açısından bir gösterge. Çünkü ekonomik program hedeflerine yaklaştıkça enflasyon ve faiz düşüyor. Bu olumlu bir sonuç." 
     
Bir bakan asılmıştı      14 aylık çaba boşa harcanmış oldu. Ve Türkiye için 14 ay öncekinden, istikrar programından öncekinden daha kötü bir dönem başladı. 
     Hezimet yaptırımsız mı kalacak 
     Ekonomiden sorumlu bakan ve bürokratların görevlerinden alınmalarında gecikildi. 
     Bu ülkede yakın geçmişte ekonomiden sorumlu olan bir bakan asılmıştı. 
     Bu yakışıksız, gereksiz, acımasız, haksız yaptırım değil söz ettiğimiz. 
     Bizim hatırlatmak istediğimiz istifa veya görevden alma denilen çağdaş, medeni davranış ve işlemlerin de olduğudur. 
     Hezimete uğrayanlar çekilsin ki, en azından yeni bir umut doğsun. 
     
     





Kriz yönetimi 


Krizin yararı 


O yine sıyırır 


Programın maliye ayağı 


Kadınla erkek eşittir ama biri daha eşittir 


Dikkat Türkiye bıçak sırtında 


Çığ 


Hep değişiyor, aksi yok 


Alman üniversitesi ve şaşkın Ankara 


Yeni kadro yeni umuttur 


Türkiye devre dışında değil 


Herkes paranın peşinde... 


Ekonomik kriz kelle alacak 


"Fil Hamdi"den "Komser Şekspir"e... 


Bir zamanlar Ecevit... 


Şakşak nerede 


Yılmaz'ın gülmesi için kriz gerekmiş 


Biraz döviz, biraz TL sinirleri gevşetir 


Nobel kalmadı, Darwin verelim 


</TEXT>
</DOC>
