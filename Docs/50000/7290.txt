<DOC>
<DOCNO> 7290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/guncel/gun02a.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Etibank dosyası DGM’ye 
</HEADLINE>
<TEXT>

Bankacılık Üst Kurulu’nun yaptığı suç duyurusu üzerine Etibank dosyası İstanbul DGM’ye gidiyor 
     SEMRA PELEK İstanbul 

     Bankacılık Düzenleme ve Denetleme Üst Kurulu’nun Etibank’ın eski sahibi Dinç Bilgin ve eski yöneticileri hakkında Cumhuriyet Savcılığı’na yaptığı suç duyurusu, İstanbul DGM’ye gönderildi. 
     Yurtbank ve Sümerbank’la ilgili dava açan, Egebank ile Bankekspres’le ilgili olarak da soruşturmayı sürdüren DGM, şimdi de Etibank dosyasını inceleyecek. BDDK bir süre önce Tasarruf Mevduatı Sigorta Fonu’na devredilen Etibank’ın usulsüzlük yapılarak içinin boşaltıldığı gerekcesiyle Şişli Cumhuriyet Savcılığı’na suç duyurusunda bulundu. Şikayet dosyasını inceleyen Şişli Cumhuriyet Savcılığı, dün DGM Cumhuriyet Başsavcılığı’na bir bilgilendirme yazısı gönderdi. 
     
Çete incelemesi yapılacak      Etibank dosyasının da, bugün Şişli Cumhuriyet Başsavcılığı’nın "görevsizlik" kararıyla birlikte DGM’ye gönderilmesi bekleniyor. DGM, Etibank’ta çete oluşumu olup olmadığı inceleyecek. Eğer DGM, çete oluşturularak bankanın içinin boşaltıldığına karar verirse Etibank eski yönetimi hakkında soruşturma açılacak. DGM, çete oluşumu görmezse de dosyayı iade edecek. 
     
Üç eski banka sahibi cezaevinde      Bankalar Yasası’nın 14. maddesi, banka sahiplerinin banka kaynaklarını kendi lehlerine kullanarak tasarrufçuyu ve bankayı bilerek zarara uğratmaları durumunda uygulanacak müeyyideler öngörülüyor. Egebank, Yurtbank ve Sümerbank’ta da bu maddeler uygulandı. Bankacılık Denetleme ve Düzenleme Kurumu, bu bankalarda imza yetkisi olan ve yönetim kurulu üyeleri hakkında DGM’ye çete veya organize suç orgütü" olarak da tanımlanan cürüm işlemek amacıyla teşekkül oluşturdukları’ gerekçesiyle suç duyurusunda bulundu. Halen, Egebank davasında, bankanın eski sahibi Yahya Murat Demirel, eşi Ayşenur Esenler Demirel , Sümerbank davasında bankanın eski sahibi Hayyam Garipoğlu, Yurtbank davasında da Ali Avni Balkaner ve diğer yörneticiler DGM’nin açtığı davalar çerçevesinde cezaevinde bulunuyor. 
     


 GÜNCEL 


























</TEXT>
</DOC>
