<DOC>
<DOCNO> 1648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/yasam/yas05.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadının ateşi’ otelde yükselir 
</HEADLINE>
<TEXT>

Araştırmalar gösterdi ki "Kadın müşteriler otelde seks yaparken normalden daha fazla ses çıkarıyor... " 
     DIŞ HABERLER SERVİSİ 

     Avustralya ve Yeni Zelanda’daki Novotel oteller zincirinin yaptırdığı araştırmaya göre, "kadın müşteriler otel odalarında seks yaparken erkeklerden fazla ses çıkarıp, gürültü yapıyorlar." 
     Yine otel çalışanlarının verdiği bilgiye göre, odalardaki televizyonlarda para ödeyerek porno film seyredenlerin çoğu kadın müşteriler. En çok gürültü çıkaran erkek otel müşterileri de televizyonda maç izlerken heyecanlarını kontrol edemeyenler oluyor. 
     
     Havlufobi 
     Birçok müşterinin, otelden ayrılırken, otele ait bazı eşyayı da beraberinde götürmesi yaygın bir alışkanlık. 
     Buna göre, kadın müşteriler en çok havluları alıyor, erkek müşteriler ise tirbüşon ve ayakkabı sileceği götürme tutkunu. 
     Araştırmanın ortaya koyduğu bir başka gerçek de, kadın müşterilerin kendilerini gösterme çabalarının, erkek müşterilerden çok daha yoğun oluşu. Otel müşterileri arasında, karşı cinsten ilişki kurma çabalarında da, kadınlar erkeklerden daha faal ve daha sonuç alıcı görünüyorlar. 
     


 YAŞAM 



























</TEXT>
</DOC>
