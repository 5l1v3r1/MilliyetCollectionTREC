<DOC>
<DOCNO> 47580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/son/sontur06.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Genç bir kıza tecavüze kalkışan bıçaklı sapık yakalandı 
</HEADLINE>
<TEXT>

     Bir genç kıza bıçak zoruyla tecavüz etmeye çalışan, bir başkasına da tacizde bulunan bir kişi tutuklandı. 
     Ankara Emniyet Müdürlüğü Asayiş Şube Müdürlüğü Gasp Bürosu ekipleri, cinsel suçları aydınlatmaya yönelik yaptıkları çalışma sonucu iki olayın faili olduğu belirlenen Mustafa Kıyak'ı gözaltına aldılar. 
     Emniyette sorgulanan Kıyak'ın Bahçelievler'de oturan D.Ş. adlı genç kıza adres sorma maksadıyla yaklaştıktan sonra bıçak tehdidi ile tecavüz girişiminde bulunduğu saptandı. 
     Sözkonusu kişinin ayrıca Batıkent'te yine adres sorma bahanesiyle D.E adlı genç kıza da bıçak tehdidi ile tacizde bulunduğu belirlendi. 
     Sorgulaması tamamlanan Mustafa Kıyak tutuklanarak cezaevine gönderildi. 
     






</TEXT>
</DOC>
