<DOC>
<DOCNO> 34672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/siyaset/siy14.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Saadet’in amblemi hilalli 5 yıldız 
</HEADLINE>
<TEXT>

     ANKARA Milliyet 

     Milli Görüş’ün 5. partisi olan Saadet Partisi, ambleminde RP ve FP’deki hilalden vaçgeçemedi. Birkaç gün içinde açıklanacak amblemin, hilal ve beş yıldızdan oluşacağı öğrenildi. 
     FP’de "erkek cinsel organına" benzediği için büyük tartışmalara neden olan ve sonradan yapılan değişikliklerle orta yol bulunan amblem konusunda, SP’de de son aşamaya gelindi. Hilal ve yıldız öğelerini benimseyen SP yönetimi, bunun çizimini özel şirketlere yaptırdı. En son beş alternatife inen amblemde hilal ve beş yıldızın değişik şekillerde yerleştirildiği ve son kararı SP Başkanlık Divanı’nın birkaç gün içinde vereceği bildirildi. 
     
     Hilal milli sembolümüz’ 
     GİK üyesi Ertan Yülek, "Hilal bizim milli sembolümüz. Yurtdışında da hep bunu söyledik. Orada da kabul gördü. Diğer öğeler daha çok ulusal öğeler oluyor. Hilal onun için abmlemde olacak. Hilalin içinde beş yıldız da düşünülüyor" dedi. 
     
     Saadet’in beş şartı 
     1- Sevgi, huzur ve barış, 2- İnsan hakları, özgürlükler ve demokrasi, 3- Adalet, 4- Refah, 5- İzzet, onur ve saygınlık. 
     



 SİYASET 



















</TEXT>
</DOC>
