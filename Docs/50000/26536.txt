<DOC>
<DOCNO> 26536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/guncel/gun01.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Her an sallanabiliriz 
</HEADLINE>
<TEXT>

Marmara Denizi'nin derin vadilerle dolu olduğu ortaya çıktı. Deniz dibini tarayan İtalyan gemisinin tespitlerine göre, bu bölgeler her an aktif deprem üretmeye hazır 
     ÖNAY YILMAZ İstanbul 

     Marmara Denizi'ndeki tarihsel depremler araştırmasını sürdüren İtalyan gemisi Urania'daki uzmanlar, dipte derine gömülmüş vadilerle karşılaştı. "Uçurum vadi" anlamına da gelen bu "kanyonlar"ın aktif deprem üretmeye hazır olduğunu vurgulayan uzmanlar, fayın yapısının da California Körfezi'ndeki San Andreas Fayı’yla benzeştiğini söyledi. Daha önce araştırma yapan Fransızların Le Suroit adlı gemisi de Marmara'daki fayın yıkıcı depremlere yol açan yanal atımlı olduğunu tespit etmişti. 
     İtalyanların Urania gemisinden ilk izlenimleri, ekipteki İTÜ Jeoloji Bölümü öğretim üyesi Yrd. Doç. Dr. Nilgün Okay anlattı. Derin vadiler oluşturan bu yapıdaki fayların tehlikeli olduğunu belirten Okay, "Kanyon biçiminde oluşması riskli oluşunun da göstergesidir" dedi. Kuzey Anadolu Fayı'nın denizdeki uzantısının Çekmece önlerine geldiğinde bir dönme yaparak Tekirdağ'a doğru uzandığını anlatan Okay, "Fayların yeri artık belli. Marmara Denizi kanyonlarla dolu. Malzemenin gelip yığıldığı büyük bir nehir düşünün. Taşıdığı malzemeyle yol çiziyor. Fayın hareketi kanyonun da ilerleme yönünü tespit ediyor" diye konuştu. 
     Okay, sözlerini şöyle sürdürdü 
     
     Güney'de de görülüyor’ 
     "Fay hareketiyle sahilin yüksekliğinin değiştiğini görüyoruz. Aynı kanyon yapısına güneyde de rastlıyoruz. İmralı'da başlıyor ve devam ediyor. Kuzeyde kanyonlar fay tarafından kontrol ediliyor. Güney bölgesi nehirler tarafından daha çok beslendiği için daha geniş bir yapıda. Kuzey Marmara'nın akarsu havzası daha dar. Çekimlerde güneydeki kanyonlar zikzak şeklinde gidiyor. Ders kitaplarına girecek kadar ilginç veriler toplanıyor." 
     
     Midyeden tarih tespiti 
     Denizin tabanından toprak kesitleri alınacağını kaydeden Okay, şunları söyledi "Fay hareketleriyle sahil şeridinin yer değiştirdiğini gözlemledik. 65, 75 ve 80 metre derinliklerde sahiller bulduk. 1999 kırığı muhteşem gözüküyor. Tarihi kırıklar da görülüyor ama zamanı henüz tespit edilmedi. Malzemeler toplanıyor. Örneğin bir midye parçası alınıyor. Onun yaş tayini yapılıyor. Ve bu kırık şu tarihli depremde oluşmuştur sonucuna varılıyor." 
     
Kanyon fay’ nedir      Yrd. Doç. Dr. Nilgün Okay "Kanyon, iki tarafı sarp kayalardan oluşan keskin yamaçlı dar bir vadidir. Fayların kanyon şeklinde oluşması, aktifliğini gösteriyor. Kara yamaçlarına yakın deniz dibindeki bu jeomorfolojik yapı, yani fayların bu şekildeki oluşumu, vadinin giderek derinleşerek, kanyon biçimini alması, yüksek enerjinin, stres birikiminin de göstergesi. Kanyonların derinliği 300 metreyi buluyor. Yani buradaki faylar aktif cinsten. Fayların çalışması, aktif olması heyelan da yaratıyor. Fay sürekli çalıştığı için hat giderek açılıyor, derinleşiyor ve yayılıyor." 
     
Barka Nehirlerin sonucu      Prof. Dr. Aykut Barka İTÜ öğretim üyesi "Marmara Denizi'nin suyu buzul döneminde, bugünkünden daha sığdı. Bilinen üç çukur Çınarcık, Orta Marmara ve Tekirdağ çukurlukları daha önce göldü. Buraya gelen nehirler vardı. Bu nehirler, kanyonları oluşturmuş olabilir. Ama Marmara, sadece kanyon şeklindeki faylardan ibaret değil. Değişik özellikte faylar da içeriyor. California Körfezi'nin yapısıyla Marmara Denizi'nin fay yapısı benzer özellikler taşıyor. İkisi de yıkıcı depremler üreten sağ yanal atımlı faylara sahip." 
     
Mısır ve İran sallandı      Mısır'ın başkenti Kahire'de dün Richter ölçeğine göre 4.9 büyüklüğünde bir deprem meydana geldi. Depremde ölen ya da yaralanan olduğuna ilişkin bir haber alınmadı. İran'ın Azerbaycan'la sınır bölgesi Germiye - Moghan'da ise dün sabah 4.7 büyüklüğünde bir deprem oldu. Bu depremin de can veya mal kaybına yol açmadığı bildirildi. Bu arada Ege Denizi'nde üç gün önceki 5.7 büyüklüğündeki depremin artçı sarsıntıları sürüyor. Ege Denizi'nde önceki gün saat 23.12'de 3.4, dün saat 01.43'te 3.3, 02.03'te 3.1 ve 04.14'te 4.0 büyüklüklerinde artçı sarsıntılar kaydedildi. 
     



 GÜNCEL 












ağır tahrik’ mi 








</TEXT>
</DOC>
