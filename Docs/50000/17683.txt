<DOC>
<DOCNO> 17683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/son/sonspo17.html </URL>
<DATE> 2001/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş şiddetli yağmur yüzünden salonda çalıştı 
</HEADLINE>
<TEXT>

     Beşiktaşlı futbolcular, 23 Nisan Ulusal Egemenlik ve Çocuk Bayramı nedeniyle BJK Koleji Futbol Takımı oyuncularıyla gösteri maçı yaptılar. 
     Siyah-beyazlı takımın öğleden sonraki idmanı öncesi, Fulya Tesisleri'nde yapılan 15 dakikalık gösteri maçı oldukça neşeli geçti. Lig yarışında Samsunspor beraberliğiyle yara alan siyah-beyazlı futbolcular, minik futbolcularla yaptıkları maçta stres attılar. 
     Öte yandan Beşiktaşlı futbolcular, Kocaelispor ile hafta sonunda yapılacak maçın hazırlıklarını günün ikinci çalışmasıyla sürdürdü. Siyah-beyazlılar, akşam idmanının hemen başında bastıran şiddetli yağmur nedeniyle salonda çalışmak zorunda kaldı. Beşiktaş, Kocaelispor maçı hazırlıklarını yarın sürdürecek. 




</TEXT>
</DOC>
