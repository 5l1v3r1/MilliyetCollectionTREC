<DOC>
<DOCNO> 31135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/son/soneko03.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da bugün yukarı hareket bekleniyor 
</HEADLINE>
<TEXT>

     Devlet Bakanı Kemal Derviş'in IMF'nin kredi ertelemesiyle ilgili sorunların bu sabah çözülmüş olacağına ilişkin açıklamalarının ardından, Borsa'da bugün yukarı hareket bekleniyor. 
     Gedik Yatırım Ortaklığı Genel Müdürü Uğur Yılmaz, liderler zirvesinde bir çözüme varıldığı haberine piyasaların olumlu tepki vereceği görüşünü dile getirdi. Yılmaz, ''Ancak bunun arkasını da piyasalar görmek isteyecektir. IMF ile olan pürüzler, soru işaretleri var'' dedi. Yılmaz, dövize talebin de devam etmeyeceğini savundu. 
     Garanti Portföy Yönetimi Uzmanı Tolga Macit Güsar da, liderler toplantısı sonuçlarının önemli olduğunu, piyasaya tepki alımları geleceğini söyledi. Güsar, ''Ancak bu tepkinin limitli kalması sözkonusu. Sonbahardaki borçlanma konusunda yabancı yatırımcıların tedirginliği hala sürüyor. Havayı değiştirecek çok bir şey olmayacak, ama tepki gelecektir'' dedi. 






</TEXT>
</DOC>
