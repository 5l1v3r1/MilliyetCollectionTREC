<DOC>
<DOCNO> 33798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/25/son/soneko07.html </URL>
<DATE> 2001/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası 100 milyon dolarlık döviz satış ihalesi açtı 
</HEADLINE>
<TEXT>

     Merkez Bankası bu sabah, 100 milyon dolar tutarında döviz satış ihalesi açtı. 
     Merkez Bankası, Temmuz-Ağustos döviz satış ihalesi programı çerçevesinde açılan ihalede, teklifler saat 11.00'e kadar verilecek. 
     Bu arada piyasalar 5 katrilyon 9.3 trilyon lira artı rezervle açılırken, Merkez Bankası interbank para piyasasında gecelik vadede yüzde 90 üst kotasyon, döviz depo piyasasında da bankanın yüzde 20 ile haftalık vadede dolar ve euro için kotasyon vermeye devam ediyor. 
     Merkez Bankası'nın, 11 Temmuz tarihinden bu yana, 4'ü program, 3'ü de program dışı olmak üzere düzenlediği 7 ihalede toplam 835 milyon dolar satmıştı. 
     Program çerçevesinde Merkez Bankası, Temmuz ayında minumum 700 milyon dolar satmayı öngörüyordu. 
     İstanbul serbest piyasada dolar 1 milyon 326 bin, mark 594 bin liradan güne başladı. 
     Kapalıçarşı'da 1 milyon 314 bin liradan alınan dolar 1 milyon 326 bin liradan, 587 bin liradan alınan mark da 594 bin liradan satılıyor. 






</TEXT>
</DOC>
