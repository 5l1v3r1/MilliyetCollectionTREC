<DOC>
<DOCNO> 1119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/guncel/gun08.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Müsteşar yardımcısı gözaltına alındı 
</HEADLINE>
<TEXT>

     ANKARA Milliyet 

     Türkiye Elektrik Dağıtım A.Ş. TEDAŞ üst düzey yöneticilerinin gözaltına alındığı "Beyaz Enerji" operasyonu devam ediyor. Jandarmanın operasyonda dün de, DMG Savcısı Talat Şalk’ın talimatıyla Enerji Bakanı Cumhur Ersümer’in görevden uzaklaştırdığı Müsteşar Yardımcısı Mustafa Mendilcioğlu gözaltına alındı. 
     Gözaltına alınanlar arasına TEAŞ yönetiminden müteahhit Hüseyin Arabul da dün eklendi. Böylelikle operasyonda gözaltına alınan zanlıların sayısı yediye çıktı. Arabul’un, operasyonun başlangıcında ifadesine başvurulduktan sonra serbest bırakıldığı, diğer zanlıların ifadelerdeki bilgiler ve elde edilen bulgulara göre gözaltına alındığı belirlendi. Arabul’un, enerji ihalelerini yapan bürokratlara rüşvet verdiği iddiasının araştırıldığı kaydedildi. Arabul,önemli siyasetçi, bürokrat ve işadamlarının kaldığı Angora Evleri’nin müteahhitliğini yapmıştı. 
     Operasyonun bir "ihbarcı"nın verdiği bilgiler üzerine başlatıldığı ortaya çıktı. 
     


 GÜNCEL 




















</TEXT>
</DOC>
