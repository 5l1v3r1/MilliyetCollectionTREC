<DOC>
<DOCNO> 21239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/ekonomi/eko02.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Türkiye’ye yardımı kesemez’ 
</HEADLINE>
<TEXT>

The Wall Street Journal gazetesi, reformlar gerçekleşmese bile, NATO üyesi ve Irak’taki operasyonlarda üs olması nedeniyle Türkiye’ye ABD yardımının süreceğini yazdı 
     EKONOMİ SERVİSİ 

     The Wall Street Journal gazetesinde yer alan bir yorumda, Türkiye’nin reformları gerçekleştirmemesi ve aldığı kredileri doğru değerlendirmemesi halinde bile ABD’nin yardımı kesmesinin imk nsız olduğunun altı çizildi. NTV - MSNBC’de yer alan habere göre The Wall Street Journal’ın yorum sayfalarındaki yazıda, Türkiye’deki ekonomik sorunların, ABD Başkanı George W. Bush’un gelişen dünyadaki mali istikrarsızlıklarla başa çıkma yöntemini açığa çıkardığı konusuna yer veriliyor. 
     
     Bush Demokratlarla aynı yolda 
     Clinton yönetimini yıllarca üçüncü dünya ülkelerine milyarlarca dolarlık yardım yapmakla suçlayan Cumhuriyetçilerin, Türkiye örneğinde görüldüğü gibi, mali krizlerle başa çıkmada, Demokratlarla aynı yolu seçtiğinin ortaya çıktığı vurgulanıyor. Geçmişte, IMF’nin daha katı kurallar çerçevesinde daha az miktarlarda yardım yapmasını destekleyen Cumhuriyetçilerin, IMF ve Dünya Bankası’nın Türkiye’ye verdiği 10 milyar dolarlık krediyi desteklemelerinin şaşırtıcı olduğu da belirtiliyor. 
     Yazıda, Türkiye’nin NATO üyesi olduğunu ve Irak’taki askeri operasyonlarda üs olarak kullanıldığını hatırlatarak, Türkiye’nin reformları gerçekleştirmemesi ve aldığı kredileri doğru değerlendirmemesi halinde bile ABD’nin yardımı kesmesinin imk nsız olduğunun altı çiziliyor. 
     
     MHP gerginliği Financial Times’te 
     Financial Times’ın uluslararası haber sayfalarında da Türkiye’de Meclis’in Telekom Yasasını onaylamasından önce Kemal Derviş’le, MHP arasında yaşanan gerginliğe yer verildi. Haberde, Ulaştırma Bakanı Enis öksüz’ün Türk Telekom’da çalışan 73 bin çalışanın yarısının işsiz kalabileceği uyarısında bulunduğu belirtiliyor. 
     Ayrıca Silahlı Kuvvetler’in haberleşme için Türk Telekom hatlarını kullanıyor olmasından kaynaklanan güvenlikle ilgili endişelerinden dolayı, yabancılara satılacak oranın yüzde 45’le sınırlandırıldığının altı çiziliyor. 
     
     
     



 EKONOMİ 



























</TEXT>
</DOC>
