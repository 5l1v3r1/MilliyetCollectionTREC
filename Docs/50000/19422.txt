<DOC>
<DOCNO> 19422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/04/ekonomi/aeko.html </URL>
<DATE> 2001/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Birleşmiş Türk Markaları 
</HEADLINE>
<TEXT>

Vakko, Uki, Roman gibi markalar dolarlı kiralara çözüm bulmak ve ortak indirim politikası belirleyip, dış piyasalarda birlikte hareket etmek üzere güçlerini birleştiriyor 
     EYLEM TÜRK 

     Türk hazır giyim sektörünün önde gelen firmaları krize karşı güçbirliği yapmak için kolları sıvadı. Öncelikle dolarla alınan kiralara çözüm bulmak amacıyla bir araya gelen kuruluşlar, alışveriş merkezleri ve dükkan sahipleriyle görüşmeye başladı. 
     Aralarında, Roman, Vakko, İGS, KİP, Park Bravo, Uki gibi firmaların bulunduğu yirmi markanın yöneticisi, dükkan sahiplerine ilginç bir çözüm sunarak, düşük kira karşılığında ciroya yüzde 5 ile 10 arasında ortak olma önerisinde bulundu. Kira için biraraya gelen firma sahipleri, sektörde yaşanan diğer sorunlar konusunda da aynı çatı altında hareket etmeye karar verdi. Şu anda birlikteliklerine isim arayan firmalar, dernek kurmayı düşünüyor. 
     Türkiye’de isim yapmış hazır giyim firmalarından oluşacak bu örgüt, indirim politikalarını da belirlemeyi planlıyor. Piyasada yapılan indirimlerin haksız rekabete yol açtığını belirten hazırgiyimciler, bunun ortak bir anlayış çerçevesinde belirlenmesi gerektiğini söyledi. 
     
     Yurtdışında mağaza 
     Yurtdışında tanıtım için de çalışma yapacak firmalar, beraber hareket ederek, Avrupa ve ABD’de ortak mağaza açmayı düşünüyor. Vakko Holding Yönetim Kurulu Başkanı Cem Hakko, başlıbaşına bir perakendeciliğin olmaması gerektiğini savunarak, "Belli zamanlarda beraber oturup çalışmamız lazım. Hep beraber bir gövde gösterisi yapalım. İndirimi beraber yapalım" dedi. 
     
     Kriz önlemleri 
     Firmalar, Nur Akgerman’ın sahibi olduğu Ak’s Danışmanlık ve Finansbank tarafından düzenlenen "1. Perakende Sektör Buluşması"nda krize karşı aldıkları tedbirleri şöyle açıkladı 

</TEXT>
</DOC>
