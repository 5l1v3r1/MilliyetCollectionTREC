<DOC>
<DOCNO> 16797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/spor/spo02.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
MORAL BASKINI 
</HEADLINE>
<TEXT>

Fenerbahçe Başkanı Aziz Yıldırım, yöneticilerle birlikte futbolcuları ziyaret etti, "Daha çok savaşın, daha çok koşun ve şampiyon olun" talimatını verdi 
     YUSUF KOBAL 

     SARI - Lacivertli kulübün Başkanı Aziz Yıldırım, yöneticiler Uğur Dündar, Mahmut Uslu ve Murat Özaydınlı ile birlikte dün sabah Samandıra Tesisleri'ne giderek futbolcularla toplantı yaptı, uyarılar yağdırdı. Yıldırım, "Sezona yeni başlıyormuş gibi hareket edin. Size destek sürüyor. Bunun kıymetini bilin. Daha çok savaşın, daha çok koşun ve şampiyon olun" dedi. 
     YÖNETİCİLER ise "Hepiniz birer yıldızsınız. Bu takımı bugünlere siz getirdiniz. İşin sonunu getirmek de yine sizin göreviniz. Başarılı olacağınıza inanıyoruz" diye konuştular. Kaptan Ogün de futbolcu arkadaşları adına şampiyonluk sözü veren bir konuşma yaparken, Teknik Direktör Mustafa Denizli, "Merak etmeyin, bir kaç güne kadar herşey normale döner" ifadesini kullandı. 
     
Dört sakat var      Sarı - Lacivertli takım Gaziantepspor maçının hazırlıklıklarını sürdürdü. Johnson, Rüştü, Mustafa ve Revivo sakatlıkları nedeniyle çalışmaya katılmadı. Mirkoviç idmana çıkarken belindeki ağrılar nedeniyle doktor kontrolünden geçti. MR'ı çekilen Johnson'un oynama şansının yüzde 50 olduğu açıklandı. Bu arada Balic'in Gaziantep maçında ilk on birde oynayacağı belirtildi. 
     
Fenerbahçe Günlüğü      Fedakar Viking 
     ANDERSSON, takımının ligdeki durumundan etkilenip, İsveç Milli Takımı'nı bir daha dönmemek üzere bıraktı. Andersson, kendisini milli takıma yeniden davet eden Teknik Direktör Lagerback'a, "Fenerbahçe'de işler kötü. Zor günler geçiriyoruz. Bu nedenle kendimi tamamen Fenerbahçe'ye vermem gerekiyor" cevabını verdi. 
     
     Dimdik ayaktayız’ 
     İKİNCİ Başkan Uğur Dündar, futbolda her inişin bir çıkışı olduğunu belirterek, "Başarı topal da olsa hedefine ulaşır. Kutsal ittifak ile buralara gelseydik, boynumuz eğik olurdu. Ama h l dimdik" dedi. Dündar, "31 yıllık gazetecilik yaşamım var. Hayatım boyunca bu kadar stres yaşamadım" yorumunu yaptı. 
     
     Saracoğlu yetişiyor 
     SARI - LACİVERTLİ takım, Galatasaray derbisine 40 bin seyirci desteği ile çıkacağı açıklandı. Yöneticiler, kale arkası tribünlerinin, bu maçta kullanıma açılacağını bildirdi. Bu arada yönetim futbolcuları motive etmek için skorborddan Ankaragücü maçında Fenerbahçe'nin golüne sevinen görme özürlü seyircilerin görüntülerini yayınlayacak. 
     


 SPOR 


























</TEXT>
</DOC>
