<DOC>
<DOCNO> 18525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/28/son/sondun05.html </URL>
<DATE> 2001/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle anne olmaz...İki küçük kızını sevgilisinin koynuna soktu 
</HEADLINE>
<TEXT>

     ABD'nin Springfield kentinde bir anne, iki kızını erkek arkadaşıyla seks yapmaya zorladığı gerekçesiyle 35 yıla mahkum oldu. 
     Justian Talbot adlı 38 yaşındaki anne, 2 kez çocukların ırzına geçme ve 2 kez de tecavüz suçlarından mahkum oldu. Savcı, çocukların 8ve 10 yaşlarındayken tecavüze maruz kaldığını ve bu durumun, ayrı babalardan olan kızlar 10 ve 14 yaşlarına gelinceye kadar devam ettiğini ifade etti. 
     Savcı Linda Pisano, Talbot'un kızlarına, erkek arkadaşı Fernand Daviau'yu cinsel açından tatmin etmelerinin Allahın arzusu olduğunu ve böylece gelecekteki kocaları için hazır olacaklarını söylediğini kaydetti. 
     Talbot'un ciddi bir şeker hastalığı sorunu olduğunu ve bu yüzden zaman zaman baygınlıklar geçirdiğini ve erkek arkadaşının dayaklarına ve duygusal tacizlerine dayanamaz hale geldiğini ifade eden Pisano, yine de bunun kendisini mazur göstermeye yetmeyeceğini kaydetti. 
     Talbot ile aynı suçlardan yargılanan erkek arkadaşı Daviau ise ömür boyu hapse mahkum edilmişti. 
     
     







</TEXT>
</DOC>
