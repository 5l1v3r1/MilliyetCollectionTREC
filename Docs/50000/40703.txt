<DOC>
<DOCNO> 40703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/ekonomi/eko09.html </URL>
<DATE> 2001/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom 2003’e hazırlanıyor 
</HEADLINE>
<TEXT>

     EKONOMİ SERVİSİ 

     Ulaştırma Bakanı Oktay Vural, Türk Telekom’un özelleştirme süreci içerisine yeniden yapılandığını belirterek, "Önemli olan özelleştirmeye kadarki süreç içerisinde T. Telekom’u geleceğe hazırlayarak, değerinin korunmasıdır. Bu bakımdan, yatırımlarını yapması ve yeniden yapılanması gerekiyor" diye konuştu. 
     Telekom Forumu’nda konuşan Oktay Vural, şunları söyledi 
     "T. Telekom 2003’ten sonra rekabete hazırlanıyor. Bu bakımdan T. Telekom’un bugünkü değerini düşünürken aslında 2003 yılı sonundan itibaren rekabet için piyasadaki değerini düşünmek gerekiyor. Bence T. Telekom’un özelleştirilmesi, bir piyasa sorunudur. T. Telekom 2003’ten önce muhakkak özelleştirmeye hazır hale gelecektir." 
     
     Yatırımlar revize edildi 
     T. Telekom Genel Müdürü İbrahim Hakkı Alptürk de kriz nedeniyle bu yılki yatırımları 450 trilyondan 497 trilyona revize ettiklerini söyledi. Alptürk, "Ancak bunun yetersiz kalacağı anlaşılıyor" dedi. 
     



 EKONOMİ 






















</TEXT>
</DOC>
