<DOC>
<DOCNO> 45302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/son/sontur07.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirel yurt gezilerini sürdürüyor, bugün de ''erken seçim'' dedi 
</HEADLINE>
<TEXT>

     9. Cumhurbaşkanı Süleyman Demirel, 
     '' Erken seçim olmasın demek, kendi kendinden kaçmaktır'' dedi. 
     Ankara'dan özel uçakla Kayseri'ye gelen Süleyman Demirel, Erkilet Havaalanı'nda, Vali Nih at Canpolat, Büyükşehir Belediye Başkanı Mehmet Özhaseki, eski milletvekilleri Esat Kıratlıoğlu, Nahit Menteşe, Aykon Doğan ile Kayseri Sanayi Odası Başkanı Mustafa Çapar ve vatandaşlar tarafından karşılandı. 
     VIP salonunda bir süre dinlenen Demirel, Kayseri Sanayi Odası Başkanı Mustafa Çapar'dan sanayicilerin sorunları konusunda bilgi aldı. 
     Çapar, sanayicilerin her geçen gün daha zor durumda kaldıklarını, fabrikaların sürekli işçi çıkardıklarını ve bazı işyerlerinin de kapandığını söyledi. 
     Demirel, gazetecilerin, ''Erken seçim beklentisi var. Bu konudaki düşünceleriniz'' yolundaki soruları üzerine, şu değerlendirmeyi yaptı 
     ''Erken seçim beklentisi değil, talebi var. Yapılan anketlere göre halkın yüzde 60'ı erken seçim istiyor. Erken seçim olmasın demek, kendi kendinden kaçmaktır. Halk seçim denildiği zaman, o iradenin kendi eline geçmesi hadisesidir. Seçimin kime ne külfeti var Savaşın içinde seçim yapan ülkeler var. İsrail seçimi daha yeni yaptı. Bir millet içerisinden çıkamadığı bir olayla karşı karşıya ise ne yapacak, kendini denize mi atacak Yine çareyi kendisi bulacak. Seçimin ruhu, seçim denen olay budur. Seçim denen olay birtakım insanları indirmek, birtakım insanları çıkarmak değildir. Derdine çare bulmaktır.'' Demirel, bir gazetecinin, ''Çare seçim mi diyorsunuz'' şeklindeki sorusunu ise ''Çaresi olmayan dert yoktur'' diye yanıtladı. 
     Süleyman Demirel, İncesu İlçesi'nde işadamı Mustafa Özkan tarafından yaptırılan ''Mustafa Özkan Anadolu Lisesi''nin açılış törene katıldıktan sonra Ankara'ya dönecek. 
     






</TEXT>
</DOC>
