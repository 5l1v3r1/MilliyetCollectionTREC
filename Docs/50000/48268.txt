<DOC>
<DOCNO> 48268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/astro/index.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkür düzeliyor 
</HEADLINE>
<TEXT>

Merkür bugün normal yönüne dönerek geri hareketini tamamladı. Eğer 1 Ekim’den bu yana pek çok defa düzeltmeniz gereken konularla uğraşmak durumunda kalmışsanız bilin ki bu geri giden Merkür’ün oyunlarıydı. Bu sayede geçmişte ihmal etmiş olduğumuz detayları da yeniden değerlendirme fırsatı yakalamış olduk. Güneş bugün Akrep burcuna geçmekte. Kısaca değişikliklerin eşiğindeyiz. Koç’lar işle ilgili konularla daha fazla yoğunlar. Kolay sinirlenebilirler. Boğa’lar dünden süregelen olumlu havayı kullanabilirler. Eğitim, hareket ve yolculuk onlara çok şey kazandırabilir. İkizler için parasal konularda bazı huzursuzluklar olası. Ortaklaşa konularda haklarını iyi korumaları gerekir. Yengeç dış etkilere açık ve ilişkilerinde gerginlikler yaşayabilir. Tartışmalardan uzak kalmasında fayda var. Aslan’lar artık detaylara dikkat etmeli ve sorumluluklarını göz ardı etmeden çalışmalılar. Deneyerek öğrenebilecekleri çok şey var. Başak’lar için verimli bir gündeyiz. İsteklerini doğrudan ortaya koymak onlar için çok kolay. Bugün 21.05 Ay ve Mars yan yana gelirken hızlı hareket etmek, öne çıkmak ve duygusal konularda bazı çatışmalar yaşamak daha belirgin olabilir. Terazi’ler bugün de dikkatli olmalılar. Özellikle ev ve güvenlikle ilgili alanlarda bazı terslikler yaşayabilirler. Akrep’lerin de sabırlı ve planlı olmaya ihtiyaçları var. Gün içinde yapacakları konuşmalar bazı tartışmaları da beraberinde getirebilir. Yay’lar maddi konularda eksiklerini tamamlamak için çok çalışmak durumundalar. Parasal açıdan hareketli bir gündeler. Oğlak’ların yapmaları gereken çok şey var. Yeni girişimler dikkat çekebilir. Bu arada sabırsızca davranmamalılar. Kova’ların h l sessiz kalabileceği görülmekte. Gün içinde fedak rlık gerektirebilecek durumlarla karşılaşabilirler. Balık’lar için arkadaşlıklar ve sosyal konular öne çıkıyor. Duygusal isteklerini rahat anlatabilecekler. 

            Faks 287 74 37 
      







</TEXT>
</DOC>
