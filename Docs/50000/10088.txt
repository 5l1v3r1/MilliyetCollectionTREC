<DOC>
<DOCNO> 10088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/05/son/sondun04.html </URL>
<DATE> 2001/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz mahkemeleri sakalı "temizlik açısından riskli" ilan etti 
</HEADLINE>
<TEXT>

     İngiltere'de bir mahkeme, bir süpermarketin, ''temizlik açısından risk taşıdığı'' gerekçesiyle sakallı bir kişiyi işe almamasını haklı buldu. 
     Süpermarket zinci Waitrose'dan yapılan açıklamada, 53 yaşındaki John Watson'a, güneybatıdaki Gillingham kentinde bulunan marketin kafeterya bölümünde çalışmak istediği takdirde sakalını kesmesi gerektiğinin söylendiği, ''çünkü sakalın bakterilere ev sahipliği yaptığı'' kaydedildi. 
     28 yıldır sakallı olan Watson, rakip süpermarket zinciri Somerfield'in şarküteri reyonunda bu haliyle çalışabildiğini belirterek, Waitrose'u ''cinsiyet ayrımı'' yaptığı gerekçesiyle mahkemeye vermişti. 
     Ancak mahkeme başkanı Stephan Scott, Waitrose'un kararını destekleyerek, ''mahkemenin saçın ve sakalın yiyeceklerin güvenliği açısından risk taşıdığını kabul ettiğini ve marketin cinsiyet ayrımı yapmadığına karar verdiğini'' açıkladı. 




</TEXT>
</DOC>
