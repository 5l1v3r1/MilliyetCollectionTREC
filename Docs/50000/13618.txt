<DOC>
<DOCNO> 13618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/yazar/okur.html </URL>
<DATE> 2001/03/29/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Yasak çözüm değil 
</HEADLINE>
<TEXT>

     Silkelenin ve kendinize gelin... 
     Yapılacak çok şey var. 
     Biz, yeter artık diyoruz. 
     Borsada işlem gören bazı şirketler için "kilo" hesabı yapılıyor. İstediğin kadar hisseyi topla ve hurda kağıt fiyatına sat 
     Olacak iş mi 
     Hem işlem hacmi, hem endeks, bugün gelinen noktada herkesi, özellikle de İMKB’yi önlem alması konusunda sıkıştırıyor. Biliyorsunuz, gün içinde hisselerle ilgili fiyat marjı yüzde 20. Gün ola devran döne, böyle dönemlerde günlük fiyat marjlarıyla ilgili bir karar alınmaz da ne zaman alınır acaba 
     
Ekranlar kararıyor      Ne düşünüyorlar 
     Bilmiyoruz. Sadece, diyelim ki bir banka el değiştirdi, diyelim ki bir şirket sıkıntıya girdi. 
     Hemen işlem sırası kapatılıyor. Gerisi hep bildik açıklama. 
     Borsaların işlevi, dünyanın her yerinde belli. 
     İşte borsanın yasası, 40. madde 
     "Borsalarda hisseler serbestçe alınıp satılır." 
     Bizde yasak var yasak 
     Eskiden "tahta" kapatılırdı. Şimdi bilgisayar ekranı kararıyor. Borsada işlem gören şirketlerde işlem yapanlar, hisse senedi olanlar boş boş ekrana bakıyor. 
     Sistem diyor ki şirket sıraları açık kalacak Bizim anlayamadığımız nokta, şirketlerin işlem sıralarının kapatılması neyin çözümü 
     
Yatırımcı hep kaybediyor      Gerekçe belli, bankaların içi boşaltılmış. İştirakler eğer halka açıksa, "şirketlerin mali durumu inceleniyor, o yüzden gereken yapılıyor" diyorlar. 
     Peki, şimdiye kadar bağımsız denetimden geçmiş bilançolar ortada iken ve durum üç aşağı beş yukarı belli iken siz, ne yapıyordunuz 
     Borsanın "cansuyu" yatırımcı... 
     Oysa yatırımcı hep kaybediyor. 
     Biz, "sistem riski var" diye yazmaktan bıktık, sistem riskine karşı yapılanlar konusunda ise küçük bir bilgi bile alamadık. Ne İMKB, ne SPK sustukça susuyor, genel açıklamalarla gün geçiriliyor. 
     Denetim ve gözetim neden yapılır 
     Borsaların sağlıklı çalışmasını sağlamak, şirketlerle ilgili doğru kararı verebilmek ve şeffaf olmak için elbette. Şirketlerin işlem sırası kapatılınca yatırımcı soğuyor, bıkıyor, kaçıyor. 
     Yatırımcısı olmayan borsada hayat olur mu 
     Olmaz. 
     Borsa, uzun vadeli tasarrufların yatırıma dönüştüğü bir arena. Bu arenada günlük işlem yapanlar olacak elbette. Onlar spekülatörler, alacaklar satacaklar. Yanlışı yok bu işin. Diyelim ki, herkes manipülatör olmuş. O vakit gereken önlem zamanında alınacak. SPK’da 400 manipülasyon dosyası bekliyormuş. 1997’de yapılan suçlara 4 yıl gecikmeli ceza geliyor. Yaptırım yerini bulmuyor. 
     Oysa cesaret ve bilgi şart. 
     
Harekete geçin      Korkmayın 
     Ve bir an önce harekete geçin... 
     Çünkü borsada para yok... 
     Parasız borsa olur mu Olmayacağına göre çözüm üretmek gerekiyor çözüm... 
     Herkes biliyor ki 
     "Yetersiz iyi niyet kötülüğe yol açar..." 
     
     





Hükümet .. 


Mucize formül 


Enis Öksüz'ün gerekçeleri 


Kim kimin bahçesine edecek .. 


Hazine Bakanı da siyasal reform dedi 


Derviş, külahını alıp giderse 


Mesajı okumak 


Reenkarnasyon nedir hocam .. 


Arjantin örneği... 


Yasak çözüm değil 


Liderlerden mektup var 


Yanlış şurada... 


Meclis'in hızı 


Bu tüzük’ ve bu liderler’ ile 15 kanun zor’ çıkar 


</TEXT>
</DOC>
