<DOC>
<DOCNO> 32899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/son/sontur02.html </URL>
<DATE> 2001/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de travesti operasyonu... 
</HEADLINE>
<TEXT>

     İzmir'in Alsancak Semti'nde polis, önceki gün gece vatandaşlarla kavga edip, bir başkomiserin de yaralanmasına sebep olan travestilere yönelik uygulama gerçekleştirdi. 
     Alınan bilgiye göre, Asayiş Şube Müdürlüğü'ne bağlı ekipler, önceki gün olayların yaşandığı 1457, 1460 ve 1463. sokaklarda önlem aldı. Asayişten sorumlu Emniyet Müdür Yardımcısı Mehmet Tekin, Asayiş Müdürü Ünsal Kaya ve Ahlak Büro Amiri Kazım Gül, travestilerden şikayetçi olan semt sakinleriyle görüştü. Vatandaşların şikayetlerini dinleyen emniyet yetkilileri, huzurun bozdurulmayacağı sözünü verdiler. Yetkililer, bölgede ekiplerin devriye gezeceklerini söylediler. 
     Uygulama sırasında gece saatlerinde sık sık görülen travestilere rastlanmadı. Alsancak 1457, 1460 ve 1463. sokakta oturan vatandaşlar, önceki gün gece, semtlerinde travesti istemediklerini belirterek, 1460 sokakta toplanmışlar, önce travestilerin oturdukları bazı evlerin camlarını kırmışlar, ardından da dışarı çıkan travestilerle taşlı sopalı meydan kavgası yapmışlardı. Kavga, olay yerine gelen takviye ekiplerin çabalarıyla yatıştırılmıştı. 







</TEXT>
</DOC>
