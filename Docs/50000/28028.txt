<DOC>
<DOCNO> 28028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/yazar/yilmaz.html </URL>
<DATE> 2001/06/21/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Erbakan bu serveti saklayamaz 
</HEADLINE>
<TEXT>

     Kapatılan RP’nin Genel Başkanı Necmettin Erbakan, yeşil gördü mü saklayamıyor. 
     Kanlıca’daki yalı bakın neleri ortaya çıkarıyor 
     Bakın hele şu duyduklarıma. Erbakan’ın tayfası, Şehmuz Tatlıcı’ya yüzde 25 faizle, 10 milyon dolar vermiş. Tatlıcı, kriz nedeniyle ödemeyi yapamayınca, uzun zamandır satmaya çalıştığı Kanlıca’daki yalıyı alacaklılara 6 milyon dolara saymış. Yalının tapu kayıtları, Mustafa Şimşek’in satın aldığı Öztay Tekstil’e ait. Erbakan’ın kızının düğün hazırlıkları da bu yalıda yapılmıştı. 
     Yalıda kimin oturacağını pek yakında göreceğiz. 
     
     Koca Abbate’yi aldı 
     Üzerinde 30’a yakın firma kaydı bulunan Şimşek, Abbate’yi almadan önce yılda 800 bin dolar ihracat hacmi olan Elif Tekstil ortaklarından. Elif adı da hiç yabancı değil. Zira Erbakan’ın Altınözler’e gelin verdiği kızının adı da Elif. 
     Şimşek ile Erbakan ilişkisini 18 Kasım 1999 tarihli yazımda ortaya çıkarmıştım. Öztay Tekstil’i ve Abbate markasını piyasaya çıkaran Ahmet Tayan Şimşek’e satmıştı. Tayan, tekstil dünyasına neredeyse çocuk yaşlarında giriş yapan emekçi girişimcilerdendi. Bilecik, Ümraniye, Bayrampaşa ve Esenler’de üretimi vardı. Günde 25 bin gömlek üretiyor, yılda 65 milyon dolar ciro yapıyordu. Üretiminin yüzde 80’nini de ihraç ediyordu. Ne var ki krize girdi. Bankalara 50 milyon dolara varan kredi yükü altında kaldı. Tayan, o tarihlerde Kombassan da dahil çeşitli firmalardan teklif aldığını söylüyordu. Sonunda Şimşek’e satıp, kurtulmayı seçti. 
     Abbate’yi "yeşil sermayenin" aldığı kamuoyunda duyulunca, Erbakan tayfasının kafası bozuldu ve Tayan’a ödeyecekleri 2 milyon doları kesmeye kalktılar. Tayan da bu parayı icradan tahsil edebildi. 
     Abbate’nin satılmadan önceki Genel Müdürü Mehmet Ayar’dı. Ayar Erbakan’ın finans konularında danışmanlığını yapıyordu. Fabrika Şimşek’e geçince nedense Ayar da ayrıldı. 
     
Firma "Mercek" altında      Abbate’de ikinci raund. 
     Firma üçüncü kez el değiştirdi. 
     4 trilyon lira sermayeli Öztay Tekstil ve Abbate’nin Şimşek ayrıldıktan sonraki ortakları şunlar oldu 
     Mehmet Emin Özalp, Hayrettin Gümüşkaya, Fuat Sağıroğlu, Yılmaz Güney. 
     Bir de Mercek Holding A.Ş kuruluyor. Ortakları kimler 
     Tevfik Özalp, Mehmet Ayar, Rauf Çataklı, Ali Turgut, Yılmaz Güney. 
     Özalp soyadı ile Güney aynı yerlerde buluşuyorlar. 
     Güney Abbate Osmanbey Şube müdürü. Abbate’ye gelmeden önce defterdarlıkta uzman kontrolördü. İstanbul Deftarlığı’ndan istifa edip gelen bir diğer kontrolör ise Gümüşkaya. 
     Bunlar ne zaman memurluktan para sahibi olmuşlar acaba diye merak ediyor insan. 
     Mercek Holding’teki Mehmet Ayar adı da karşımıza Erbakan’ın danışmanı ve Abbate’nin Genel Müdürü olarak çıkmıştı. 
     Peki Mercek Holding A.Ş’nin finansörü kim 
     Bosna’ya yardım paralarını zimmetine geçirdiği iddiasıyla yargılanan Süleyman Mercimek ile bağlantısı vara mı 
     Abbate’den yurt dışına çıkış yapanlar para taşıyan kuryeler olabilir mi 
     
     Karşısında bir paşa 
     Abbate’nin eski sahibi Ahmet Tayan gömlek fabrikalarını sattıktan sonra boş durmuyor, kumaş işine giriyor. Abbate markasını yaratan ekibi de Erbakan tayfası dümene geçtikten sonra ayrılıyor ve Mintay Tekstil firmasını kuruyor. Mintay’daki ortaklar Ahmet İbiloğlu, Saadet Koç, Esat Deniz, Mehmet Cıddık Can, Çetin Sayılgan ve Çetin Tümer. Çetin Tümer, eski Deniz Kuvvetleri Komutanı Nejat Tümer’in oğlu. Çetin Sayılgan ise Tümer’in damadı. Tekstil işini bilen asıl damadının babası Ertan Sayılgan. Bursa’nın ünlü işadamlarından Sayılgan, Kervansaray Oteli’nin yanı sıra Sis İplik, Akay Tekstil’in de sahibi. 
     Mintay Tekstil Ocak 2001 yılında kuruldu ve hızla yolaldı. Bin kişinin çalıştığı fabrikada günde 10 bin gömlek üretiyorlar. İç pazara da Ravelli gömlek markası ile girdiler. 
     Yeşil sermayenin karşısına Tümer’in oğlunun geçmesi de Erbakan’a kaderin bir oyunu olsa gerek 
     Erbakan’a sorsan, "İrtica sorunu yok, Anadolu Kaplanları sorunu var" der. 
     Hiç demez ki, "Türkiye’deki asıl sorun kaynağı açıklanmayan servet." 
     Bu değirmenin suyu nereden doluyor hocam 
     
     







Fazilet davası 


Unvan maçı 


Ecevit'ten üç öneri 


Altı kaval 


Faziletli papatya falıyla istikrar 


Bizi kaz gibi yoluyorlar 


FP'ye borsa ipoteği 


Oğlan bizim, kız bizim 


Makedon Türkleri diken üstünde 


Derviş'in yolsuzlukla sınavı 


Tahtakuşlar müzesi... 


Fazilet davası ve seçim 


"Hayatta ortada durmak yok, ya ileri ya geri" 


Bankamatik hırsızına beş yıl hapis 


Avantaj Kart’ı ile "ödemede taksit" 


Erbakan bu serveti saklayamaz 


</TEXT>
</DOC>
