<DOC>
<DOCNO> 25985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/ekonomi/eko10.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
12,000-13,000 aralığında dalgalanabilir 
</HEADLINE>
<TEXT>

Göstergelerin farklı yönlerdeki salınımları ataklarda hacim gerektiriyor 
     Zeynep Candan AKTAŞ 

     Önceki hafta yaşanan sert düşüş ile 10,031 puanı test eden İMKB 100 Endeksi, iki haftadır toparlanma ve çıkış çabasıyla 12,300'lü seviyeleri zorluyor. İşlem hacmindeki artış eğilimi de endeksin güçlenmesini sağlıyor. Endeksin kısa vadeli göstergeleri 10,000'lerin test edilmesi ile oluşan diplerden çıkış eğilimini sürdürüyorlar. 
     Stochastic ve Ultımate ise aşırı alım bölgelerine ulaşarak k r satışlarının başlayabileceğinin haberini veriyor. Uzun vadeli göstergelerden ise MACD, Momentum ve RSI aşırı satım bölgelerinden başlayan alım sinyallerini sürdürürken, CCI ve Stochastic satış baskısında görünüyorlar. 
     Diğer taraftan, 13,000'li seviyelerde daha önce yaşanan yoğun hacimler nedeniyle 12,000'in üzerinde hemen her adımda satış baskısı hissediliyor. Senet bazında bakıldığında bu kez mali kesim hisselerinin oldukça güçlü olduğu önceki zirvelerini kırdıkları veya kırma çabasında oldukları izleniyor. 
     İMKB 100 Endeksi’ni sürükleme başarısı gösteren bu senetler çıkış eğilimlerini sürdürüyorlar. Bu nedenle bu hafta mali kesimdeki hareketler endeksi etkilemeye devam edecek gibi görünüyor. 
     Bu senetlerde olası k r satışlarının artması endeksin de 11,500'lere doğru geri çekilmesine neden olabilir. 
     Bu arada, özellikle yüksek oranlı bedelsiz sermaye artışı beklentisinin senetlerde sert çıkışlara neden olduğu, ancak sermaye artışının gerçekleşmesinin akabinde sert satış eğiliminin hakimiyeti görülüyor. 
     Bedelsiz sermaye artışı şirketin fiilen kaynakları arasında bulunan yani şirketin kullandığı ancak yasal prosedür olarak sermaye kaleminde görünmeyen kaynakların bilançoda sermaye kalemine yüklenmesi ve karşılığında hisse senedi ihraç edilerek pay sahiplerine dağıtılmasından ibarettir. 
     Yani şirkete fiili olarak hiçbir katkısı olmayıp, aksine yasal prosedürün gerektirdiği bazı harcamalar nedeniyle gider yaratan bir durumdur. Böyle bir durumun olumlu algılanıp, senetlerin prim yaptırıldığı başka piyasalar yoktur herhalde. 
     Bu hafta için endeksin destekleri 11,750 ve 11,500'de iken, dirençler 12,500 ve 12,900 seviyesinde bulunuyor. 
     Bol kazançlı haftalar dileğiyle. 
     



 EKONOMİ 



















</TEXT>
</DOC>
