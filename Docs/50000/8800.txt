<DOC>
<DOCNO> 8800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/25/siyaset/siy01.html </URL>
<DATE> 2001/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit Revizyon yok 
</HEADLINE>
<TEXT>

Liderler zirvesinde, krizin faturası ekonomi bürokratlarına çıkarıldı 
     ANKARA Milliyet 

     Başbakan Bülent Ecevit başkanlığında hükümeti oluşturan partilerin genel başkanlarının yaptığı toplantıda, fatura bir bakıma ekonomi bürokratlarına çıkarıldı. Ecevit, "Hükümette revizyon yok" dedi. 
     Ecevit başkanlığındaki liderler zirvesine Devlet Bahçeli, Mesut Yılmaz ve Hüsamettin Özkan katıldı. Dört saat süren toplantıda DSP kanadının hükümette revizyona karşı çıktığı belirtilirken, kabine yerine ekonomi bürokratları arasında değişiklik yapılmasının konuşulduğu kaydedildi. Bürokratlar arasındaki değişimin önümüzdeki hafta içinde gerçekleşeceği belirtiliyor. 
     Toplantı sonrası yazılı bir açıklama yapan Ecevit, "hükümetin görevden ayrılması yolundaki söylentilerin gerçekle ilgisinin bulunmadığını ve bakanlar arasında herhangi bir değişikliğin de söz konusu olmadığını" kaydetti. 
     
Seçim ortamı zarar verir’      Ecevit’in yaptığı açıklamada şöyle denildi "Hükümetin görevden ayrılması yolundaki bazı çevrelerce yayılan söylentilerin gerçekle ilgisi yoktur. Bakanlar arasında bir değişiklik söz konusu değildir. Kuruluşundan beri enflasyona, terörizme ve her türlü yolsuzluğa karşı kararlı bir mücadele veren ve birçok reformu gerçekleştiren 57. Hükümet’in çalışmalarına, ülkemizin her zamankinden daha büyük gereksinmesi vardır. Ekonominin dar geçitten geçmekte olduğu bir dönemde hükümet değişikliği de seçim ortamı yaratma hevesleri de ülkemize büyük zarar verir. Ekonomiyi esenliğe çıkaracak önlemler de hafta başından itibaren uygulamaya konulacaktır." 


 SİYASET 



















</TEXT>
</DOC>
