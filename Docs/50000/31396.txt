<DOC>
<DOCNO> 31396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/ekonomi/eko05a.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş devre dışı, Özkan buldu, Ecevit önerdi 
</HEADLINE>
<TEXT>

     HARUN GÜREK Ankara 

     Hükümet ile IMF arasında büyük bir gerginliğe neden olan Türk Telekom atamasında ekonomiden sorumlu Devlet Bakanı Kemal Derviş devre dışı bırakıldı. İsimlerin Başbakan Bülent Ecevit tarafından bizzat belirlendiği öğrenildi. Derviş’in devre dışı bırakılmasında hükümetin MHP kanadının tepkisinin rol oynadığı kaydedildi. 
     Özel sektör deneyimi olan profesyonel iki yeni üyenin ismi, Derviş’in dışında belirlendiği belirtiliyor. Edinilen bilgilere göre, Derviş’in daha önceki atamalarda sırasında önerdiği listede de yer almayan isimler, Başbakan Yardımcısı Hüsamettin Özkan tarafından bulundu. Murat Yılmaz ve Neşet Karadağ’ın özgeçmişlerini inceleyen Ecevit, isimleri iktidar ortağı partilerin lideri Başbakan Yardımcıları Devlet Bahçeli ve Mesut Yılmaz ile birlikte değerlendirdi. 
     
     Ecevit Deviş’in görüşünü aldı 
     Ecevit, Bahçeli ve Yılmaz’ın sıcak baktıkları önceki gün akşam üzeri Başbakanlığa çağırdığı Derviş’e bildirdi. Ecevit, Derviş’ten isimlerin niyet mektubunda yer alan kritere uyup uymadığı konusunda görüşünü aldı. Derviş’in uyduğunu belirlemesi üzerine isimler kesinleştirildi. Kamuoyunda tartışılmasını önlemek için isimlerin gizli tutulması da kararlaştırılırken akşam saatlerinde Hazine’ye genel kurulların toplanması için talimat verildi. 
     İsimlerin belirlenmesinde izlenen yöntemle, Derviş ilk kez program kapsamında, alınacak bir önlemin hazırlık aşamasında devre dışı kalmış oldu. Ecevit’in, Derviş’i devre dışı bırakarak, iktidar ortağı MHP’nin Derviş’e ve IMF’ye yönelik tepkilerini dikkate aldığı belirtildi. 
     



 EKONOMİ 



























</TEXT>
</DOC>
