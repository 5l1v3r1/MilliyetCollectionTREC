<DOC>
<DOCNO> 31132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/son/sondun18.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Elvis Presley'in son konserini verdiği salon yıkıldı 
</HEADLINE>
<TEXT>

     Rock'n Roll kralı Elvis Presley'in son konserini verdiği İndianapolis'teki ''Market Square Arena'' salonu yıkıldı. 
     Elvis Presley, son konserini 26 Haziran 1977 tarihinde bu salonda vermişti. Uzman yıkıcılar, binaya yerleştirdikleri patlayıcıları ateşlemeden önce, ''baylar, bayanlar Elvis Presley binadan ayrılmıştır'' anonsunu yaptılar. Yaklaşık 20 yıldır kentteki en büyük konser ve spor olaylarına sahne olan salon, son yıllarda kentin en büyük basketbol ekibi İndiana Pacers'in başka yere taşınması üzerine gözden düşmüştü. Elvis hayranları, her sene ölüm yıldönümünde salonun çevresinde mumlarla anma törenleri düzenliyorlardı. Elvis aşıklarından biri, ''salonu yıktıkları için bu kişilerden nefret ettiğini'' söyledi. 







</TEXT>
</DOC>
