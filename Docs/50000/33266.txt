<DOC>
<DOCNO> 33266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/22/ekonomi/eko04.html </URL>
<DATE> 2001/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, ABD'nin hesabını bozabilir 
</HEADLINE>
<TEXT>

Financial Times, Türkiye ve Arjantin yüzünden öngörülerde yanılma olursa, ABD ekonomisinin daha fazla çamura batabileceğini yazdı 
     LONDRA ANKARA ANKA 

     Financial Times gazetesi, Amerikan Merkez Bankası FED Başkanı Alan Greenspan'in konuşmalarıyla Amerikan halkına moral verdiğini ancak Türkiye'nin sürekli borçlanması, Arjantin'in borçlarını ödeyememesi gibi global gelişmeler nedeniyle öngörülerinde yanılabileceği uyarısını yaptı. 
     
     Aile doktoru iyimser, ama... 
     Gazetedeki Editörün Yorumu'nda, Greenspan'in, tipik bir aile doktoru gibi en endişeli zamanlarda, büyük bir başarıyla yatıştırıcı konuşmalar yapabildiği kaydedildi. Greenspan’in "hastalığın ne zaman geçeceğine ilişkin tahminlerine" yer verilen yorumda, FED'in bu yıl yüzde 1.25 - 2 arasında beklenen büyümeyi gelecek yıl yüzde 3 - 3.25'e çıkaracak bir ekomoni programı hedeflediği bildirildi. FED'in "güçlü bir ABD ekonomisi olmadan dünyanın geri kalanı karanlıkta kalır" görüşü savunulan yorumda, örnek olarak "Euro bölgesinin bu yılki büyümesinin yüzde 2 olması bekleniyor. Japonya'nın sanayi üretimi ilk çeyrekte yüzde 14 düştü. Ve her şey Arjantin'in borçlarını ödeyememesi ya da Türkiye'nin borçlanmasının provake edeceği finansal istikrarsızlık tehdidi üzerine kurulu" denildi. 
     Yorumda, "Ne yazıkki ABD ekonomisi Greenspan'in hazırlandığından daha da fazla çamura batabilir" görüşüne yer verildi. 
     Financial Times'ın bir başka haberinde ise uzmanların "Arjantin ve Türkiye yavaşca bir reform ihtiyacı yoluna gidiyor" ifadesine yer verildi. 
     



 EKONOMİ 

















</TEXT>
</DOC>
