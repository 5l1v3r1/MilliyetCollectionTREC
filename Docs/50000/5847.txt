<DOC>
<DOCNO> 5847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/siyaset/siy02.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis’te göz gözü görmüyor 
</HEADLINE>
<TEXT>

Meclis’te Genel Kurul başlayana kadar kulislerdeki ışıklar yanmıyor 
     ANKARA Milliyet 

     TBMM Genel Sekreterliği tarafından uygulanan enerji tasarrufu nedeniyle Meclis’te göz gözü görmüyor. Lambaların çok azı yakıldığı için loş olan kulislerde sohbet ettikleri arkadaşlarının yüzünü görmekte zorlanan milletvekilleri, tasarruf önleminin mimarı MHP’li İdare Amiri Ahmet Çakar’a, "Cimrilik yapmayı bırak. Şu lambaları yaktır da birbirimizin yüzünü görelim" diye isyan etti. 
     Tasarruf önlemlerine başta kendisi uyan Çakar, odası kararana kadar lambalarını yakmıyor. Hava karardığında da iki lambasından yalnızca birini açıyor. 
     Tasarruf nedeniyle iktidar ve muhalefet kulislerinin ışıkları da Genel Kurul’un çalışmaya başlama saati olan 15.00’e kadar yakılmıyor. Milletvekilleri ara kulislerdeki camlar ile kulislerin giriş kapılarından sızan gün ışığıyla yetinmek zorunda kalıyor. 
     Genel Kurul çalışmaya başladığında ise yan duvarlardaki lambalardan birkaçı ile tavanlardaki gece lambaları yakılıyor. Üzerinde çok sayıda ampul bulunan avizeler de önlemler çerçevesinde yakılmıyor. 
     Tuvaletler ile telefon kabinlerinin ışıkları görevliler tarafından sürekli kontrol edilerek, yanık bırakılan ışıklar hemen söndürülüyor. Musluklar da görevliler tarafından sık sık kontrol ediliyor. 
     
Ara camlardan giren ışık da olmasa Mustafa İstemi 
     Meclis’teki iktidar ve muhalefet kulislerinin ışıkları, ancak Genel Kurul’un çalışmaya başladığı 15.00’te yakılıyor. Milletvekilleri ara kulislerdeki camlar ile kulislerin giriş kapılarından sızan gün ışığıyla yetinmek zorunda... Personelin elektrikli radyatör, ocak, su ısıtıcısı kullanması da yasak. 
     


 SİYASET 


















</TEXT>
</DOC>
