<DOC>
<DOCNO> 45244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/son/sondun27.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Saray'dan Şaron'a cevap.... 
</HEADLINE>
<TEXT>

     Beyaz Saray, İsrail Başbakanı Ariel Şaron'un ''Arap uluslarının desteği için bizi harcamayın'' yolundaki sözlerinin kabul edilemez olduğunu bildirdi. 
     ABD Başkanı George Bush'un sözcüsü Ari Fleischer, gazetecilere yaptığı açıklamada, ''Başkan Bush'a göre, İsrail Başbakanı'nın bu sözleri kabul edilemez'' dedi. 
     Fleischer, ABD'nin bu konudaki görüşünü, İsrail'deki ABD büyükelçiliği ve Ulusal Güvenlik Konseyi aracılığıyla Şaron'a iletildiğini söyledi. 
     Şaron, dün yaptığı açıklamada, ''ABD ve Batı'dan, küresel terörizme karşı savaş için Arap desteği ararken İsrail'i harcamaması'' çağrısında bulunmuştu. 
     İsrail Başbakanı, bu sözleri söylerken, Avrupa'nın Naziler karşısında Çekoslovakya'yı kurban ettiği ''1938'deki korkunç hatayı'' örnek vermişti. 
     






</TEXT>
</DOC>
