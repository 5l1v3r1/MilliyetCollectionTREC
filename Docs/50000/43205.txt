<DOC>
<DOCNO> 43205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/son/sondun23.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz Uzman "Taliban bin Ladin'i hiçbir zaman teslim etmeyecek" 
</HEADLINE>
<TEXT>

     Radikal İslamcı terörizm konusunda uzman İngiliz öğretim üyesi Beverley Milton-Keynes, Usame Bin Ladin'in''Batı'ya direnişin simgesi'' olmasından ötürü, Taliban'ın kendisini teslim etmesine ihtimal vermediğini söyledi. 
     Uzman Milton-Keynes'e yöneltilen 3 soru şöyle 
     Soru ''Acaba Afgan uleması Bin Ladin'in teslim edilmesini tavsiye edebilir mi '' 
     Yanıt Hayır, edemezler. Dini inançlarını ve dini zorunluluklarını, diplomatik veya siyasi görüşlerle bağdaştıramazlar. İslam adına hareket ediyorlar. Bunlar din adamları, Taliban rejimini tek tanıyan Suudi Arabistan veya Pakistan gibi ülkelerin siyasi baskıları onlara vız gelir. 
     Onlar için Bin Ladin direnişin simgesidir. Bunun köklerini Rus-Afgan savaşında aramalıyız. Bin Ladin bir mücahittir, kutsal bir amaç için savaşmaktadır. Taliban onları hala Batı'ya, İslam'da olmayan ve hatta bazı İslam ülkelerinin devlet başkanları gibi İslam'ın içinde olanlara karşı bir direniş gücü olarak görmektedir. 
     Taliban'ın Bin Ladin'i teslim etmesine ihtimal vermiyorum. 
     
     Soru ''Bin Ladin'in örgütü dünyada ne durumda Bir efsane mi yoksa bir gerçek mi '' 
     Yanıt Bir örgütten çok iç ilişkilerden bahsediyoruz. Bunlar ortak bir düşmana karşı aynı ereği paylaşan insanlar. Bu duyguda kendilerini tanımlayabilirler. Güdülenme, ortak bir dava bu köktenciler arasındaki bağdır. 
     Bu insanların bir halk uzlaşmasına sahip olmadıkları sürekli unutuluyor. Temsilcisi olduklarını düşündükleri toplumun aslında dışındalar. 
     Afganistan'da her şey Taliban'ın otoriter kontrolüne bağlı. İnsanların aynı görüşte olmadıklarını ifade cesaretini gösterebildikleri Pakistan'ın tersine Afganistan'da insanlar buna hiçbir zaman cesaret edemezler, çünkü bir terör rejiminda yaşıyorlar. 
     Bu da Bin Ladin'in yakalanmasını çok zor kılıyor. 
     
     Soru ''Irak gibi bazı ülkelerin ABD'deki saldırılara karışmış olmaları olasılığı var mı '' 
     Yanıt Birçoğu Irak'ı dile getirdi. Benim, bölgeyi 15 yıllık inceleme ve araştırmamdan sonra kişisel görüşüm, bu saldırılarda Irak'ın izinin bulunmadığı yönünde. Son yıllarda Irak bir yeniden iyileşme yoluna ve BM'nin yaptırımlarını geçersiz kılmak için yoğun bir kampanyaya girişti ve bu yolda çok gelişme sağladı. Iraklıların hedefleriyle teröristlerin hedefleri arasında nasıl bir bağlantı kurabildiklerini anlamıyorum. Bu çok büyük bir risk. Benim hissettiğim bu işte bir devlet bağlantısı bulunmamakta. Ancak bu tek bir adamın işi de değil, bu Batı'ya karşı çok ters bir görüş sahibi, çok büyük nefret veya düşmanlık duyan bireylerden oluşan bir koalisyon. 






</TEXT>
</DOC>
