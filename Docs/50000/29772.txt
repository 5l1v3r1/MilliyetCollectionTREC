<DOC>
<DOCNO> 29772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/yazar/pulur.html </URL>
<DATE> 2001/07/01/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıssadan hisse 
</HEADLINE>
<TEXT>

     TELEVİZYONDA bir dizi 
     "Böyle mi Olacaktı " 
     Sanki, bugünkü CHP kurultayını çağrıştırıyor... 
     CHP kurultayı böyle mi olacaktı 
     Derya Sazak'ın Deniz Baykal'la yaptığı kapsamlı sohbet dışında, bazıları malum, birkaç kalemin yazıları dışında ne var 
     Ya eski kurultaylar 
     Memleketin gündemi CHP kurultayına kilitlenirdi, bir hafta önceden yazarlar, başyazarlar, yönetmenler Ankara'da kamp kurardı. 
     Diyeceksiniz ki, sonra ne olurdu 
     Ne mi olurdu 
     Yüzde 41 oy gelirdi. Yüzde 41 oy 
     Yüzde 41 oyun ne olduğunu, barajı geçemeyen CHP kadar hiçbir partinin anlaması mümkün değildir. 
     Evet, böyle mi olacaktı 
     Kıssadan hisse... 
     İsmet Paşa ne demişti 
     "Bu takımın kazanması halinde, memleketin ve partinin geleceğinden endişe ederim " 
     O takımın kaptanı Ecevit, şimdi Başbakan, memleketi yönetiyor. 
     O takımın ikinci kaptanı Deniz Baykal da CHP'yi yönetiyor. 
     
     ADAM dağ yolunda giderken araba birden stop etmiş durmuş, açmış kaputu bakıyor, kulağında bir ses 
     "Platin meme yapmış, temizle " 
     Dönmüş bakmış, bir eşek, şaşırmış, başka kimse var mı diye... 
     Eşek kızmış 
     "Sağa sola bakıp durma, ben ne söylersem onu yap, platine bak " 
     Adam korkudan arabayı bırakıp yokuş aşağı koşmaya başlamış... 
     Karşısına bir adam çıkmış 
     "Ne oldu hemşerim, arkandan kovalayan mı var " 
     Adam olan biteni anlatmış... 
     Öbürü gülmüş 
     "Eşek ne dedi " 
     "Platin meme yapmış dedi " 
     "Halt etmiş O traktör motorundan anlar, otomobil motorundan değil " 
     Kıssadan hisse... 
     Türkiye'yi kurtarmaya soyunanlara pek aldırmayın 
     Onlar traktör motorundan anlar 
     
     PADİŞAHIN hazinesi tamtakır kalınca, yeni vergiler buyurmuş 
     "Pazarda tavuk satandan, adı İbiş olandan, başı kel ve dahi kılıbık olandan birer akçe vergi alına " 
     Zaptiyeler pazarın başını tutmuş, köylünün biri tavuklarını 4 akçeye satıp köye dönerken, zaptiye yakasına yapışmış 
     "Ver bakalım bir akçe tavuk vergisi " 
     Adam itiraz edince, yanındaki akıl vermiş 
     "İbiş Efendi itiraz etme, padişahın emri var " 
     Zaptiye atılmış 
     "Ne, senin adın İbiş mi Ver bir akçe daha " 
     Adam o hırsla, külahını yere çalınca, keli çıkmış ortaya... 
     "Ver bakalım bir akçe de kel vergisi " 
     Adam başlamış ağlamaya 
     "Vay ben şimdi karıma ne diyeceğim " 
     "Ver bir akçe de, kılıbıklık vergisi bakalım " 
     
     KISSADAN hisse... 
     Güngör Uras, hepimize görev verip, "yeni vergiler icat edin, hükümete yardım edin " demedi mi 
     Biz hoca sözü tutarız, dediğini yaparız, yaptığını yapmayız 
     
     DEVLET Bakanı Yılmaz Karakoyunlu, bir filmde Türkan Şoray'la birlikte oynayacakmış... 
     Soranlar var 
     "Oynayabilir mi " 
     Sayın Bakan'ın oyunculuk yeteneğini, bilse bile "Kastelli" namıyla maruf Cevher Özden bilir. 
     Zira Karakoyunlu, Mesut Yılmaz'dan önce onun "akıl hocası"ydı da... 
     Bunun "kıssadan hisse"sini de, siz bulup, yakıştırın. 
     
     







Yaşşaaa Paşa 


CHP'nin sorunu 


Kokulu işkence 


Kışkırtıcı olmanın dayanılmaz hafifliği... 


Sağlık gurusu 


Güzel ölüler 


Hedef şahdamarımız 


Kıyıdaki köşedeki kitaplarınızı... 


Kapkaç-City 


Kıssadan hisse 


Şimdi CHP zamanı 


Gümrükler kevgir olmasın da ne olsun 


Derviş’i kaçırmadan olayı net göremeyiz 


Telekom güveni yok etti 


Nil'de turizm gemisi 


</TEXT>
</DOC>
