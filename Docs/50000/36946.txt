<DOC>
<DOCNO> 36946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/ekonomi/eko07.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
THY’den yüzde 5 zam 
</HEADLINE>
<TEXT>

     Türk Hava Yolları THY , iç hat bilet fiyatlarına yüzde 5 oranında zam yaptı. 
     Yeni fiyatlar 17 Ağustos Cuma gününden itibaren uygulamaya konulacak. Söz konusu zamla, Ankara - İstanbul, İstanbul - İzmir ve Ankara - İzmir arasındaki promosyonel uçuş fiyatları 57 milyon lira olarak belirlendi. Bu hatlarda bir aylık gidiş - dönüş fiyatları 152 milyon, üç aylık gidiş - dönüş fiyatları 175 milyon lira oldu. Tek binişlik bilet fiyatları öğrenci sınıfında 76 milyon lira, economy class biletlerinde 95 milyon lira, business class’ta ise 119 milyon lira olarak belirlendi. 
     Yeni zamla promosyonel tek biniş fiyatları, Ankara ile Adana, Ağrı, Balıkesir, Batman, Diyarbakır, Elazığ, Erzincan, Erzurum, Gaziantep, Kars, Malatya, Mardin, Muş, Şanlıurfa, Trabzon ve Van arasında 48 milyon lira, Ankara ile Antalya ve Denizli arasında 49 milyon lira olarak belirlendi. 
     
     İstanbul-Dalaman 62 milyon 
     İstanbul ile Adana, Ağrı, Batman, Diyarbakır, Elazığ, Erzincan, Erzurum, Gaziantep, Kahramanmaraş, Kars, Malatya, Mardin, Muş, Şanlıurfa ve Van arasındaki promosyonel uçuş fiyatları 61 milyon lira, İstanbul ile Bodrum ve Dalaman arasındaki bilet fiyatları 62 milyon lira, İstanbul ile Kayseri, Nevşehir, Samsun, Sivas ve Trabzon arasındaki uçuş fiyatları da 57 milyon lira oldu. 
     
     



 EKONOMİ 




















</TEXT>
</DOC>
