<DOC>
<DOCNO> 8446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/23/ekonomi/eko01.html </URL>
<DATE> 2001/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
FAKİRLEŞTİK 
</HEADLINE>
<TEXT>

Dalgalı kur sistemine girilmesiyle ücretliler dolar bazında yüzde 30 fakirleşti. Yılbaşında 151 dolar olan asgari ücret 106 dolara geriledi 
     NEDİM ŞENER 

     Uluslararası Para Fonu ile imzalanan stand - by anlaşması gereği uygulanan kurlarda "çıpa" uygulamasından vazgeçilerek dalgalı kura dönülmesinin en olumsuz etkilediği kesim sabit ücretliler oldu. 
     Yılbaşında 675 bin lira olan dolara Merkez Bankası’nın dün akşam 957 bin liralık alış fiyatı vermesi ile tüm çalışanların maaşları bir anda dolar bazında yüzde 30 değer kaybetti. Merkez Bankası’nın ilan ettiği satış kuru olan 962 bin liradan hesap edildiğinde maaşlardaki kayıp daha da büyüyor. 
     Yılbaşında 675 bin lira iken dün 957 bin liraya çıkması ile TL yüzde 40’ın üzerinde devalüe edilirken, dolar bazında çalışanların kaybı yüzde 30 oldu. Yılbaşında yüzde 17 artırılarak 102 milyon liraya çıkan asgari ücret 151 dolardan 106 dolara inerken, alım gücünde bir anda 45 dolar yani yüzde 30 oranında kayıp ortaya çıktı. 
     
     Asgari ücret 100 dolar 
     2000’in temmuz ayında brüt 118 milyon 800 bin lira olan asgari ücret net olarak 86 milyon 922 bin lira olarak uygulanırken, bu yılın ocak ayı itibariyle 17.8 oranında artırıldı. 
     Bu artışın yüzde 10’u 2000 yılındaki refah kaybından kaynaklandı. Yüzde 7’si ise 2001 yılsonu için öngörülen yüzde 12’lik enflasyon hedefinin ilk bölümü olarak planlandı. 
     Yılbaşında brüt 139 milyon 950 bin lira olan yeni asgari ücretin net 102 milyon 369 bin 600 TL Temmuz 2001 tarihinde de yüzde 5 artışla, brüt 146 milyon 947 bin 500 liraya net 107 milyon 323 bin 830 TL yükseltilmesi bekleniyor. 
     Yeni belirlenecek olan enflasyon hedefi doğrultusunda artırılmaması durumunda bugünkü kurlarla 106 dolar olan asgari ücret, 100 doların altına inecek. 
     KESK Genel Başkanı Sami Evren, "Emekçilerinin ücretleri bu süreçteki kayıplar dikkate alınarak yeniden belirlenmelidir" diye konuştu. 
     DİSK Başkanı Süleyman Çelebi ise "Böylesi bir güvensizlik varken en doğru programlar bile hayata geçirilemez, en gerçekçi hedeflere bile ulaşılamaz. Bu nedenle ilk yapılması gereken hükümetin hatasını kabul etmesidir. Demokratikleşme ve çağdaşlaşma konusunda hızla adım atmaktır" 
     
Dolar çıktı maaşlar düştü  Türk Lirası maaşı Yılbaşı kuru ile maaşı dolar Dünkü kur ile maaşı dolar Asgari ücret 102.369.600 151 106 Memur 9 1 171.720.000 254 179 Öğretmen 9 1 313.130.000 463 326 Başkomiser 2 6 392.900.000 582 410 Kaymakam 7 1 427.295.000 633 446 Polis 11 1 298.015.000 441 311 Profesör 1 4 702.405.000 1.040 733 Hemşire 12 3 212.455.000 314 221 Genel müdür 1 4 998.110.000 1.478 1.042      
     


 EKONOMİ 


















</TEXT>
</DOC>
