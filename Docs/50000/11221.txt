<DOC>
<DOCNO> 11221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/son/sontur16.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
FP'liler de bedelli askerliğin çıkmasından yana 
</HEADLINE>
<TEXT>

     DYP Trabzon Milletvekili Ali Naci Tuncer'den sonra FP Bitlis Milletvekili Zeki Ergezen de bedelli askerliğe olanak tanınmasına ilişkin hazırladığı yasa önerisini TBMM Başkanlığı'na sundu. 
     Yasa önerisine göre, fiili askerlik hizmetine başlamayan ve 1 Ocak 1978'den önce doğanlar, yasanın yürürlüğe girdiği tarihten itibaren dört ay içinde Askerlik şubelerine başvurmaları halinde bedelli askerlikten yararlanabilecekler. 
     Bu haktan yararlanmak isteyenler, 10 bin ABD Doları veya bunun karşılığında Türk Lirası ödeyecekler ve Genelkurmay Başkanlığı'nca belirlenecek birlik ve kurumlarda temel askerlik eğitimlerini yapmaları şartıyla askerlik hizmetlerini yerine getirmiş sayılacaklar. 
     Yasa önerisinde, toplanacak paraların, ekonomik krizden etkilenen personelin maaşlarının iyileştirilmesinde kullanılması hükme bağlanıyor. 




</TEXT>
</DOC>
