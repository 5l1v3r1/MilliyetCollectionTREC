<DOC>
<DOCNO> 44127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/ekonomi/eko05.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkbank’ı hayata döndüren karar 
</HEADLINE>
<TEXT>

Çalışanların yaptığı itirazı haklı bulan Danıştay İdari Dava Daireleri Genel Kurulu, BDDK’nın kaldırdığı bankacılık yetkililerini iade etti 
     EKONOMİ SERVİSİ 

     Bankacılık Düzenleme ve Denetleme Kurulu’nun BDDK Türk Ticaret Bankası’nın Türkbank bankacılık yetkilerini kaldıran kararı Danıştay’dan geri döndü. Kararla, Türkbank tekrar bankacılık işlemleri yapabilecek. 
     BDDK’ya atanan yeni yönetimin göreve gelmesinden bir hafta sonra, 15 Haziran’da aldığı karar gereği 1 Temmuz itibarıyla bankacılık yetkileri kaldırılan Türkbank’ı, Danıştay İdari Dava Daireleri Genel Kurulu’nun dün aldığı karar hayata döndürdü. 
     
     17’ye karşı 10 oyla 
     Verilen talimat üzerine tüm mevduatı sahiplerine iade eden, ödeme ve çek tahsili dışında tüm bankacılık işlemlerini durduran banka, Genel Kurul’un 17 kabule karşı 10 red oyla aldığı kararla birlikte 1 Temmuz’dan önceki duruma döndü. 
     Bankacılık yetkilerinin kaldırılmasının ardından Munzam Sandığın Danıştay 10. Dairesi’ne yaptığı itirazı önce haklı bulunarak ertelenmiş tarafların dinlenmesinden sonra BDDK’nın kararı haklı bulunmuştu. Bunun üzerine Genel Kurul’a giden Türkbanklılar 10. Daire’nin aldığı kararı durdurdu. 
     Ancak bu karar, tüm prosedürün tamamlandığı anlamına gelmiyor. Danıştay, 60 gün içinde davayı esastan görüşmeye başlayacak. Sonuçta, kimin haklı kimin haksız olduğuna esastan görüşme sonucunda karar verilecek. Vakfın avukatı Selim Sarıibrahimoğlu, davayı kazanmaktan çok, bankayı milli bankacılığı üretken hale getirmeyi amaçladıklarını belirtti. 
     



 EKONOMİ 






















</TEXT>
</DOC>
