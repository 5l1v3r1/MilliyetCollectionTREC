<DOC>
<DOCNO> 14650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/ekonomi/eko01.html </URL>
<DATE> 2001/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar nisan sonunda 1 milyon 100 bin lira 
</HEADLINE>
<TEXT>

Ekonomiden sorumlu Devlet Bakanı Kemal Derviş, doların nisan sonu itibarıyla 1 milyon 100 bin lira olacağını söyledi. Derviş, Ötesi bunalım olur’ dedi 
     MİLLİYET Ankara 

     Devlet Bakanı Kemal Derviş, nisan sonu itibariyle 1 milyon 100 bin liralık bir dolar kurunun reel dengeleri yansıttığının söylenebileceğini belirterek "Bunun ötesi risk olur, herkes hesabını buna göre yapsın" dedi. 
     Türkiye İnşaat ve Tesisat Müteahhitleri İşveren Sendikası’nın toplantısında konuşan Derviş, döviz kurundaki endişelere dikkat çekerek Merkez Bankası’nın politikası hakkında bilgi verdi. 
     
     Serbest kura alışmak zor’ 
     Şu anda piyasalarda oluşan fiyatların gerçeği yansıtmadığını belirten Derviş, şöyle konuştu 
     "Hükümet, şubattan itibaren belli bir kuru, Merkez Bankası’nın koruyamayacağını açıkladı. Dolayısıyla kur şu anda serbest. Belli bir kur hedefi yoktur. Piyasaların da rahatsız olması son derece doğal. Serbest kura alışmak zordur. Ne olabilir Diğer ülkelerin deneyimlerine bakmak gerekir. Bu tür ülkelere baktığımızda, ilk başta bir şaşkınlık olur. Döviz fiyatlarının artması kaçınılmazdır." 
     
     Şubattaki değer artışı 
     Derviş, şubat bunalımından önceki gerçek kura yüzde 15 - 20 eklendiğinde şubat sonu itibariyle gerçek kurun 850 - 900 bin lira olduğunu belirti. Derviş, "Demek ki reel kurdan hareket edersek, nisan sonu itibariyle 1 milyon 100 bin lira civarındaki kurun, reel dengeleri yansıttığı söylenebilir" dedi. 
     Derviş’in bugün sabah İstanbul’da Bankalar Birliği toplantısına katıldıktan sonra öğle üzeri Ankara’ya hareket edecek. 
     
     Dolar hız kesti, borsa yükseldi 
     Spekülasyon nedeniyle güne 1 milyon 300 bin liranın üzerinde başlayan dolar, Derviş’in açıklamasıyla bankalararası piyasada 1 milyon 235 bin - 1 milyon 245 bin liraya geriledi. Serbest piyasada da sabaha göre düşen dolar, düne göre 15 bin lira artarak 
     1 milyon 235 bin liraya çıktı. Borsa ise yüzde 3.99 değer kazanarak günü 8.117 puandan tamamladı. 
     
     Dövizi yabancılar tırmandırıyor 
     1 milyon doları olan bir oyuncu parasını teminat olarak bankaya yatırıp, bu para karşılığında bankadan maksimum yüzde 83'le günlük maliyeti yüzde 0.35'e geliyor borç alıyor. 
     Öğleden önce doların 1 milyon 150 bin lira olduğu sırada çalıştığı bankadan 1 trilyon 150 milyar lira 1 milyon dolar karşılığı borçlanıyor. 
     Oyuncunun borç aldığı bu para için bir gün sonra ödeyeceği faiz artı anapara 1 trilyon 153.5 milyar lira. 
     Oyuncu, 1 trilyon 150 milyar lirayı dolara çevirererk 1 milyon dolar satın alıyor. 
     Taleple birlikte dolar, akşama doğru 1 milyon 200 bin - 1 milyon 300 bin lira aralığına kadar tırmanıyor. 
     Oyuncu elindeki doları bankaya götürerek en iyimser rakamla 1 milyon 200 bin liradan satıyor. 
     Böylece oyuncu bir gün sonra 1 trilyon 153.5 milyar lira ödeyeceği parasını 1 trilyon 200 milyar liraya çıkarıyor. Bir günlük karı olan 46.5 milyar lirayı da cebine atıyor. 
     Oyuncu çalıştığı bankayla bu işlemi gün içinde birkaç kere yaparak karını katlayabiliyor. 
     


 EKONOMİ 






















</TEXT>
</DOC>
