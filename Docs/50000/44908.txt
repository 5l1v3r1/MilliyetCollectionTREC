<DOC>
<DOCNO> 44908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/son/sonspo09.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Uğur Dündar "Bu sezon da şampiyon olacağız" 
</HEADLINE>
<TEXT>

     Fenerbahçe Kulübü İkinci Başkanı Uğur Dündar, bu sezon da Birinci Süper Futbol Ligi'nde şampiyon olacaklarına olan inançlarının sürdüğünü ve sezonu formalarına 3. 
     yıldızı takarak tamamlayacaklarını savundu. 
     Samandıra Tesisleri'nde Fenerbahçe A takımının, PAF takımıyla yaptığı idman maçını izleyen Uğur Dündar, yaptığı açıklamada, takımdaki kriz döneminin geride kaldığını ifade ederek, şöyle konuştu 
     ''Taraftarlarımız merak etmesin, bu sezon yine şampiyon olacağız. 
     Her takımın başına gelebilecek şeyler, bizim de başımıza geldi ve bir dönem kriz yaşadık. Ancak, Denizlispor maçıyla bu krizi tamamen atlattığımıza inanıyoruz.'' Teknik direktör Mustafa Denizli'nin dediği gibi, Avrupa Şampiyonlar Ligi'nde iddialarının hala sürdüğünü kaydeden Dündar, ''Avrupa Şampiyonlar Ligi'nde gelecek maçlarda çok iyi sonuçlar alarak, iddiamızı sürdüreceğiz. Bundan kimsenin şüphesi olmasın'' diye konuştu. 
     Dündar ayrıca, yönetim kurulu olarak Mustafa Denizli ve sarı-lacivertli futbolcuların her zaman arkasında olacaklarını ve sonuna dek destek vereceklerini de sözlerine ekledi. 
     






</TEXT>
</DOC>
