<DOC>
<DOCNO> 6127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/son/sonspo07.html </URL>
<DATE> 2001/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Revivo "Şimdi gerçek Fenerbahçeli oldum" 
</HEADLINE>
<TEXT>

     Fenerbahçe'nin sezon başında İspanya'nın Celta De Vigo takımından transfer ettiği İsrailli futbolcusu Haim Revivo, Galatasaray maçında attığı golle, ''Gerçek Fenerbahçeli'' olduğunu söyledi. 
     Haim Revivo, İstanbul'a ilk geldiğinde kendisine 'Gerçek bir Fenerbahçeli olmak istiyorsan Galatasaray'a gol atmalısın' dendiğini hatırlatarak, ''Galatasaray'a Türkiye Kupası maçında golümü attım. Sanırım şimdi gerçek Fenerbahçeli oldum'' diye konuştu. Galatasaray karşısında ilk yarıda çok iyi bir futbol ortaya koyduklarını da belirten Revivo, ''İyi bir maç oldu. Oynadığımız futbolla ve yakaladığımız gollerle turu penaltılara kalmadan geçmeliydik. Fakat penaltılarla da olsa finale kaldığımız için mutluyum'' dedi. Bu arada Serhat, Ogün, Lazetiç ve Rapaiç de Fenerbahçe formasıyla,Galatasaray'a karşı ilk kez gol attılar. 




</TEXT>
</DOC>
