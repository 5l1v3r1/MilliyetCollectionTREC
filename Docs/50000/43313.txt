<DOC>
<DOCNO> 43313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/guncel/gun00.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Her asker bir ordu olacak 
</HEADLINE>
<TEXT>

Bize gerçek dışı görünen Hollywood filmleri gerçek olacak. Savaş uçakları pilotsuz uçacak, bilgisayarla donatılan askerler Rambo’yu aratmayacak 
     MİLENYUM SAVAŞLARI - 3 
Hazırlayan Önay Yılmaz 

     Bilim adamları, 21. yüzyılda meydana gelebilecek olası savaşlarda, artık insanın kullanılmaması için çalışmalarını yoğunlaştırdı. Binlerce kilometre ötedeki hedeleri etkisiz hale getirebilen akıllı füzelerin yanısıra, artık pilotsuz savaş uçakları da devrede. İnsansız hava araçları, uzaktan kumandalı, yarı otomatik, otomatik veya bu kabiliyetlerin bir kombinasyonuna sahip. 
     
     Pilotlar tarih olacak 
     Körfez Savaşı’nda ortaya çıktılar ve sınavı geçtiler. Bosna Savaşı’nda da başarılı olunca geniş çapta kabul görmesine neden oldu. İnsansız silahlı hava araçlarıyla ilgili proje, ABD Kongresi’nde onaylandı. Projenin 2010’da hayata geçmesiyle, ABD Hava Kuvvetleri, bombardıman uçaklarının yüzde 30’u, tüm hava araçlarının da yüzde 30’unu insansız sistemlerle uçurmayı planlıyor. 
     
     Tek kişilik ordular 
     21. yüzyılın piyadesi de eskisine göre çok farklı olacak. Örneğin Fransız "Felin Projesi" piyade erine şu olanakları sağlayacak Nükleer, biyolojik, kimyasal saldırılardan korunma iklimden etkilenmeme, komuta merkezinden gelen bilgiyi duyma ve görme uyduyla yön bulma sistemi ve mini mercek sistemi. 
     
Büyük Kuş bizi izliyor      Amerika’nın "Big Bird" Büyük Kuş olarak bilinen uydusu, radyo, cep telefonu, elektromanyetik sinyalleri izliyor ve onları analiz etmek üzere Amerika’daki bilgisayarlara gönderiyor. Uydudan gelen bilgiler, karmaşık sinyalleri bile ayırabilen son derece gelişmiş sistemler tarafından analiz ediliyor. Bu uydular aynı zamanda yüksek çözünürlüklü görüntüler kaydederek, fotoğraflardaki insanların kimliklerinin bile tespit edilmesini sağlayabiliyor. Böylece istihbarat sorunu kolayca aşılıyor. 
     
     BİTTİ 



 GÜNCEL 






















</TEXT>
</DOC>
