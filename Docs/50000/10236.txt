<DOC>
<DOCNO> 10236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/06/son/sonspo05.html </URL>
<DATE> 2001/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Roma, Bari'nin 18 yaşındaki yıldızı Cassano'yu 50 milyon dolara transfer etti 
</HEADLINE>
<TEXT>

     İtalyan futbolunun genç yeteneklerinden olarak gösterilen Bari'de oynayan Antonio Cassano, Roma takımına transfer oldu. 
     Bu sezon başta Juventus olmak üzere birçok büyük kulübün peşinde koştuğu 18 yaşındaki Cassano, gelecek sezondan itibaren geçerli olmak üzere Roma'ya 5 yıllığına imza attı. 
     Transferden Cassano'nun 36, Bari'nin ise 60 milyar İtalyan Lireti toplam yaklaşık 50 milyon dolar alacağı açıklanırken, genç futbolcu bu rakamla dünyadaki en pahalı transferler arasında ilk 10'a girdi. Ümit milli takımda oynayan Cassano, Roma'ya transfer olduğu için çok sevinçli olduğunu belirterek, ''Şimdi Bari'deyim ve küme düşmemesi için elimden gelen gayreti göstereceğim. Roma çok büyük bir kulüp, çok önemli futbolcuları var, ama gelecek yıl formayı kapacağıma inanıyorum'' dedi. 




</TEXT>
</DOC>
