<DOC>
<DOCNO> 36658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/12/ekonomi/eko14.html </URL>
<DATE> 2001/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
INSIDER 
</HEADLINE>
<TEXT>
Endeks, Sesel’i bahane etti 
     Yaklaşık 1.5 yıldır düşen piyasada malda olan yatırımcı artık TL bazında bir risk görmediği için satış yapmıyor. Öte yandan, alıcı cephesinde de dövizin önlenemez yükselişine kapılan oyuncular borsaya alıcı olarak gelmiyor. İşlem hacmi bu nedenle giderek cılızlaşıyor. Bu tabloya birde Sermaye Piyasası Kurulu'nun geçtiğimiz hafta spekülatörlerle çalışan aracı kurumlara yaptığı denetimler eklenince işlem hacmi 2001 yılının en düşük seviyelerine geriledi. SPK'nın Ziya Sesel'in hakim olduğu hesapları incelemesiyle telaşa kapılan ünlü oyuncunun satışları da eklenince piyasa teknik desteklerini de kırarak haftayı 9.400'den kapattı. Sesel'in, SPK'nın bazı aracı kurumlarda inceleme yapması ve ses kayıtlarını dinlemesi üzerine paniğe kapılarak kullandığı hesaplarda nakite geçtiği söyleniyor. Çünkü SPK son dönemde yaptığı incelemelerde manipülatif işlemleri tespit ettiği taktirde hesaplardaki hisse senetlerini kottan çıkarıyor. Hisselerin elinde patlayacağından korkan Sesel'in hafta başından itibaren satışa geçtiği ve bununda yukarı gitmekte zorlanan endeksin yönünü aşağı çevirmesine bahane olduğu konuşuluyor. 
     



 EKONOMİ 


















</TEXT>
</DOC>
