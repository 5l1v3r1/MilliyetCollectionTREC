<DOC>
<DOCNO> 338752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/siyaset/axsiy02.html </URL>
<DATE> 2005/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis'in yetkisini hatırlattı 
</HEADLINE>
<TEXT>


Meclis Başkanı Arınç, Anayasa Mahkemesi'ni kaldırma yetkisinin Meclis'te olduğunu belirterek, "Yasama organı olarak istediğim yasa değişikliğini yaparım. İstediğim yasağı koyar, istediğimi kaldırırım" dedi 

ANKARA Milliyet 


TBMM Başkanı Bülent Arınç, CNN Türk'te yayımlanan "Ankara Kulisi" programına konuk oldu ve Milliyet Gazetesi Ankara Temsilcisi Fikret Bila ile Hürriyet Gazetesi Ankara Temsilcisi Nur Batur'un sorularını yanıtladı. 
Arınç, "Meclis'e çarşaflı bile girebilir bir kadın milletvekiline 'Bikiniyle Meclis'e girmemeli, yaşı geçmiş' dediniz gürültü koptu. 'Laik demokratik sistemi Türk halkı benimsedi' dediniz. Laik demokratik Türkiye Cumhuriyeti'nden yana mısınız yoksa gönlünüzde bir İslam devleti mi yatıyor " sorusuna şu yanıtı verdi 
"Sözümü sakınmam. Konumum engellemese hiçbir haksızlığa tahammül etmem. Espri yapmış olabilirim. O hanımefendi, 'Bikiniyle gelsem ne olur ' dedi, kendimce cevap verdim, o da kendine yakışır bir cevap verdi, alacağımız vereceğimiz kalmadı." 

'Soru beni incitti' 
"Demokratik laik bir Türkiye'den yana mısınız, değil misiniz " sorusunun kendisini incittiğini belirten Arınç, Anayasa Mahkemesi Başkanı Mustafa Bumin'in türban konusundaki sözlerine, "Yasama yetkisini elinde bulunduran Meclis'e haksızlık yapılması" açısından yaklaştığını söyledi. 
Arınç, "Cumhuriyetin temel ilkelerini düzenleyen ve değiştirilmesi teklif bile edilemeyecek olan Anayasa maddelerinin hukuk mantığı içinde kendisine uygun gelip gelmediğinin" sorulması üzerine şöyle dedi 
"Anayasa Mahkemesi'nin yetkisi Anayasa'da sayılmış. Anayasa'nın değiştirilmesi teklif bile edilemez maddelerine amenna, buna hiç kimsenin bir şey söylediği yok. Başka bir şey söylüyorum. Bu Anayasa Mahkemesi'ni Meclis'te yapacağım bir Anayasa değişikliğiyle kaldırabilir miyim Kaldırabilirim. Avrupa ülkelerinin hiçbirinde Anayasa Mahkemesi'ne benzer bir kurum yok. Tartışmaya açmıyorum, bir şik yetim yok. Bugün üye sayısını, görev sahasını değiştirebilirim. Yüce Divan yetkisini alabilirim. Her kanunun Anayasa Mahkemesi'ne gitmesini engelleyebilirim. Her şeyi yapabilirim. Ben Meclisim. 
Başkana cevap vermiyorum. Cevap vermeyi arzu etsem kisvelerimizi çıkarır geliriz, ne kadar güzel olur o zaman. 
AİHM türbanı yasakladı, yaşasın Abdullah Öcalan'ı yeniden yargılanmasına karar verdi, yuh. Böyle şey olur mu " 


</TEXT>
</DOC>
