<DOC>
<DOCNO> 338822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/sondun23.html </URL>
<DATE> 2005/05/02/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Hollanda'da AB Anayasası'na 'evet' seferberliği... 
</HEADLINE>
<TEXT>

     Hollanda’da 1 Haziran’da halkoyuna sunulacak AB Anayasası için, hükümetin girişimiyle ülke düzeyinde "Evet" kampanyası başlatıldı. 
     Kampanyanın açılışı, Lahey’de, AB ile ilişkilerden sorumlu Bakan Atzo Nicolai ile koalisyon ortağı Demokratlar 66 Partisi milletvekili Lousewies van der Laan’ın katıldığı tramvay turuyla başladı. Özel olarak düzenlenmiş tramvayda, politikacılar, öğrenciler ve halktan kişiler AB Anayasası’nı tartıştı. 
     "Evet" kampanyası süresince, dört büyük kentte kamuya ait kitle ulaşım araçlarında AB Anayasası lehinde oy kullanma çağrısı yapan afişler asılacak, ülke genelinde AB Anayasası’nı tanıtıcı yayınlar dağıtılacak ve toplantılar düzenlenecek. 
     Hollanda’da yapılacak halkoylaması sonucunun bağlayıcı niteliği olmayacak, ancak parlamentonun daha sonra vereceği karar üzerinde etkili olabilecek. 
     
</TEXT>
</DOC>
