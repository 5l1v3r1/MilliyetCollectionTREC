<DOC>
<DOCNO> 322016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/ekonomi/eko04.html </URL>
<DATE> 2005/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Finansbank yabancı ortaklığa yanaştı... 
</HEADLINE>
<TEXT>


Daha önce yabancı ortaklık konusuna sıcak bakmayan Finansbank'ın Genel Müdürü Sinan Şahinbaş, "Bize katma değer yaratacak yabancı gruplarla görüşürüz" diyor 

SONGÜL HATISARU Finans atölyesi 

Finansbank yetkilileri yakın bir tarihe kadar verdikleri tüm demeçlerde yabancı ortaklık düşünmediklerini söylerdi. Ancak dün görüştüğümüz bankanın genel müdürü Sinan Şahinbaş'ı, bu konuda bir söylem değişikliği içinde gördük. 
Şahinbaş, "Ortaklık için kapınızı çalanlar var mı" sorumu, "Büyüme hedefleri ve lokal avantajlarımızı paylaşacak girişimci bir yabancı grup ile hissedarlarımıza değer yaratacak ortaklığı konuşmaya açığız" diyor. Şahinbaş, sorularımızı yanıtladı. 

Özellikle kredi kartlarında büyük bir atağa geçtiniz. Yabancılar için markette göze çarpan bir yerdesiniz Kapınızı çalan var mı Bize katma değer sağlayacak ve bizim de makul bulacağımız fiyatlarla yabancı ortaklığı düşünmüyor değiliz. Bankanın piyasa değeri belli bir noktaya geldiğinde Dünkü rakamlarla 1.62 milyar dolar bizimle stratejik ortaklık düşünen yabancılar bize katma değer katacak ise görüşebiliriz. Büyüme hedefleri ve lokal avantajlarımızı paylaşacak girişimci bir yabancı grup ile hissedarlarımıza değer yaratacak ortaklığı konuşmaya açığız. 

Büyüme hedefiniz nedir peki Bu yıl için yüzde 30'lar civarında büyümeyi planlıyoruz. Ama tabii önümüzdeki yıllarda bu büyümeyi artırarak devam ettirmek istiyoruz. Piyasadan almış olduğumuz belli bir pay var. Gelecek yabancı ortağın büyüme hedefimizi ve lokal avantajımızı kullanma isteğinde olan bir banka olması lazım. 

Hangi alanlarda büyüyeceksiniz Kurumsal ve ticari bankacılıktaki pazar paylarımız koruyarak, ağırlıklı olarak bireysel bankacılık ve KOBİ bankacılığında büyümeyi planlıyoruz. Kredi kartlarında hızlı büyüdük. Son iki yıl içinde KOBİ bankacılığına yöneldik. Ve yine son iki yıl içinde reel sektöre 2 milyar dolar kullandırdık. Yakında uygulamaya geçmesi beklenen mortgage sistemiyle birlikte özellikle konut kredilerinde pazar payımızı artırmaya hedefliyoruz. 

Siz KOBİ'lerin daha çok hangi harfi ile ilgilisiniz Dünyada bankacılık sektöründe kurumsal bankacılıktan başlayıp, ticari bankacılık daha sonra KOBİ bankacılığına doğru bir yönelim oldu. Biz, krizin ertesinde KOBİ'lerin finansmanına yöneldik. Biz KOBİ'lerin bankası olmak istiyoruz ve burada da iddiamızı artırıyoruz. Bu anlamda KOBİ'lerin her harfiyle ilgiliyiz. 
Şu andaki 173 şubemiz var. Yıl sonuna kadar 30 - 35 şube daha açmayı planlıyoruz. Anadolu'da yaygın bir bankayız ve şube sayımız KOBİ bankacılığı yapmamıza elverişli bir sayıda. Finansbank krizin hemen ertesinde bilançosunda kredilerin payını artıran bir banka oldu. Kredilerin bilançomuzdaki payı yüzde 30'lardan, 64'lere yükseldi. 

Baba parasını yönetmek için bankacı oldu Finansbank Genel Müdürü Sinan Şahinbaş, tanınmış mimar Erkut Şahinbaş'ın oğlu. "Bankacılığı seçerken öyle 10 - 15 yıl finans sektöründe kalmak gibi bir niyetim yoktu"diyor. Bankacı olmasına sebep olarak para işlerine uzak sanatçı - mimar babasını gösteriyor. "Amacım, parayı da yönetmeyi öğrenip babamla birlikte aile işlerine devam etmekti. Ama bu iş karşılıksız aşk gibi bulaşınca bir daha bırakamıyorsunuz. İşimi severek yapıyorum, haftada üç gün mutlaka müşteri ziyaretine gidiyorum" diyor. 


</TEXT>
</DOC>
