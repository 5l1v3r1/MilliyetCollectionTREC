<DOC>
<DOCNO> 317467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/yazar/yilmaz.html </URL>
<DATE> 2005/02/22/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Fethullah Gülen'e Cape Town'da okul açan işadamı 
</HEADLINE>
<TEXT>

Cape Town 

Fethullah Gülen okullarını kimler finanse eder ve neden 
Bu sorunun yanıtını alabileceğim bir işadamıyla, Cape Town'un son yapılan görkemli alışveriş merkezindeki kafede oturuyoruz. Apartheid'dan ırkçılık önce, yani 1989 yılında Uşak'tan yola çıkıp yurtdışında "yeni bir hayat arayan" Levent Şenol, Fethullah Gülen cemaatinin bir üyesi olmaktan öte, finansörleri arasında nasıl yer aldığını anlatıyor. Türkiye'de sanayicilik geçmişi olmayan, teknik liseden terk Şenol, bu ülkede Ahlesa Blankets'i battaniyeleri kurmasının öyküsünü aktarıyor 
"Türkiye'deki terör ortamından kaçıp Suudi Arabistan'da 4.5 yıl bir Türk şirketinin satın alma bölümünde çalıştım. Burada yaşayan bir arkadaşımın önerisi üzerine Güney Afrika'ya geldim Angola'ya kadar çıktım. Cape Town'a gelince yerleşmeye karar verdim. İlk olarak ithalat yapıyordum. Sonra bu ülkedeki yoksulluğu görünce battaniyenin iyi satacağını düşündüm. Battaniye üretimi yapıyorum." 
Güney Afrika ve komşularına da battaniye satan Şenol'un 30 metrekare kapalı alana kurulu tesisi, dünyanın en büyük battaniye fabrikasıymış Şenol, Afrikalılara 5-6 ay kullanıp atabilecekleri battaniyeleri satıyor. 15 milyon nüfusun barakalarda yaşadığı düşünüldüğünde, battaniye işinin bu ülkede neden rağbet gördüğü daha iyi anlaşılıyor. 
Şenol'un yıllık cirosu 50 milyon dolar ..Güney Afrika'daki sanayicilerin, işadamlarının aksine işyerinde çalışanların yüzde 99'u siyahlardan oluşuyor. Ülkenin en eğitimsiz kesimi olan siyahların iş olanaklarından yararlanmaları bu kadar güç olunca, hükümet pozitif ayrımcılık yolu olarak "Black and Powermand" adıyla siyahları güçlendirme programı uyguluyor. 
Bu programa göre, işletme sahipleri yanlarına bir siyah ortak alacak, hükümet de bunun karşılığında ucuz kredi, pazar olanakları gibi rekabette avantajlar sağlayacak. Şenol da "siyahları güçlendirme" programına başvurmuş. 
Nelson Mandela'nın siyahlara özgürlük ve eşitlik getiren rejim değişikliğinden önce Güney Afrika'ya gelen Şenol, bu dönemde kendisinin de siyahlar gibi ayrımcılığa tabi tutulduğunu söylüyor. 
Örneğin kendi ürünün fiyat - kalite dengesi içinde pazarlama olanakları verilmediğini, beyaz Hıristiyanların, Batılıların üretimlerinin tercih edildiğini belirtiyor. 
Şenol'u dinleyince anlıyoruz ki, Güney Afrika'da siyahlara, melezlere, Afrikalı yerlilere uygulanan ırkçı zulümden bu ülkede yaşayan Türkler de etkilenmiş. 
Şenol, ikinci evliliğini yapmış. 41 yaşındaki işadamı bu ülkede ikinci evliliğini, 1800'lerin başında Cape Town'a İslamı öğretmek için gelip ölene kadar bu ülkede yaşayan Osmanlı ulemalarından Ebu Bekir'in üçüncü kuşaktan torunuyla yapmış. 
Parası olmuş, mevki sahibi olmuş, İslam aliminin torunuyla da evlenince 5 milyon nüfuslu Cape Town'da yaşayan 1 milyon Müslümana bir hizmet olması için cami yaptırmak istemiş. İşte tam bu hareket, bu kentte okumaya gelen Fethullah Gülen cemaatine bağlı öğrencilerin dikkatini çekmiş ve kendisine okul yaptırmayı önermişler. Şenol, kendisi başta olmak üzere, burada yerleşik, esnaf kategorisini aşmayan çapta birkaç işadamının da katılımıyla Ufuk Vakfı'nı Horizon kurmuş ve okulu yaptırmışlar. Okul, Cape Town şartlarına göre en iyi okullarla kıyaslandığında, öğrencilerden 10'da 1 oranında ücret alıyor. Okulun finansmanının yarısı Şenol gibi finansörlerin yardımıyla sağlanıyor. 
Şenol, Gülen'in vizyonuna hayran. "Hoca Efendi, ABD başkanlığını verseler kabul etmez. O, bütün dünya iman ettiğinde, ufka merdiven dayayıp başka hizmet götürecek yer arar" gibi edebi cümleler kullanıyor. Anlıyoruz ki Şenol Gülen'in iyi bir okuru da aynı zamanda. Gülen'in kitaplarını İngilizce bastırıp dağıtacaklar. 
Peki, Fethullah Gülen'le anılan bu hareket, Gülen öldüğünde ne olacak Şenol'un yanıtı amacını da veriyor "Peygamber efendimiz öldüğü zaman İslamın dünyadaki yeri zayıflamadı. O zaman da öyle olacak, yine yardımlarımızı yapacağız. Bütün dünyaya Hıristiyan, Yahudi kim olursa olsun ulaşmak, onlara İslam ahlakını anlatmak gerekir." 



</TEXT>
</DOC>
