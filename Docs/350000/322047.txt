<DOC>
<DOCNO> 322047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/siyaset/siy02a.html </URL>
<DATE> 2005/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli görüş kavgası 
</HEADLINE>
<TEXT>


Erdoğan'a MHP kökenli milletvekilleri, AKP Genel Merkezi'nin "Milli görüşçülerin h kimiyetine girdiği" şik yetinde bulundu 

ABDULLAH KARAKUŞ Ankara 


AKP'de, MHP kökenli milletvekilleri, Başbakan Recep Tayyip Erdoğan'a genel merkezin, milli görüşçülerin h kimiyeti altına girdiği şikayetinde bulundu. 
AKP'li milletvekilleriyle gruplar halinde buluşan Erdoğan, dün de 20 vekille yemek yedi. Erdoğan, partideki huzursuzluklar ve milletvekillerinin sorunlarıyla ilgili nabız yoklarken, ülkücü kökenli Kilis Milletvekili Veli Kaya, RP ve FP'den gelen isimler ile eski il başkanlarının dayanışma içerisinde olduğunu ve bütün makamları kendi aralarında paylaştıklarını söyledi. Kaya, "Genel merkez, milli görüş kökenlilere hizmet eden kurum haline geldi. Bu dengeyi bozun" dedi. 
Bazı çevrelerin, "milli görüşçü" olmadıkları için itibar görmeyecekleri yönünde kendilerini tahrik ettiğini belirten Kaya, "Parti de bunları haklı çıkaracak uygulamalarda bulunmamalı" ifadelerini kullandı. Milli ve manevi hassasiyeti olan sağ kökenli birisi olduğunu vurgulayan Kaya, "Benim gibi düşünen arkadaşların genel merkezle irtibatı kopmuş durumda. Biz derdimizi kime anlatacağız " diye konuştu. 
Erdoğan da, Kaya'nın bu çıkışı üzerine Genel Başkan Yardımcısı Hayati Yazıcı'yı kastederek, "Hayati Bey'e mi giydiriyorsun " diye güldü. Yazıcı da bunun üzerine, "Veli Bey'i tanıyorum" şeklinde konuştu. 

'Seçim söylentisi maksatlı' 
Kars Milletvekili Selahattin Beyribey ve Denizli Milletvekili Osman Nuri Filiz de, "Erken seçim söylentileri istifaları artırır" dedi. Erken seçimin gündemlerinde olmadığını belirten Erdoğan ise, "Bu sözler maksatlı çıkarılıyor. Bu konuyu aranızda bile konuşmayın" diye konuştu. Erdoğan, "Kollarınızı açın, milletvekillerini kucaklayın" diyen İstanbul Milletvekili Recep Koral'a da, esprili bir üslupla, "Benim kollarım o kadar uzun değil. Siz birbirinizi kucaklayın" yanıtını verdi. 



</TEXT>
</DOC>
