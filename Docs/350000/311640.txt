<DOC>
<DOCNO> 311640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sondun39.html </URL>
<DATE> 2005/02/02/ </DATE>
<TIME> 21.17 </TIME>
<AUTHOR>  </AUTHOR>
<HEADLINE>
Kocasının DNA örneğini müzayedede satın aldı 
</HEADLINE>
<TEXT>

     İsveç'te lise öğrencilerince müzayadeye konan Amerikalı Nobel Fizik ödülü sahibinin DNA izlerini taşıyan bir bardak, bilim adamının eşi tarafından satın alındı. 
     Yerel basının haberine göre, Frank Wilczek'in Stockholm'deki Nobel ödüllerinin geçen Aralık ayındaki dağıtım töreni sebebiyle İsveç'in kuzeyindeki Kiruna kentinde bir liseye ziyareti sırasında kullandığı bardak, lise öğrencileri tarafından fizikçinin DNA'larının gelecekte klonlanabileceği olasılığıyla açık artırmaya kondu. 
     Müzayedede, bilim adamının eşi Betsy Devine 275 İsveç kronu yaklaşık 54 YTL ödeyerek bardağı lise öğrencilerinden satın aldı. 
     Öğrencilerden Joen Peter, Devine'in bardağı hatıra için satın almak istediğini söyledi. 
     Bayan Devine'e okulda kendisinin kullandığı bir başka bardak ise ücretsiz verildi. 
     Wilczke ve diğer iki Amerikalı bilim adamı David J. Gross ile H. David Politzer, atomun kalbindeki temel parçacıklar olan quarklarla ilgili çalışmaları nedeniyle Nobel Fizik Ödülü'ne layık görülmüştü. 
     
</TEXT>
</DOC>
