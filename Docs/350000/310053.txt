<DOC>
<DOCNO> 310053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/sonyas07.html </URL>
<DATE> 2005/01/27/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
İlkokul öğrencileri sınıf arkadaşlarını asılmış olarak çizince... 
</HEADLINE>
<TEXT>

     ABD'nin Florida eyaletinde 10 yaşındaki sınıf arkadaşlarını dövülürken ve asılmış olarak resmeden 9 ve 10 yaşlarındaki iki çocuk, ''yazılı olarak ölüm tehdidinde bulunmak'' suçlamasıyla polis tarafından tutuklandı. 
     Okuldan elleri kelepçelenmiş olarak çıkarılan çocukların okuldan da atıldığı belirtildi. 
     Polisin verdiği bilgiye göre, resimlerden birinde sınıf arkadaşlarının iki yanında duran çocukların arkadaşlarına bıçak doğrulttuğu, diğerinde ise göz yaşları içindeki çocuğun asılmış olarak gösterildiği kaydedildi. 
     Başka kağıtlarda da bu çocuğa yönelik küfürler ve tehditlerin yer aldığı tespit edildi. 
     Tutuklanan iki çocuğun ebeveynlerinin, çocuklarının hukuk sistemi yerine okul tarafından cezalandırılmasını umduklarını ifade ettikleri belirtildi. 
     
</TEXT>
</DOC>
