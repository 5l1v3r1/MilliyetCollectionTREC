<DOC>
<DOCNO> 320604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/yazar/altan.html </URL>
<DATE> 2005/03/04/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
"Altın Göl" 
</HEADLINE>
<TEXT>


SADE soyguncular, sömürücüler, yalancılar, talancılar, dilenciler, caniler, sahtek rlar, çapulcular, kelle alanlar, kafa koparanlar, demagoglar, üçk ğıtçılar geçmiyor bu dünyadan kanlı vahşet çöplüklerinin yanında, insanlığın beyinsel ve gönülsel bahçelerine bir gül bırakmış olanlar da geçiyor. 
Ernest Thompson da, Başkan Bush kadar güncel bir rüzg r değil ama, her kuşağın baktıkça el sallayacağı kaybolmayan pembemsi bir ufuk işte... 
Onun 1980'lere doğru yazdığı "Altın Göl" tiyatro oyunu da insanlığın beyinsel ve gönülsel bahçelerine bırakılmış güllerden biriydi. Sonradan senaryosunu da kendisi yazmıştı, tiyatrosu sinemaya uygulanırken ve Oscar'ın senarist ödülünü almıştı. 

Ormanlarla çevrili tenha bir göl kıyısında yazlık bir ev... 
Gönüllerinde, artık sonuncu gelişleri olduğu çimdiğinin görünmez izleri bulunan çok yaşlı bir karı-koca... 
Emekli bir profesör olan 80'inini aşkın koca, zaten rahatsız kalbinden... Aksi bir ihtiyar mı, pek de anlaşılmamış bir ihtiyar mı, çocuksu bir ihtiyar mı yoruma açık... 
Şurası kesin ki, çoktan kendi dünyasında yaşamaya başlamış olan kızıyla, hiçbir zaman anlaşamamış... 
Karısı ise, gençlikten kalma didişmesi de bitmeyen bir aşkın, hiç pörsümemiş sevdası içinde kocasına karşı... 

Durgun, sakin, ormanlarla çevrili bir göl, "Altın Göl"... 
Artık kalbinden de hasta olan yaşlı koca, gençlik yıllarından bu yana, kıçtan takma motorlarıyla ne balıklar avlamış o gölde yazlık evlerinin önündeki tramplenden, ne akrobatik atlayışlar yapmış o göle... 
Bu son gelişte bile, h l bir türlü tutamadığı bir balığın peşinde... 

Ve bir sürpriz... Babasıyla arasında olan gerilimin bir türlü gevşemediği kız, yeni sevgilisi boşanmış bir diş doktoruyla çıkıp geliyor yazlık eve bir de 13 yaşlarında erkek bir çocuk var yanlarında, doktorun çocuğu... 
Çocuğu, kızın yaşlı annesiyle babasının yanına bırakıp, başka yerlere gidecekler... 

Olurdu olmazdı, olmazdı olurdu... 
Çocuk kalıyor, yaşlı mı yaşlı karı-kocanın yanında... 
Ve 80'lik ihtiyar babanın, torunu da olmayan küçük çocukla başlayan, biraz da itişmeli kakışmalı dostluğu... 
Motorla balığa çıkmalar, motorda balık tutma öğretileri ve bir türlü tutulamayan bir balığın peşinde dolaşıp durmalar... 
Öğle yemeğine gelme unutulduğunda, bir başka motorla gölde onları aramaya çıkan anne... 
Annenin getirdiği yemekler... 
Yazlık evdeki sonuncu yaşam... 

Derken bırakılan çocuğu almak için yeniden eve gelen kız... 
Baba-kız ilişkilerinde süren gerginlik ama görünmeyen tuhaf bir sevgiyle... 
Baba, kızını bir oğlan çocuğu gibi yetiştirmek istemişti de mi, olmamıştı kız, bir türlü babasına, oğlan çocuklarına taş çıkartabileceğini kanıtlayamamıştı da mı, olmamıştı .. 
Bu son gelişte de kız 
- Baba, diyor, sırtım dönük olarak da suya atlayabiliyorum tramplenden... 
Denerdin, denemezdin... 
- Öyle, değil, böyle dur... 
Annenin kaygılı çıkışları 
- Bırakın, yapma sakın... 
Ve kızın, başarılı zor bir atlayışı suya... 

İhtiyar babanın, torunu yerine koyduğu ve kendisiyle iyice bütünleştiği son küçük erkek dostu da gidiyor evden... Oysa onunla bir türlü yakalanmayan balığı da tutmuşlar ve yakalanmamaktaki başarısına karşılık, kendisini yine göle bırakmışlardı. 

Göl kıyısındaki yazlık evde son yaşam... 
Beklenmedik bir anda ihtiyar kocayı vuran yeni bir kalp krizi çılgına dönen yaşlı karısı... 

Yok yok, düzeldi, geçti kriz upuzun yılların birlikte tüketildiği, sevgilinin sevgilisi yaşlı koca iyileşti... 
İçinde bin bir tatlı anının dalgalandığı "Altın Göl" uzanıp gitmede sakin ve kimsesiz... 
Yazlık evde son tatil, son yaşam... 

"Altın Göl"ü, yönetmen Mark Rydall çekmişti filme. Oynayanlar Katharine Hepburn'le, Henry Fonda ve kızı Jane Fonda idi... 
Katharine Hepburn ile Henry Fonda 1982 Oscar ödüllerini almışlardı "Altın Göl"le. Katharine Hepburn'ün kazandığı Oscar ödülleri böylece 4'e çıkmıştı. 
Bir yıl sonra dünyadan ayrıldı Henry Fonda uzunca bir süre sonra da, Katharine Hepburn... 
Bendenize sorarsanız h l yaşıyorlar "Altın Göl"de... 

Sade soyguncular, sömürücüler, yalancılar, talancılar, dilenciler, caniler, sahtek rlar, çapulcular, kelle alanlar, kafa koparanlar, demagoglar, üçk ğıtçılar geçmiyor bu dünyadan kanlı vahşet çöplüklerinin yanında, insanlığın beyinsel ve gönülsel bahçelerine bir gül bırakmış olanlar da geçiyor. 
Şükür ki... 



</TEXT>
</DOC>
