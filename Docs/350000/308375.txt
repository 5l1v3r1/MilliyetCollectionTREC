<DOC>
<DOCNO> 308375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/spor/spo05.html </URL>
<DATE> 2005/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Dikkat, Ruslar geliyor 
</HEADLINE>
<TEXT>


Avustralya Açık'ta Rus raketler, tek bayanlara damgasını vurmaya başladı. Sharapova ile birlikte beş vatandaşı, 4. tura yükseldi. Dört Rus da sırada 


Beş raket turladı 
AVUSTRALYA Açık'ta Rus bayan raketlerin ağırlığı iyice hissedilmeye başlandı. Tek bayanlarda dördüncü tura yükselen ilk sekiz tenisçiden beşi Rus isimler oldu. Bu isimlere bugün dört yeni Rus raketin daha eklenme ihtimali de oldukça yüksek. Wimbledon şampiyonu Maria Sharapova, üçüncü turda Çinli Li Na'yı 6 - 0, 6 - 2'lik setlerle geçti. Vera Douchevina, Evgenia Linetskaya, Nadia Petrova ve Svetlana Kuznetsova da rakiplerini yenerek tur atladılar. 

Ve rüya bitti 
BİR grand slam turnuvada üçüncü tura kadar yükselen ilk Hintli bayan tenisçi olan 18 yaşındaki Sania Mirza'nın rüyasına Serena Williams son verdi. ABD'li raket, turnuvaya wildcard ile katılan Mirza'yı 6 - 1 ve 6 - 4 yendi. Tek erkeklerin bir numarası Roger Federer ise Finli Nieminen'in üçüncü sette sakatlanması sonucu rahatça tur atladı. ABD'li Andre Agassi de vatandaşı Taylor Dent'i 7 - 5, 7 - 6, 6 - 1 yenerek adını 4. tura yazdırdı. 

TEK BAYANLAR 3.Tur 

15 S.Farina Ita - E.Baltacha İng 6-1, 6-0 
2 A.Mauresmo Fra - A.Ivanovic Sır 6-2, 7-5 
V.Douchevina Rus - A.Groenefeld Alm 7-5, 6-4 
E.Linetskaya, Rus - 21 A.Frazier ABD 6-3, 6-4 
5 S.Kuznetsova Rus - M.Oliva Arg 6-3, 7-6 
11 N.Petrova Rus - 22 M.Maleeva Bul 6-4, 6-4 

TEK ERKEKLER 3.Tur 

4 M.Safin Rus - 28 M.Ancic Hır 6-4, 3-6, 6-3, 6-4 
11 J.Johansson İsv - 24 F.Lopez İsp 6-3, 3-6, 5-7, 7-6, 13-11 
M.Baghdatis Kıb - 13 T.Robredo İsp 7-6, 6-4, 6-1 
20 D.Hrbaty Slo - 10 G.Gaudio Arj 7-6, 6-7, 6-7, 6-1, 6-3 
O.Rochus Bel - K.Beck Slo 6-7, 6-1, 6-4, 6-2 
30 T.Johansson İsv - K.Kim ABD 3-6, 6-2, 6-7, 6-2, 6-2 

İpek ilk 100'de 

ABD Açık'ta geçen yıl çiftler üçüncü turuna kadar yükselme başarısı gösteren İpek Şenoğlu, Avustralya Açık'ta da ilk turu geçince, dünya klasmanında ilk 100'e girmeyi garantiledi. Ukraynalı yeni partneri Beygelzimer ile ilk kez maça çıkmasına rağmen Çinli rakiplerini yenmeyi başardıklarını belirten Şenoğlu, "İlk setten sonra adaptasyon sağladık. Maç oynadıkça daha iyi olacağız ve klasmanda yükseleceğiz" dedi. Şenoğlu - Beygelzimer çifti bugün ikinci turda Jennifer Russell - Mara Santangelo ile karşılaşacak. 


</TEXT>
</DOC>
