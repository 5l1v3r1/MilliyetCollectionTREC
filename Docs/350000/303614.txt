<DOC>
<DOCNO> 303614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/sondun20.html </URL>
<DATE> 2005/01/05/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Müzakereler öncesi referandum atağı 
</HEADLINE>
<TEXT>

     Avrupa Birliği dönem başkanlığını devralan Lüksemburg, önümüzdeki hafta Avrupa Parlamentosu'na sunacağı altı aylık programında, Türkiye ile ilgili müzakere öncesi çalışmaların bu yılın ikinci yarısında yapılacağını açıkladı. 
     Kararın arkasında Fransa'da haziran ayında yapılması beklenen AB Anayasası referandumunun gölgelenmemesi yatıyor. 
     Fransa'nın talebiyle Türkiye konusunun altı ay boyunca gündemden düşürülmemesi ve böylelikle referanduma yönelik kampanya muhaliflerinin bu konuyu kullanmaması amaçlanıyor. 
     
     Ana hatlar İngiltere'ye kaldı 
     Kararla birlikte müzakerelerin ana hatları ile ilgili çalışma, İngiltere'nin dönem başkanlığına bırakıldı. 
     Bu süre içinde AB Komisyonu'nun, Türkiye için yol haritası niteliği taşıyan katılım ortaklığı belgesini yayınlaması ve siyasi ve kültürel diyaloğa yönelik çalışmaların hazırlığını yapması bekleniyor. 
     
</TEXT>
</DOC>
