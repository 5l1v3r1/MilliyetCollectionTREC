<DOC>
<DOCNO> 329324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/soneko57.html </URL>
<DATE> 2005/04/01/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Alfa Menkul Değerler'de istifa... 
</HEADLINE>
<TEXT>

     Alfa Menkul Değerler A.Ş'nin 9 yıldan bu yana Genel Müdürlüğü'nü yürüten Aziz Asım Karadeniz, görevinden istifa etti. 
     Alfa Menkul Değerler'den, Karadeniz'in istifasına ilişkin yapılan açıklamada, şirket ortaklarından Cıngıllı Holding hakkında mahkemece iflas kararı verilmiş olması nedeniyle, Sermaye Piyasası Kurulu'nun, iflas kararının Yargıtay'ca kesinleşmemiş olmasına rağmen takdir kararını Alfa Menkul Değerler'in faaliyetlerini geçici durdurma yönünde kullandığı kaydedildi. 
     Açıklamada, şöyle denildi 
     ''Bu geçici kapamanın iflas kararının yargıda bozulmasına kadar fiilen devam edeceği ve dolayısıyla bugüne kadar altı haftadır devam eden kapalılık halinin daha da süreceği göz önüne alındığında ve bu sürede mevzuatta olmamasına rağmen Sermaye Piyasası Kurulu'nun kararı gereği personele yasal hakkı olan maaşlarının dahi ödenememesi sonucu, personelimizi bundan sonraki kapalı kılınacak sürede şirkette tutabilmenin ve şirketi geçici kapama öncesi durumuna kavuşturabilmenin mümkün olmayacağına olan inancından ve bu durumda şirkette misyonunun kalmadığı düşüncesiyle 1 Nisan itibariyle, şirketimizde yürütmekte olduğu genel müdürlük görevinden istifa ettiğini şirketimize bildirmiştir.'' Açıklamada, Karadeniz'in, şirketteki yönetim kurulu başkanlığı görevinin devam ettiği belirtildi. 
     
</TEXT>
</DOC>
