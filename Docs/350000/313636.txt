<DOC>
<DOCNO> 313636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/guncel/axgun01.html </URL>
<DATE> 2005/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklara h l kelepçe takılıyor 
</HEADLINE>
<TEXT>


Sayıları hızla artarak mahkemeleri dolduran çocuklar, yönetmeliğe aykırı olmasına rağmen, salona kelepçe takılmış olarak gidiyor 

Şükran Özçakmak - İstanbul Fotoğraf AHMET DUMANLI 

İstanbul'u korku şehri haline getiren olayların sırrı çocuk mahkemelerinde gizli. 2005'in ilk 38 gününde Bakırköy Çocuk Mahkemesi'nde 887, Beyoğlu'nda 600, Üsküdar'da 700, Kartal'da 555, İstanbul Çocuk Mahkemeleri'nde de 300 olmak üzere 3 bin 42 dava açıldı. En çok işlenen suçlar, hırsızlık, gasp, kapkaç. Bunu takip edenlerse, adam yaralama, cinayet, ırza geçme veya teşebbüste bulunma ile uyuşturucu kullanmak ve satmak. 
Yönetmeliğe aykırı olmasına rağmen çocuklara kelepçe takılıyor. Yargı mensupları, rahatsızlık duysa da jandarma ve polis, çocuklara güvenlik gerekçesiyle kelepçe takmaktan vazgeçmiyor. 
Çocukların bazıları organize suçun bir parçası ama 18 yaşın altında oldukları için büyüklerinden ayrı olarak çocuk mahkemelerinde yargılanıyorlar. Polisin ve mahkeme heyetinin gözlemine göre, çoğunluğu çete mensubu. Polis tarafından sorgulanamadıkları ve cezası daha az olduğu için profesyonel suç örgütleri tarafından kullanılıyorlar. 

Yer değiştiriyorlar 
Son zamanlarda yakalananların büyük kısmının İstanbul'da sabit ikametg hı yok. Eminönü, Bakırköy, Pendik gibi semtlerde ucuz ev ve otellerde kalıyor, sık sık mek n değiştiriyorlar. Çoğunluğu Doğu ve Güneydoğu kökenli. Ailelerine teslim edilmek üzere memleketlerine götürüldüklerinde, çalıştırılma bahanesiyle kiralanarak İstanbul'a getirildikleri ortaya çıkıyor. 
İş yükü yoğunluğunun yanı sıra, verdiği tedbir kararlarının uygulanması konusunda altyapısı olmayan çocuk mahkemeleri, profesyonel suç örgütleri tarafından kullanılan bu çocuklar karşısında çaresiz. Mahkeme başkanları, simit çalarken, CD satarken yakalanan çocukla, hırsızlık yapan, adam yaralayan, uyuşturucu satan çocuğu aynı mahkemede yargılamaktan oldukça rahatsız. Çocuk mahkemelerinin de sulh, asliye ve ağır ceza olarak ihtisaslaşması gerektiği vurgulanıyor. 

Mahkeme sayısı yetersiz 

Fotoğraf TAHSİN AKSU 
1978'de çıkan yasa gereği, nüfusu 100 bini geçen il ve ilçede çocuk mahkemesi kurulması zorunlu. İlki 1987'de kuruldu. Sonradan sayı 11'e çıktı. Bakanlık, AB Zirvesi'nden 4-5 ay önce 5 ayrı adliyede birer yeni çocuk mahkemesi daha oluşturdu. Çocukların sosyal durumunu inceleyecek ve değerlendirecek olan sosyolog ve psikologları ise 15 gün önce atamaya başladı. Bakanlığın son kurduğu Ankara, Bakırköy, Beyoğlu, Kartal ve Üsküdar'daki çocuk mahkemeleri şimdiden kilitlendi. 


</TEXT>
</DOC>
