<DOC>
<DOCNO> 342602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/son/sontur23.html </URL>
<DATE> 2005/05/14/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
İşkence edilen ses sanatçısı İnci Doğan Esrar içmedim diye kestiler’ 
</HEADLINE>
<TEXT>

     
     fazilet BAYIR ALANYA Antalya , DHA 

     
ANTALYA’nın Alanya İlçesi'nde 4 gün önce ortadan kaybolan ve işkenceye uğramış halde sokak ortasında bulunan pop sanatçısı Ozan Orhon’un sevgilisi 33 yaşındaki İnci Doğan dün akşam taburcu oldu. Doğan, kendisini kaçıranların 3 kişi olduklarını, 2'sinin birbirlerine kod adı ile seslendiklerini söyledi. Doğan, kendisini esrar içmesi için zorlayan Babo’ ve Bremen’ takma isimli kişilerin, başarısız olunca öfkelenip vücudunun çeşitli yerlerini kestiklerini söyledi. 
     Hastaneden çıktıktan sonra Alanya'daki Selvi Otel'e yerleşen Doğan, arkadaşlarına, kendisini kaçıranların Mahmutlar Beldesi'nde yol kenarına baygın bir şekilde bıraktıklarını söyledi. Kendime geldikten sonra D-400 Karayolu'na çıkmayı başardımö diyen sanatçı, saat 04.00'e kadar Mahmutlar Beldesi'nde eğlendikten sonra 03 LP 121 plakalı özel otomobilleri ile Alanya'ya dönen 45 yaşındaki Hüseyin Portal ve 36 yaşındaki Muhyettin Esen'in önünü kesti. Genç kadını arabalarına alan 2 arkadaş, Doğan'a kendilerinin zarar verdiğinden şüphelenilir endişesiyle Atatürk Caddesi'ndeki Kale Market'in önünde sanatçıyı indirdi. İnci Doğan, hastaneye kaldırıldıktan sonra görgü tanıklarının ifadesi doğrultusunda hareket eden Alanya Emniyet Müdürlüğü ekipleri, Portal ve Esen'i gözaltına aldı. Bu arada biraz toparlanan şarkıcı, gözaltına alınan kişilerin kendisini kurtardığını, suçsuz olduklarını söyledi. 
     
     YILLARDIR İLAÇ KULLANIYOR 

     Polis, psikolojik durumu iyi olmayan şarkıcının ifadesini alamadı, eşkal belirlemek için fotoğraf gösteremedi. Yakın arkadaşı Şefik Ramazan Dumlu, şarkıcının panik atak sorunu olduğunu, bu yüzden yaşadığı olayın şokundan henüz kurtulamadığını söyledi. Dumlu, şöyle konuştu 
     İnci, uzun yıllardır panik atak hastası. Xanax adlı ilacı kullanır. İlaç almadan uçağa ve asansöre bile binemez. Kaçıran kişiler, durumunu fark edince sakinleştirmek için esrar içirmeye çalışmışlar. O da reddetmiş. Onun üzerine bıçakla yaralamışlar. İnci, kendisini kaçıranlardan 2'sinin birbirlerine Babo’ ve Bremen’ diye seslendiklerini, 22 yaşında olduğunu öğrendiği 3'ncüsünün ise kendisine diğerlerinden daha iyi davrandığını söylüyor. Adamlar, İnci'ye, Sende bir emanetimiz var’ deyip durmuşlar. İnci, adamlar hakkında detaylı bilgi veremiyor.ö İnci Doğan'ın tecavüze uğramadığını söyleyen Dumlu, pop sanatçısı Ozan Orhon'un birkaç gün içinde sevgilisini görmeye Alanya'ya gelebileceğini belirtti. Polis, olayla ilgisi olmadığı belirlenen Portal ve Esen'i de serbest bıraktı. 

     
</TEXT>
</DOC>
