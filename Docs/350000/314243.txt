<DOC>
<DOCNO> 314243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/10/son/sontur45.html </URL>
<DATE> 2005/02/10/ </DATE>
<TIME> 19.49 </TIME>
<AUTHOR>  </AUTHOR>
<HEADLINE>
Türbanla okula alınmayınca saçını kazıttı 
</HEADLINE>
<TEXT>

     Fransa'da okuduğu liseye başörtüsüyle alınmamasını saçlarını kazıtarak protesto eden ve derslere öyle giren Türk kızı Cennet Doğanay, annesiyle İstanbul'a geldi. 
     THY'ye ait uçakla İstanbul'a gelen Cennet Doğanay ve annesi Meryem Doğanay'ı, Atatürk Havalimanı'nda bir grup türbanlı kadın çiçeklerle karşıladı. 
     Gazetecilere konuyla ilgili açıklama yapmayan Cennet Doğanay, İstanbul'a tatile geldiğini belirterek, kendisine destek verenlere teşekkür etti. 
     Fransa'nın Strasbourg kentinde okuduğu Louis Pasteur Lisesi'ne başörtüsüyle geldiği için okul yönetimince uzaklaştırılmak istenen Cennet Doğanay'ın, kişilik haklarının elinden alındığını ileri sürerek, protesto amacıyla saçlarını kazıtıp derse öyle girmesi, Fransız medyasında geniş yer almıştı. 
     
</TEXT>
</DOC>
