<DOC>
<DOCNO> 322273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/son/sontur14.html </URL>
<DATE> 2005/03/09/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Gazoz yüzünden iki öğrenciyi bıçakladı 
</HEADLINE>
<TEXT>

     Özlem DOĞAN DHA 

      KONYA'da, 17 yaşındaki S.K., yolda yürürken gördüğü lise son sınıf öğrencileri 16 yaşındaki Ceyhun Özen ve Tolga Aktaş'ın ellerindeki gazoz şişelerini istedi. Öğrencilerin, gazozlarını vermek istememeleri üzerine tartışan S.K. her ikisini de bıçakla yaraladı. 
     Meram İlçesi'ndeki Çimenlik Mahallesi'nde bulunan Veteriner Lisesi'nde öğrenim gören Ceyhun Özen ile Tolga Aktaş tenefüs sırasında okulun karşısındaki bakkala gidip, gazoz aldı. 
     Okullarına dönerken, iki öğrencinin yolunu kesen S.K., ellerindeki gazoz şişelerini istedi. Gazozlarını vermek istemeyen öğrencilerle tartışan S.K., her ikisini de yanında taşıdığı bıçakla yaraladı. 
     Sırtından yaralanan Tolga Aktaş ile sol bacağından yaralanan Ceyhun Özen Veteriner Lisesi Müdür Yardımcısı Savaş Yardımcı tarafından Konya Numune Hastanesi'ne kaldırıldı. 
     Öğrencilerden Tolga Aktaş, Yoğun Bakım Ünitesi'nde tedavi altına alınırken, Ceyhun Özen ayakta tedavi edildi. Doktorlar, ameliyat edilen Tolga Aktaş'ında durumunun iyi olduğunu, yoğun bakımda gözlem altında tutulduğunu bildirdi. 
     Olaydan sonra kaçan S.K. ise polis tarafından kısa sürede yakalanarak gözaltına alındı. 
     
</TEXT>
</DOC>
