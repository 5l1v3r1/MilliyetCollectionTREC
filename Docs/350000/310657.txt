<DOC>
<DOCNO> 310657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/30/siyaset/siy07.html </URL>
<DATE> 2005/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurultaydan notlar... 
</HEADLINE>
<TEXT>



Güvenliği 1500 polis sağladı 

Ambleminde "kırmızı - beyaz" renklerin h kim olduğu CHP, dün "sarı - kırmızı"ya büründü. Sarı kaşkol kullanan Sarıgül taraftarları, üzerinde "Uyuyan devi uyandıracağız" yazılı kırmızı - beyaz şapkalar taktı. Saat 04.00'te salona alınmaya başlanan Baykal taraftarları ise kırmızı - beyaz bayraklar taşıdı.Delegeler, izleyici ve gazeteciler, manyetik kartlarla turnikelerden geçerek salona alındı. Bu sırada silah ve kesici ya da delici alet araması yapıldı. Salonun güvenliğini, 1500 polis sağladı. 

İnönü'nün sözü pankart oldu 

Salonda, "ABD'den icazet alarak Başbakan olabilirsiniz, ama CHP'ye Genel Başkan olamazsınız", "Bir tane Mustafa sevdik, ona da Kemal dedik" pankartları açıldı. İsmet İnönü'nün, "Bir memlekette namuslular en az namussuzlar kadar cesur olmak zorundadır" sözlerini taşıyan pankart ile "2004 magazin ödülleri Arabesk Mahsun Kırmızıgül TSM Yılmaz Morgül ABD klasik R.T.E, ABDullah Gül ABD Pop Mustafa Sarıgül" yazılı pankartlar dikkat çekti.Kurultay başlamadan salona gelen Baykal'ın kızı Aslı Baykal, bir süre sonra ayrıldı. Baykal'ın eşi salona gelmedi.ABD'deki tedavisine ara vererek partililerin alkışlarıyla kurultay salonuna gelen İsmail Cem, Baykal'ın yanında oturdu. 

Derviş, Baykal'ı alkışlamadı 

Baykal, salona 11.35'te girdi.Beraber oturan Zülfü Livaneli ile Kemal Derviş, Baykal salonu selamlarken ayağa kalkmadı ve alkışlamadı. Sarıgül için 1970'li yıllarda Bülent Ecevit'le özdeşleşen "Halkçı" sloganlarının atıldığı salonda, "Seni tek geçerim bu lemde", "Pazara kadar değil mezara kadar", "Adaylar içinden bir seni seçtik" şarkıları çalındı. "Baykal dedik, sıfır çektin, hep kal demedik" pankartları dikkat çekti.Kurultay salonuna Baykal, bahçeye ise Sarıgül h kimdi. 

Sarıgülcüler 'Ölmeye geldik' 

Sarıgül içeri girerken 40 Sarıgül taraftarı, güvenlik bariyerlerini yıkarak salon kapısına dayandı, "Ölmeye, ölmeye geldik" diye bağırdı.Güvenlik önlemlerine rağmen çok sayıda kişinin cüzdanı çalındı. 2 şüphelinin üzerinden kurultaya giriş kartı çıktı. Konuşması sırasında Sarıgülcülerin, "Baykal servetini açıkla" sloganlarını yanlış anlayan Baykal, "Arkadaşlar 'Baykal selefini açıkla' diyorlar" dedi.2500 kişi kapasiteli Ahmet Taner Kışlalı Spor Salonu'na kurultay için 4 bini aşkın kişi alındı. Sigara yasağına uyulmaması sonucu salon dumanaltı oldu. 

</TEXT>
</DOC>
