<DOC>
<DOCNO> 313868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/sonspo09.html </URL>
<DATE> 2005/02/09/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
PFDK'dan ceza yağmuru... En fazla ceza Beşiktaş'a 
</HEADLINE>
<TEXT>

     Profesyonel Futbol Disiplin Kurulu PFDK , 28-30 Ocak tarihleri arasında yapılan futbol karşılaşmalarda Birinci Süper Lig'de 6, İkinci Lig'de de 10 kulübe para cezası verdi. 
     PFDK, Birinci Süper Lig ve İkinci Lig takımlarını ''Taraftarların kötü ve çirkin tezahüratı'', ''Talimatlara aykırı davranılması'' ve ''Sahaya yabancı madde'' atılması nedeniyle cezalandırırken, en yüksek para cezasını ise Beşiktaş aldı. PFDK Beşiktaş Kulübü'nü, Malatyaspor karşılaşmasında taraftarların ''Kötü ve çirkin tezahüratları'' nedeniyle, 7 bin 500 YTL cezalandırdı. 
     Profesyonel Futbol Disiplin Kurulu, ''Kötü ve çirkin tezahürat'' nedeniyle Trabzonspor'a Kayserispor maçıyla ilgili olarak, Diyarbakırspor'a da İstanbulspor ile yapılan lig maçında ''Kötü ve çirkin tezahürat'' ile ''Sahaya atılan yabancı maddeler'' nedeniyle 5 bin YTL ceza verdi. 
     PFDK, Konyaspor'u Galatasaray maçında taraftarlarının ''Çirkin ve kötü tezahüratı'' nedeyle, Büyükşehir Belediye Ankaraspor'u Akçaabat Sebatspor, Sakaryaspor'u da Gençlerbirliği maçında ''Talimatlara aykırı davranılması'' nedineyle 2 bin 500'er YTL ile cezalandırdı. 
     Kurul ayrıca, Gaziantepspor-Denizlispor karşılaşmasında ''Talimatlara aykırı davrandığı'' için, Denizlispor Teknik Direktörü Giray Bulak'a ''İhtar'' verdi. 
     
</TEXT>
</DOC>
