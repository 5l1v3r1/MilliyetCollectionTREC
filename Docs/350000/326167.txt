<DOC>
<DOCNO> 326167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/yazar/tamer.html </URL>
<DATE> 2005/03/23/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Türkiye, BM'nin geleceğiyle ne kadar ilgili 
</HEADLINE>
<TEXT>

23 ülkede yapılan anketten, BM'de radikal reform için güçlü destek çıktı. Brezilya ve Hindistan daimi üyelik için bastırıyor 

23 ülkede 23 bin 518 kişiyle görüşülerek gerçekleştirilen, GlobeScan ve Türkiye'de Yöntem Araştırma tarafından yürütülen BBC World Service Anketi, Birleşmiş Milletler'de yapılacak reformlara verilen evrensel desteği ve BM'nin dünyadaki gücünün artması konusunda duyulan arzuyu ortaya koyuyor. 
İlk grafikte de görebileceğiniz gibi BM'nin dünyadaki sorunların çözümünde daha etkili olmasını isteyenler arasında 87'lik çoğunlukla Alman halkı açık ara önde geliyor. Biz Türklerin 40 destekle sıralamanın neden en altında kaldığını ise anlayabilmiş değilim. 

Annan'ın açıklaması 
BM Genel Sekreteri Kofi Annan, anket sonuçlarının açıklandığı gün New York'ta yaptığı açıklamada, BM'nin yapısının günümüz koşullarına göre yenilenmesi gereğinin altını çizdi, bu arada Güvenlik Konseyi'nin daimi üye sayısının arttırılmasıyla ilgili 2 öneri getirdi. Birinci seçenek daimi üye sayısının 5'ten 6'ya çıkartılması. Hem daimi üyelik, hem de süresi dolan üyelikler için adaylar Brezilya, Hindistan, Almanya, Japonya, Mısır ve Nijerya ya da Güney Afrika. Annan'ın ikinci önerisi ise 8 yarı daimi üye ve 11 rotasyonlu üyeyle BM Güvenlik Konseyi'ndeki sandalye sayısının 19'a çıkartılması. 

Daimi üyeler artsın 
İkinci grafikte de görebileceğiniz gibi ankete yanıt verenler, ağız birliği etmişçesine BM Güvenlik Konseyi'ndeki daimi üyelik sayısının arttırılmasını istiyor. Hintliler 87'lik çoğunlukla başı çekerken İtalyanlar 86, Kanadalılar 84, Almanlar ve İspanyollar 81'le hemen arkadan geliyorlar. 
Görüşlerine başvurulan Türklerden 59'u, BM Güvenlik Konseyi'ndeki daimi üyelik sayısının arttırılmasından yana. Demek ki halkımızı, BM'nin dünya olaylarındaki ağırlığını artırmasından çok, daimi üyelik sayısının artması ilgilendiriyor. Pekiyi ya BM'nin 5 daimi üyesinin halkları ne düşünüyor İngilizlerin 74'ü, Amerikalıların 70'i, Fransızların 67'si, Çinlilerin 54'ü daimi üye sayısının artmasına destek verirken, sadece Rusya'da bu oran 50'nin altında kalıyor 44 . 

Veto hakkı kalksın 
Biliyorsunuz BM'de alınan kararlar, Güvenlik Konseyi'nin 5 daimi üyesinden tek bir tanesi veto ettiğinde geçersiz sayılıyor ve dolayısıyla pek çok olayda BM'de bir anlamda havanda su dövülmüş oluyor. 3. grafikte görebileceğiniz gibi ankete yanıt verenlerin büyük çoğunluğu 50 yıl öncesinin koşullarında saptanmış bir kriterin artık değiştirilmesi gerektiğini düşünüyor. 
Lübnan'da görüşlerine başvurulanların 84'ü, BM Güvenlik Konseyi daimi üyelerinin veto hakkı olmaması gerektiğini savunurken, vetoya itiraz Hindistan'da 77, Avustralya'da 75 destek buluyor. Veto hakları olan daimi üyeler ise bu haklarından feragat etmeye isteksizler. Vetonun kalkmasına Ruslardan ancak 25 destek çıkarken, Fransızlarda da bu oran 44'te kalıyor. Türkiye'de ise veto hakkının kalkmasını isteyenlerin oranı 53. 

BM dünya olaylarında daha etkili olsun Evet Hayır Almanya 87 7 İspanya 78 10 Filipinler 77 18 Endonezya 77 9 İngiltere 75 20 Avustralya 74 17 Kanada 72 22 Meksika 71 5 Çin 69 18 G. Afrika 64 26 Japonya 64 3 Polonya 61 11 Breziyla 60 22 Amerika 59 37 İtalya 58 33 Lübnan 58 18 Rusya 57 11 G. Kore 56 38 Hindistan 55 23 Fransa 54 37 Şili 54 17 Arjantin 44 22 Türkiye 40 24 

BM Güvenlik Konseyi'nin daimi üye sayısı artsın Evet Hayır Hindistan 87 6 İtalya 86 9 Kanada 84 12 Almanya 81 16 Avustralya 81 13 İspanya 80 7 G. Afrika 76 16 İngiltere 74 21 Filipinler 73 25 Brezilya 73 12 Lübnan 72 7 Amerika 70 23 Endonezya 69 21 Fransa 67 25 Polonya 67 9 Arjantin 63 8 Türkiye 59 21 Japonya 59 5 G. Kore 56 40 Şili 55 21 Çin 54 33 Meksika 52 14 Rusya 44 28 

BM Güvenlik Konseyi daimi üyelerinin veto hakkı olmasın Evet Hayır Lübnan 84 9 Hindistan 77 13 Avustralya 75 20 Endonezya 73 13 İspanya 71 13 Almanya 70 25 Kanada 68 26 İtalya 67 25 Brezilya 62 19 G. Afrika 61 29 Filipinler 58 35 Amerika 57 34 İngiltere 56 35 Türkiye 53 24 G. Kore 52 40 Polonya 52 23 Arjantin 48 17 Çin 47 36 Şili 47 22 Japonya 46 13 Fransa 44 43 Meksika 39 15 Rusya 25 29 



</TEXT>
</DOC>
