<DOC>
<DOCNO> 334796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/son/soneko30.html </URL>
<DATE> 2005/04/19/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Hazine net 3.7 milyar YTL borçlandı... 
</HEADLINE>
<TEXT>

     Hazine bugün, net yaklaşık 3.7 milyar YTL borçlandı. 
     Hazine'nin bugün düzenlediği 91 gün vadeli referans bono ihalesinde bileşik faiz yüzde 15.72, 567 gün vadeli Yeni Türk Lirası cinsinden iskontolu tahvil ihalesinde de yüzde 17.98 oldu. 
     İhalelere toplam nominal 6 milyar 264.1 milyon YTL teklif gelirken, nominal 3 milyar 210.3 milyon YTL, net ise 2 milyar 914.5 milyon YTL'lık satış yapıldı. 
     Hazine, piyasa yapıcı bankalar ve kamu kuruluşlarına yapılan satışlarla birlikte, toplam 3 milyar 690.1 milyon YTL net borçlanmaya gitti. 
     Hazine'nin bugün düzenlediği 91 gün vadeli referans bono ihalesine, nominal 3 milyar 334.8 milyon YTL'lık teklif geldi. Nominal 2 milyar 265.2 milyon YTL, net 2 milyar 184 milyon YTL satışın yapıldığı ihalede, basit faiz yüzde 14.87, bileşik faiz yüzde 15.72 oldu. Bonoların geri ödemesi 20 Temmuz 2005'te yapılacak. 
     
     567 GÜN VADELİ TAHVİL 
     Bugün yapılan 567 gün vadeli Yeni Türk Lirası YTL cinsinden iskontolu Devlet Tahvili ihalesinde ise 2 milyar 929.3 milyon YTL'lık teklife karşın, nominal 945.1 milyon YTL, net 730.5 milyon YTL'lık satış yapıldı. 
     İhalede basit yıllık faiz yüzde 18.86, bileşik faiz yüzde 17.98 oldu. Söz konusu tahvillerin geri ödemesi 8 Kasım 2006'da yapılacak. 
     Bu arada, 567 gün vadeli tahvilden kamu kuruluşları ve piyasa yapıcılara yapılan toplam nominal satış 1 milyar 3.5 milyon YTL, net satış ise 775.6 milyon YTL oldu. 
     Hazine'nin yarın, 3 milyar 239 milyon YTL'si piyasaya olmak üzere toplam 3 milyar 303 milyon YTL iç borç ödemesi bulunuyor. 
     
</TEXT>
</DOC>
