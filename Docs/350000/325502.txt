<DOC>
<DOCNO> 325502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/son/sondun38.html </URL>
<DATE> 2005/03/21/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Basayev'den yeni saldırı ve sabotaj sinyali... 
</HEADLINE>
<TEXT>

     Çeçen lider Şamil Basayev, eski Çeçenistan Devlet Başkanı Aslan Mashadov'un öldürülmesinden sonra yeni saldırılar düzenleyeceklerini söyledi. 
     Basayev, İsveç'teki TT haber ajansına yaptığı açıklamada, Mashadov'a verdiği barış sözüne artık bağlı olmadığını belirterek, ''Kimse şiddete şiddetle karşılık vermemi engelleyemez'' dedi. 
     Rusya'nın Çeçen savaşçılara gizlice görüşme teklif ettiğini öne süren Basayev, Kasım ayında 12 gün beraber oldukları Mashadov'a, savaşı sona erdirecek barış görüşmelerini sabote etmeyeceğini söylediğini kaydetti. 
     Basayev, ''Mashadov aşırı barış çabaları ve Rusya'nın aldatıcılığı nedeniyle öldürüldü. Ve şimdi ben verdiğim sözlerden kurtuldum'' dedi. 
     ''Şimdiye kadar Rusya'ya karşı ve sadece Rusya topraklarında savaştık'' diyen Basayev, ''Sadece Rusya ve Katar içinde, terör değil, sabotaj eylemleri bekleyebilirsiniz'' dedi. 
     
</TEXT>
</DOC>
