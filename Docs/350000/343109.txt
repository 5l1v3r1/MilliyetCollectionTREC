<DOC>
<DOCNO> 343109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/son/sontur55.html </URL>
<DATE> 2005/05/16/ </DATE>
<TIME> 23.15 </TIME>
<AUTHOR>  </AUTHOR>
<HEADLINE>
İnci Doğan'ın menajeri ve vokalisti serbest bırakıldı... 
</HEADLINE>
<TEXT>

     Antalya’nın Alanya İlçesi’nde, geçen hafta yol kenarında baygın bulunan ve yüzünde, vücudunda jilet kesikleriyle sigara yanıkları tespit edilen, daha sonra da "halkta infial oluşturacak şekilde adaleti yanıltma" suçundan gözaltına alınan İnci Doğan ile menajeri ve vokalisti serbest bırakıldı. 
     Mahmutlar Beldesi’nde bir görgü tanığının "İnci Doğan, kayıp olduğu söylendiği günlerde buralarda geziyordu" şeklinde ihbarda bulunması üzerine polis tarafından gözaltına alınan ve kamuoyunun gündemine gelip reklam yapabilmek için "Halkta infial oluşturacak şekilde adaleti yanıltma" suçlamasıyla adliyeye sevk edilen şarkıcı İnci Doğan, menajeri Ş.R.D. ve vokalisti D.A. çıkarıldıkları mahkeme tarafından serbest bırakıldı. 
     İnci Doğan ve arkadaşlarının, mahkemede, haklarındaki suçlamaları reddettikleri bildirildi. 
     Şarkıcı Doğan, adliye çıkışında, böyle bir olayın reklam amacıyla yapılamayacağını ve kaçırılarak işkence gördüğünü söyledi. İnci Doğan’ın vokalisti ve menajeri de suçlamaları reddederek, karakolda suçlarını itiraf ettikleri yönündeki iddiaların da gerçeği yansıtmadığını söylediler. 
     
</TEXT>
</DOC>
