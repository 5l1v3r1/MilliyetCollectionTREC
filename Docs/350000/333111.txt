<DOC>
<DOCNO> 333111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sonyas03.html </URL>
<DATE> 2005/04/13/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Diş ameliyatında çocuğun boğazında 12 cm'lik plastik boru unutuldu 
</HEADLINE>
<TEXT>

     Yeni Zelanda'da 5 yaşındaki bir çocuğun birkaç dişini çeken diş hekimleri, çocuğun boğazında 12 santimetre boyunda plastik bir boru unuttular. 
     Kurtis Matthews adlı çoğun annesi Joanne, oğlunun doktorların çıkarmayı unuttuğu boruyla 2 gün geçirdiğini, bu sürede öksürük krizine tutularak doğru dürüst konuşamadığını, yiyip içemediğini söyledi. 
     Bunların 1 saat süren operasyon sırasında uygulanan genel anestezinin yan etkileri olduğunu düşünen Joanne Matthews, oğlunu en sonunda bir tıp merkezine götürdüğünü belirtti. Matthews, tıp merkezinde oğlunun boğazındaki borunun fark edilmesi üzerine çocuğu acilen hastaneye kaldırdıklarını ve borunun çıkarıldığını kaydetti. 
     Oğlunun iyileşmeye başladığını kaydeden anne, borunun anestezi sırasında çocuğun temiz hava alması için kullanıldığını ifade etti. 
     
</TEXT>
</DOC>
