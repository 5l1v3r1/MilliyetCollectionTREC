<DOC>
<DOCNO> 342043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/ekonomi/eko03.html </URL>
<DATE> 2005/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP, Erdoğan'a Krueger'i sordu 
</HEADLINE>
<TEXT>


Boğaz'da lüks restoranda yemek yedikten sonra, 'Mecbursanız asgari ücretle geçinirsiniz' diyen IMF Başkan Yardımcısı Anne Krueger, soru önergesine konu oldu. CHP, Başbakan'a 'Krueger, ne kadara yemek yedi ' diye sordu 

ANKARA Milliyet 

Asgari ücretlilere "270 dolarla geçinmek zorundasınız" diyen IMF Birinci Başkan Yardımcısı Anne Krueger'in, Bebek'te boğazda yediği yemeğin hesabı soru önergesi oldu. 
CHP Antalya Milletvekili Feridun Baloğlu, Başbakan Recep Tayyip Erdoğan'ın yanıtlaması istemiyle Meclis Başkanlığı'na verdiği önergede "Bayan Krueger'in mi, asgari ücret ile geçinemediklerini belirten milyonlarca vatandaşımızın görüşlerine mi katılıyorsunuz " diye sordu. Önergede yer alan sorular şöyle 
270 dolarlık asgari ücretle kendisinin geçinip geçinemeyeceği sorusuna, 'Eğer bu ücretle geçinmek zorundaysanız geçinirsiniz' diyen Bayan Krueger'in IMF'den arkadaşı Willy Kiekens ile bir gece önce, İstanbul Bebek'te Boğaz manzaralı bir mekandaki ziyafetinin sonunda hesap ödenmiş midir Eğer devlet sırrı değilse, ödenen hesabın miktarı nedir Ödeme nakit olarak mı yapılmıştır Ödeme hangi kişi ya da kurum tarafından yapılmıştır Ödemeye ilişkin kayıtlara ulaşılmaması mümkün olamayacağına göre bu konudaki bilgilerin kamuoyu ile paylaşılmasını sağlayacak mısınız Bayan Krueger'i bir dahaki gelişlerinde İstanbul ve Ankara'daki asgari ücretle geçinen bir vatandaşımızla tanıştırarak, ülke gerçeklerini doğrudan öğrenmesini sağlayacak bir yöntemi uygulayacak mısınız Bu konuda, Bayan Krueger'in mi, asgari ücret ile geçinemediklerini belirten milyonlarca vatandaşımızın görüşlerine mi katılıyorsunuz 

'Ekmek yoksa pasta yiyin, demeyin' Asgari ücretin yüksek olduğunu söyleyen Krueger'in Boğaz'da yediği yemek Milliyet Business'ın 8 Mayıs tarihli sayısında eleştiri konusu yapılmıştı. Milliyet Ekonomi Müdürü Murat Sabuncu, "Editör'den" başlıklı köşesinde "Siz ve yine IMF'den arkadaşınız Willy Kiekens'ın o geceki hesabı bir asgari ücretlinin en az bir aylık parası kadardı" derken, Krueger'ın açıklamasını şöyle eleştirmişti 
"Biliyorum size çok borcumuz var. Ama korkmayın öderiz. Hiçbir zaman diğer ülkeler gibi 'ödemiyoruz' diye üzerine yatmayız. Sizin de bize borcunuz var hanımefendi. Bu borcu ödeyin. Ekmek bulamayana, pasta önermeyin." 


</TEXT>
</DOC>
