<DOC>
<DOCNO> 344686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/dunya/dun02.html </URL>
<DATE> 2005/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer adına kabul etti 
</HEADLINE>
<TEXT>


ANKARA Milliyet 


TBMM Başkanı Bülent Arınç, türban tartışması nedeniyle mesafeli bir ilişki içinde olduğu Cumhurbaşkanı Ahmet Necdet Sezer'in Bulgaristan ziyareti nedeniyle üstlendiği "Cumhurbaşkanı Vekilliği" görevi gereğince Irak Başbakanı İbrahim Caferi'yi Çankaya Köşkü'nde kabul etti. Basına kapalı gerçekleştirilen görüşmeye, Enerji ve Tabii Kaynaklar Bakanı Hilmi Güler ile Türkiye'nin Irak Özel Temsilcisi Büyükelçi Osman Korutürk de katıldı. 3 Kasım seçimlerinin ardından 19 Kasım'da Meclis Başkanı seçilen Arınç, 21 Kasım 2002'de Cumhurbaşkanı Vekili sıfatıyla ABD Temsilciler Meclisi Başkanı Dennis Hastert'i Çankaya Köşkü'nde kabul etmişti. Arınç, aradan geçen süre içinde defalarda Sezer'e vekillik yaptı. Ancak Cumhurbaşkanı Vekili olmasına rağmen kabullerini TBMM'deki makamında gerçekleştirmeyi tercih etti. 
Başbakan olduktan sonra ilk yurtdışı resmi ziyaretini Ankara'ya yapan Caferi, Türkiye'den, kendisini Bağdat'tan getiren Ata uçağıyla ayrıldı. 


</TEXT>
</DOC>
