<DOC>
<DOCNO> 348035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/ekonomi/eko04.html </URL>
<DATE> 2005/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Mayıs ihracatı 5.8 milyar dolar 
</HEADLINE>
<TEXT>


Türkiye'nin mayıs ayı ihracatı yüzde 21.1'lik artışla 5 milyar 983 milyon dolara ulaşırken, taşıt araçları ve yan sanayi ihracatı ilk kez tekstil ihracatını geçti 

EKONOMİ SERVİSİ 

Türkiye İhracatçılar Meclisi TİM , mayıs ayı ihracat rakamlarını, Hatay'ın İskenderun İlçesi'nde düzenlenen basın toplantısıyla açıkladı. Mayıs ayındaki ihracat 5 milyar 983 milyon dolar olarak gerçekleşti. Ocak - Mayıs dönemini kapsayan beş ayda ise ihracat yüzde 22.5 artışla 29 milyar 405 milyon doları buldu. TİM verilerine göre, mayıs ayı itibarıyla son bir yıllık ihracat tutarı da, yüzde 28.5 artarak 69 milyar 418 milyon dolara ulaştı. 
Taşıt araçları ve yan sanayi ihracatı, mayısta ilk kez hazırgiyim ve konfeksiyon ihracatını geçti. Mayısta taşıt araçları ve yan sanayi ihracatı yüzde 35.47 artarak, 1 milyar 182 milyon dolarla ihracatın 'lokomotifliğini' üstlendi. Liderliği devreden hazırgiyim ve konfeksiyon sektörünün ihracatı ise yüzde 9.51 artışla 1 milyar 52 milyon dolar oldu. Geçtiğimiz ay, aylık bazdaki ihracat artışı rekortmeni sektör, yüzde 97.53 ile zeytin ve zeytinyağı olarak belirlendi. 

'İthalatçı kayrılıyor' 
TİM Başkanı Oğuz Satıcı, tekstil ve hazır giyimin, ihracattaki gücünü koruduğunu, bu sektörü daha ileri taşımanın herkesin görevi olduğunu kaydetti. Satıcı, "Tekstil ve hazır giyim Türkiye 'nin h l en güçlü ihracat sektörüdür" dedi. 
Satıcı, TBMM'den görüşülen 4926 sayılı Kaçakçılıkla Mücadele Yasa Tasarısıyla ilgili olarak Adalet Bakanlığı ve milletvekillerine sitemde bulunarak, "Kaçaklıkla Mücadele Yasası üzerinde yapılan revizyonla, ihracatçı zora sokulup, ithalatçı kayrılıyor" diye konuştu. 




</TEXT>
</DOC>
