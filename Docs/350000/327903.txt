<DOC>
<DOCNO> 327903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/son/sontur18.html </URL>
<DATE> 2005/03/28/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Sahip Som'u kaçıran 7 kişi yakalandı 
</HEADLINE>
<TEXT>

     Denizli'de polisin gerçekleştirdiği "Carlos Operasyonu"nda, eski hakemlerden Ahmet Çakar'ın vurulması ve Galatasaray'ın Ali Sami Yen Projesi'nde adı geçen Sahip Som'u kaçıran 7 kişi yakalandı. Aynı olayla ilgili biri emekli binbaşı olmak üzere, 3 kişi aranıyor. 
     Operasyon, "Türk Carlosu" ve "Modern Sülün Osman" gibi lakaplarla tanınan Sahip Som'un 49 , kendisini kaçıranların elinden kurtularak, tedavi için Pamukkale Devlet Hastanesi'ne gelmesiyle başladı. 
     Som'un verdiği bilgiler üzerine harekete geçen polis, düzenlenen operasyonla Şahin Ç, ortakları Sebahattin S, ve Yalçın E. 50 , işçileri Zeki C. ve Günay U. 20 , Antalya Barosu avukatlarından E.Y.K. 41 ve önce Sahip Som, kaçırılma olayından sonra da Şahin Ç. ile birlikte yaşamaya başlayan Olcay B'yi 20 gözaltına aldı. 
     Bu olayla ilgili olarak emekli binbaşı Halil İbrahim K, Som'un bir süre rehin tutulduğu otelin sahiplerinden Şevket K. ve "Ahmet" kod adıyla tanınan Ümit K. 41 ise aranıyor. 
     Bu arada, Som'un ABD'den ucuz faizli kredi bulma vaadiyle Şahin Ç. ve Sebahattin S'den toplam 326 bin dolar aldığı, kredinin sağlanamaması üzerine bu paranın tahsilatı için kaçırıldığı öğrenildi. 
     Ayrıca Som'un İstanbul, Ankara ve İzmir'de de bazı kişilerden ucuz kredi vaadiyle paralar topladığı, bunun karşılığında yüzde 2 komisyon aldığı, ancak şu ana kadar vaat ettiği kredilerin hiçbirinin alınamadığı, bunlar arasında Galatasaray'ın Ali Sami Yen Stadı Projesi'nin de bulunduğu iddia ediliyor. 
     Som'un ucuz kredi vaadiyle topladığı paraları Litvanya'daki Realty Bank üzerinden İsviçre'deki hesaplarına aktardığı da tespit edildi. 
     Bu arada, eski hakemlerden Ahmet Çakar'ın kendisini vurdurabileceği iddiasıyla polise verdiği 3 isimden biri olan Sahip Som'un, bu olayla ilgili ifadesi de ilk kez alındı. İstanbul'dan gelen bir ekip, Som'u sorguladı. 
     Denizli Emniyet Müdürlüğü'nde sorgulamaları tamamlanan Şahin Ç, Sebahattin S, Yalçın E, Olcay B, Zeki C, Günay U. ve Av. Erman Yüksel K, "4422 sayılı Çıkar Amaçlı Suç Örgütü Oluşturmak, Adam kaldırmak, sahtecilik, müessir fiil ve 6136 sayılı kanuna muhalefet" iddiasıyla adliyeye sevk edildi. 
     Som ise "nitelikli dolandırıcılık" iddiasıyla mahkemeye çıkarılacak. 
     
     İDDİALAR VAHİM 

     Denizli Emniyet Müdürü Muzaffer Erkan, ''Carlos'' adı verilen operasyonla ilgili olarak yaptığı açıklamada, ''Kaçırılan Som'un geçmişte Galatasaray, Ali Sami Yen Stadı gibi bağlantılarıyla popüler olmasından ziyade, iddialar vahimdir'' dedi. 
     Erkan, valilikte düzenlediği basın toplantısında, eski hakemlerden Ahmet Çakar'ın vurulması ve Galatasaray'ın Ali Sami Yen Projesi'nde adı geçen Sahip Som'un kaçırılması olayında, savcılık talimatları doğrultusunda operasyon başlatıldığını ve 7 kişinin gözaltına alındığını anımsattı. 
     Konunun üzerinde hassasiyetle durduklarını ifade eden Erkan, şunları söyledi 
     ''Kendisiyle yaptığımız görüşmede, 6 ay önce Kuşadası'nda isimlerini bildiği şahıslar tarafından kaçırılarak Denizli'ye getirildiğini, değişik adreslerde zorla tutulduğunu, kendisine kötü muamele yapıldığını, birtakım senet ve çeklerin imzalatıldığını, pasaportlarının ve bir takım şahsi eşyalarının alındığını ifade etti. 
     Yakaladığımız şahıslardan, bir tabanca, çok sayıda sahte kimlik, çeşitli dokümanlar, kelepçe, sahte plakalar gibi suç delilerini elde ettik. Sahip Som'dan alınan pasaportlar ve evrak ile imzalatılan çek ve senetleri bu şahıslardan temin ettik. Sahip Som'un, geçmişte Galatasaray, Ali Sami Yen gibi bağlantılarıyla popüler olmasından ziyade, iddialar vahimdir. Bir şahsın 6 ay rehin tutulması iddiası çok ciddidir.'' 
     
     EMEKLİ BİNBAŞI VE BULUNAN SİLAH... 

     Emniyet Müdürü Erkan, olayı ticari ilişkilerden kaynaklanan borç alacak ilişkilerinin devamı olarak yorumladıklarını belirtti. 
     Som'un kredi bağlantılarını yapamayınca yakalanan zanlılar tarafından paraların geri alınması için kaçırıldığını belirlediklerini ifade eden Erkan, şöyle konuştu 
     ''Bu olaya karışan birtakım kişiler, kendilerini resmi sıfatlı olarak tanıtıp, gerçekte resmiyetle ilgisi olmayan kişilerdir. Olayda, emekli bir binbaşı var. Ancak emekli olması nedeniyle vatandaştır. O da genel hükümler çerçevesinde aranıyor. En kısa zamanda ya savcılığa gider ya da biz kendisini yakalar savcılığa götürürüz. Bulunan silahın da bir emniyet teşkilatı mensubuna ait olduğu iddia ediliyor. Hem adli hem de idari yönden araştırıyoruz.'' Denizli'de 17 Mart'ta polisin gerçekleştirdiği ''Carlos Operasyonu''nda, eski hakemlerden Ahmet Çakar'ın vurulması ve Galatasaray'ın Ali Sami Yen Projesi'nde adı geçen Sahip Som'u kaçırdığı iddiasıyla 7 kişi yakalanmıştı. Olayla ilgili biri emekli binbaşı olmak üzere, halen 3 kişi aranıyor. 
     Operasyon, Sahip Som'un 49 , kendisini kaçıranların elinden kurtularak, tedavi için Pamukkale Devlet Hastanesi'ne gelmesiyle başlamıştı. 

     
</TEXT>
</DOC>
