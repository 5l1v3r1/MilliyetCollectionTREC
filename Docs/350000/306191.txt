<DOC>
<DOCNO> 306191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/sonspo23.html </URL>
<DATE> 2005/01/13/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Galatasaray bayan basketbol takımı geçmişini arıyor 
</HEADLINE>
<TEXT>

     Türkiye Bayanlar Basketbol Ligi'nde alt sıralarda yer alan Galatasaray, adeta geçmişini arıyor. 
     Geçmiş yıllarda 11 şampiyonluk kazanan ve 6'şar Cumhurbaşkanlığı Kupası ile Türkiye Kupası'nı müzesine götüren sarı-kırmızılı takım, 12 takımlı ligde 10. sırada yer alarak geçmiş performansından uzak bir görüntü ortaya koydu. 
     Ligdeki ilk şampiyonluğunu 1987-88 sezonunda elde eden ve 1989-90 ile 1997-98 sezonlarında üstüste 9 şampiyonluk kazanan Galatasaray, bu sezon ise ligin alt sıralarında yer alarak, taraftarlarını üzdü. 
     -EZELİ RAKİPLERİNİN GERİSİNDE KALDI- Ezeli rakipleri Fenerbahçe ve Beşiktaş'ın zirvede yer aldığı ligde sarı-kırmızılı ekip, Burhaniye Belediyesi ve Bolu Orim Camspor'ın üstünde 10. sırada yer aldı. 
     Altyapıdan çıkardığı oyuncularla mücadele eden Galatasaray, 12 maçta yalnızca 3 galibiyet alırken, 9 yenilgi elde etti. 
     
     TAKVİYE YAPMAYA BAŞLADI 
     Galatasaray, bu sezon alt sıralardan kurtulmak için takviye yapmaya başladı. 
     Geçen hafta ABD'li Given'ı transfer eden sarı-kırmızılılar, yarın da 2 oyuncu daha getirtiyor. 
     Sarı-kırmızılı ekip, Sırp forvet Snezana Mirkov ile ABD'li Majenica Rupe ile sağlık kontrolü sonrası sözleşme imzalayacak. 
     Menajer Turabi Genç, Snezana Mirkov'un formda bir oyuncu olduğunu belirterek, ''Mirkov 1978 doğumlu ve 1.89 metre boyunda. ABD'li pivot Rupe ise 32 yaşında ve 1.96 metre boyunda. 2 oyuncu da sağlık kontrolünden geçecek. Daha sonra sözleşme imzalayacağız. Böylece takım daha iyi duruma gelecek'' diye konuştu. 
     
</TEXT>
</DOC>
