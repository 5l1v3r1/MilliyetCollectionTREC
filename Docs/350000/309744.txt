<DOC>
<DOCNO> 309744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/guncel/axgun02.html </URL>
<DATE> 2005/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaymakam, müdür dövdürdü 
</HEADLINE>
<TEXT>


Osmaniye Bahçe Kaymakamı Gülihsan Yiğit'in, üniversiteli sevgilisinin notunu yükselttirmek için adam tutup müdür yardımcısını dövdürttüğü iddia edildi 

HASAN KILIÇ Osmaniye DHA 

Osmaniye'nin Bahçe ilçesi Kaymakamı Gülihsan Yiğit'in, sevgilisi olduğu iddia edilen yüksekokul öğrencisinin ders notunu yükselttirmek amacıyla okul müdür yardımcısını dövdürttüğü, dövenlere Sosyal Yardımlaşma Vakfı'ndan para verdirdiği iddiası adliyeye yansıdı. Osmaniye Valisi İsa Küçük, iddialarla ilgili hukuki sürecin başlatıldığını söylerken, Yiğit "Bana iftira atıyorlar" dedi. 
İddiaya göre Yiğit, Kahramanmaraş Sütçü İmam Üniversitesi Bahçe Meslek Yüksek Okulu'nda okuyan ve sevgilisi olduğu ileri sürülen M.G.'nin 21 sınıf geçmesi için öğretim üyelerine baskı yaptı. Yiğit, sonuç alamayınca Müdür Yardımcısı Muzaffer Şükrü Fettahlıoğlu'nu Emniyet Müdür Vekili Başkomiser Hakkı Kaya'ya adam tutturup dövdürdü. Fettahlıoğlu, Yiğit ile Kaya'nın kendisini dövdürttüğünü duyduğunu ileri sürdü. Olayın faili olduğu iddiasıyla H.İ.A. ve Cemil Araç 30 Aralık 2004'te tutuklandı. Diğer zanlı Orhan Seven'in asker olduğu anlaşıldı. 
Araç, Kaya'nın isteği doğrultusunda ilköğretim okulu müdürü Erdoğan Asarkaya'yı ile Fettahlıoğlu'nu dövdüklerini belirterek, "Her iki olaydan önce de 200 milyon liralık çek verildi ama söz verilen arazi verilmedi" dedi. 


</TEXT>
</DOC>
