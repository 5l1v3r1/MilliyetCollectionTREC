<DOC>
<DOCNO> 338799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/yazar/temelkuran.html </URL>
<DATE> 2005/05/02/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
İnsan o kadar büyümez 
</HEADLINE>
<TEXT>

Boşa akan sular gibi akıyor çocuklar. Ve büyüyüp bizden birileri oluyorlar. İnsan ne çok çürütülüyor büyütülürken 

Çocuklar insan mıdır Yoksa onlar sadece "müstakbel insan" mıdır 
Birikim dergisinin nisan sayısında Şükrü Argın bu soruyu soruyor. Çok tehlikeli bir soru. Çünkü mevcut durumda, "kendi kaderini tayin hakkı" verilmemiş, kalabalık ama yok sayılan bir "halk" olarak çocuklar, ancak birilerinin mülkiyetinde olduğunda dünya üzerinde tanımlı hale geliyor. Ne demek bu Ancak bir "yetkilinin" vesayetinde var olabiliyor çocuklar ailenin, devletin, giderek diğer kurumların. Tek başlarına varlar mı Haklarının ne olacağını, kaderlerinin tayin hakkı olup olmayacağını, görevlerini başka bir halk, "yetişkinler halkı" belirliyorsa, bu hayali bile onlar adına büyükler kuruyorsa... Tek başlarına varlar mı o zaman Annesinin elinden tutup yürüyen bir kız annenin uzantısı mı, yoksa tek başına bir varlık mı Okulda üniforma giydirilip numaralandırılmış, her bir davranışı ölçümlenen bir çocuk, bir "kampın" işçisi değil mi aslında Yetişkin olma kampında eğitimleri sürmekte olan birer müstakbel insan değil mi çocuklar Öyleler. 

Çocukların dünyası 
Hangi ideoloji çocukların kimseye değil, sadece kendilerine ait olduğu bir dünya hayal edebilir Çocukların başbakan koltuklarına oturturularak büyüklere bir kutlama sahnesi kuran 23 Nisan'da bile çocukların böyle bir hayal kurmaya, bu hayali kendi cümleleriyle seslendirmeye hakları var mı Yetişkinlere topyek n başkaldırma hakkı var mı Bir ihtilal hayal edin Çocukların ihtilali Böyle bir "isyan hakkını", isyanın meşruiyetine derinden inanmış kaç yetişkin içine sindirebilir acaba 

İhtilalden ihlale 
Ressam Arzu Başaran, geçtiğimiz günlerde İstanbul'da, Galeri Apel'de bir sergi açtı. Üçüncü sayfalara çıkartılmış çocukların yüzlerinden, o yüzlerden Arzu'da kalanlardan bir sergi. Yetişkinlerin acı çektirdiği çocuklar için acı çeken bir sergi. Her gerçek sanatçı, dünya için ve bütün insanlık adına acı çekmekle kendini görevlendirmiş, mütereddit, Tanrı babasına bile isyan etmiş bir peygamberdir aslında günahlarımız için yanmak isteyen birisi. Bu da öyle bir şey işte... Televizyonda yüzü "sözsüz" gösterildiğinde, üçüncü sayfalarda haberi çıktığında bakamadığınız, başınızı çevirdiğiniz onca çocuk yüzüne bakmak için, onların içine girmek için epey "yanmış" olmalı Arzu. 
Bunlara baktığınızda siz yetişkin olarak bir şey istersiniz. Siz istersiniz de, o çocuklar ne ister Çünkü mağdur olarak esas olan, onların istediğidir. François Traffaut'nun "Cep Harçlığı" filminde bir öğretmen, çocuklara, bu soruya cevap olabilecek şu konuşmayı yapıyor Argın'ın yazısından "Dünya adil değildir ve asla olmayacaktır. Daha fazla adalet için mücadele etmek gerekir. Yetişkinler zaman zaman bunu yapabiliyor. Zaman zaman sokağa dökülüp hayatlarını, kaderlerini değiştirebiliyor. Ama bu mücadelede çocuklar hep unutuluyor. Çocuklarla ilgilenen neredeyse hiçbir politik parti yok. Bunun tek bir nedeni var Çocukların seçmen olmamaları. Eğer size oy hakkı verilseydi, daha çok kreş talep edebilirdiniz. Daha çok sosyal danışman ister, daha birçok şey talep edebilirdiniz. Mesela kışın gece karanlığında koşmaktansa okula bir saat geç gelme hakkını elde edebilirdiniz." 
Büyüklerin çocuklar için ne istediğini değil çocukların kendileri için ne istediğini öğrenmek ister mi yetişkinler Bunu göze alabilirler mi " 

Tam teşekküllü insanlar 
Arzu'nun resimlerindeki yüzler, dağlarda boşa akan sular gibi akıyorlar beyaz camdan, rotatiflerden. Hep yetişkinler anlatıyor suların akışını. Çocuklar sözsüz. 
İnsan sanıldığı kadar çok büyümez aslında. 8 yaşında yazdığım ilk şiir "Siz çocukları bir şey bilmiyor sanıyorsunuz" diye başlıyordu. Tam teşekküllü bir sınıf bilinci Şimdi düşünüyorum da o günden bugüne çok şey öğrenmedim. Büyürken, cümleyi yetişkinler gibi kurmayı bildim bir tek. Çocukluğunuzda ne kadar "büyük" olduğunuzu hatırlarsanız çocuklara daha çok güvenebilirsiniz. Çünkü onlar "müstakbel" değil, tam teşekküllü insanlar aslında 



</TEXT>
</DOC>
