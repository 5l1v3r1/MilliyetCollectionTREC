<DOC>
<DOCNO> 321016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/son/soneko01.html </URL>
<DATE> 2005/03/05/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
"Sahte rakı gibi sahte sigaralar da piyasada cirit atıyor" 
</HEADLINE>
<TEXT>

     Türkiye Bakkallar ve Bayiler Federasyonu Başkanı Bendevi Palandöken, sahte rakı gibi ürünlerle insan sağlığı ile oynayanların en ağır şekilde cezalandırılmasını istedi. 
     Palandöken, yaptığı yazılı açıklamada, sahte rakının insan sağlığını tehdit ettiğini, ölümlere yol açtığını, vergi kayıpları ile de ülke ekonomisine ağır yük getirdiğini belirtti. 
     Bugünlerde sahte rakının yanı sıra sahte sigaraların da piyasada cirit attığını ileri süren Palandöken, ''Buna karşı hep birlikte mücadele etmemiz gerekiyor. Başta devlet olmak üzere herkesin sorumlulukları olmalı, devlet denetimleri sıklaştırılması ve insan sağlığı ile oynayanlar en ağır biçimde cezalandırılmalı'' açıklamasında bulundu. 
     Palandöken, tüketicileri tehlikelerden korunmak için, bu tür ürünleri devamlı alışveriş ettikleri mahalle esnaflarından temin etmeye de çağırdı. 
     
</TEXT>
</DOC>
