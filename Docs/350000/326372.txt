<DOC>
<DOCNO> 326372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sontur06.html </URL>
<DATE> 2005/03/23/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
'Alo bunalımdayım' hattı... 
</HEADLINE>
<TEXT>

     Onur SAĞSÖZ DHA 

      ERZURUM Emniyet Müdürlüğü, bunalım ve şikayette bulunmak isteyenler için Sıkıntı, bunalım ve paylaşım hattı' kurdu. Emniyet Müdürlüğü'nde 24 saat hizmet veren Alo Bunalımdayım' hattını arayanlar, sorunlarını anlatabilicek. Şikayet ve ihbarda bulunabilecekler. Polis, hatta gelen şiyayetleri ve sorunları değerlendirerek, çözmek için önlem alacak. 
     Emniyet Müdürü Tahsin Demir'in talimatıyla kurulan Sıkıntı, bunalım ve paylaşım hattı' ilk etapta beklenen ilgiyi görmedi. Emniyet Müdürlüğü'nün 235 12 99 6 nolu santral telefonuna kurulan hattı 20 günde sadece 3-5 kişi, ihbarda bulunmak için aradı. Bunalım hattını arayanlar bir bilgiyarasa bağlanıyor. Adını ve telefonunu bırakıyor. Bağlanan kişi, sıkıntısını, şikayetini ve ihbarını 2 dakika içinde anlatarak, bilgisayar mesaj olarak kaydediyor. Polis arayan kişiyle irtibata geçerek, yardımcı oluyor. 
     Bunalım hattının çok önemli bir eksikliği gidereceğini söyleyen Emniyet Müdürü Tahsin Demir, "İsteyenler tek tuşla, ihbar ve şikayetlerini bizzat bana da bildirebilirler. Halka en iyi hizmeti verebilmek için böyle bir uygulamayı başlattık. Hattımız 24 saat herkese açık'' dedi. 
     Emniyet Müdürlüğü'nde psikolog kadrolarının olmadığını da söyleyen Müdür Tahsin Demir, "Ancak bunalıma girenler ve memurlarımız istedikleri zaman bu hattan yararlanabilirler. Telefonla yapılan anlatımlar, görevliler tarafından dikkate alınacak ve değerlendirilecektir. Bizim amacımız, böylesine durumlara anında müdahale etmek ve kötü sonuçların çıkmasına engel olmaktır'' diye konuştu. 
     
</TEXT>
</DOC>
