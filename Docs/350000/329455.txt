<DOC>
<DOCNO> 329455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sontur47.html </URL>
<DATE> 2005/04/01/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
İzmir'de 200 bin korsan CD silindirlerle imha edildi 
</HEADLINE>
<TEXT>

     Konak Belediyesi Zabıta Müdürlüğü ile İzmir Emniyet Müdürlüğü Asayiş Şube Müdürlüğü ekiplerinin ortaklaşa yürüttüğü çalışmalar sonucunda 200 bin korsan CD toplandığı bildirildi. 
     Konak Belediyesi'nden yapılan yazılı açıklamada, Kültür ve Turizm Bakanlığı Fikir ve Sanat Eserleri İl Denetim Komisyon üyelerinin gözetiminde Konak Belediyesi Gediz Şantiye alanında boşaltılan 200 bin korsan CD, silindirler ile ezilerek imha edildiği kaydedildi. 
     Konak Belediyesi Zabıta Müdürü Mustafa Boşnaklar, korsan CD satışlarına yönelik başlattıkları denetim ve operasyonların aralıksız sürdürüldüğünü ifade etti. 
     Özellikle Basmane ve Çankaya semtlerinde yoğunlaşan korsan CD satışına önemli darbe indirdiklerini ifade eden Boşnaklar, bu türde satış yapanlara fırsat tanımayacaklarını bildirdi. 
     
</TEXT>
</DOC>
