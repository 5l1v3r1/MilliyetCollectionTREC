<DOC>
<DOCNO> 344683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/dunya/axdun01.html </URL>
<DATE> 2005/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Aliyev sert 
</HEADLINE>
<TEXT>


DIŞ HABERLER SERVİSİ 


Azerbaycan'nın önde gelen muhalefet partileri, Müsavat, Halk Cephesi AHCP ve Demokratlar ADP , dün başkent Bak 'da "demokratik seçim ortamı oluşturulması" talebiyle yaptığı gösteri, polisin sert müdahalesiyle karşılaştı. Başkentin merkezindeki "28 May" metro istasyonu önünde yapılması planlanan miting, binlerce polisin çevre yollarda geniş güvenlik önlemi alması, bazı caddelerin araç ve yaya trafiğine kapatılması nedeniyle ara sokaklarda ayrı ayrı gruplar tarafından gerçekleştirildi. 
"Özgürlük " ve "Serbest seçim " sloganları atan göstericileri dağıtmak için copla müdahale eden polis, 10'u kadın 100'den fazla kişiyi gözaltına aldı. AHCP lideri Ali Kerimli ise, gözaltına alınanların sayısının 300'den fazla olduğunu iddia etti. Gözaltına alınanlar arasında Halk Partisi AHP Başkanı ve eski Başbakan Penah Hüseynov da bulunuyor. Gösteriler sırasında bir gazeteci ile bazı göstericiler de hafif yaralandı. 
İlham Aliyev yönetiminin "izinsiz" diye nitelediği dünkü gösteri, başta Norveç olmak üzere bazı yabancı büyükelçi ve büyükelçilik görevlileri tarafından izlendi. Bu arada bir grup gösterici de ABD Büyükelçiliği önünde ABD Başkanı George W. Bush'un posterini taşıyarak Aliyev aleyhinde slogan attı. Norveç'in Bak Büyükelçisi Steiner Gill, eşiyle birlikte AHCP merkezine giderek, Başkan Kerimli ve bölgede güvenlik önemlerini sürdüren polis yetkililerinden gelişmelerle ilgili bilgi aldı. Bak Valiliği ise, kasım ayındaki parlamento seçimleri için ittifak yapan muhalefetin dünkü ortak mitinge 25 Mayıs'ta yapılacak Bak -Ceyhan-Tiflis petrol boru hattının açılış töreni dolayısıyla izin verilmediğini savundu. 


</TEXT>
</DOC>
