<DOC>
<DOCNO> 322813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sondun35.html </URL>
<DATE> 2005/03/11/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Eski başbakan ev hapsinden kurtuldu 
</HEADLINE>
<TEXT>

     Pakistan, Maocu gerillalarla mücadeleye yardım için Nepal'e silah sağlamayı önerdi. 
     Pakistan'ın Katmandu Büyükelçisi Zamir Ekrem, Nepal'e askeri eğitim vermeyi ve talep etmesi halinde silah sağlamayı önerdiklerini belirtti. 
     Ekrem, devletin yayın organı Rising Nepal'e verdiği demeçte, Pakistan'ın Nepal'e vermeyi önerdiği silahlarla ilgili ayrıntılı bilgi vermedi. 
     Nepal hükümetinin, öneriye henüz yanıt vermediği belirtildi. 
     Nepal'in en büyük ticari ortaklarından Hindistan ile İngiltere, Kral Gyanendra'nın 1 Şubatta hükümeti feshederek olağanüstü hal ilan etmesi ve temel özgürlükleri askıya almasından sonra Nepal'e askeri yardımı durdurmuştu. 
     Macou gerillaların monarşiyi yıkarak komünist bir devlet kurmak için 1996'dan beri sürdürdüğü savaşta 11 binden fazla kişi öldü. 
     Öte yandan kral tarafından azledilen eski Başbakan Şer Bahadur Deuba'nın ev hapsinin kaldırıldığı, diğer siyasi tutuklulardan 18'inin de serbest bırakıldığı bildirildi. 
     Kralın hükümeti feshetmesinden sonra pek çok siyasi partinin lideriyle 500'den fazla siyasetçi ve eylemci gözaltına alınmıştı. 
     
</TEXT>
</DOC>
