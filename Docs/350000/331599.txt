<DOC>
<DOCNO> 331599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/ekonomi/eko04.html </URL>
<DATE> 2005/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliye Bütçe Genel Müdürü Gül Maliye çok müdahaleci 
</HEADLINE>
<TEXT>


ANKARA Milliyet 

Maliye Bakanlığı Bütçe ve Kontrol Genel Müdürü Hasan Gül, kendi bakanlığını "fazla müdahaleci" olmakla eleştirdi. 
Gül, Maliye Bütçe Kontrolörlüğü Derneği'nce düzenlenen "AB Sürecinde Kamuda İç Denetim" konulu panelde yaptığı konuşmada, kamu mali yönetimdeki eksik ve zaafları anlattı. Mali yönetimi "aşırı merkeziyetçi" diye nitelendiren Gül, "Maliye çok müdahaleci davranmakta, kurumlara yeterli inisiyatif tanınmamaktadır" diye konuştu. 

'Sorumluluk açık değil' 
Gül, izleme ve denetim aşamalarının da yetersiz olduğunu kaydederken, birimler arasındaki sorumlulukların açık biçimde tanımlanmadığını ve hesap verilebilirliğin kaybolduğunu dile getirdi. 
Bütçenin makro ekonomik politika aracı olarak kullanılamadığını dikkat çeken Gül, bütçeler ile kalkınma planları arasındaki bağında koptuğunu söyledi. 
Kontrolörler Paneli'ni yöneten Milliyet Gazetesi Ankara Temsilcisi Fikret Bila, Türkiye'nin 45 milyar dolarlık bir hortumla karşı karşıya olduğunu belirterek şöyle konuştu 
"Denetmenler birçok dolandırıcılık olayını çözmesine rağmen hortum mekanizması sürüyor. Ricamız, hortumculardan, hırsızlardan, VIP salonlarında elleri kolları serbest gezenlerden hesap sormanızdır." 


</TEXT>
</DOC>
