<DOC>
<DOCNO> 311232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/spor/ydemirkol.html </URL>
<DATE> 2005/02/01/ </DATE>
<TIME>  </TIME>
<AUTHOR> Mehmet DEMİRKOL  </AUTHOR>
<HEADLINE>
MD-83 ya da bizim aile 
</HEADLINE>
<TEXT>


B u yazı Galatasaray'la aynı uçakta Konya'dan dönerken yazılmıştır. Bir taraftan genç Uğur'un bitmeyen maç heyecanını seyreder, bir taraftan Rıdvan Dilmen'in 15 yıllık uçağımızın sürekli sallanmasına saydırmasını dinlerken. Diğer taraftan da M. Bilal Arık'ın yeni ve harika kitabı 'Top Ekranda'yı okurken. 
Futbol karşı konulmaz bir şekilde endüstrileşti.. Kapitalizmin kanlı hırsı bu oyunu da alanı kıldı. Hatta öyle ki, modern futbol, kapitalizmin kalesi ABD'nin spor alanındaki dayanışmacı ve adaletçi uygulamalarını bile tamamen reddediyor. Kulüpler arası oyun gücü rekabetini artırıcı maaş tavanı ve lig sıralamasında altta olan takıma yıldız seçmede öncelik gibi uygulamaların yanından bile geçmiyor. Sosyal adaletin kalesi Avrupa'nın sporu, yamyam ABD'nin sporunun karşısında canavar gibi. Büyük tezat 
Ama kendimizi kandırmayalım ve çok da üzülmeyelim. Futbol hiçbir zaman masum değildi. Bir zamanlar Hitler'in, Mussolini'nin, Salazar'ın, Franco'nun oyuncağıydı. Modern zamanlarda da Sky'ın, SFX'in, Telepiu'nun, Berlusconi'nin, Adidas'ın, Nike'ın, büyük holdinglerin, günümüz siyasi partilerinin ve büyük müteahhitlerin. 

Taraftar çıkmazı 
Futbol bugünkü kurallarıyla şekillenmeden önceki vahşi ve ama saf halinde değil. Futbol 180 yıl önce bütün bir kasabanın bizzat katıldığı sert bir festivaldi. Bugünkü futbolsa kuralları kolejlerde oluşturulmuş bir seyirlik. Kesin kuralları Cambridge Üniversitesi tarafından konuldu. İlk federasyon oluşumu Londra'daki Mason Locası'nda yapılan bir toplantıda gerçekleşti. Halk büyülü ve buğulu gözlerle bu oyuna vurulmuş olabilir. Ama büyüleyen kendi gücü değildir. Elbette romantik istisnalar var, ama bunlar asla kaideyi bozmaz. 
Taraftarın çıkmazı işte buradan doğar. Bir taraftan büyük başarılar, büyük kadrolar isterken diğer taraftan para vermeden, ya da en azını vererek en iyi yerde oturma isteği gibi. Ya da açık kanalda bedava maç seyretme ve Ribery'yi değil Ze Roberto'yu takımda görme talebi. Taraftar kuşkusuz haklıdır ama unutulan, bugün taraftarın artık müşteri olduğudur. Ve para vermeden hizmet alınamaz. 
Bu gerçekleri yazdığım her yazıya taraftar gruplarından romantik bakışlı yanıtlar geliyor. Biliyorum ki merkezi tutan taraftarın ruhu, hali melali farklıdır. Ve aslında konu bugünkü Galatasaray ise, bu ruh halinin en büyük aşk hikayesi yazılmaktadır. En arabeski, en efsanevi olanı. Alın size endüstrileşen futbolda bir aşk masalı 100. yıl. 

Romantizm 
Yokluk diz boyu, ama takım mağrur aile misali. Stat dökülüyor Samatya'da eski bir köşk gibi. Başkan çocuklarını bir arada tutmaya çalışıyor, aynı Münir Özkul. Bitirim amca sanki biraz Şener Şen. Oyuncular hepsi saygılı, değerli çocuklar. Fenerbahçe, eski komşu yeni zengin eski bir dost gibi. Onlar Anelka'yı getiriyor, sen fıldır fıldır gözlerle bakan Uğur'u kazanıyorsun. Senin borcun altından kalkılamaz gibi duruyor. Karşıdaki h l müsrifçe harcıyor. Lüks arabalarla dolaşır gibi özel uçaklar kaldırıyor Avrupa'nın büyük havaalanlarına, yıldızlar getiriyor. Sen ise aileni Halit Akçatepe'nin hiç çalışmayan minibüsüne benzer bir MD-83'le götürüyorsun deplasmana. Ve her şeye rağmen atbaşı gitmektesin hedefe. Bu, senaryosu Sadık Şendil, yönetmeni Ergin Orbey, h l ratinglerde bir numara bir filme, bizim aileye benzemiyor mu Ve bu 10 yıl sonra Jardel'in alınışından daha anlatılabilir bir romantizm değil mi 
Taraftar merkez tribünleri zenginlere terk etmek istemiyor. O zaman ona yakışan isyan değil, bu güzel senaryoyu kah gözü yaşlı, kah neşeyle izlemek ve oyuna katılmak değil mi 

İyi akşamlar kaliteli Türk medyası 

Aziz Pierre kariyerinde çokça olduğu üzere, ama Türkiye'de ilk kez ağzını bozunca ona olan bütün saygıma rağmen sinirlerim zıpladı. Ne kadar eleştirirseniz eleştirin meslek grubunuza laf gelince sıkılıyorsunuz. Neyse atlattım ve Telegol'ün bir haftadır tanıtımını döndürdüğü şike itirafı dosyasını beklemeye başladım. Gece 02'ye kadar. Sonunda vuslata erdim. Mehmet Aksu eski bir Galatasaraylı ve Beşiktaşlı futbolcu başından geçenleri anlatmaya başladı. Ama başından geçenlerin Rusya'da olduğunu Star Spor'un bize söylemeyi unuttuğu ortaya çıktı. Star Spor bugüne kadar birçok sahtek rlığı ortaya çıkarmıştı. Bu da bir yenisi oldu. İtiraf etmeli. Aziz Pierre tamamen haksız değil. 

Bu takım 3'lü de oynamaz 

Del Bosque 4'lüden başka bir sistem bilmiyordu. Ama şu bir gerçek ki, Rıza Çalımbay da 3'lüden başkasını bilmiyor. İlk maçını kazandı ki, Del Bosque'nin de kazandığı maçlar mevcuttur. Ama asıl önemlisi Beşiktaş'ın kadrosunun 3'lü için de uygun olmadığının ortaya çıkması. 5'linin sağında oynayacak oyuncusu yok. Çapaları hiç yok. Ve asıl önemlisi savunma üçlüsü hiç oyuna katılmıyorsa 3'lü ya da 4'lü ayrımının bir anlamı yok. Del Bosque de 4 savunmacısından 3'ünü hiç çıkarmasa, bu kadarını sağlardı. Sonuç olarak sorun kadrodur. Kimyası bozuk kadro. 

Ne olursan ol asansöre bin 

Türkiye'yi yönetmeye talip olanların, ülkenin varlığını borçlu olduğu zihniyetin partisinin kurultayında yaşananları gördünüz. Bundan sonra hiçbir siyaset yazarı, futbolu, onun sahnesini ve içinde bulunduğu ortamı küçümseyemez, hakir göremez. Ama biz dünyamızı eleştirmeye devam edeceğiz. Misal Konya'daki basın tribününü. Tribün camla kapanmış tribüne, açılan kapılar vidalanmış. 2. kattayız, ama değil yangın merdiveni, merdiven bile yok. Bir tane 5 kişilik asansörle 200 kişi tahliye ediliyor. Yangın çıksa, deprem olsa yokuz. Bu basın tribünü. Ya geri kalanlar. Koltuklarla uğraşmayın. Sorun daha derin. Bugün Türkiye'de maç yapılabilecek bir stat var. O da Galatasaray tarafından terk edildi. 

Eğrisi doğrusuna no3 

Necati Ateş, Fenerbahçe'yle ön protokol imzalamışken Sarı -Lacivertliler ondan vazgeçmişti. Sonra Tomas'ı bıraktılar. Ergun Gürsoy büyük bir risk alarak Song'u transfer etti. Bu üç oyuncu bugünkü şampiyonluk adayının en önemli motorları. Şimdi de Frank Ribery. Çok tanınmış bir oyuncu değil. Ama pazar gecesinden dün öğle saatlerine kadar konuştuğum ya da dolaylı bilgi aldığım Fransız futboluna hakim tüm uzman ve meraklıların ortak görüşü Ribery'nin bulunmaz bir yetenek olduğu. Kariyerinin başında, hedefleri taze. Hakan Yakın, Pleşan, Locatelli, Ze Roberto derken Galatasaray son anda yine turnayı gözünden vurdu. Para olsa olmayacak bir transfer daha. Yine ve yeniden eğrisi doğrusuna denk geldi. 



</TEXT>
</DOC>
