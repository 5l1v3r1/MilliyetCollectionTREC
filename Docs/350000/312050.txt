<DOC>
<DOCNO> 312050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/sonsiy12.html </URL>
<DATE> 2005/02/03/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Ersümer'e yönelik 3 suçlama şartlı salıverme kapsamında değerlendirildi 
</HEADLINE>
<TEXT>

     Eski Enerji ve Tabii Kaynaklar bakanları Cumhur Ersümer ile Zeki Çakan'ın Yüce Divan'daki yargılanmalarının 4. duruşması tamamlandı. 
     Yüce Divan Başkanı Mustafa Bumin, daha önce Yargıtay Cumhuriyet Başsavcısı Nuri Ok ve sanık avukatlarının istemlerine ilişkin ara kararı açıkladı. 
     Bumin'in yaptığı açıklamada, sanık Ersümer hakkında Ilgın Termik Santrali, Koruluk ve Baklan inşaatları ile ilgili suçlamaların 4616 sayılı Şartla Salıverme Yasası kapsamına girdiğini kaydetti. 
     Bumin, bu suçlara yönelik davaların ertelenmesi ve gerekçesinin yazılmak üzere bu dava dosyasından ayrılmasına karar verildiğini bildirdi. 
     Yüce Divan, ara kararla, çeşitli kurum ve bakanlıklardan bazı bilgi ve belgelerin istenmesine de karar verdi. 
     Yüce Divan, Ersümer ve Çakan'ın yargılandığı davanın beşinci duruşmasını 16 Mart Çarşamba gününe bıraktı. 
     
</TEXT>
</DOC>
