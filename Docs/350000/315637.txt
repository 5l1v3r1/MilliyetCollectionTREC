<DOC>
<DOCNO> 315637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/yasam/axyas02.html </URL>
<DATE> 2005/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay Hem aldat hem boşan olmaz 
</HEADLINE>
<TEXT>


Eşini aldatıp boşanma davası açan erkeğe Yargıtay'dan yanıt Aldatılan taraf da istemeden, boşanamazsın 


ALDATAN eş istese bile, aldatılan eşin talebi olmaksızın boşanma gerçekleştirilemeyecek. Yargıtay 2. Hukuk Dairesi, söz konusu yorumu 29 Aralık 2004 tarihinde eşini aldatan erkeğin açtığı boşanma davasını kabul eden yerel mahkemenin kararını incelerken yaptı. Kararda, ayrılığa karar verilebilmesi için ortak hayatın yeniden kurulamayacak biçimde bozulması gerektiği anımsatıldı. 
OLAYDA, kocanın başka bir kadınla ilişkiye girdiğinin anlaşıldığı, kadından kaynaklanan evliliği temelden sarsan bir hadisenin varlığının kanıtlanamadığı kaydedildi. Medeni Kanun'u kusurlu eşin de dava açabileceği şeklinde yorumlamamak gerektiği nin ifade edildiği kararda, bu düşüncenin "Kimse kendi kusuruna dayanarak hak elde edemez" şeklindeki hukuk ilkesine aykırı düşeceği vurgulandı. 


</TEXT>
</DOC>
