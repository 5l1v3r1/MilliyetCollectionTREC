<DOC>
<DOCNO> 306100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/soneko04.html </URL>
<DATE> 2005/01/13/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Sabancı Holding Yapı Kredi ile ilgili bir kararımız yok 
</HEADLINE>
<TEXT>

     Sabancı Holding, Yapı Kredi Bankası A.Ş'nin satın alınmasıyla ilgili olarak Yönetim Kurulu tarafından alınmış bir karar bulunmadığını bildirdi. 
     Sabancı Holding'ten İMKB'ye yapılan açıklamada, basında bugün Şirket Yönetim Kurulu Başkanı'na atfen yer alan ''Yapı Kredi'yi almayı düşünüyor musunuz '' sorusuna verilen ''Biz de yakından inceliyoruz'' yanıtının, ''Yapı Kredi'nin satılmasıyla ilgili gelişmeleri izliyoruz, inceliyoruz'' anlamında olduğu belirtildi. 
     Açıklamada, Yapı Kredi Bankası A.Ş'nin satın alınmasıyla ilgili olarak Şirket Yönetim Kurulu tarafından alınmış bir karar bulunmadığı kaydedildi. 
     
     TÜPRAŞ 
     Tüpraş Türkiye Petrol Rafinerileri A.Ş, şirketin 2005 yılı içerisinde yapmayı planladığı 238 milyon 500 bin YTL tutarındaki yatırım harcamasının Devlet Planlama Teşkilatı'nca uygun görüldüğünü ve 9 Ocak 2005 tarih, 25695 mükerrer sayılı Resmi Gazete'te yayınlanarak kesinleştiğini bildirdi. 
     
</TEXT>
</DOC>
