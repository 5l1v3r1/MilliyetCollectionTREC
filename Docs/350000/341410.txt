<DOC>
<DOCNO> 341410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/siyaset/siy10.html </URL>
<DATE> 2005/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Öcalan davası devlet meselesidir' 
</HEADLINE>
<TEXT>


ANKARA Milliyet 


Adalet Bakanı Cemil Çiçek, AİHM'nin terörist Abdullah Öcalan hakkında vereceği kararı, "Bu meseleyi devlet meselesi olarak değil, AKP'nin ve hükümetin meselesi olarak görüp siyaset yapmaya çalışılmasına üzüldüm. Bu konu, Türkiye Cumhuriyeti Devleti'nin önündeki meseledir" dedi. 
Danıştay'ın kuruluş yıldönümü nedeniyle Meclis'te düzenlenen kokteylde AİHM'nin terörist Öcalan'la ilgili 12 Mayıs'ta vermesi beklenen kararı değerlendiren Çiçek, "Kararı görmeden bir şey söylemem mümkün değil. Açıklandıktan yarım saat sonra şu, bu olacak demek yerine bu işin Türkiye için ne olduğunu anlamamız lazım. Bu, Türkiye Cumhuriyeti devletinin önündeki meseledir" dedi. 
Çiçek, "Birileri bu meseleyi hükümetin köşeye sıkıştırılması vasıtası olarak görüyorsa, köşeye sıkışacak olan hükümet değil, devlet olur. Bu konuların üzerinden geliriz. Sorumsuzluk yapanlara prim vermeyin" diye konuştu. 


</TEXT>
</DOC>
