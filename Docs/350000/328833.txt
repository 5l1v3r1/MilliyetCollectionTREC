<DOC>
<DOCNO> 328833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/son/sondun04.html </URL>
<DATE> 2005/03/31/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Dünyada kullanıma hazır 25-30 bin nükleer silah var .. 
</HEADLINE>
<TEXT>

     Nükleer silahların dünyaya yönelttiği tehdidin Soğuk Savaş dönemi kadar büyük olduğu, ama bu silahların yeni ülkelerin eline geçmesinin uluslararası anlaşmalarla sınırlandırıldığı belirtildi. 
     Dünya'da halen kullanıma hazır 25 ila 30 bin arasında nükleer silah olduğu, ancak bunların yüzde 90'ının ya ABD'nin ya da eski Sovyet cumhuriyetlerinin elinde olduğu belirtildi. 
     Nükleer tehdit Soğuk Savaş dönemine göre azalmasa da bu tehdit artık tek bir yerden değil, birçok ülkeden kaynaklanıyor. 
     Ancak 1960'larda onlarca ülkenin nükleer silah yapacağından korkulsa da, Nükleer Silahların Yayılmasını Önleme Anlaşması sayesinde nükleer silah sahibi olan ülke sayısının sınırlı kaldı. 
     Yeni ülkelerin nükleer silah elde etmesinin yarattığı en büyük tehlike ise, bu ülkelerin komşularının da nükleer silah elde etmeye çalışması nedeniyle, nükleer silahların yayılmasının önlenmesi anlaşmalarının oluşturduğu denetim yapısının çökmesi ihtimali. 
     Bütün bu sorunları ve tehditleri görüşmek üzere 180'den fazla devletin temsilcileri Mayıs ayında BM'de toplanacak ve 1968 tarihli Nükleer Silahların Yayılmasını Önleme Anlaşması'na uygun davranılıp davranılmadığını inceleyecek. 
     
</TEXT>
</DOC>
