<DOC>
<DOCNO> 324090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sonspo16.html </URL>
<DATE> 2005/03/16/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Diyarbakırspor Hedefimiz ilk 10 takım arasına girmek... 
</HEADLINE>
<TEXT>

     Diyarbakırspor Kulübü Menajeri İsmet Yılmaz, ligi ilk 10 takım arasında tamamlamak istediklerini söyledi. 
     İsmet Yılmaz, geçen hafta sahalarında yaptıkları Gaziantepspor maçında takımının mükemmel bir oyun sergileyerek, 3-0'lık farklı skorlu galibiyete ulaştığını bildirdi. 
     Bu galibiyetle düşme hatından uzaklaştıklarını ifade eden Yılmaz, şöyle konuştu 
     ''Artık düşme korkusunu üzerimizden atarak rahatladık. Diyarbakırspor'un ligde layık olduğu yer üst sıralardır. Hedefimiz ilk 10 takım arasına girmek. Deplasmanda yapacağımız Sakaryaspor maçından mutlaka puanla dönmek istiyoruz. Bunu başaracak kadroya sahibiz. Gaziantepspor, galibiyetle futbolcularımızın kendilerine olan güveni arttı. Bu moralle Sakaryaspor maçına çıkacağız. Sakatlığı süren Göksel ve Cumhur'un durumu maç günü belli olacak.'' Yılmaz, maçtan 1 gün önce Hendek'te, önce şehit Diyarbakır Emniyet Müdürü Ali Gaffar Okkan'ın mezarını, daha sonra da ailesini ziyaret edeceklerini sözlerine ekledi. 
     
</TEXT>
</DOC>
