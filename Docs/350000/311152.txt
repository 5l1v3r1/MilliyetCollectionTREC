<DOC>
<DOCNO> 311152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sonyas02.html </URL>
<DATE> 2005/01/31/ </DATE>
<TIME> 02.17 </TIME>
<AUTHOR>  </AUTHOR>
<HEADLINE>
Jennifer Lopez, çocuk özlemiyle her gün dua ediyor... 
</HEADLINE>
<TEXT>

     Ünlü şarkıcı ve oyuncu Jennifer Lopez'in çocuk özlemiyle her gün kiliseye giderek mum yaktığı ortaya çıktı. 
     In Touch Weekly'nin haberine göre, hayatını Marc Anthony ile birleştiren Jennifer Lopez, çocuk için her gün kiliseye giderek dua ediyor. 
     Lopez'in bir aile dostu, Long Island'daki evine çok yakın olan ''Our Lady of Guadalupe'' adlı kiliseye giderek Meryem Ana'ya yardım eden bu azizeye yakaran güzel yıldızın, çocuk sahibi olmak için yanıp tutuştuğunu söyledi. 
     34 yaşındaki şarkıcının mum yaktığını ve dualar ettiğini ifade eden yakın dostu, ''Annelik özlemi duyan Lopez, bunun için mumlar yakıyor. Bir yıl önce çocuk isteyip istemediğini sorsanız 'imkanı yok' derdi. Ama şu anda çocuk istiyor ve bir türlü hamile kalamadığı için de mucize olması için dua ediyor'' dedi. 
     Jennifer Lopez ile Marc Anthony geçen yılın Temmuz ayında hayatlarını birleştirmişti. Anthony'nin önceki evliliklerinden üç çocuğu bulunuyor. 
     

     
</TEXT>
</DOC>
