<DOC>
<DOCNO> 336384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/24/yazar/yilmaz.html </URL>
<DATE> 2005/04/24/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Bir Batman mektubu ve yolsuzluk 
</HEADLINE>
<TEXT>


Enerji ihalelerinde yolsuzluk soruşturmasına konu olan telefon kayıtları ve rüşvet belgeleri açıklanan AKP Ağrı Milletvekili Cemal Kaya, milletvekilliğinden istifasını açıklarken, eski partisi CHP hakkında da iddialarda bulundu. Kaya'nın iddialarında dikkat çeken isim CHP Şanlıurfa Milletvekili Mahmut Yıldız'dı. Yıldız önceki gün basında çıkan haberlere yorumlara ve Kaya'nın iddialarına yanıt verdi, suçlamaları reddetti. 
Soruşturma sürüyor, AKP döneminde ortaya çıkan "1 nolu" yolsuzluk dosyası, CHP'ye yamanmaya çalışılıyor. Peki bu iddiaların hepsi asılsız mı Yazılar uçacak, geriye ağzımızda buruk bir "spekülasyonlar" tadı mı kalacak 
Konuyu başından beri izliyorum, sizlerle paylaşıyorum.Enerji yolsuzluğu soruşturmasında ilk gözaltına alınanlardan Fernas'ın sahibi Muzaffer Nasıroğlu'nun kuzeni AKP Batman Milletvekili Nezir Nasıroğlu ile ilgili bir mektup aldım, memleketten... 

Muhataplara sorular 
Mektubu yazanı soruşturdum adı bende saklı ve görüştüm de. "Bütün Batman biliyor" diyerek muhataplara sorular yöneltiyor "Nasıroğlu, seçim kampanyasında Batman'daki tefecilere 900 milyar lira borçlanmadı mı Bu borçlar nasıl temizlenecekti CHP'den liste başı olurken, 300 bin dolar ve 2 cip dağıtılmadı mı Dağıtıldıysa kimler aldı Botaş'tan Fernas'a ödenen 29.4 milyon doların AKP'ye geçiş hediyesi olarak verildiği iddia ediliyor. Meseleyi bir bütün olarak değerlendirmek lazım" diye başlayan mektup, devam ediyor 
"Batman Milletvekili Nezir Nasıroğlu, yaptığı açıklamalarda hiçbir zaman solcu olmadığını, ailesinin hiçbir zaman sola oy vermediğini açıklıyor ve size de 100 kuzenim var, hepsinden sorumlu muyum demiş. Peki hiçbir zaman solcu olmamış bir zata Eşref Edem, Mehmet Sevigen, Mahmut Yıldız ve Sinan Yerlikaya CHP yöneticileri ne karşılığı liste birinciliği verdiler. Kuzeni Muzaffer, amcası Necat Nasıroğlu onu CHP'den nasıl liste birincisi yaptı Jeoloji Mühendisi Yaşar Özevin ve Jeoloji Yüksek Mühendisi Eşref Tarhan gibi yıllarını partiye vermiş üniversite mezunları varken, kim bu arkadaşı, ne karşılığı liste başı yaptı " 

2B transferi 
Batman'dan yazan okuyucum, kendi yorumlarını ve bilgilerini de ekliyor mektuba, ancak bunlara soruşturmanın seyri açısından girmiyorum. Ancak sorduğu soru çarpıcı. 
Hayatında hiç sola oy vermeyen ve Batman'daki köylerinden son üç seçimde sola bir tek oy çıkmayan Nasıroğlu nasıl CHP'li olmuş, hatta nasıl liste birincisi olmuş 
Bundan da önemlisi, arkasında bir aşiret olduğunu söyleyen, Batman müteahhitlerinden Nasıroğlu'na, yerel siyaset aktörleri etkili olsaydı, ilk kez siyasete girerken, hiç oy atmadığı CHP'nin birinci sırası mı düşerdi 
Kaya ve Nasıroğlu'nun, CHP'den Meclis'e kapağı atıp AKP'ye geçmeleri çok mu etik 
Kamuoyunda "Eve dönüş" yasası olarak bilinen ve PKK'ya af olarak yorumlanan yasanın Meclis'te oylanması sırasında, CHP'nin genel eğiliminin aksine "Evet" oyu kullanan Ağrı Milletvekili Kaya ve Nasıroğlu'nun partilerinden istifa ettiklerinde, gösterdikleri gerekçe bu tavırdı. Oysa CHP, bölge milletvekillerinin isteği üzerine bu oylamada "grup kararı" almamıştı evet oyu kullananların ihracı gibi bir yaptırım da söz konusu değildi. AKP hangi şartlarda CHP'den bu iki milletvekilini alıyor 2B olarak isimlendirilen "orman arazilerinin satışına olanak tanıyan" kanunu çıkarmak için Meclis'te gerekli anayasal çoğunluğu bulunmadığı bir dönemde. 

'AKP'de yer kalmamıştı' 
Nasıroğlu, siyasete bu kadar meraklıysa neden "büyük bedeller" ödeyerek CHP'den seçilmeye çalışsın köyünde daha önceki seçimlerde Refah ve DYP önde giderken .. Onu da şöyle yorumluyor Nasıroğlu'nun hemşerisi olan okuyucum "AKP, Batman'dan bir eski teşkilat başkanı hariç, bürokratları aday olarak gösterdi. Nasıroğlu'na AKP'de yer kalmamıştı." 
Enerji yolsuzluğu dosyasından ne çıkar, alınan verilen otomobiller, rolex saatler, altın bilezikler, çeşitli ikramlar 'gönül borcu" olarak mı kalır bilemem ama bu durum gösteriyor ki, öncelikle partiler yasası değişmeli. Bu konuyu da AKP Genel Başkan yardımcılarından Dengir Mir Mehmet Fırat ile katıldığım bir TV programında tartışmıştık. Kendisi "Seçim sisteminden önce, partiler yasası daha demokratik ve katılımcı bir yapıya dönüşmeli" diyordu.Boşuna değil Fırat'ın önceliği. Enerji yolsuzluğunda, AKP Genel Başkan yardımcılarından İdris Naim Şahin gibi iddianame eklerinde anılmasa da, Kaya ve Nasıroğlu'nu CHP'den AKP'ye transfer eden milletvekili olarak az başı ağrımıyor. 



</TEXT>
</DOC>
