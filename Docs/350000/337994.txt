<DOC>
<DOCNO> 337994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/spor/spo20.html </URL>
<DATE> 2005/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fair-play kazanacak mı 
</HEADLINE>
<TEXT>


YAKAN TOP Nilay YILMAZ 


Pazar akşamı yayınlanan Telegol programının konuğu Özhan Canaydın'dı. Programın başında Ersin Düzen, Fenerbahçe ile Galatasaray arasındaki gerginlikleri sonlandırmayı ve iki kulüp arasındaki sıcak teması yeniden başlatmayı amaçladıklarını söyledi. Ancak soru sorma ustalığında Reha Muhtar'la yarışan Serhat Ulueren, Canaydın'a yönelttiği sorularıyla gerginliği sonlandırmak değil, tırmandırmak amacındaydı. Amma velakin fair-play tutkusunu yüreğine kazımış Galatasaray Başkanı bu tuzağa düşmedi. Star Spor Müdürü Ulueren, "Bugün de olsa yine Aziz Yıldırım'ın elini sıkar mısınız, 6-0 yenilseniz " diye sorunca, programın başından beri fair-play anlatan Özhan Canaydın artık dayanamadı ve "Serhatcığım, bu tip sorular sorarak provoke etmeye çalışarak, hiçbir yere varamazsın " dedi. Ama Ulueren, "Fenerbahçe Başkanı, 'Tarih 6-0'la yazılır. 4-3'lük maçla tarih yazılmaz' diyor. İnsanlar size göre bu söylenenlerden tahrik olmuyorlar mı Galatasaray Başkanı olarak bu sözleri duyduktan sonra neler düşünüyorsunuz " diye sorarak, ortamı germe konusunda ısrarlı olduğunu kanıtladı. Sayın Canaydın ise, bu girişime de pabuç bırakmadı ve "Bu takımlar ilelebet maç yapacak. Aziz Başkan orada niye öyle konuşmuş, onu ona soracaksınız. Ama bir ricam var. Ben programdayken bu işi germemeye çalışın. Lüzum yok. Bana bir sorunuz varsa yanıt vermeye hazırım" şeklinde konuşarak net tavrını koydu. 
Canaydın'ın bu çıkışına Ziya Şengül'den destek geldi. Birkaç acayip sorunun ardından da ortam iyici fair-play ruhuyla doldu, taştı. Ersin Düzen de programı kapatırken, "Çok fair-play bir program oldu. Böylesi de çok güzel oldu. Hiç olmazsa bugünden itibaren bütün medyanın da bu yolda ilerlemesini belki de sizin sayenizde sağlayacağız" diyerek, Canaydın'a teşekkür etti. 
Ancak biz reyting raporlarını inceledik 17 Nisan tarihinde TÜM Grubu'nda 100 program içinde 45. olan Telegol, 24 Nisan'da 67. sıraya gerilemiş. Bu da demek oluyor ki fair-play reyting getirmiyor. Reyting raporlarından sonra, Telegol programının fair-play ruhuna devam edip etmeyeceğini bu hafta izleyip göreceğiz. 

Başkaları için iyi şeyler yapmanın hazzı hiçbir şeye değişilmez. Çıkın ve bu maçı alın 
Esnafspor Antrenörü Hacı Dar Alanda Kısa Paslaşmalar 


Haberiniz var mı 

Roma takımlarından Lazio SS, '74'ten beri hasretle beklenen şampiyonluk unvanına 2000 yılında nihayet ulaştı ve uluslararası alanda Juventus, Milan ve Inter'in gölgesinden kurtulmayı düşledi. Ancak işler istediği gibi gitmedi. 2000 ve 2001 yıllarında Şampiyonlar Ligi'nde 10 Avrupa kulübü karşısında mağlup olundu Arsenal, Leeds, Real Madrid, Valencia, Feyenoord, PSV Eindhoven, Galatasaray, FC Nantes, RSC Anderlecht ve FC Kopenhag. Romalılar, Asteriks'ten beri Avrupa karşısında bu kadar dayak yememişti 



FB'liler pamuk eller cebe 
300 trilyon gerekiyorsa, biz 30 milyon taraftarımıza güveniyoruz. 
FB 2. Başkanı Nihat Özdemir 

Engin abartılar... 
Fenerbahçe'nin son 5 maçında taraftarları, Saraçoğlu'ndan mide ağrılarıyla çıkıyor. Çoğu da kalp krizi geçirmiş olabilir. 
Engin Verel - 3. Devre, Kanal D 

Matematiksel kaos 
Bu durum, Daum için hemen hemen ilk defa olduğu gibi, Ümit Özat için de hemen hemen ilk defa oluyor. 
Ahmet Çakar - 3. Devre, Kanal D 

Diğerlerine ne kaldı 
70 milyon Türkiye'de, 30 milyona çıkmış taraftar adedi varsa, bende de 30 milyon 1 var. 
Özhan Canaydın - Telegol, Star 

Hiç etmesen 
Engin Verel Osman ben sana durup dururken küfür eder miyim 
Osman Tamburacı Haydaaa... 
3. Devre, Kanal D 

O da olmazsa... 
Paniğe gerek yok. Burada olmazsa, Liverpool sahasında yeneriz. 
Chelsea Teknik Direktörü Jose Mourinho 

Eee, yaşlandı artık 
Zaten itmese bile Hakan kendisi düşecekmiş gibi duruyor. 
Bülent Yavuz - Futbol Ateşi, ATV 

Ümit Aktan'la YDS seri no 19 
Hasan Kabze genç oyuncu ama bir torba golü var. Buldu mu yazıyor. En azından kaçırmıyor. Yarım pozisyon bile bulsa golü atıyor. 
Radyo D 

Yüzünü yıkamazsan 
Ya burada sabahın köründe kalkıp maça gittik, ne biçim maçtı bu... Gözlerim mayıştı valla 
Mehmet Demirkol İleri 3'lü, CNN Türk 

Maçı da orada yapsınlar... 
Keşke bizim takımımız da Şampiyonlar Ligi'nde olsa, hiç uçaktan inmeden kupayı bizim stüdyodan alıp gitseler, hazır yakın 
Erman Toroğlu Maraton, Lig TV 

Yeni Deyimler Sözlüğü 


</TEXT>
</DOC>
