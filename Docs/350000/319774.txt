<DOC>
<DOCNO> 319774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/sonyas10.html </URL>
<DATE> 2005/03/01/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Uçakta her türlü çakmak taşımak yasaklanıyor 
</HEADLINE>
<TEXT>

     ABD'de 14 Nisandan itibaren uçak yolculuklarında her türlü çakmak bulundurmak yasaklanıyor. 
     Amerikan Ulaştırma Güvenliği Yönetimi TSA , şimdiye kadar bütan gazıyla çalışan çakmakların kabine sokulmasına izin verirken, yasağı tüm çakmakları kapsayacak şekilde genişletti. 
     Demokrat Senatör Byron Dorgan tarafından Kongre'ye sunulduktan sonra çıkan yasa, çakmakla uçaklarda bombaların ateşlenmesi ve patlatılması ya da uçağa hasar verilmesi girişimlerine engel olmayı hedefliyor. 
     Yasanın, 2003'te ömür boyu hapse çarptırılan ''ayakkabı bombacısı'' Richard Reid'in ayakkabı topuklarına gizlediği patlayıcıları kibritle ateşleme girişimi üzerine çıkarılmasına karar verilmişti. 
     TSA yetkilileri, yolcuların şimdilik kibrit taşımalarına izin verildiğini, ancak bunun da ilerde yasaklanabileceğini belirttiler. 
     Yeni yasağın, bütan gazı çakmaklarını da kapsaması dolayısıyla güvenlik taramasında oluşan uzun kuyrukları azaltması bekleniyor. 
     Amerikan posta hizmetleri de, çakmakları tehlikeli madde olarak kabul ediyor ve postalanmasına izin vermiyor. 
     
</TEXT>
</DOC>
