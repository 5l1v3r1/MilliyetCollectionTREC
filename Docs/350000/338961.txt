<DOC>
<DOCNO> 338961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/sonspo47.html </URL>
<DATE> 2005/05/02/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Tuborg Efes'i geçti yarı finale yükseldi... 
</HEADLINE>
<TEXT>

     Basketbolda, 20. Erkekler Türkiye Kupası çeyrek final maçında, Efes Pilsen’i 78-68 yenen Tuborg yarı finale yukseldi. 
     Karşılaşmanın ilk dakikaları karşılıklı basketlerle geçilirken, 3. 
     dakikayı Tuborg 6-5 önde tamamladı. Bu bölümden sonra hücumda daha etkili olan Efes Pilsen, dışarıdan Ender ve Domercant’ın basketleriyle skoru 15-8 yaptı. Lacivert-beyazlı takım periyodu 22-17 önde kapadı. 2. periyoda hızlı başlayan İzmir temsilcisi, Sanders ve Miliçiç’ın basketleriyle 13. dakikada farkı 2 sayıya 24-22 indirdi. Efes Pilsen pota altından Prkaçin’in ürettiği 8 sayıyla 17. dakikada skoru 32-22 yaparken devreyi de 14 sayı farkla 44-30 önde tamamladı. 3. periyot oldukça çekişmeli geçti. Tuborg, Barış ve Hakan’ın sayılarıyla 28. dakikaya kadar 20-8’lik bir seri yakalayıp farkı 2 sayıya 52-50 indirdi. Etkili oyunu sürdüren İzmir ekibi, son 49 saniyede 55-54 öne geçmesine karşın, Efes Pilsen Ender’in 3 sayılık basketiyle periyodu 57-55 üstün tamamladı. Maçın son periyodu da oldukça çekişmeli geçti. Efes Pilsen’in boş şutları sonucu aldığı savunma ribauntlarıyla hızlı hucumlar bulan İzmir temsilcisi, 35. dakikada Czmiç’ın basketiyle 62-60 öne geçti. Son 5 dakikada uyguladığı sert savunmayla Efes Pilsen’e fazla sayı şansı tanımayan Tuborg, Czmiç ve Barış’ın 3 sayılık basketleriyle salondan 78-68 galip ayrılarak, adını yarı finale yazdırdı. 
     
     KÜNYE 

     

Salon Atatürk Hakemler Ufuk Akyüz xxx, Tarkan Tuser xxx, Berk Torun xxx Efes Pilsen Ender xx 8, Domercant xx 9, Mustafa Abi xxx 12, Kaya xxx 11, Ermal xx 6, Prkaçin xx 9, Solomon xx 11, Cenk x, Nikoliç x 2 Tuborg Pilsener Hakan xxx 14, Jensen x, Miliçiç x 3, Sanders xxx 15, Asım xx 6, Barış xxx 20, Hüseyin x, Czmiç xxx 20, Ömer x 1. Periyot 22-17 Devre 44-30 3. Periyot 57-55      
</TEXT>
</DOC>
