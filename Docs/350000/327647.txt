<DOC>
<DOCNO> 327647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/guncel/agun.html </URL>
<DATE> 2005/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Zaman tünelindeki halk 
</HEADLINE>
<TEXT>


Ermeniler yaşayan değil, tarihe mal olmuş Türk liderlerini tanıyor. Yüzde 8.6'sı Süleyman Demirel'i, yüzde 4'ü Bülent Ecevit'i, yüzde 2.9'u Tansu Çiller'i tanırken, Talat Paşa'yı tanıyanlar yüzde 13.7 

Belma Akçura 

Ermenistan ve Türkiye Vatandaşları Karşılıklı Algılama ve Diyalog Projesi kapsamında yapılan bir araştırmaya göre, Ermeniler ön yargılarını h l kıramadı. Türkiye Ekonomik ve Sosyal Etüdler Vakfı TESEV ile Sociological and Marketing Research Center'ın HASA ortaklaşa yürüttüğü proje tamamlandı. 

Önyargılar 
Ermenistan vatandaşları tarafından dile getirilen nitelendirmelerin üçte ikisi olumsuzken, Türk katılımcılar için bu oran üçte bir oldu. Proje Direktörü Dr. Ferhat Kentel, "Proje bilgisizlik ve bilgisizlik üzerine üretilen önyargıları ortaya koydu" dedi. Araştırmada, Ermenilerin Atatürk dışında en çok tanıdığı iki isim, 1921'de Berlin'de bir Ermeni tarafından vurulan Talat Paşa ile Enver Paşa oldu. Bu durum, Ermeni kamuoyunun tarihin derinliklerine takılıp kalmasının anketle doğrulanması olarak yorumlandı. 

Güvenleri yok 
Araştırma sonuçlarına göre Ermeniler, hastanede Türk doktora muayene olmak istemiyor, kızlarının Türk'le evlenmesine karşı çıkıyor, mahalle ve apartmanlarında hatta işyerlerinde Türk istemiyor. Buna karşın Türklerin, bu konularda önyargılarından daha çok arındığı gözleniyor. Türk katılımcıların yüzde 51.2'sinin, Ermeni katılımcıların ise yüzde 28'inin karşı taraftan bir tanıdığı veya arkadaşı var. 
Gelecek 10 yıl içinde Ermenistan ve Türkiye arasındaki ilişkilere ise iki taraf da olumlu bakmıyor. Büyük çoğunluk ilişkilerin şimdiki gibi kalacağı düşünüyor. 
Bu ilişkilerin normalleşmesinin önündeki başlıca engel olarak da Ermeni sorunu soykırım iddiası görülüyor. 
Ermeni katılımcılara göre Türk vatandaşları sırasıyla, ticaret, diplomasi, tarım, spor güreş ve hafif sanayide başarılı. Araştırmaya katılan Türklere göre de Ermeni vatandaşları en çok tüccarlık, kuyumculuk ve zanaatk rlık alanında ün sahibi. 


Araştırmanın künyesi 

Türkiye Ekonomik ve Sosyal Etüdler Vakfı TESEV ile Sociological and Marketing Research Center'ın HASA ortaklaşa yürüttüğü proje tamamlandı. Türkiye'den Dr. Ferhat Kentel ile Erivan'da Dr. Gevorg Poghosyan'ın direktörlüğünde gerçekleştirilen anket, Türkiye'de bin 219, Ermenistan'da bin kişiden oluşan raslantısal örnekleme yöntemiyle yapıldı. Alan çalışması Türkiye'de 34 il ve 64 ilçede, Ermenistan'da ise Erivan'la birlikte 10 vilayette yapıldı. Türkiye örnekleminin yaş ortalaması 36.4, Ermenistan'ınkinin 43.5'ti. 



</TEXT>
</DOC>
