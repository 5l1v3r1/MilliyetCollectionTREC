<DOC>
<DOCNO> 308545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/23/ekonomi/eko05.html </URL>
<DATE> 2005/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Endeksin 27.500'lere yönelmesi beklenebilir 
</HEADLINE>
<TEXT>


Çıkışın hızı ve şekli bundan sonra gelebilecek düzeltmenin de hızını ve şeklini etkileyecektir. 27.500'lere hızlı bir atağın ardından düzeltme de sert olabilir 

Zeynep Candan Aktaş 

Geçen hafta cuma günü başlayan k r satışları kısa haftada bazı senetlerde etkili olduysa da özellikle YKB'ye Koç Grubu'nun talip olmasıyla YKB'de başlayan hızlı alımlar, İMKB 100 Endeksi'nin de toparlanmasına ve haftayı rekor seviyeden kapatmasına neden oldu. 26.918 puandan gerçekleşen kapanış ile endeksin kısa haftada kazancı yüzde 2.1'e ulaştı. Hareketin giderek genele yayılmaya başlamasıyla bundan sonra bir taraftan k r realizasyonları ve düzeltmeler izlenirken, bir taraftan da yeni senetlerde zirveler izlenebilecek. Bunun piyasada yaratacağı ilk etki işlem hacimlerinde artış eğiliminin devam etmesi olacak. Uzun vadede endekste oluşan çanak formasyonunun hedefi 34.000'ler seviyesinde bulunuyor. Bu hedefe yönelen endekste kısa vadede 27.000-27.500 aralığı en azından bugüne kadar endeksi sürükleyen senetlerde k r realizasyonlarının güçlenmesine neden olabilir. Olası bir k r satışında endekste ilk destek 26.600 ve 26.200 seviyelerinde. Ancak düzeltme süresinde, endeksin çıkışına ayak uyduramayan yeni senetlerde hareketler olabileceği için çok fazla aşağı doğru bir hareket yerine yatay giden bir düzeltme izlenme olasılığı güçlü görünüyor. Yukarı doğru çok hızlı gelişen bir atakta k r realizasyonları daha sert ve güçlü olabilecekken, bolinger bandı takip eden ve gün içi seanslarda k r realizasyonlarını karşılayan bir harekette önümüzdeki hafta 27.500'lere yönelen bir çıkış hareketi izlenebilir. Gün içinde güçlenen kar realizasyonlarının alımla karşılandığı bir harekette ise günlük marjlar genişleyeceğinden alım satım kararlarında panik yapmamak gerekiyor. Sinirlerin giderek gerileceği, ve hareketin hızlanacağı bir ortamda riskini ölçebilen, hedefi olan ve piyasanın oyunlarına kapılmayan yatırımcılar başarılı olacaklardır. 
Bayramınız kutlu olsun. 




</TEXT>
</DOC>
