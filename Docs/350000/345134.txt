<DOC>
<DOCNO> 345134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/sontur24.html </URL>
<DATE> 2005/05/23/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Gökova Körfezi'nde 3.5 metrelik "camgöz" köpekbalığı yakalandı 
</HEADLINE>
<TEXT>

     Gökova Körfezi’nde, 3.5 metre boyunda ve 150 kilogram ağırlığında "Camgöz" cinsi köpekbalığı yakalandı. 
     Ula İlçesi’ne bağlı Akyaka Beldesi’nde geçimini balıkçılık ile sağlayan Hüseyin ve Yüksel Başak 45 çifti, 8 metrelik "Vedat" isimli tekneleriyle avlanmaya çıktıkları Gökova Körfezi’nde, 3.5 metre uzunluğunda ve 150 kilogram ağırlığında bir köpekbalığı yakaladı. 
     İlk kez köpekbalığı yakaladıklarını belirten Hüseyin Başak ve eşi, AA muhabirine yaptığı açıklamada, balığı büyük uğraşlar sonucu kıyıya çıkardıklarını belirterek, şunları anlattı 
     "Gece ağlarımızı bıraktık. Sabah saat 07.00 sıralarında ağlarımızı toplamak için denize açıldık. Ağlarımızı toplarken köpekbalığının ağa takıldığını gördük. Bizim attığımız ağ, karides ağı idi. Bu ağla köpekbalığını yakalamamız mümkün değil. Köpekbalığı bizi çok uğraştırdı. Yaklaşık iki saatlik çalışmayla köpekbalığını kıyıya çıkardık." "Camgöz" cinsi olduğu sanılan köpekbalığının beldede bir süre sergileneceği, daha sonra da Marmaris Balıkçı Hali’nde kilosu 2 YTL’den satılacağı bildirildi. 
     
</TEXT>
</DOC>
