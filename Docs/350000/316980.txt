<DOC>
<DOCNO> 316980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/son/sonspo12.html </URL>
<DATE> 2005/02/20/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Manchester United-Everton maçından sonra olaylar çıktı 5 polis yaralandı 
</HEADLINE>
<TEXT>

     İngiltere Federasyon Kupası 5. tur mücadelesinde dün akşam yapılan Manchester United-Everton maçından sonra olaylar çıktı. 
     Manchester United'ın 2-0'lık galibiyetiyle biten maçın ardından 2 rakip takım taraftarları arasında stat çıkışında kavga başladı. 
     Taraftarlar arasında başlayan kavgada olaylara müdahale eden 5 polisin yaralandığı ve kavgaya karıştığı tesbit edilen 33 kişinin gözaltına alındığı belirtildi. 
     1 polis memurunun hastaneye kaldırıldığı kavganın Everton taraftarının Manchester United takımı kalecisi Roy Carroll'a cep telefonu fırlatmasıyla başladığı kaydedildi. 
     Olaylardan sonra açıklama yapan polis yetkilileri, sokak aralarına taşan kavganın sona erdirildiğini ve kavganın asıl nedeninin alkollü taraftarlar olduğunu bildirdiler. 
     
</TEXT>
</DOC>
