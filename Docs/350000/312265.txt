<DOC>
<DOCNO> 312265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/yazar/asik.html </URL>
<DATE> 2005/02/04/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Boğaziçi sıkıntılı 
</HEADLINE>
<TEXT>


Rahmi Taşpınar, Boğaziçi Üniversitesi'nin 25 yıllık Personel Daire Başkanı... 32 yıllık devlet memuru. 
Rahmi Taşpınar, geçen salı sabahı göreve geldiğinde oda kapısının kilidinin değiştirildiğini görüyor. Rektör Prof. Ayşe Soysal'ın huzuruna çıkıyor. Ayşe Soysal, ona hizmetleri için soğuk bir edayla teşekkür ediyor, artık kendisiyle çalışmayacağını bildiriyor. Odasını toplamasını istiyor. Rahmi Taşpınar, Rektör Yardımcısı Prof. Cem Behar'ın gözetiminde odasına gidiyor. Toplamaya başlıyor. Bu arada bilgisayarı açıp gelen mektupları okumak istiyor. Ancak bilgisayarın da şifresi değiştirilmiş. Açamıyor. 
Rahmi Taşpınar'ın odasını toplaması 4 saat sürüyor. Prof. Cem Behar, 4 saat odadan ayrılmıyor. Taşpınar, 25 yıl boyunca tek gün izin kullanmamış, Boğaziçi ile bütünleşmiş bir isim. Üniversitede onun yarısı kadar kıdeme sahip Rektör Hanım ona "kuşkulu adam" muamelesi yapıyor... 25 yıllık fedak rlığı karşılığında onu kırıyor, cezalandırıyor. 
Daha önce Genel Sekreter Mine Kalenderoğlu, Yardımcısı Mehveş Şahin dahil, 5 daire müdürünün görevine gerekçesiz son verildi Boğaziçi'nde. İşler daha iyi yürüyecek mi Sergilenen zihniyetle işlerin daha iyi yürümesi olası mı Yoksa sıkıntı mı basar üniversiteyi 

Avro, öro, euro, yuro, oyro, avru, yavru... 
AB parasına h l bir isim bulamadık, gün akşam oldu... 
Akif Kökçe 

Mektuplar sızmasa Türk Tarih Kurumu Başkanı Prof. Yusuf Halaçoğlu, mirasçılarının isteği üzerine Latife Hanım'ın özel evrakının açıklanmayacağını bildirdi. Mutlu son Umarız bu özel evrak parça parça basına sızmaz... 
Eğer sızarsa kuşkular Prof. Halaçoğlu üzerinde toplanacaktır. 
Çünkü kasanın anahtarı yalnızca onda vardır. Halaçoğlu, "Latife Hanım'ın arşivini okudum, aşk mektupları oldukça etkileyici" diyerek kasayı açtığını ve mektupları yetkisi olmadığı halde okuduğunu da itiraf etmiştir. Buna dikkat 

Polis, Bülent Ecevit'i Atatürk Havalimanı'nın VIP salonunda konuşturmamış. Oysa Ecevit de bir VIP... 
Vatanın İhtiyar Politikacısı... 
Haldun Ertem 

Selo'ya selamlar... Selo, Gülse Birsel ve Haluk Bilginer'e not... Sevgili arkadaşlar, Eritre'den Uruguay'a kadar 174 ülkeye ulaşan Turkcell'den yeni ricalar var elimde. Eskişehir'in Tandır köyü ve civarındaki köyler... Konya'nın Harmanpınar beldesi... Çorum'un Seydim beldesi... Çorlu'nun Şeyh Sinan, Ankara'nın 100. Yıl Mahallesi, Turkcell'i çekmiyormuş. Uruguay'dan önce Konya, Çorum, Çorlu'ya falan ulaşılsa diyorum. Selamlarımı yolluyorum... 

Mülakat tuzağı... Üzülerek ifade edelim... Adalet Bakanı Cemil Çiçek'in yargıçlık sınavlarıyla ilgili açıklaması, sınava giren gençleri hiç ikna etmedi... 
Cemil Çiçek, adli yargı yazılı sınavında başarılı olanların mülakatta dökülmesiyle ilgili 
- Yazılı sınav test usulüyle yapıldığı için yeterli fikir vermiyor, gerçek yetenek mülakatta ortaya çıkıyor, demişti... 
Sınava giren gençler dediler ki 
- Yazılı sınav 3.5 saat sürüyor ve 100 hukuk, 60 kültür sorusunu cevaplandırmamız isteniyor. Mülakat ise 3 - 5 dakika sürüyor. Hangisi daha iyi fikir verebilir 
Bir başka mülakat mağduru ise şunu vurguladı 
- Yazılı sınavda ilk sıralara yerleşenler bile mülakatta elenebiliyorsa yazılı sınav neden yapılıyor Gerçek yeteneğin saptanması için yazılı sınavı kesin fikir verecek şekilde yapmaları gerekir. Bunu neden yapmıyorlar 
Genel öneri... Yazılı sınavı adaylar hakkında tam fikir verecek şekilde yapmak... Mülakatı tarafsız ve bağımsız bir kurulun denetiminde düzenlemek... Mümkünse özel sektördeki insan kaynakları uzmanlarından yararlanmak... Sınavlar üzerindeki kuşkuyu en aza indirmektir... 
CHP bu konu üzerinde durmalıdır. İşe alınmalarda partizanlık, torpil, kayırmacılık, bölgecilik aldı başını gidiyor. Buna izin verilmemelidir. 
Tabii gençler de kendi sorunlarıyla biraz daha çok ilgilenmeli, haklarına sahip çıkmalıdır. 

Beyaz konut .. Başbakan Erdoğan'ın 3 gün önce Ankara'ya gelen Microsoft Başkanı Bill Gates ile Başbakanlık Konutu'nda çektirdiği fotoğrafı görmüşsünüzdür. Aynen Beyaz Saray'da Oval Ofis'teki gibi... Gates ve Erdoğan, bir şöminenin iki yanındaki iki klasik koltuğa oturmuşlardı. Beyaz Saray manzarası oluşturmuşlardı. Bu düzeni kim yaptırdı bilemeyiz. Ama Türkiye yüzlerce yıllık tarih ve gelenekleri olan bir ülke... 200 küsur yaşındaki Amerika'ya özenmek ve bu kadar basit bir konuda kopya çekmek biraz iç burkucu olmuyor mu 



</TEXT>
</DOC>
