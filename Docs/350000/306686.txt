<DOC>
<DOCNO> 306686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/15/yasam/ayas.html </URL>
<DATE> 2005/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuğu ben öldürdüm... 
</HEADLINE>
<TEXT>


Metin Taniş, Hamza Karadeniz'le planladıkları olayda 'para dolu kasa' için önce 3 kardeşi, sonra da aileden 4 kişiyi öldürdüklerini söyledi 

ERDAL KILINÇ ELVAN EZBER İstanbul 

Sarıyer'de, Çınar ailesinden biri çocuk 4 kişinin öldürülmesi, ardından Bakırköy'de aynı aileden kayıp 3 kardeşin cesetlerinin bulunmasına ilişkin soruşturmada gözaltına alınan zanlılardan otoparkçı Metin Taniş'in, katliamı itiraf ettiği öne sürüldü. Olayı Hamza Karadeniz'le planladıklarını itiraf eden Taniş'in, "Eren'i 3 Karadeniz'i tanıdığı için öldürdüm" dediği iddia edildi. 
Olayla ilgili olarak gözaltına alınan 11 kişinin sorgusu İstanbul Asayiş Şube Müdürlüğü'nde sürüyor. Sarıyer'deki evde parmak izi bulunan Taniş, katliamdaki sır perdesini ifadesiyle kaldırdı. 

Para kasası bulundu 
Metin Taniş'e ait 34 P 7314 plakalı otomobili incelemeye alan polis, bagaj bölümünde kasa buldu. Kasanın evden alınan kasa olduğu belirlendi. İçi boş olan kasanın zorlanarak açıldığı saptandı. 
Polis, cinayetlerden sonra aynı yerde sinyal veren cep telefonlarını izledi. Telefonlardan birini, Adana'da yakalanan Mehmet Erdem arayarak, "Parayı eksik göndermişsiniz. Tamamlayın, yoksa kötü olur" dedi. Görüşmelerin birkaç kez daha tekrarlanması üzerine polis, gözaltına aldığı kişilerin cinayetle ilgisi olduğuna kanaat getirdi. 

Kaçacaklardı 
Susturuculu silahları temin ettikleri iddiasıyla Adana'da gözaltına alınan Mehmet Erdem, ikiz kardeşi İhsan 33 ile Metin 27 ve Murat Erdem dün sabah İstanbul'a getirildi. 
Pek çok sabıkaları olduğu açıklanan ve yurtdışına kaçma hazırlığında oldukları öne sürülen kardeşlerin evindeki aramalarda sahte pasaport ve 7.65 milimetre çapında ruhsatsız bir tabanca da ele geçirildi. Polisin açıklamasına göre, Murat Erdem, 5 bin YTL'ye 5 milyar lira aldığı susturuculu silahları, dayısının torunu Taniş ile Karadeniz'e teslim etti. Ancak karşılığında aldığı parayı az bularak daha fazla para istedi. Polisin 10 bin dolar aldığını tespit ettiği Erdem'in üzerinden 6 bin YTL 6 milyar lira çıktı. 
Olaya ilişkin Diyarbakır'da da Kadir isimli bir kişi gözaltına alınarak İstanbul'a getirildi. Bu kişinin, katliamda kullanılan silahı temin ettiği öne sürüldü. 

'Hamza kendisini vurmamı istedi' 

Metin Taniş, polise verdiği ifadede şunları söyledi 
Para ve senetleri istedik Uzun süredir tanıdığım Hamza Karadeniz, borçlu olduğu Çınar ailesinin çok parası olduğunu söyledi. Her şeyi otoparkta halledecektik. Hamza, Çınar kardeşlere telefon açarak, 'Size k rlı bir iş vereceğim' diyerek otoparka çağırdı. Çınar kardeşlerden, para ve Hamza'ya ait borç senetlerini istedik. 
Önce kardeşleri öldürdük Reddetmeleri üzerine evdeki kasanın yerini öğrenmek için döverek konuşturmaya çalıştık. Bilgi vermedikleri için susturuculu tabancayla öldürdük. Ortalık kan gölüne döndü, temizleyemedik. Cesetleri bagaja koyduk. Sabah işçiler kanı gördü. Soru sormadan temizlememize yardım ettiler. 
Çocuk, Hamza'yı tanıyordu Birkaç saat sonra ailenin evine gittik. Kasayı vermemeleri üzerine ateş ederek evdekileri öldürdük. Çocuğu da Hamza Karadeniz'i tanıdığı için öldürdüm. 
Çek, altın ve dolarlar Kasayı otoparkta açtık. 400 bin YTL'lik 400 milyar liralık çek, külçe altın ve yaklaşık 30 bin dolar çıktı. Her şeyi Hamza aldı. Birkaç bin dolar kardeşime verdim. 
Hamza, verdiğim silahla kendini vurdu Karadeniz'den silahları ortadan kaldırmasını istedim. Silahları denize attığını söyledi. Bir gün sonra da "Çekleri kırdırdım, polis bunu izleyerek beni yakalayacak" dedi. Kullandığımız silahları cebinden çıkararak, 'Beni vur' dedi. 'Kendi işini kendin gör kardeşim' diyerek, yeni silah verdim. Hamza bu silahla kendini öldürdü. 


</TEXT>
</DOC>
