<DOC>
<DOCNO> 337795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sonsiy20.html </URL>
<DATE> 2005/04/28/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
ABD ile İncirlik pazarlığı sürüyor 
</HEADLINE>
<TEXT>

     ABD’nin İncirlik Üssü’nü bir "lojistik merkezi" olarak kullanmasına ilişkin çalışmaların sürdüğü, ABD’nin bu çalışmalarda mesafe alınmış olmasından memnun olduğu bildirildi. 
     Dışişleri Bakanlığı Sözcüsü Namık Tan, haflalık olağan basın toplantısında İncirlik Üssü’nün ABD tarafından bir "lojistik merkezi" olarak kullanılmasına ilişkin soruları yanıtlarken Dışişleri Bakanı Abdullah Gül’ün açıklamalarını anımsattı. Bu konuyla ilgili çalışma ve temaslarının devam ettiğini belirten Tan, sürecin kısa bir süreden sonra sonuçlanacağını kaydetti. 
     Süreç tamamlandığında açıklıkla ve ayrıntılı bir biçimde basını bilgilendireceklerini kaydeden Tan, "ABD’nin makamları, gerek buradaki büyükelçilikleri, gerek Washington’da bu çalışmaların devamı sürecinde mesafe alınmasından duydukları memnuniyeti bize ifade etmişlerdir" dedi. 
     
     Görüşmelerde, açıklığa kavuşturulması beklenen bazı başlıklar şunlar 

     Kargo uçaklarıyla taşınacak malzemenin türü. 
     Uçuş bildirim süreleri ve bildirim mekanizması. 
     Uçuş sayısı. 
     Üste lojistik amaçlı bulunacak personelin sayısı. 
     Uçuş koridorları. 
     Taşınacak malzemelerin Türk görevlilerce kontrolü ve buna ilişkin mekanizma. 
     Blok izinlerin süreleri. 
     
     TÜRKİYE NE İSTİYOR 

     ABD’nin harekat merkeziö isteği kararnameye konulmasa da, teknik görüşmelerde varılacak sonucun İncirlik Üssü’nü adı konmasa da bir lojistik merkez haline getirebileceği belirtiliyor. 
     Türkiye’nin İncirlikle ilgili hassas olduğu noktalar ise şunlar 
     Ölümcül olan mühimmat ve askeri malzeme taşınmasın. 
     Üste daimi depolama olmasın, buna dönük tesisler yapılmasın. 
     Uçuşlar sadece Irak ve Afganistan’la sınırlı olsun. 
     
</TEXT>
</DOC>
