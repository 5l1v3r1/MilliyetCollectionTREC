<DOC>
<DOCNO> 315787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/son/sonsiy28.html </URL>
<DATE> 2005/02/16/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Ağar Mumcu'yu DYP'ye davet etmedim, kapımız herkese açık 
</HEADLINE>
<TEXT>

     DYP Genel Başkanı Mehmet Ağar, Isparta Milletvekili Erkan Mumcu'yu DYP'ye davet etmediğini, ancak kapılarının herkese açık olduğunu söyledi. 
     TBMM'de basın toplantısı düzenleyen Ağar, Kültür ve Turizm Bakanlığı görevi ile AK Parti'den istifa eden Erkan Mumcu ile bugün telefonla görüşerek ''hayırlı olsun'' dediğini söyledi. 
     Siyaset gereği Mumcu'yu telefonla aradığını belirten Ağar, ''Siyasetin gereği olan bir arayış. DYP'nin meselesi, muhatabı millettir. 2002 seçimlerinden beri yürüttüğümüz siyasi anlayışı sürdüreceğiz. Mumcu'yu DYP'ye davet etmedim. Kapımız herkese açık. DYP'nin geleceğine hiçbir şeyin sekte vurması mümkün değil. Partimizin hedefi barajı aşmak değil, doğrudan doğruya iktidar olmaktır. Başka bir hedefimiz olamaz'' diye konuştu. 
     DYP'nin kongresine yaklaşıldığını da anımsatan Ağar, tecrübeli ve harekete yeni katılan kadrolarla, güvenle yollarına devam ettiklerini söyledi. 
     
</TEXT>
</DOC>
