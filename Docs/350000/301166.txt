<DOC>
<DOCNO> 301166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/siyaset/axsiy02.html </URL>
<DATE> 2004/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş Gerekirse silaha sarılırız 
</HEADLINE>
<TEXT>


SEFA KARAHASAN Lefkoşa 


KKTC Cumhurbaşkanı Rauf Denktaş, 17 Aralık Brüksel zirvesinde Avrupa Birliği tarafından Türkiye'nin önüne şart olarak getirilen Kıbrıs sorunuyla ilgili, "Bağımsızlık şereftir, Türkiye bizi bırakıp giderse bu şerefi korumak için gerekirse silah da kullanılır" dedi. Habertürk televizyonunda yayımlanan "Basın Kulübü" programına katılan Denktaş, soruları yanıtladı. KKTC devletini ortadan kaldırmak isteyenlere karşı birleşmeleri gerektiğini ifade eden Denktaş, adının "uzlaşmaz" olarak çıktığını, bu nedenle yeni başlayabilecek Kıbrıs görüşmelerinde müzakareci olmak istemediğini söyledi. 
Denktaş, "Ben cumhurbaşkanlığına aday değilim ama evime kapanım terliklerimi giymeyeceğim. Mücadele etmeye devam edeceğim. Terlik değil ayakkabı giymeyi sürdüreceğim" diye konuştu. Denktaş, Türkiye'nin AB'den müzakere tarihi alırken bir "kalleşliğe" kurban gittiğini öne sürdü. 
KKTC Başbakanı Mehmet Ali Talat da aynı programda, "Bağımsız KKTC bir hayaldi. Bunu kimse görmedi mi Birleşik Kıbrıs'ın içinde eşit haklara sahip toplum olarak yaşamak gerekir" diye konuştu. 



</TEXT>
</DOC>
