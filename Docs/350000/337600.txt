<DOC>
<DOCNO> 337600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/guncel/gun90.html </URL>
<DATE> 2005/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Bir mektup 

Sevgili Uzanlar Hakan ve Kemal Bey 
Siz gittiniz gideli buraların pek tadı kalmadı. Star'ın güzellik yarışması, tarihinde ilk defa neredeyse hiç izlenmedi. Ne güzel dedikodular çıkardı yarışma hakkında sizin, dereceye girecek güzelleri önceden belirlediğiniz falan söylenirdi. Tabii ki dedikodu işte, kimsenin ağzı torba değil ki Siz gittiniz koca yarışma çöktü. 
12 gün sonra da Kral Tv ödülleri var, tahminen o da hiç izlenmeyecek. Oysa sizin zamanınızda ne güzeldi her şey. 
Birkaç kişi hariç Tarkan, Sezen Aksu, vs. istediğiniz kişilere ödülleri verir, sevmediğiniz kişiler Grammy alsa, sizden yana avuçlarını yalarlardı. 
Kral Tv'nin, hepsi birbirinden rahatsız edici sunucuları VJ'lerinin , mecburen dekolte giyim yarışı içerisinde "Eeeee, öööööööö"ler arasında, toplam 20 kelime ve 2 soruyla yaptığı öldüren sunuşları insanları çıldırtırdı. 
İzleyenlerin "Bu da kim yahu " dediği, ödül alana kadar kimsenin tanımadığı bir çok insanın aslında satış rekorları kırdığına şahit olunurdu. 
İzleyenler "Eee bu ne be, bu kadar da taraf tutulur mu artık, ayıp be " derler, sanatçılar ise Kral Tv'ye muhtaç oldukları için fazla gıklarını çıkaramazlar, mecburen o ödül törenine gelirlerdi. 
En ön sırada smokinlerinizle otururken sizleri görme ayrı bir keyifti Türkiye, sizin ailenin bakışları gibi bakış daha görmedi, bundan sonra da görmez inşallah 
Bu sene açıklanan adaylara bakıyoruz, oldukça objektif bir manzara ile karşılaşıyoruz. Gittiğiniz nasıl da belli oluyor ve bu arada, epeydir sizinle ilgili haberler kesildi, kimse sizi takip etmiyor mu artık Neden acaba Merak ettik, nasılsınız, iyi misiniz, bir şeye ihtiyacınız var mı Pek bir şeyiniz de kalmadı size gönderecek ama, sattılar ne varsa, ama yine de buluruz bir şeyler. 
Ya da en iyisi siz kalkın gelin, valla çok yatmıyor burada banka hortumlayanlar. Zaman aşımını beklediğinize değmez, koşun gelin, tez zamanda çıkarsınız içerden. Oralarda paranız olsa da, heyecan olmayınca, o parayla insanlarla oynamayınca pek tadı çıkmıyordur. Cevap yazın, hadi byeeee 

'X milyon bizi izliyor' günlüğü 

Salı gecesi Star'da yayınlanan "Deşifre" programında, program sorumlusu Mehmet Ali Önen tarafından "70 milyon bizi izliyor" denmiştir. Oysa, daha geçtiğimiz hafta, herkesin kendisini seyrettiğini sananlara, bilimin ışığında "72 milyon bizi izliyor" demelerini, hadi gül hatırları için de yuvarlak hesapla 75 milyon diyebileceklerini söylemiştik. Bundan sonra da, bu kalıbı kullananları yakalarsak, böyle özel bir bölümde değerlendireceğiz, haydi öz güven abideleri, gösterin kendinizi. 

Nevada araştırmaları 

Nevada'da yapılan bir araştırmaya göre Motosiklet'le sokak arasında hayvanca hız yapanların 76'sı "tüh be o kadar hızlı gidiyorum ki bana bakanlar yüzümü göremiyor, kim olduğumu bile anlayamıyorlar, öyleyse ben kime hava atıyorum, ne yapıyorum be yaa " diye kendilerini sorguluyor. Diğer 24'ü ise kendilerini sorgulayacak bir beyin kapasitesine bile sahip değil ne yazık ki... 

Kutlanası 
"Üzüm sabunu Kutluyorum." b b 
</TEXT>
</DOC>
