<DOC>
<DOCNO> 313554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/sontur07.html </URL>
<DATE> 2005/02/08/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Zonguldak sallandı 3.9 
</HEADLINE>
<TEXT>

     Zonguldak'ın Devrek İlçesi'nde hafif şiddette bir deprem meydana geldi. 
     Boğaziçi Üniversitesi Kandilli Rasathanesi ve Deprem Araştırma Enstitüsü'nden alınan bilgiye göre, saat 09.09'da gerçekleşen ve merkez üssü Devrek İlçesi olan depremin büyüklüğü 3.9 olarak ölçüldü. 
     Depremin, Devrek ve çevresinde hissedildiği bildirildi. 
     
     CAN VE MAL KAYBI YOK 

     Devrek Kaymakamı Süleyman Tapsız, merkez üssü ilçeleri olan 3.9 büyüklüğündeki hafif şiddetli depremin can ve mal kaybına yol açmadığını söyledi. 
     Depremin sadece yüksek katlı binalarda kısa süreli hissedilmesinden dolayı vatandaşlarda panik yaşandığını belirten Tapsız, ''Sarsıntılar sırasında kimi zaman deprem korkusuyla vatandaşlar pencere ve balkonlarından atlayarak kendilerini yaralayabiliyor. Ancak, şu ana kadar bize böyle bir olay intikal etmedi. Çok az hissedilen deprem yapılara da herhangi zarar vermedi'' dedi. 
     Karabük'te de hissedilen depremde can ve mal kaybının olmadığı bildirildi. 
     
</TEXT>
</DOC>
