<DOC>
<DOCNO> 313650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/magazin/axmag01.html </URL>
<DATE> 2005/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu damadın işi çok zor olacak 
</HEADLINE>
<TEXT>


Kanal D'nin 'Sahte Gelin'inde damat adayı, içince coşan her erkeğe göz kırpan 'aşkını' ailesine kabul ettirecek 

MAGAZİN SERVİSİ 

Kanal D'de 13 Şubat'tan itibaren yeni ve bir o kadar da ilginç bir program ekranlarda olacak. İlk bölümü pazar günü ekrana gelecek ve altı hafta sürecek 'Sahte Gelin'de, ortaya konan oyundan habersiz damat ailesi ile tamamı oyunculardan oluşan 'gelin tarafı'nın gizli kamerayla kaydedilmiş maceraları ekranlara taşınacak. 
Bir evlilik programına katılmak üzere başvuran damat adayı Ümit Topal'ın, 'sahte gelin' ailesiyle işbirliği yaparak ailesi karşısında ortaya koyacağı oyun, seyircileri ekran başına bağlayacak. 

Ödülü 50 bin YTL 
Topal ailesi, içince kontrolünü kaybeden, açık giyinen, her erkeğe mavi boncuk dağıtan Pelin Koskal'a 'gelinleri' olarak onay verirse, damat adayı 50 bin YTL'nin sahibi olacak. 'Damat tarafı'nın oyunu anlamaması için altı bölüm de yayına girmeden önce çekildi. 



</TEXT>
</DOC>
