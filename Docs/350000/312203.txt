<DOC>
<DOCNO> 312203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/guncel/gun03.html </URL>
<DATE> 2005/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Gizliliği ihlal etmedik' 
</HEADLINE>
<TEXT>


Çakıcı - MİT - Yargıtay skandalını ortaya çıkaran muhabirlerimiz Şardan ve Tahincioğlu, 'gizliliği ihlal' ettikleri iddiasıyla h kim karşısına çıktı 

İSTANBUL Milliyet 

Alaattin Çakıcı, MİT ve Yargıtay eksenindeki ilişkileri yaptıkları haberlerle duyuran muhabirlerimiz Tolga Şardan ile Gökçer Tahincioğlu, gizliliği ihlal ettikleri iddiasıyla yargılandıkları davanın duruşmasında, "Gizliği ihlal etmedik. Bu gizlilik kamu görevlilerinin yükümlülüğündedir" dedi. 

'Haber değeri taşımaktadır' 
Çıkar Amaçlı Suç Örgütleriyle Mücadele Kanunu'nun "gizliliği ihlal" başlıklı maddesine aykırı davranmaktan 3 yıla kadar hapis cezası istemiyle yargılanan Şardan ve Tahincioğlu, haberlerinin topluma aktarılmasında kamu yararı bulunduğunu belirtti. 
Şardan ve Tahincioğlu, ifadelerinde şöyle dedi "Yasadışı olaylarda adı geçen ve yurtdışında yakalanarak getirilen bir kişinin yargıyı etkilemeye çalışması, haber değeri taşımaktadır. MİT'in bir kanun kaçağının davasıyla ilgili olarak Yargıtay Başkanı nezdinde girişimlerde bulunması, taşıdığı çelişkiler itibariyle demokratik bir toplumda tartışılması, büyük önem taşıyan bir konudur." 
Duruşma, haberin yayımlandığı dönemde sorumlu yazı işleri müdürü olan Eren Güvener'in dinlenebilmesi için ertelendi. 


</TEXT>
</DOC>
