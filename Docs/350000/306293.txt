<DOC>
<DOCNO> 306293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/ekonomi/eko04.html </URL>
<DATE> 2005/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bireyselde 2006'da da vergi muafiyeti olacak 
</HEADLINE>
<TEXT>


Bütün yatırım araçlarından elde edilecek kazançlar 2006 yılından itibaren yüzde 15 oranında vergilendirilecek. Bunun tek istisnası ise bireysel emeklilik fonları olacak. Bu da sisteme ilgiyi artıracak 

Ayfer Yıldız 

2006 yılında itibaren uygulamaya girecek yeni vergi düzenine göre bireysel emeklilik dışındaki bütün yatırım araçlarından elde edilecek kazançlar üzerinden yüzde 15 oranında stopaj kesintisi yapılacak. İş Portföy Emeklilik Fonları Müdürü Tevfik Eraslan, emeklilik fonlarının yeni dönemde de vergi kapsamı dışında olması nedeniyle 2006'nın sektör açısından bir atılım yılı olacağını söylüyor. 
Sektördeki fon büyüklüğü 317 milyon YTL'ye ulaştı. İş Portföy'ün fonlarını yönettiği Anadolu Hayat Emeklilik, 49 milyon YTL emeklilik fon büyüklüğü ile yüzde 15 pazar payına sahip. 2004 yılı başında 50 milyon YTL olan fon büyüklüğünün 317 milyon YTL'ye gelmiş olmasının gelecek için ümit vaat ettiğini belirten Eraslan, sorularımızı yanıtladı. 

Anadolu Hayat Emeklilik'in kaç fonunu yönetiyorsunuz 13 fonumuz var. Bu fonları oluştururken, tüm risk kategorisindeki yatırımcıları kapsamak istedik. Fonlarımızı varlık yönetimli ve risk yönetimli olarak ikiye ayırıyoruz. Varlık yönetimli fonlarımızda katılımcılar, hangi yatırım araçlarına yatırım yapacaklarına kendileri karar veriyorlar. Portföy yönetiminin bir kısmını da kendileri gerçekleştiriyor. Risk yönetimli fonlar da ise üyenin risk düzeyine göre, fonların içindeki varlık dağılımını kendimiz oluşturuyoruz. Burada katılımcının varlık dağılımı içinde söz hakkı yok. 

Üyelerin fon seçiminde en önemli kriter getiri mi Fonların getirisi dışında giderler de çok önemli. Çünkü bireysel emeklilik katılımcısının ödediği primlerden kanunda belirlenmiş bazı kesintiler yapılarak yatırıma yönlendiriliyor. Bu nedenle emeklilik fonunun getirisi ile katılımcının getirisi birbirinden farklı olabiliyor. Örneğin, bir şirkette cebinizden çıkan 100 liralık katkı payının 99 lirası yatırıma yönlendirilirken, başka şirkette 92 lira olabiliyor. Bu nedenle yatırımcı cebinden çıkan paranın ne kadarının fona girdiğine, katılma payı üzerinden ne kadar kesinti yapıldığına bakmalı. Ve tabi ki, fonların performansına bakacak. 

Üyelerin yılda bir kez şirket değiştirme hakkının olması, fonları yönetirken sizi daha dikkatli olmaya yöneltiyor mu Yılda bir kez şirket değiştirme hakkının olması sektörde rekabeti artıran, servis kalitesini yükselten, emeklilik fonlarının performansını ön plana çıkartan tarafı. Önümüzdeki dönemde şirketler birbiriyle rekabet ederken bunu oldukça fazla kullanacaklar. 

Emeklilik fonlarında hisse senedine yatırım oranı nedir Yatırım fonları sektöründe hisse senedine yüzde 3 civarında yatırım yapılırken, daha uzun vadeli bir yatırım olan emeklilikte bu oran yaklaşık yüzde 21 seviyesinde. Sistemin dünya uygulamalarına bakıldığında ise hisse senedine yatırım oranı yüzde 60'ın üzerinde. Türkiye'de geçmiş dönemde yaşadığımız krizlerin etkisi var. 
Hisse senedi piyasasının çok volatil olması, bireysel yatırımcıların borsadan soğumasına neden oldu. Önümüzdeki dönemde kurumsal yatırımcılar emeklilik fonlarında derinlik yaratır, volatiliteyi azaltırsa bu, emeklilik fonlarında hisse oranının artmasını sağlayacaktır. 

'Önce riskinizi belirleyin' Yatırımcılara karar aşamasında ne önerirsiniz Yatırımcılar beklentilerini doğru ortaya koymalı. Risk düzeylerine uygun olarak fon tercih etmeliler. Seçtikleri emeklilik şirketinin fonlarını incelemeleri gerekiyor. Fonların izahnamelerinde yatırım stratejileri, karşılaştırma ölçütleri ve yatırım kısıtları var. Bunların katılımcılar tarafından iyi tanınması gerekiyor. Çünkü hayatlarının en büyük yatırımlarını yapacaklar. Belki, emekliliklerinde buradan elde edecekleri gelirle geçimlerini sağlayacaklar. Bunun dışında şirketin yaptığı risk analizi sonucunda fonlarını tercih etmeleri gerekiyor. Şu anda en büyük eksikliği katılımcıların izahnameleri, iç tüzükleri dikkatlice okumamaları olarak görüyorum. Sadece fonların ismine bakarak yatırım yapabiliyorlar. Örneğin, esnek fonlarda isme bakarak o fonların neye yatırım yaptığını tahmin etmek oldukça zor. Bu tip fonlara yatırım yaparken stratejiler ve karşılaştırma ölçütü incelenmeli. 

Başak'ın fon büyüklüğü 7.5 milyon YTL Başak Emeklilik'in üye sayısı 6 bin 758'e, fon büyüklüğü ise 8 milyon YTL'ye ulaştı. Şirketin Gelir Amaçlı Kamu Borçlanma Araçları Döviz Fonu'nun yüzde 87.41'i tahvilde, yüzde 12.59'u ters repoda, Esnek Emeklilik Yatırım Fonu'nun yüzde 25.76'sı tahvilde, yüzde 16.09'u ters repoda ve yüzde 58.15'i hisse senedinde bulunuyor. 

Başak Emeklilik Yatırım Fonlarının Portföy Büyüklüğü Emeklilik Yatırım Fonu Fon Tutarı Milyar TL Hazır Değ. Fon Port. Değ. Tedav. Pay Say. Gelir Amaç. Kamu Borç. Araç. Döviz Fonu 100.000.000.000.000 747 1.096.443 100.265.162 Esnek Emeklilik Yatırım Fonu 100.000.000 787 728.038 52.208.806 Büyüme Amaçlı Hisse Senedi Fonu 100.000.000 154 711.360 43.580.539 Gelir Amaçlı Kamu Borç. Araçları Fonu 250.000.000.000.000 207 4.569.853 349.627.000 LikitKamu Emeklilik Yatırım Fonu 100.000.000.000.000 274 1.088.690 86.065.520 

Başak Fonlarının Yatırım Yaptığı Enstrümanlar Fon ünvanı Devlet Tahvili Hazine Bonosu Ters Repo Hisse Senedi Gelir Amaçlı Kamu Borç. Araçları Döviz Emek. Fonu 87,41 0 12,59 0 Esnek Emeklilik Yatırım Fonu 25,76 0 16,09 58,15 Büyüme Amaçlı Hisse Senedi Emeklilik Yatırım Fonu 0 0 12,39 87,61 Gelir Amaçlı Kamu Borçlanma Araçları Emeklilik Fonu 97,15 0 2,85 0 Likit Kamu Emeklilik Yatırım Fonu 0 0 0 0 
Tablolarda yer alan veriler, www.fonbul.com'dan alınıp analiz edilmiştir. Emeklilik fonları ile ilgili detaylı analizler şirket harf sırasına göre bireysel emeklilik sayfasında yer alacaktır. 

Anadolubank'tan 10 bin dolar ödüllü 'Paritem' yarışması Paritem ürünü ile internet üzerinden uluslararası döviz piyasasında işlem yapma imk nı sunan Anadolubank, aynı konuda sanal bir yarışma başlattı. 17 Ocak-15 Mart tarihleri arasında yarışmaya katılan ve sanal olarak verilen 100 bin dolar ile en iyi portföyü elde eden ilk üç kişi toplam 10 bin dolar para ödülünün sahibi olacak. "Paritem'le Kazanırım" yarışmasında en yüksek portföye sahip olan yarışmacı 5 bin doların sahibi olacak. İkinci 3 bin, üçüncü ise 2 bin dolar kazanacak. 17 para birimi ile hafta içi her gün, günde 24 saat işlem yapılabilecek olan yarışmada, dereceye girebilmek için en az 10 işlem yapmak gerekiyor. 


</TEXT>
</DOC>
