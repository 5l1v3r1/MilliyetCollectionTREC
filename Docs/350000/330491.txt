<DOC>
<DOCNO> 330491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/son/sontur12.html </URL>
<DATE> 2005/04/05/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Danıştay kararları internette... 
</HEADLINE>
<TEXT>

     Danıştay'ın içtihat niteliğindeki 20 bin 102 kararına internet yoluyla da ulaşabilecek. 
     Danıştay Başkanı Ender Çetinkaya, AA muhabirine yaptığı açıklamada, teknik altyapı çalışmaların tamamlanmasıyla Danıştay'ın web sayfasının güncel hale getirildiğini söyledi. 
     Danıştay Bilgi Bankası'nda bulunan ve yalnızca mensupların yararlanabildiği içtihat niteliğindeki 20 bin 102 karara internet kullanıcılarının da ''www.danistay.gov.tr'' adresinden ulaşabileceğini ifade eden Çetinkaya, bundan sonra içtihat niteliği taşıyan güncel kararların da taraflara tebliğ edildikten sonra web sayfasına konulacağını kaydetti. 
     Herhangi bir konuda dava açmayı düşünenlerin, aynı konuda daha önce verilmiş bir karar varsa, bunu öğrenme olanağına kavuşacağını ifade eden Çetinkaya, böylelikle aynı konuda gereksiz yere dava açma yoluna gidilmeyeceğini belirtti. 
     Ender Çetinkaya, ayrıca Danıştay'da dosyası bulunan davacı ve davalıların, genel evrak numarası, dosya esas veya karar numarası, dosyanın geldiği yerin esas veya karar numarasından herhangi birini sorgulamak suretiyle dava dosyaları hakkında bilgi alabileceğini de sözlerine ekledi. 
     
</TEXT>
</DOC>
