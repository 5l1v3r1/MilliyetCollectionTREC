<DOC>
<DOCNO> 313591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/sontur44.html </URL>
<DATE> 2005/02/08/ </DATE>
<TIME> 20.34 </TIME>
<AUTHOR>  </AUTHOR>
<HEADLINE>
Cumhuriyet Ekspresi lokomotifi arızalandı. 
</HEADLINE>
<TEXT>

     İstanbul-Ankara seferini yapan Cumhuriyet Ekspresi'nin lokomotifinin arızalandığı bildirildi. 
     AA muhabirinin DDY Eskişehir İşletme Müdürlüğü yetkililerinden aldığı bilgiye göre, İstanbul-Ankara seferini yapan Cumhuriyet Ekspresi'nin lokomotifinin, İnönü İlçesi yakınlarında, soğuk hava nedeniyle 19.05'de arızalanması nedeniyle demiryolu ulaşıma kapandı. 
     Yetkililer, teknik ekiplerin arızayı gidermeye çalıştığını, demiryolunun kısa süre sonra ulaşıma açılacağını bildirdiler. 
     
     LOKOMOTİF ARIZASI GİDERİLİRKEN 

     İstanbul-Ankara seferini yaparken Eskişehir'in İnönü İlçesi'nde lokomotifi arızalanan Cumhuriyet Ekspresi'nde gerekli bakımın yapıldığı ve yola çıktığı bildirildi. 
     AA muhabirinin TCDD Eskişehir İşletme Müdürlüğü yetkililerinden aldığı bilgiye göre, İstanbul-Ankara seferini yapan Cumhuriyet Ekspresi'nin lokomotifi, saat 19.05'te İnönü İlçesi yakınlarında soğuk hava nedeniyle arızalandı. Söz konusu arıza nedeniyle demiryolu ulaşıma kapandı. 
     Eskişehir Garı'ndan bölgeye giden TCDD teknik ekibinin lokomotifteki arızayı gidermesi sonucu Cumhuriyet Ekspresi yaklaşık 1 saat 15 dakika rötarla 20.20'de hareket etti. Demiryolu yeniden ulaşıma açıldı. 
     
</TEXT>
</DOC>
