<DOC>
<DOCNO> 319910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/son/sondun16.html </URL>
<DATE> 2005/03/02/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
IMF'den Almanya'ya karanlık tablo 
</HEADLINE>
<TEXT>

     BBC 

      İngiliz gazetelerinden Financial Times Uluslararası Para Fonu IMF'nin Alman ekonomisi için oldukça karanlık bir tablo çizdiğini bildiriyor. 
     Gazete, kısa süre içinde yayınlaması beklenen ve Almanya bürolarının ele geçirdiği, verilere göre IMF'nin Alman ekonomisinin 2005 yılında sadece yüzde sıfır virgül sekiz büyümesini beklediğini bildiriyor. Gazate, IMF'nin geçen eylül ayındaki büyüme tahmininin bir virgül sekiz olduğunu da hatırlatıyor. 
     Euro kullanan diğer ülkelerde de büyüme oranı tahminlerinin aşağı çekildiğini belirten gazete, bunun tam da Almanya'da olumsuz işsizlik verilerinin açıklandığı bir sıraya rastladığını kaydediyor. 
     Bu işsizlik verileri Alman gazetelerinde geniş biçimde ele alınıyor. 
     
     Die Welt 
     Die Welt, İkinci Dünya Savaşı'nın bitişinden bu yana en yüksek düzeye ulaşan işsiz sayısı ve büyüme tahminlerinin aşağı çekilmesi karşısında, yaygın bir aldırmazlık olduğu kanısında. 
     Gazeteye göre, kimse Almanya'nın bir gün gelip sosyal yardımlarını dağıtamaz duruma gelebileceğini, hatta bir fakirlik çıkmazına saplanabileceğini aklından bile geçirmiyor. 
     Gazete, özellikle yükselen Asya ekonomilerinin Avrupa'nın refahına ciddi bir tehdit oluşturduğunu yazıyor. 
     
     Frankfurter Allgemeine 
     Diğer bir Alman gazetesi Frankfurter Allgemeine de son verilerin oldukça kötü olduğunu belirtiyor. 
     Ancak gazeteye göre, hükümet bu verileri çok da önemsemeyebilir, çünkü halk rakip partilerin sorunun çözümünde daha becerikli olacağını düşünmediğini sürece, yüksek işsizlik illa da seçim yenilgisi anlamına gelmiyor. 
     
</TEXT>
</DOC>
