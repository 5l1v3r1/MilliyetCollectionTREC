<DOC>
<DOCNO> 331604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/ekonomi/eko09.html </URL>
<DATE> 2005/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Güler Mavi Akım'da zarar yok, k r var 
</HEADLINE>
<TEXT>


ANKARA Milliyet 

Enerji ve Tabii Kaynaklar Bakanı Hilmi Güler, CHP Genel Başkanı Deniz Baykal'ın iddiasının aksine Mavi Akım doğalgaz hattında Türkiye'nin zarara uğramadığını söyledi. "K rımız var" diyen Güler, "Ben Baykal'ın mahçup olmamasını temenni ediyorum" dedi. 
ODTÜ'de düzenlenen "Hidrojen Uygarlığı" konulu konferans öncesi soruları yanıtlayan Güler, Baykal'ın, "Türkiye, Mavi Akım'da 8 milyar dolar zarara uğratıldı" iddiasını değerlendirdi. Güler, "herhangi bir zarar ziyan bulunmadığını" ifade ederken, Rusya ile yapılan anlaşmaları yenileyerek fiyat ve alım garanti miktarlarını aşağı çektiklerini ve k r sağladıklarını belirtti. Güler, anlaşmalardaki değişiklikler sayesinde elektriğe 2.5 yıldır zam yapmadıklarını kaydetti. 
Petrol fiyatlarındaki yükselmeye rağmen elektriğe zam yapmadıklarını söyleyen Güler, bu politikanın sırrını, "elektrik üretiminde doğalgaza değil, kömür ve hidroelektrik santrallarına ağırlık vermek" diye açıkladı. Güler, yenilenebilir enerji kaynakları yasa tasarısının da gelecek hafta yasalaşacağını bildirdi. 


</TEXT>
</DOC>
