<DOC>
<DOCNO> 321003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/son/sondun23.html </URL>
<DATE> 2005/03/05/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Lübnan askerleri, Suriye istihbarat karargahının çevresinden çekildi 
</HEADLINE>
<TEXT>

     Suriye Devlet Başkanı Beşşar Esad'ın bugün yapacağı konuşma öncesinde Lübnan'da da hareketlilik sürüyor. 
     Beyrut'ta Suriye ordusuna istihbarat karargahının çevresinde bir süre önlem alan Lübnan askerlerinin çekildiği haber veriliyor. 
     Bölgedeki AFP muhabiri, başkentteki Suriye istihbarat servisine ait merkeze üç yönden gelerek mevzilenen Lübnan askerlerinin burada yaklaşık bir saat kaldıktan sonra çekildiklerini ve Beyrut'un güneyinin girişindeki bir garnizona döndüklerini belirtti. 
     Suriye istihbarat karargahında kasklı ve otomatik silahlarla donanmış Suriye askerleri göze çarpıyor. 
     İsminin açıklanmasını istemeyen Lübnanlı askeri yetkililerse bu hareketliliğin Suriye ordusunun çekileceği noktaların Lübnan askerinin kontrolüne geçeceğinin işareti olabileceğini belirttiler. 
     
</TEXT>
</DOC>
