<DOC>
<DOCNO> 323095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/spor/spo02.html </URL>
<DATE> 2005/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Dersimiz Gençler 
</HEADLINE>
<TEXT>



LİGDE en yakın rakibi Galatasaray'ın beş puan önünde liderliğini sürdüren Fenerbahçe, Gençlerbirliği maçının hazırlıklarını dün yaptığı tek antrenmanla sürdürdü. Başkent ekibinin son oynadığı karşılaşmaları kasetten inceleyen Alman hoca, Teknik Direktör Ziya Doğan yönetiminde son haftalarda iyi bir hava yakalayan rakibi hafife almamaları gerektiğini vurguladı. Alman hocanın futbolcularına, "Kesinlikle konsantrenizi kaybetmeyin. En ufak bir hata bize pahalıya malolabilir" diye konuştu. 

Başkan'a emanet 

CÜNEYT KARAKAYA 

İTALYA'NIN Inter takımında forma giyen Emre Belözoğlu'nu renklerine bağlamak için kesenin ağzını açan Fenerbahçe'de, milli oyuncunun transferine taraftarlar da sıcak bakıyor. Başkan Aziz Yıldırım'ın bu transferi bizzat üstlendiği, önümüzdeki günlerde İtalya'ya giderek, Inter ile masaya oturacağı öğrenildi. Bu arada yönetim, Daum'un raporu doğrultusunda 10 yerli oyuncu ile temasa geçti. 

Kongre günü 

SARI-Lacivertliler'in Olağan Mali Genel Kurul toplantısı bugün Faruk Ilgaz Tesisleri'nde, yapılacak. 2005 yılı için hazırlanan 132 milyon YTL'lik bütçe de üyelerin onayına sunulacak. Öte yandan Genel Kurul üyeliğinden süreli ihraç alan eski yönetici Sadettin Saran için verilen kararın iptal edilmesi için önerge verileceği öğrenildi. 


</TEXT>
</DOC>
