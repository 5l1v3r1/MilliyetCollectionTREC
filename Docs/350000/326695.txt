<DOC>
<DOCNO> 326695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/son/sonspo05.html </URL>
<DATE> 2005/03/24/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Basketbolda tarihi gün .. Kartal ile Kanarya son kez kozlarını paylaşacak 
</HEADLINE>
<TEXT>

     Türk basketbolunda önemli gün. Avrupa Kupaları’nda ilk kez çeyrek finalde eşleşen Fenerbahçe ile Beşiktaş, Dörtlü Final’de mücadele eden takım olmak için son kapışmaya çıkıyor. İlk maçı Kanarya, rövanşı Kartal kazanmış ve turu geçecek takım, bugünkü karşılaşmaya kalmıştı. Son çalışmalarını dün, maçın oynanacağı Abdi İpekçi Spor Salonu’nda yapan iki takım da mücadeleye iddialı hazırlanırken, dostluk mesajları vermeyi ihmal etmedi. İki ekibin Coach’u da saha dışı olayların yaşanmasını istemediklerini dile getirdi. 
     
     Final olabilirdi’ 

     Fenerbahçe antrenörü Aydın Örs, Türkiye için tarihi bir gün olduğunu kaydederek, 2. maçı kazanma şansımız vardı ama oyunun sık sık durması ve yaşananlar bizi olumsuz etkiledi. Şimdi sahamızdayız. Kapasitemizi zorlayıp, tüm enerjimizi ortaya koyarak kazanacağızö derken, Beşiktaş çalıştırıcısı İhsan Bayülgen, Abdi İpekçi’de oynamak bizim için dezavantaj. Ancak mücadelenin sahada kalmasını istiyorum. Seri başlamadan böyle bir eşleşme olacağı tahmin ediliyordu. Bu, finalde de olabilirdiö diye konuştu. 
     
     Beşiktaş’tan Fener’e tepki 

     Bugünkü zorlu maç öncesi, Beşiktaş Yönetimi’den Fenerbahçe’ye usüllere aykırı bilet dağıttığı suçlaması. Siyah - Beyazlılar, 5149 sayılı yeni spor yasasında yer alan, Spor müsabakalarının yapıldığı alanlar çevresinde bilet satışı için ayrılmış yerler ile ilgili federasyon ya da kulüp tarafından uygun görülen yerler dışında satış yapılamaz. Her ne suretle olursa olsun, toplu ve rayici altında bilet satımı, ya da ücretsiz bilet dağıtımı yapılamazö kanununa rağmen, Fenerbahçe’nin futbol maçlarında kombine bileti olan taraftarlara, basketbol maçının biletlerini ücretsiz dağıttığını belirtip, tepki gösterdi. 
     
     Bir taraf üzülecek 

     İki Türk takımını karşı karşıya getiren eşleşmenin son sınavı öncesi, hem Fenerbahçeli hem de Beşiktaşlı sporcular iddialı konuştu. Kanarya’nın kaptanı Ömer Onan, camiaya Final - Four hediye etmenin kendileri için çok önemli olduğunu belirtip, şunları söyledi Kazananın Fenerbahçe olması için elimizden geleni yapacağız. İnanıyorum ki, taraftarımız bizi yine yalnız bırakmayacak ve motive edecek. Galibiyete daha yakınız.ö Zeki ise, bu maça bir hatftadır değil, Avrupa Kupaları başladığından beri hazırlandıklarını dile getirdi. Beşiktaş cephesinde de farklı bir görüntü yoktu. Tolga Tekinalp, Abdi İpekçi’de oynamak rakip için avantaj gibi gözükse de, buradaki atmosfer bize itici güç olacak. Bizi daha da kamçılayacak ve motive edecek. Az hata yapan salondan galibiyetle ayrılacaktır. İnşallah galip gelen biz olacağızö diyerek iddialarını ortaya koydu. Bu arada bir grup taraftar, antrenman öncesinde Fenerbahçeli futbolculara baklava ikram edip, bugünkü zorlu sınavda başarı diledi. 
     
     FENERBAHÇE-BEŞİKTAŞ MAÇININ GALİBİ, YARI FİNALDE UKRAYNA'NIN BC KIEV TAKIMIYLA KARŞILAŞACAK 

     Basketbolda FIBA Erkekler Avrupa Ligi ''Dörtlü Final'' organizasyonunda değişiklik yapıldı. 
     FIBA Avrupa'nın resmi internet sitesinde daha önce, Fenerbahçe ile Beşiktaş arasında bu akşam yapılacak çeyrek final serisi 3. karşılaşmasında turu geçecek ekibin yarı finaldeki rakibi olarak Rusya'nın Dinamo Saint Petersburg takımı gösterilirken, eşleşmelerde daha sonra değişikliğe gidildi. 
     FIBA kuralları gereği, ''dörtlü final''de aynı ülkeden 2 takımın final maçında yer almasını önlemek amacıyla programda değişiklik yapıldığı öğrenildi. 
     Buna göre 27-28 Nisan'da, daha sonra belirlenecek bir kentte yapılacak FIBA Erkekler Avrupa Ligi ''Dörtlü Final'' organizasyonunda, 27 Nisan'daki yarı finalde Fenerbahçe-Beşiktaş maçı galibi Ukrayna'nın BC Kiev takımıyla karşılaşırken, Rusya'nın Dinamo Saint Petersburg takımının rakibi ise aynı ülkeden BC Khimki Moskova oldu. 
     İlk günün galipleri 28 Nisan'da final, mağlupları ise üçüncülük maçına çıkacak. 

     
</TEXT>
</DOC>
