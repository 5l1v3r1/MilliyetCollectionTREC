<DOC>
<DOCNO> 327240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/spor/spo10.html </URL>
<DATE> 2005/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Astrolog gözüyle milliler 
</HEADLINE>
<TEXT>


Basit Tektaş 


ERSUN YANAL 

17.12.1961 Pazar günü İzmir'de doğan Ersun Yanal, yay burcudur. Merkür ve Venüs doğduğu günde yay burcunda bulunmaktadır. Bu durum zeki olduğunu, aldığı kararları duygularıyla vermediğini ve olaylara çok yönlü baktığını işaret etmektedir. Ayrıca Mars gezegeni de yay burcunda olması kendi bildiğini yapmaya çalışan, ancak düşüncelerini çok sıkla değiştiren bir yapıda hareket edeceğini göstermektedir. 44 yaşına giren Yanal, ay burcu koç etkisindedir. Dolayısıyla bu durum Ersun Yanal'ın sabırsızlık, ani çıkışlar, kendi bildiğini yapmaya çalışma ve liderlik edasında hareket etmesini tetiklemektedir. 

TUNCAY ŞANLI 

16.01 1982 Cumartesi günü Sakarya'da doğan Tuncay Şanlı oğlak burcudur. Güneş haritasında var olan açılar, fiziksel olarak güçlü olduğunu ve zihinsel açıdan kendini iyi programlayacağını göstermektedir. Pratik zek sını kullanarak çok çabuk karar verebilir ve atik davranışlarıyla istediği hedefe ulaşmaya çalışır. Haritasında Satürn ve Marsın ay burcu terazide olması aşırı hırslı olduğunu ve amacına ulaşmak için istenilen başarıyı ortaya koyacağını göstermektedir. Neptün'ün de yay burcunda yer alması sporda başarıyı yakalamayı hayal ettiğini ve her türlü çabayı sarf edeceğini göstermektedir. 

FATİH TEKKE 

09.09.1977 Cuma günü Sürmene'de doğan Fatih Tekke başak burcudur. Bu durum Tekke'nin sporda başarılı olmak istediğini ve bu yönde hayalinin çok fazla olduğunu gösterir. Ayrıca ruh hali olarak sürekli başarıyı yakalama isteği içinde olacağını ve tüm enerjisini bir amaç uğruna harcayabileceğini göstermektedir. Nitekim 2004-2005 liginde en çok gol atan futbolcu olması da bunun bir örneğidir. Tekke, oynayacağı maçlarda fiziksel olarak mücadele edebilir, ancak kafasında savunma mekanizmasını işletmekte problem yaşayacağından kimi zaman takıma uyum sağlamakta sorun yaşayabilir. 

RÜŞTÜ REÇBER 

10.05.1973 Perşembe günü Antalya'da doğan Rüştü Reçber, boğa burcudur. Güneş haritasında Reçber'in Satürn'ü yüksek derece yapmıştır. Bu durum aşırı istekli olduğunu, istediğini elde etmekte başarılı olduğunu ortaya koyuyor. Mars gezegenin de balık burcunda yer alması, fiziksel olarak atik olduğunu gösterir. 32 yaşında olan Rüştü Reçber moral olarak iyi olduğunda başarılı olabileceğini gösterir. Gururunun incinmesi karşısında konsantre olmakta güçlük çekebilir. Ligde kalesinde en az gol yiyen kaleci olması, yenilgiye tahammülü olmayan bir yapıya sahip olmasından kaynaklanmaktadır. 


</TEXT>
</DOC>
