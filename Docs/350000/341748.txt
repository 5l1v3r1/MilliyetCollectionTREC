<DOC>
<DOCNO> 341748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/spor/spo08.html </URL>
<DATE> 2005/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Veliefendi ve Hyde Park 
</HEADLINE>
<TEXT>


Veliefendi'yi Silivri'ye taşımayı planlayan Silivri Belediye Başkanı Hüseyin Turan, ilginç fikirleriyle gündeme gelmeye devam ediyor 'Veliefendi neden bir Hyde Park olmasın' 

ÖZEL RÖPORTAJ YILMAZ ATAKANI 


İstanbul Silivri'ye doğru genişliyor 
At camiasını son günlerde, bir dedikodu çarkı aldı götürdü. Veliefendi'yi taşıyorlarmış Kim taşıyormuş Neden taşıyormuş Yok canım çok büyük yatırım, taşıyamazlar, Yok canım taşırlar. Taşırlar, taşımazlar gel de çık işin içinden. 
Türkiye Jokey Kulübü Başkanı Umur Tamer'in kapısını çaldık 'Yok öyle bir şey..Kimse bana sormadı, fikrimi alan da olmadı' dedi. Bizde bu engin fikrin kimden çıktığını araştırdık. Silivri Belediye Başkanı Hüseyin Turan'ı makamında ziyaret ettik. 'Fikir benden çıktı' diyerek, olayı sahiplendi. Bölgesi için çok çalışan gencecik belediye başkanı Hüseyin Turan, önümüzdeki 10 yıl planlanırken çorbada benim de tuzum olsun demiş, bir gazeteye röportaj vermiş. İşte ne olduysa, o zaman olmuş. O gazete haberi almış süslemiş, 2006 yılı yatırım programına da sokarak başbakana sunulur hale getirmiş. Oysa Silivri Belediye Başkanı bölgesini kalkındırmak adına geleceğe yönelik planlarını anlatmış. 'İstanbul Büyükşehir Belediyesi önümüzdeki 10 yılın planlarını 1 100.000 ölçekli hazırlıyor. İstanbul bugün 12 milyonluk bir şehir. Gelecek 10 yılda bu nüfusun 25 milyonu bulması bekleniyor. Bu durumda bazı yerler, şehir dışına çıkarılacak' diyerek sözlerine başlayan Hüseyin Turan, bakın sorularımızı nasıl yanıtlıyor 

Veliefendi Hipodromu'nu neden Silivri'ye taşımayı düşünüyorsunuz 
'İstanbul'u dar bir çerçeve içinde düşünmek doğru değil.. Bugüne kadar dar düşünüldüğü için ulaşım, alt yapı problemi yaşanıyor. İnsanların aileleriyle gezecekleri alanlar yeterli değil. Gelecek 5 sene içinde Veliefendi'de ciddi trafik problemleri yaşanacak. Bugün taşınacak diye bir şey yok. Planlaması yapılır, 3-5 sene içinde buraya gelir.' 

Peki yarışseverler Silivri'ye nasıl gelecek 
'İstanbul Geri Dönüşüm Planlaması'nda İstanbul Silivri'ye taşınıyor zaten. Sanayi ve konutta bunu görüyoruz. İstanbul'un içinde fabrikalara ne gerek var. Haliç'te kaldırıldı. Sonra Zeytinburnu'ndaki deri fabrikaları da kaldırıldı. Güzel değil mi Aklın yolu bir. Tabi bununla birlikte ulaşım sorunununda çözülmesi gerekir. Tramvay 2007'de Beylikdüzü'ne geliyor. 2009-2010 yıllarında da Silivri'ye uzaması konusunda planlaması yapıldı. Hipodrom gibi büyük tesisler gelirse, bu daha da hızlanır. Ayrıca , İstanbul Deniz Otobüsleri'nin Silivri'ye seferleri de başlıyor.' 

Bugünkü Veliefendi'nin yerinde ne olacak 
'Veliefendi insanların nefes alabileceği bir park olarak düzenlenebilir. İngiltere'deki Hyde Park gibi insanların güven içerisinde gezeceği, her türlü eylem ve söylemi yapabileceği bir yer olabilir. İnsanlar Taksim'de yürüyeceğine gidip, Veliefendi'de yürüsün. Veliefendi yürümekle aşınmaz.' 

Fikrinizi kimlere açtınız 
'Fikrimi basından arkadaşlara söyledim. Öyle söylendiği gibi ne koordinasyon toplantıları yapıldı, ne de İstanbul Büyükşehir Belediye Başkanı'nın bundan haberi var. Ben bu konuda kimse ile görüşmedim. Sadece 2006 yatırım programı için Büyükşehir Belediyesi'ne yaptığımız teklifler çerisinde yer alıyor.' 

Sayın Kadir Topbaş'ın bu konu hakkında bilgisi var mı 
'Konuyla ilgili kendisiyle hiç görüşme yapmadım. Ama yakın zamanda kendisiyle görüşeceğiz.' 

TJK Başkanı 'Silivri Belediye Başkanı'nın hayalidir' diyor 
Doğrudur, herşey hayal kurmakla başlar. Belediye Başkanı olmak için de 10 yıl önce hayal kuruyordum, şimdi Belediye Başkanı'yım. Tabii şimdi ilçemin kalkınması için elimden geleni yaparım. Ben bir iş yapılacaksa, TJK Başkanı'nı karşıma değil, yanıma almak isterim. Onların mutlu olmadığı yerde, biz de mutlu olmayız. Ben onlara gelecekteki yatırımları için yer tahsis etmek istedim. Biz geniş düşündük piknik alanlarıyla, apart otelleriyle geniş yer ayırmak istedik. 

TJK'ya hangi yerleri hipodrom yeri olarak göstereceksiniz 
'Alipaşa Köyü, Küçükkılıçlı, Seymen, Gazitepe, Fener'de hazineye bağlı 300-400 dönümlük yerler var. Biz TJK'ya tamamen iyi niyetli öneri götürdük. Destek bekliyoruz. 

İnciler 
Aslında Silivri İstanbul'a uzak bir yer değilVeliefendi yürümekle aşınmazVeliefendi Hyde Park olmalıİstanbul'da sorun, en başarılı belediye kimdir diye, Silivri Belediyesi derlerBelediye Başkanı olmak içinde hayal kurmuştum, oldu. 


</TEXT>
</DOC>
