<DOC>
<DOCNO> 341622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sontur14.html </URL>
<DATE> 2005/05/11/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Aşk yapmak için gittiği evde başına gelmeyen kalmadı 
</HEADLINE>
<TEXT>

     İsmail AKDUMAN DHA 

      SAMSUN’un Bafra İlçesi'nde kadın kuaförlüğü yapan 26 yaşındaki Ünal Toklu, para karşılığında cinsel ilişkiye girmek için anlaştığı 31 yaşındaki Yeşim Dağ’ın evinde iki kişi tarafından gasp edildi. Kimliği belirlenemeyen iki gaspcı, bıçakla tehdit ettikleri Ünal Toklu’nun 610 YTL’sini alıp kayıplara karıştı. 
     Bafra ilçesi’nden Samsun’a gelen ve bir lokantada alkol alan Ünal Toklu, 220 YTL karşılığında cinsel ilişkiye girmek için evli ve bir çocuk annesi Yeşim Dağ ile anlaştı. Birlikte kadının evine giden Ünal Toklu, bu sırada eve gelen ve kimliği belirlenemeyen iki kişi tarafından bıçakla tehdit edilerek gasp edildi. Cebindeki 610 YTL’sini alan iki gaspcı kayıplara karıştı. Olaydan sonra polise giden Toklu, şikayetçi olduğu iki kişinin eşkalini verdi. Olayla ilgili soruşturma başlatan polis, Yeşim Dağ’ı gözaltına aldı. Dağ, ilk ifadesinde, gaspçıları tanımadığını söyledi. 
     
</TEXT>
</DOC>
