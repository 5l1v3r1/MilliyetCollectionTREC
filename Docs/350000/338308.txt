<DOC>
<DOCNO> 338308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/guncel/gun90.html </URL>
<DATE> 2005/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Nasıl Nostradamus olunur 

1 İmajınızı değiştirin, sakal uzatın, yaz-kış uzun pardösü ile dolaşın... 
2 Kalabalık ortamlarda sabit bakışlarla gökyüzüne, evdeyseniz tavana dakikalarca bakın... 
3 Birdenbire kendi kendinize konuşarak "hayır, aman Tanrım hayır " ya da "Her yer ateş ve kana boyanacak, onu durdurun " gibi ne olduğu belli olmayan çıkışlar yapın... 
4 Her konuda bol bol sallayın, ama bunları kirli bir deftere not edin ve asla kimseye göstermeyin... 
5 Kehanetlerinizi insanların inanabileceği, genelde bilgileri olmadığı ama korkmaya müsait oldukları konulardan göktaşı, deprem, doğal felaket vs.den seçin... 
6 Beş on değil, en az beş bin, on bin kehanette bulunun unutmayın, ne kadar çok kehanette bulunursanız o kadar çok tutturma şansınız var... 
7 Asla ve asla isim ve adres vermeyin bunların yerine tasvir kullanın. "okyanusların kuzeyinde, gecelerin hüküm sürdüğü soğuk yer" ve "Gecenin karanlığından fırlayıp gelen kısa boylu asil kişi" gibi... 
8 İşin içine matematik katın rakamlarla oynayarak istenen her "şeyi" elde etmek mümkündür... 
9 Dinsel öğeler kullanmak inandırıcılığı arttıracaktır... 
10 Kendi başınıza gelebilecek olaylar planlayın ve uygulayın örneğin sizi bir yere davet ettikleri zaman "gelemem, o gün başıma bir kaza gelecek ve hastanede olacağım" gibi bir şey sallayın ve bunun gerçekleşmesini sağlayın... 

Evet, tüm bunları yapsanız bile Nostradamus olmak için yıllarca, hatta yüzyıllarca beklemeniz gerekecektir. Yani Ömer Çelakıl, muhtemelen 100 sene sonra çok daha değerli bir kahin olacaktır, bundan şüphemiz yok Şu anda söyledikleri arasında en yakın olma ihtimali olan olay için bile senelerce beklemek gerekmekte olduğu düşünülürse, tezimizin pek de yanlış olduğu söylenemez. Kısacası, bu kehanet işi aslında sonraki nesiller için kazançlı olabilir en kötü ihtimalle torunlarınızı güldürmüş olursunuz, fena mı 

NEVADA ARAŞTIRMALARI 

Nevada'da yapılan bir araştırmaya göre Nevada araştırmalarını okuyanların 56.7'si bu araştırmaların doğruluğunu verilen yüzdesel verilerin toplamının 100'e eşit olup olmadığına bakarak kontrol etmektedir. Yüzde 43.2'si kontrol etmeye üşenmektedir... 

Yorumsuz 
"Araplara bayılıyorum, en çok da Tina Turner var ya ona hayranım..." b b b b 
</TEXT>
</DOC>
