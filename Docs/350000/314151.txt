<DOC>
<DOCNO> 314151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/10/son/sonsiy06.html </URL>
<DATE> 2005/02/10/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Unakıtan Vergi gelirleri önceki yıla göre yüzde 19.8 arttı 
</HEADLINE>
<TEXT>

     Maliye Bakanı Kemal Unakıtan, vergi kayıp ve kaçağının önlenmesi ve kayıt dışı ekonominin kayda alınmasına yönelik çalışmaların aralıksız sürdürüldüğünü belirtti. 
     Bakan Unakıtan, DYP Denizli Milletvekili Ümmet Kandoğan'ın son 2 yılda tahsil edilen vergi miktarı ile vergi kaçağının önlenmesi yönündeki çalışmalar hakkında verdiği yazılı soru önergesini cevapladı. 
     Bakan Unakıtan, Vergi kayıp ve kaçağının önlenmesi ve kayıt dışı ekonominin kayda alınmasına yönelik çalışmaların aralıksız olarak sürdürüldüğünü, bu kapsamda vergi denetimlerinin sektörel bazda planlı ve koordineli olarak yürütüldüğünü bildirdi. 
     
     VERGİ GELİRLERİNDEKİ ARTIŞ ORANLARI... 
     Toplam vergi gelirlerinde 2003'de bir önceki yıla oranla yüzde 41.4 artış olduğunu kaydeden Unakıtan, 2004 yılı geçici tahsilat tutarının bir önceki yıla oranla da yüzde 19.8 oranında arttığını ifade etti. 
     
</TEXT>
</DOC>
