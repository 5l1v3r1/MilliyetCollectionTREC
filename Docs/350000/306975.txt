<DOC>
<DOCNO> 306975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/16/son/sonspo12.html </URL>
<DATE> 2005/01/16/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Hido 23 sayı ile Magic'i galibiyete taşıdı, Memo 12 sayı attı... 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan 12 maçla devam edildi. 
     Hidayet Türkoğlu'nun takımı Orlando Magic, deplasmanda ligin iddialı ekiplerinden Indiana Pacers'ı 85-84 yenmeyi başardı. 
     Hidayet, ilk 5'te sahaya çıktığı ve 41 dakika forma giydiği karşılaşmada 23 sayı, 6 ribaunt ve 2 asistle takımının en skorer oyuncusu oldu. 
     Türkoğlu, 2 sayılık atışlarda 12'de 6, 3 sayılık atışlarda 2'de 1 ve serbest atışlarda 10'da 8 isabet bularak, takımını galibiyete taşıdı. 
     Magic'te Grant Hill, 19 sayı, 8 ribaunt ve 5 asistlik performans sergilerken, 17 sayı, 3 ribaunt ve 4 asistle oynayan Steve Francis, Magic'in galibiyetine katkı sağladı. 
     Indiana Pacers'ta ise 38 sayı ve 15 ribauntla double-double yaparak maçın en skorer oyuncusu olan Jermaine O'Neal'ın yanısıra, 12 sayı atan Jamaal Tinsley, takımlarının yenilgisini engelleyemediler. 
     
     
     MEHMET 12 SAYI ATTI, JAZZ YİNE YENİLDİ 

     Batı Konferansı Kuzeybatı Grubu'nda yer alan ve bu sezon aldığı istikrarsız sonuçlar nedeniyle grupta son sıraya yerleşen Utah Jazz, sahasında Cleveland Cavaliers'a da 84-71 yenilmekten kurtulamadı. 
     Jazz'da Mehmet Okur, yedekler arasında başladığı maçta 35 dakika forma giyerken, 12 sayı, 7 ribaunt ve 1 asistlik performans sergiledi. 
     Okur ile birlikte 12 sayı atan Carlos Boozer, 16 da ribaunt alarak double-double yaparken, Hırvat oyun kurucu Gordan Giricek ise 2 ribaunt ve 3 asistle maçı tamamladı. 
     Cleveland Cavaliers'te 27 sayı, 8 ribaunt ve 5 asistle oynayan LeBron James, maçın en skorer oyuncusu oldu. Rakip potaya 24 sayı bırakan Jeff Mcinnis, takımının galibiyetinde etkili oldu. 
     
     SUNS, ÜST ÜSTE 3. YENİLGİSİNİ ALDI 

     Batı Konferansı Pasifik Grubu'na sezona çok iyi giren ve aldığı galibiyetlerle NBA tarihinin en iyi başlangıcını yapan 2. takım unvanını elde eden Phoenix Suns, Washington Wizards'a 108-103 yenilerek üst üste 3. maçını da kaybetmiş oldu. 
     Wizards'ta Gilbert Arenas ve Juan Dixon, 26'şar sayıyla takımlarının en skorer oyuncuları olurken, 22 sayı ve 13 ribauntla oynayan Larry Hughes da galibiyete önemli rol oynadı. 
     Suns'ta ise Amare Stoudemire'nin 26 sayılık ve Quentin Richardson'un 25 sayılık performansları galibiyete yetmedi. 
     
     Ligde diğer maçlarda alınan sonuçlar şöyle 

     Chicago Bulls-New York Knicks 86-84. 
     Atlanta Hawks-Charlotte Bobcats 103-95. 
     Detroit Pistons-Philadelphia 76'ers 99-95. 
     Minnesota Timberwolves-Portland Trail Blazers 92-84. 
     Memphis Grizzlies-Milwaukee Bucks 101-82. 
     Dallas Maevricks-New Jersey Nets 98-93. 
     Houston Rockets-San Antonio Spurs 73-67. 
     Sacramento Kings-Los Angeles Clippers 99-95. 
     Los Angeles Lakers-Golden State Warriors 104-102. 
     
</TEXT>
</DOC>
