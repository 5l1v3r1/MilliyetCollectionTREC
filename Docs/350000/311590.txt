<DOC>
<DOCNO> 311590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/yazar/asik.html </URL>
<DATE> 2005/02/02/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Mülakat kuşkusu - 2 
</HEADLINE>
<TEXT>


Hukuk mezunu genç okurumuz, yargıçlık sınavına girmiş, yazılıyı kazanmış, mülakat sonucu işe 400 kişi alınacağı halde 320 kişinin alınmasında bir usulsüzlük görmüş, kendisinin elenmesini Tunceli doğumlu Alevi olmasına bağlamıştı. 
Okurumuza mezhebi doğrudan değil, dolaylı sorulmuş, onu düzeltelim önce. Gelelim durumla ilgili Adalet Bakanı Cemil Çiçek'in yaptığı açıklamaya... 
Bakan Çiçek, telefonda söze, yargıçlık sınavını yapan jürinin yargıçlardan oluştuğunu anlatarak başladı. Hukuk fakültelerinde eğitim düzeyinin geçmiş yıllara göre hayli düştüğünü anımsattı. Alınan eleman sayısının 320'de kalmasının, diğer adayların yeterli bulunmamasından kaynaklandığını ekledi. 
Yazılı sınavda üçüncü olan kişinin neden alınmadığını sorduk... 
Bakan Çiçek, yazılı sınavın test usulü yapıldığını, adayı tam yansıtmadığını, gerçek yetenek durumunun mülakatta ortaya çıktığını söyledi. 
Nisanda yeniden sınav vardı. Bugün yeteneksiz olan, nisan sınavına kadar nasıl yetenek sahibi olacaktı 
Bakan Çiçek, adayların aradaki süreci çalışarak değerlendirebileceklerini ekledi... 
Gönül, gerçeklerin Sayın Bakan'ın anlattığı gibi olmasını istiyor. Ancak bunca kadrolaşma söylentisi, bunca torpil dedikodusu varken, insanların sınavlarda adil davranıldığını düşünmeleri kolay mı 

CHP kurultayında kavga eksik olmadı... 
Neden 
Günümüzde hiçbir televizyon programı, kavga yoksa izlenmiyor da ondan 
Akif Kökçe 

Dumanlı kafeler İnternet kefelerde sigaranın yasaklanması gerekir, demiştik. İrlanda'dan yazan Ali Akman, yalnızca internet kafe değil, sigaranın tüm kapalı alanlarda yasaklanması gerektiğini kaydediyor. İrlanda'da bar ve restoranlarda geçen yıl sigara yasaklanmış. Halk temiz havaya kavuşmuş. Sigara içmek isteyen dışarı çıkıyor, içip geri dönüyormuş. Bizde ise Amerikan sigara tekellerine saygı halk sağlığından önemli olsa gerek, böyle bir yasak bir türlü gündeme gelmedi. 

Hırsızlara çağrı... İstanbul Tarabya'da, Aydınlık Mahallesi Yıldırım Sokak'ta son bir haftada tam 10 evin soyulduğu söyleniyor. Son soyulan kişi serbest gazeteci olarak çalışan arkadaşımız Semra Yılmaz... Sabaha karşı evine giren hırsızlar, hem fotoğraf, hem video kamerasını çantasıyla götürmüşler. Semra'nın hırsızlardan ricası hiç değilse çantanın içindeki video kasetleri iade etmeleri... İçişleri Bakanı geçenlerde, İstanbul'da polisiye olayların, Londra ve Berlin'e göre az olduğunu söylemişti. Eminler mi 

Abdi İpekçi... Bahçelievler katliamı suçlusu Haluk Kırcı, cinayetten sonra Abdullah Çatlı'nın Mebusevler'de kiraladığı dairede saklanmaktadır. Bir sabah kalktığında salonda yabancı bir şahıs görür... Bu şahıs, Abdi İpekçi'yi vuran ve tutuklandıktan sonra Maltepe Cezaevi'nden kaçan M. Ali Ağca'dır. Kırcı ile Ağca orada tanışır, pişti falan oynayarak vakit öldürürler. 
Gazeteci arkadaşımız Saygı Öztürk'ün 2003 yılında piyasaya çıkan kitabı "5 - 6 - 2 Tamam Reis", 12 Eylül cinayetleri konusunda hayli ilginç ipuçları verir. 
Haluk Kırcı'yı saklayan Abdullah Çatlı, Bahçelievler katliamının planlayıcısıdır da... 
Çatlı, 1994 yılı ortalarında Mehmet Eymür'ün kendisine önerdiği görevi, 12 Eylül sonrasında yurtdışında görev verildiğinde kendisine sahip çıkılmadığı için reddetmiştir. 
12 Eylül öncesinde büyük cinayetlerin göbeğinde yer alan Abdullah Çatlı'ya, 12 Eylül sonrasında yurtdışı görev verilmesi dikkat çekicidir. 
Çatlı'nın aranan suçlu olduğunu devletin bilememesi olası mı 
O zaman 
Tek ihtimal kalıyor... Çatlı devlet görevlisidir... 12 Eylül öncesi cinayetler devletin içinden yönlendirilmiştir... 
Saygı Öztürk'ün kitabında Ağca'nın İtalya'da Türk yargıçlar tarafından yapılan sorgusunun tutanakları da yer alır. Yargıçlar soruyor 
- İpekçi cinayeti ile ilgili olarak devlet kuruluşları ve MİT ile ilişkiniz oldu mu 
Yanıt 
- Bu soruya cevap veremem... 
Abdi İpekçi'yi dün ölümünden çeyrek yüzyıl sonra cevapsız sorularla ağırlaşan gri bir gökyüzünün altında andık. Türkiye'yi bugünkü sorunlar bataklığına sürüklemek için yürütülen büyük planın bir parçasıdır İpekçi cinayeti... O ilkeli ve saygın gazeteciyi hüzünle anıyoruz... 

AKP Milletvekili Ertuğrul Yalçınbayır'ın "1 Mayıs İşçi Bayramı olsun" diyen kanun teklifi, dün AKP'lilerce reddedildi. 
Hiçbir demokratik adımı AB bastırmadan atmayan bir garip Avrupalı bunlar... 



</TEXT>
</DOC>
