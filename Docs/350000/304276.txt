<DOC>
<DOCNO> 304276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sondun05.html </URL>
<DATE> 2005/01/07/ </DATE>
<TIME> 00.10 </TIME>
<AUTHOR>  </AUTHOR>
<HEADLINE>
2 bin 500 artçı sarsıntı meydana geldi 
</HEADLINE>
<TEXT>

     Endonezya'nın Sumatra Adası'nı vuran 9 büyüklüğündeki depremin ardından artçı sarsıntıların devam ettiği, şimdiye kadar 2 bin 500'den fazla artçı sarsıntının tespit edildiği açıklandı. 
     Merkezi Viyana'da bulunan Nükleer Silah Denemelerinin Kapsamlı Olarak Yasaklanması Anlaşması CTBTO adlı örgütün sözcüsü Bernhard Wrabetz, felaketin ardından sadece 48 saat içinde 1500 artçı sarsıntı kaydedildiğini, bu sarsıntıların ardından da bin kadar artçı sarsıntı meydana geldiğini belirtti. 
     Wrabetz, bu sarsıntılardan en büyüğünün, dün 5,4 büyüklüğünde Endonezya'nın Sumatra Adası açıklarında kaydedildiğini söyledi. 
     CTBTO uzmanları, artçı sarsıntıların aylarca devam edeceğinin, ancak giderek azalacağının sanıldığını kaydettiler. 
     
</TEXT>
</DOC>
