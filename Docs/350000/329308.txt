<DOC>
<DOCNO> 329308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/soneko40.html </URL>
<DATE> 2005/04/01/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Deutsche Bank IMF cephesindeki gelişmeler pozitif olacak 
</HEADLINE>
<TEXT>

     Uluslararası yatırım bankası Deutsche Bank, Türkiye-Uluslararası Para Fonu IMF ilişkileri ile ilgili olarak, IMF cephesindeki gelişmelerin pozitif olacağını bildirdi. 
     Deutsche Bank tarafından yapılan analizde, IMF heyetinin, Niyet Mektubu'nun güncelleştirilmesi için 4 Nisan'da Türkiye'de çalışmalarına başlayacağı hatırlatılarak, Hükümet'in, IMF tarafından istenilen yapısal reform yasalarını 16-17 Nisan'daki IMF-Dünya Bankası Bahar Dönemi toplantıları öncesinde tamamlayarak, yeni Niyet Mektubu'nu bu toplantılar öncesinde IMF'ye sunulmaya hazır hale getirmeye çalışacağı kaydedildi. 
     
     KÜRESEL EKONOMİK GELİŞMELER VE TÜRKİYE... 
     Analizde, küresel ekonomik gelişmelerin, Türkiye gibi gelişmekte olan piyasalar için çok olumlu olmayan bir dönemde, Türkiye'nin IMF ile anlaşmaya varmasının önemine dikkat çekildi ve Hükümet'in de bu çerçevede, reform yasalarına hız verdiği kaydedildi. 
     Şu andaki Türkiye masası şefi ile yeni göreve getirilecek olan Lorenzo Giorgianni'nin yaklaşık bir hafta Türkiye'de kalarak, yeni Niyet Mektubu'nun güncelleşen rakamlar ve tahminler çerçevesinde hazırlanabilmesi için Hükümet yetkilileriyle birlikte çalışacağı belirtildi. 
     
</TEXT>
</DOC>
