<DOC>
<DOCNO> 335122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/soneko03.html </URL>
<DATE> 2005/04/20/ </DATE>
<TIME> 02.01 </TIME>
<AUTHOR>  </AUTHOR>
<HEADLINE>
Yumurta'da dioksin kirlenmesi iddiası... 
</HEADLINE>
<TEXT>

     İzmit Atık ve Artıkları Arıtma, Yakma ve Değerlendirme A.Ş'ye İZAYDAŞ ait tesislerin, yumurtada dioksin kirliliğine neden olduğu yönündeki iddialar üzerine, bölgedeki üreticilerden yumurta örnekleri alınarak, TÜBİTAK Marmara Araştırma Merkezi'ne MAM gönderildiği bildirildi. 
     Kocaeli Tarım Müdürlüğü'nden yapılan yazılı açıklamada, Greenpeace ve Bumerang örgütlerinin, İZAYDAŞ'ın yaydığı zehirli gazların, tesis çevresinde bulunan köylerdeki tavukların yumurtalarında dioksin kirlenmesine neden olduğu yönündeki iddiaları anımsatıtıldı. 
     İddialarda adı geçen Durhasan ve Solaklar köylerinde tavuk ya da besi çiftliği bulunmadığı, ancak halkın kendi ihtiyacı için tavuk, süt ineği ve besi ineği beslediği ifade edilen açıklamada, şu bilgiler verildi 
     ''Köy muhtarları hiçbir yetkilinin yakın zamanda söz konusu köylere gelerek yumurta numunesi almadığını açıklamışlardır. Müdürlüğümüz denetim ekiplerince söz konusu köylere gidilerek, köylülerin yetiştirdiği tavukların yumurtalarından numune alınmış, dioksin analizi yapılmak üzere de TÜBİTAK MAM'a gönderilmiştir. Analiz sonuçları 7-10 gün içinde alınacaktır. Sonuçlar, köy halkı başta olmak üzere basın kuruluşları bilgilendirilecektir.'' 
     
</TEXT>
</DOC>
