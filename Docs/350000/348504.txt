<DOC>
<DOCNO> 348504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/son/sondun11.html </URL>
<DATE> 2005/06/03/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Merkel, Türkiye ile müzakerelerin başlamasını engelleyecek 
</HEADLINE>
<TEXT>

     Alman Hıristiyan Demokrat Birlik partileri, AB Anayasası’na onay verilmemesini fırsat bilerek, Türkiye ile müzakerelerin başlamasını engelemeye çalışacak. 
     Der Spiegel dergisindeki haberde Alman Hıristiyan Birlik partileri ile Hür Demokratların, Avrupa Anayasası sürecinin devam etmesi konusunda Başbakan Gerhard Schröder ile aynı görüşü paylaştıkları belirtildi. 
     Haberde, ancak bu iki partinin, Fransa ve Hollanda’da halkın anayasaya onay vermemesinin Türkiye’nin üyeliğine hayır’ anlamına geldiğini savunduğu vurgulandı. 
     Derginin haberinde, Almanya’da olası erken seçimde Hıristiyan Demokrat Birlik partilerin başbakan adayı olacak Angela Merkel’ın Türkiye’nin üyeliğiyle ilgili olarak, Hollanda’daki referandumdan sonra gözümüzü kapatıp, bu şekilde yola devam etmemiz mümkün değil'' dediği belirtildi. 
     Dergi haberinde Merkel’in, insanların kaygıları dikkate alınmalı, Avrupa’nın sınırlarının nereye uzanacağı açıklığa kavuşturulmalı'' görüşüne yer verdi. 
     Alman Hıristiyan Sosyal Birlik Partisi Genel Başkanı Edmund Stoiber de bu hafta içinde yaptığı açıklamada, Avrupa Birliği’nin Türkiye’ye sadece imtiyazlı ortaklık’ vermesi için çalışacaklarını söylemişti. 
     
</TEXT>
</DOC>
