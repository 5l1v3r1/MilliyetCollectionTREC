<DOC>
<DOCNO> 312117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/sontur12.html </URL>
<DATE> 2005/02/03/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Güvenlik kamerasını da çaldılar 
</HEADLINE>
<TEXT>

     Recep İSTEK DHA 

      KAYSERİ Devlet Hastanesi'nde SSK hastaların kayıt işlemlerinin yapıldığı tek katlı ek binaya giren hırsız veya hırsızlar, güvenlik kamerasını söktükten sonra 11 bilgisayar kasası ile 2 monitörü çaldı. 
     Devlet Hastanesi bahçesindeki SSK'lı hastaların kayıt işlemlerini yapıldığı ek binaya dün geceyarısı ek binanın arka kısmındakı demir korkulukları keserek giren hırsız veya hırsızlar, önce bina içindeki güvenlik kamerasını söktü. Ardından 10 bin dolar değerindeki 11 bilgisayar kasası ile 2 monitörü ve söktükleri güvenlik kamerasını çalarak kaçtı. 
     Hırsızlık olayı, sabah mesaiye gelen memurlarca fark edildi. Emniyet Müdürlüğü Olay Yeri İnceleme Şube ekiplerinin ardından Devlet Hastanesi Başhekim Vekili Dr. Mahmut Baktır da binada incelemelerde bulundu. Başhekim Vekili Mahmut Baktır, şöyle dedi 
     "Hırsızlık olayının geceyarısı gerçekleştiğini tahmin ediyoruz. Çünkü güvenlik kamerası saat 00.05'e kadar kayıt yapmış. Bu dakikadan sonra kayıt görünmüyor. Güvenlik kamerasını söken hırsız veya hırsızlar, SSK'lı hastaların kayıtlarının bulunduğu bilgisayarları alıp götürmüş. Olay, polise bildirildi ve gerekli soruşturma başlattıldı. Ayrıca güvenlik kamerasının kayıt yaptığı ana kadar olan görüntüler inceleniyor. 
     SSK'lı hastaların mağdur olmaması için diğer servislerden alınan bilgisayarlar, hastaların kayıt yapıldığı merkeze getirildi. Polis, hırsız veya hırsızların bulunması için soruşturma başlatıldı. Daha önce de Devlet Hastanesi'ne bitişik SSK Kayseri Bölge Hastanesi'nden de 2 bilgisayar çalınmıştı. 
     
</TEXT>
</DOC>
