<DOC>
<DOCNO> 348849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/yazar/guclu.html </URL>
<DATE> 2005/06/04/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Hani kayıtlarda bağış yoktu 
</HEADLINE>
<TEXT>


İlköğretim kayıtlarının haziran ayına çekilmesi, çok yerinde bir karar. Tıpkı not yükseltme sınavlarının ağustosa ertelenmesi gibi. Demek ki istenildiğinde doğru kararlar da alınabiliyor. 
Kayıtlarla birlikte zorunlu bağış, ikametg h cambazlığı ve etkili, yetkili torpil arayışları yeniden gündeme geldi. 
Bu konuda hemen herkes şik yetçi. Ama aslına bakarsanız, herkes de kendi içinde haklı. Veliler iyi okul istiyor. Okullar da kaynak. Çünkü devletten gelen parayla okullarını ayakta tutmaları mümkün değil. 
İstanbul'u örnek olarak ele alalım. 2 milyon 200 bin öğrenci ve 2 bin 800 okul var. Toplam müstahdem sayısı ise 4 bin. Oysa 15 bin hizmetliye ihtiyaç var. Peki bu okullar nasıl temizlenecek Hijyenik koşullar nasıl sağlanacak 
Bırakın diğer temel ihtiyaçları, sadece temizlik için bile velilerin yoğun desteği gerekiyor. Elbette bu konuda söylenecek çok söz var. 
Zaten söyleniyor da 
Hortumculara akıtılan paralar neden eğitime harcanmıyor Silaha harcanan paralar eğitime harcanamaz mı Belediyeler müteahhitleri zengin edeceğine, okullara destek çıksın. Devlet her şeye para buluyor da sıra eğitime gelince mi parası yok .. 
Ağzı olan konuşuyor demek işin en kolayı. Söylemlerin bazıları abartılı da olsa, genelde hepsinin haklılık payı var. Ama bu konuda velilere de çok önemli sorumluluklar düşüyor. Onların da çocuklarının geleceği için ellerini ceplerine atma zamanı geldi de geçiyor. 
Devletten ya da hükümetten bu konuda daha fazlasını beklemek hayalcilik olur. Her şeyin başı eğitim ve çocuklar bizim geleceğimiz gibi hamaset nutukları atsalar da ne çocuklar ne de eğitim, kimsenin umurunda değil. Öyle olmasaydı, eğitimimiz bugün bu noktada olur muydu 
Özellikle büyük kentlerde, eşlerden her ikisi de çalışmadan, normale yakın bir yaşam standardı tutturmak mümkün değil. Tek maaşla yaşam savaşı veren ailelerin durumu ortada. Bu yüzden anne ve babaların iş peşinde koşturduğu ailelerin sayısı her geçen gün artıyor. Durum böyle olunca da tam gün eğitim yapan ilköğretim okullarına duyulan ihtiyaç hızla yükseliyor. Ancak koskoca İstanbul'da bu tür okulların sayısı yok denecek kadar az. 
Çalışan aile çok, tam gün eğitim veren okul az olunca, Milli Eğitim çareyi kura çekiminde buldu. 
Minnacık çocuklar, daha okula başlamadan, A'yı, B'yi öğrenmeden, şansı, şansızlığı, torpili, bağışı, kurayı öğreniyorlar ki bu hiç doğru değil. 
Başta İstanbul olmak üzere çalışan ailelerin yoğun olduğu tüm büyük kentlerde tam gün eğitim yapan okulların sayısı artırılmalıdır. Bu durumdaki ailelerin çok zor durumda olduklarını görmek için ne bekleniyor Ankara, bu konuda İstanbul'a daha fazla destek çıkmalıdır. Hayırseverler de... 
Çalışan ailelerin aldıkları ücretler zaten çok düşük. Onu da bakıcıya ya da etüt merkezlerine verirlerse çalışmalarının ne anlamı kalacak .. 

Kayıtlar 
İlköğretim kayıtlarını eskiden olduğu gibi ağustosta sananlar, gecikirlerse büyük hayal kırıklıkları yaşayabilirler. Özellikle de çocuğunu okula yeni başlayacak olanlar. İyi okulların neredeyse tamamı dolmak üzere. Bir de kayıt işini ağustosta sanıp o zaman başvururlarsa evlerine yakın iyi bir okul bulmakta fazlasıyla zorlanabilirler. 
Bağış konusunda da o kadar eli sıkı olmamak gerek. Her veli, olanakları çerçevesinde okula katkıda bulunmalıdır. Ama bu, bir zorlama şeklinde olmamalıdır. Hele hele daha yüksek bağışta bulunana öncelik tanımak, en büyük adaletsizlik olur. 
Özetin özeti Daha iyi okul arayışı içinde olan velilere kızmak ya da önlerine set çekmek yerine, tam gün eğitim yapan iyi okulların sayısını artırmak gerekir. Bu da devletin ve siyasilerin asli görevi. 



</TEXT>
</DOC>
