<DOC>
<DOCNO> 332647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sonspo31.html </URL>
<DATE> 2005/04/12/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Ersen Martin'in Beşiktaş defteri kapandı... 
</HEADLINE>
<TEXT>

     Denizlispor'un golcüleri Ersen Martin ve Ömer Rıza'ya, Almanya'dan transfer teklifi geldiği açıklandı. 
     Kulüp profesyonel futbol şubesi sorumlusu Turgut Dalaman, düzenlediği basın toplantısında, Ersen Martin ve Ömer Rıza'yı bir süredir izleyen Wolsburg ve Köln takımlarının transfer için kulübe resmi teklifte bulunduklarını söyledi. 
     Dalaman, Wolsburg'un her 2 futbolcuyu, Köln'ün ise daha çok Ömer Rıza'yı istediğini belirterek, ''Görüşmeler sürüyor. Transferler sezon sonunda netlik kazanacak. Ersen Martin'in 1,5 yıl, Ömer Rıza'nın da 3 yıllık sözleşmesi bulunuyor'' dedi. 
     
     BEŞİKTAŞ DEFTERİ KAPANDI 

     Ersen Martin'in Beşiktaş'a transferi konusunu kapattıklarını da ifade eden Dalaman, ''Kulüp başkanımız Zafer Katrancı ile Beşiktaş Kulübü Başkanı Yıldırım Demirören, bir görüşme yaptılar. Ondan sonra ses çıkmadı. Lig devam ederken transfer konuları futbolcuların kafasını karıştırıyor. Performanslarını düşürüyor. Bu nedenle Ersen Martin'in Beşiktaş'a transfer defterini şimdilik kapattık'' diye konuştu. 

     
</TEXT>
</DOC>
