<DOC>
<DOCNO> 348529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/son/sondun36.html </URL>
<DATE> 2005/06/03/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
Başbakan Erdoğan " AB'ye üyelik konusunda kararlıyız" 
</HEADLINE>
<TEXT>

     Başbakan Recep Tayyip Erdoğan, Türkiye’nin AB’ye üyelik çabalarına kararlı biçimde devam edeceğini söyledi. 
     Başbakan Erdoğan Associated Press’e AP verdiği özel demeçte, Fransa ve Hollanda’daki referandumlarda AB Anayasası’na "Hayır" denilmesinden "hayal kırıklığına uğradığını" da söyledi. 
     Erdoğan, Türkiye reformlarını tamamladığında AB ülkelerinin Türkiye’nin AB’ye üyeliğini desteklemesini beklediğini belirterek, "10 ila 15 yıl içinde AB uygarlıkların buluştuğu bir yer olacak. AB Türkiye’nin katılımıyla bir süper güç haline gelecek" dedi. 
     Türkiye’nin AB’ye üye olmak için yapması gereken reformları yerine getirmek için çalışmalarına devam etmeye kararlı olduğunu belirten Başbakan Erdoğan, Avrupa ülkelerinde çoğunluğu Müslüman olan büyük bir ülkeyi üyeliğe alıp almama konusunun giderek artan bir endişe kaynağı haline gelmesiyle ilgili bir soru üzerine, şunları söyledi 
     "Biz kabul edilme veya edilmeme sorununu aştık. Eğer biz, bunda reformlarda başarılı olursak bütün üye ülkeler bize karşı adil davranacaklardır." 
     
</TEXT>
</DOC>
