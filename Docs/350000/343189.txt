<DOC>
<DOCNO> 343189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/spor/spo00.html </URL>
<DATE> 2005/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyük lokma ye büyük konuşma 
</HEADLINE>
<TEXT>


Türk futbolunu, "Büyükler sıra takımlarına puan kaybetmezler" önyargısıyla lekeleyenler, bakalım şimdi nasıl beslenecekler Çare yok Artık açlıklarını kendi çöplüklerinde giderecekler 

TAMER BAĞLAN 


Ne hafta sonuydu ama... Heyecan, stres diz boyuydu. Üzülenler, sevinenler, avunanlar vardı ve kesinlikle "Bizim ligde büyükler son haftalara önde girerse, sıra takımlarına puan kaybetmez" diyerek, Türk futboluna peşin leke sürenlerin sonuydu. 
Ankara'dan, İstanbul'dan, Rize'den gelen sonuçlar, zirvede tüm hesapların yeniden yapılmasını sağlıyordu. Oysa, Galatasaray evinde kazansa zirveye ortak, Fenerbahçe kazansa şampiyondu. Ya Trabzonlular 'Şampiyonlar Ligi iddiasını yeniden yakalamak' birkaç gün önce hayal gibi duruyordu... 
Şimdi karmakarışık ligin zirvesi. Şampiyon, üçüncü belli değil, sadece Fenerbahçe'nin ligi ilk ikide bitireceği kesin. Kim tahmin ederdi ki Fener aleyhine yürüyenler, gelecek hafta Kadıköy'den gelecek iyi haberleri bekleyecek konuma gelsin 

Son düdüğe kadar 
Ya ligin dibi... Ankaragücü'ne tek puan yeter artık, Kayserispor'a ise tek galibiyet. Diyarbakırspor önümüzdeki hafta kazansa bile mecburen son maçın son anına kadar bekleyecek... 
Sakaryaspor ve İstanbulspor ise, artık kendi kaderini belirleyemeyecek. Çünkü, son maçlarını kayıpsız geçmeleri bile yeterli değil onlar için ikisi de Diyarbakırspor ve Kayserispor'un kaybetmeleri için bildiği bütün duaları edecek... 

Kulübe hoş geldiniz 
Hepsi bir kenara, bireysel hesaplar da var işin içinde. Cenk İşler, Fatih Tekke derken, Hasan Özer de sonunda üye oldu, çoktan hakettiği 100'ler Kulübü'ne. Kalan iki maç, biri için daha çok önemli. Çünkü, 99 gollü Sergen Yalçın tam 18 haftadır bekliyor, "O kulübe ben de gireceğim" diye... 

Haftanın takımı 

GENÇLERBİRLİĞİ 
Dile kolay daha dört gün önce ezeli rakibine beş gol atarak Türkiye Kupası'nı müzesine götüren, üstelik şampiyonluğu kovalayan Galatasaray'ın karşısına çıkacaksın. Ali Sami Yen'de 1-0 geriye düşeceksin, ancak üç puanı almasını bileceksin. Gençlerbirliği haftanın belki de en zor işini başardı. Hem kalitesini gösterdi, hem de zirvenin kaderini değiştirdi. 

Haftanın hocası 

Ziya Doğan G.Birliği 
Elinde sanki sihirli değnek var diyeceğiz ama bunun sihirle, şansla, dahilikle ilgisi yok. Ziya Doğan ismi artık bir marka oldu. Görev aldığı her takımda önemli işlere imza attı. En önemli artısı hep iyi futbol oynatmaya çalıştı, bunu da başardı. Geçen sezon Trabzon'da elinden şampiyonluğu alan, bu sezon Bordo - Mavili ekibi bırakmasına yol açan Galatasaray'ı bu kez devirerek sanki nazire yaptı. 

Haftanın hakemi 

İsmet Arzuman Kayseri - Sakarya 
Haftanın belki de en kritik müsabakasından başarıyla çıktı. Küme düşme potasından sıyrılmak isteyen iki takımın mücadelesinde tecrübesini konuşturdu, tartışma yaratacak kararlardan uzak durdu. Otoritesini maç boyunca korudu, pozisyonlara hep yakın oldu. Yardımcılarıyla da iyi diyalog kurdu. 

Haftanın portresi 

Erkan G.Birliği 
Yıldızı Bursaspor'da parladı. Gösterişsiz futbolu değerini hiçbir zaman azaltmadı aksine onu formasını giydiği takımların demirbaşı yaptı. 2003 - 2004'te soluğu Gençlerbirliği'nde aldı. Bir süre bocalamasına rağmen özellikle Ziya Doğan ile birlikte yeniden canlandı. Galatasaray karşısında hem defansif, hem ofansif görevlerini eksiksiz tamamladı. Tam 145 hafta sonra attığı gol de emeklerinin en güzel karşılığıydı. 

Haftanın karması 

Osman A.Sebat 
Erkan G.Birliği 
Ali Turan Kayseri 
Hakan Kutlu A.Gücü 
Musa İst.Spor 
Özgür A.Gücü 
Szymkowiak Trabzon 
Altan Konya 
Ali Tandoğan G.Birliği 
Hasan Özer A.Sebat 
Bülent Kayseri 

Gol krallığı Futbolcu Takım Maç Gol Fatih Tekke Trabzonspor 32 29 Alex de Souza Fenerbahçe 29 23 Hakan Şükür Galatasaray 32 18 Marcio Nobre Fenerbahçe 31 17 Zafer Biryol Konyaspor 29 16 Silvinho Jaba Ankaraspor 30 16 

Gol pası Futbolcu Takım Maç Gol Pası Alex de Souza Fenerbahçe 29 14 Fatih Tekke Trabzonspor 32 11 İbrahim Yattara Trabzonspor 26 10 Timuçin Beyazıt Denizlispor 27 10 Josip Skoko Gençlerbirliği 30 8 

Altın eldiven Futbolcu Takım Maç Gol Rüştü Reçber Fenerbahçe 28 17 Michael Petkovic Trabzonspor 26 23 Aly Mondragon Galatasaray 32 24 Kenan Hasegic Gaziantepspor 21 28 İke Shorunmu Samsunspor 21 30 Soulemanou H. Denizlispor 29 31 Zdravko Zdravkov Ç.Rizespor 31 32 

Kart cezalıları 

KIRMIZI 
Yok. 

SARI 
Sedat Gaziantepspor , 
Ali Gençlerbirliği , 
Aytekin İstanbulspor , 
Metin, Johnson, 
Ali Turan Kayserispor , 
Altan Konyaspor , 
Cemil, Serdal Sakaryaspor 


</TEXT>
</DOC>
