<DOC>
<DOCNO> 340351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/siyaset/siy01.html </URL>
<DATE> 2005/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail, F-4 uçaklarında ikinci paketi de istiyor 
</HEADLINE>
<TEXT>


İsrail, Türk F-4 savaş uçaklarının modernizasyonunda 1. paketin ardından, 48 uçağı kapsayan 2. pakete de talip... 

BARKIN ŞIK Ankara 


İsrail, Milli Savunma Bakanı Vecdi Gönül'ün bu ülkeye ziyareti sırasında, tutarı 400 - 450 milyon doları bulan 2. paket 48 adet F-4 modernizasyonu projesine talip olduğunu gündeme getirdi. 
İsrail ve Türk heyetlerinin görüşmelerinde Türk F-4 savaş uçaklarının modernizasyonunun yanı sıra, 48 adet HARPY - 2 HAROP adı verilen uzun menzilli pilotsuz uçakların Türkiye'ye satışı konularının da ele alındığı öğrenildi. 48 mini uçak için 80 milyon dolar ödenmesi öngörülüyor. 
1995'te 632 milyon dolar bedelle 54 adet F-4 savaş uçağının modernizasyonu projesini almış olan İsrail'in talip olduğu 2. paket F-4 modernizasyonu ile ilgili olarak Savunma Sanayi Müsteşarlığı, Milli Savunma Bakanlığı'na verdiği yazılı görüşte, modernizasyonun milli sanayi imk nlarıyla gerçekleştirilmesini istedi. Hava Kuvvetleri Komutanlığı ise, projenin milli imk nlarla gerçekleştirilemeyeceği görüşünü taşıyor. Proje, onay için Gönül'ün önünde bekliyor. 

İşbirliğinin bilançosu 
İsrail, 632 milyon dolar bedelle 54 adet F-4'ü modernize etti.687.5 milyon dolar bedelle M-60 tank modernizasyonu projesini aldı.36 milyon dolara yüksek irtifa keşif podu ihalesini kazandı.IAI Elbit firmaları 183 milyon dolara TSK'nın üç sistem İnsansız Hava Aracı Heron ihalesini kazandı. 

</TEXT>
</DOC>
