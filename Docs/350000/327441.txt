<DOC>
<DOCNO> 327441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/27/guncel/axgun02.html </URL>
<DATE> 2005/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüz binler yürüdü 
</HEADLINE>
<TEXT>


Türk bayrağına saldırıya tepkiler büyüyor. Türkiye kırmızı beyaz renklere bürünürken, yurdun dört bir yanında düzenlenen 'Bayrağa Saygı' yürüyüşlerine yüz binlerce kişi katıldı 

DOĞAN HABER AJANSI 

Mersin'de Türk bayrağına yapılan saldırıya tepkiler dün de sürdü. İşte tepkiler... l Van Ordu Caddesi'nde toplanan 100 bin kişi, 2 kilometrelik insan seli oluşturdu. 
İzmir Gündoğdu Meydanı'nda 20 bin kişinin katıldığı mitingine CHP lideri de katıldı. Düzce'de bayraklarla donatılan araçlar konvoy oluşturdu. Antalya'da saldırıyı kınayan vatandaşlara Alman turist Donja Spicher alkışla destek verdi. Aydın'da protestoya katılan efelere turistler ilgi gösterdi. Kilis'te CHP 5 bin bayrak dağıttı. Sivas'ta yürüyen 2 bin kişiye gaziler ile şehit anneleri de katıldı. Kayseri'deki yürüyüşte AKP İl Başkanlığı önünden geçerken 'Hükümet istifa' sloganı atıldı.Senegalli Ayşe ve Sambasis çifti, Sakarya'daki yürüyüşe bayraklarla destek verdi. Erzurum'da şehit çocukları adına açıklama yapan Vilda Üstündağ, "Türk bayrağına el kaldırmaya yeltenenler hıyanetlik etmiştir" dedi.Konya'daki yürüyüşe 10 bin kişi katıldı.Marmaris'te DEHAP binasına yürümek isteyen MHP'lileri polis engelledi. Ülkü Ocakları Bodrum'da yürüyüş düzenledi. 5 bin kişi katıldı.Bilecik'te 8 bin kişinin katıldığı mitingde Yazar Orhan Pamuk'un kitapları yakıldı. Kastamonu'da Türk bayrağı ile donatılan 500 araç şehir turu attı.Ordu'daki mitinge 15 bin kişi katıldı.Kütahya'da 4 bin üniversite öğrencisi, "Bayrağa uzanan eller kırılsın" sloganı attı.Giresun Belediyesi 2500 bayrak dağıttı. 

'11 Eylül sonrası ABD gibi' 

"TÜRKİYE'nin öfkesini üzerinize çekmek istiyorsanız, bayrağını yakın" diyen İngiliz "Financial Times" gazetesi, tepkilerin, Türk özgüveninin kırılgan durumunu yansıttığını kaydetti. Muhabir Vincent Boland, Türk bayrağının yakılması girişiminin, ülkede büyük bir milliyetçi tepki ortaya çıkardığına dikkat çekti. Boland, pencerelere asılan Türk bayraklarının, ABD'deki 11 Eylül saldırıları sonrasında ortaya çıkan görüntüleri anımsattığını kaydetti. 


Erdoğan'ın evine de bayrak asıldı 


Mersin'de yapılan nevruz kutlamalarındaki Türk bayrağına yönelik saldırı, Gaziantep'te de protesto edildi. Düzenlenen 'Bayrağa Saygı' yürüyüşüne 10 bin kişi katıldı üstte . Yurt geneline yayılan bayrak asma kampanyasına Başbakan Erdoğan da katıldı. Erdoğan'ın İstanbul Üsküdar Emniyet Mahallesi'ndeki konutunun girişine Türk bayrağı asıldı. 


</TEXT>
</DOC>
