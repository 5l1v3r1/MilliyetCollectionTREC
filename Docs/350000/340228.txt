<DOC>
<DOCNO> 340228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/son/sonspo25.html </URL>
<DATE> 2005/05/06/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Trabzon'da yaklaşık 20 bin kişi ''Lütfen istifa'' yürüyüşü yaptı... 
</HEADLINE>
<TEXT>

     Trabzonspor’un Fenerbahçe’ye yenilgisinin ardından Futbol Federasyonu’na tepki olarak düzenlenen "Lütfen istifa" yürüyüşü sona erdi. 
     TEDAŞ önündeki Cumhuriyet Caddesi’nden toplanan ve aralarında Trabzon milletvekilleri Faruk Özak, M.Akif Hamzaçebi ile Şevket Arz’ın da bulunduğu yaklaşık 20 bin kişilik grup, ellerindeki Türk bayrağı, bordo-mavili bayraklar ve pankartlarla Atatürk Alanına’na dek sloganlarla yürüdülür. 
     Daha sonra Trabzon Belediyesi önünde toplanan 20 bin kişilik grup, Trabzon Belediyesi Başkanı Volkan Canalioğlu’nun konuşmasının ardından okunan İstiklal Marşı ile dağıldı. 
     
     İLGİNÇ PANKARTLAR 

     
Trabzonspor taraftarları ilginç parkatlarla Futbol Federasyonu başkanı Levenç Bıçakcı ve karşılaşmanın hakemi Cem Papila’ya tepki gösterdiler. 
     Taraftarlar, "Lütfen istifa edin" "Levent Bıçakçı Cem Papila Şikebahçe" "Fenerasyon 2 Trabzonspor 1", "3. Papa, Cem Papila" biçiminde pankartlar taşıdılar. 
     
     ÇEVRE İLLER DE KATILDI 

     Mitinge çevre illerden de Trabzonsporlu taraftarlarının geldiği bildirildi. 
     Trabzon Emniyet Müdürü Ramazan Akyürek’in izlediği yürüyüşe, Giresun, Ordu, Rize ve Gümüşhane gibi illerden de taraftarlar geldiği kaydedildi. 
     Trabzonspor’un eski yöneticilerinin de katıldığı yürüyüşün son bölümünde Trabzonspor Kulübü Basın Sözcüsü İbrahim Şahin de yer aldı. 
     
     CANALİOĞLU’NUN KONUŞMASI 

     Trabzon Belediye Başkanı Volkan Canalioğlu, yürüyüş sonundaki konuşmasına, "Bugün yürükler bordo-mavi atıyor" diye başlayarak, "Haksızlık olduğu için, hakkımızı aramak için bugün burada toplandık. 
     Biz mağdur olmak istemiyoruz. Sahada adalet istiyoruz" dedi. 
     Canalioğlu, centilmen bir camia olduklarını dile getirerek, "Geçmişte bizi burada hakkıyla yenenleri alkışladık. Ama gördük ki ne yazık ki sahada değil, dışarıda güçlü olan kazanıyor. ’Lütfen istifa’ diyerek, onlara kırmızı kartımızı gösteriyoruz. Trabzonspor, gönüllerin şampiyonudur" diye konuştu. 
     
     AKTUĞ HALKIMIZ, FUTBOL İLE NE KADAR İÇ İÇE OLDUĞUNU GÖSTERMİŞTİR 

     Trabzonspor Kulübü Başkanı Atay Aktuğ, Futbol Federasyonu’na tepki olarak "Lütfen istifa" yürüyüşüne kalabalık bir grubun katılmasının Trabzon halkının futbola ilgisini bir kez daha gösterdiğini söyledi. 
     Aktuğ, AA muhabirine yaptığı açıklamada, Trabzon halkının yürüyüşle tepkisini dile getirdiğini ifade ederek, "Bu yürüyüş, Trabzon halkının futbol ile ne kadar iç içe olduğunu göstermiştir. 
     Yürüyüşün önemli olduğunu düşünüyoruz. Kulüp olarak da biz üzerimize düşeni yaptık. Resmi başvurularımızın sonuçlanmasını bekliyoruz" dedi. 
     Ligde kalan 4 maçlarının bulunduğunu dile getiren Aktuğ, "Biz bu maçlarımızı düşünüyoruz. Federasyon’da kendisiyle ilgili konunun gereğini yapacaktır. Taraftarlarımız, Konyaspor maçında takımlarını desteklesinler herhangi bir taşkınlık yapmasınlar. Biz 4 maçımızı da önemsiyoruz" diye konuştu. 

     
</TEXT>
</DOC>
