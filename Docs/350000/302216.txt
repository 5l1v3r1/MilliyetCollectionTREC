<DOC>
<DOCNO> 302216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/sonsiy13.html </URL>
<DATE> 2004/12/30/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Erdoğan, ''fibula'' kemiği kırılan Demirel'i ziyaret etti 
</HEADLINE>
<TEXT>

     Başbakan Recep Tayyip Erdoğan, sol dizinden ayak bileğine uzanan ''fibula'' kemiği kırılan 9. Cumhurbaşkanı Süleyman Demirel'e geçmiş olsun ziyaretinde bulundu. 
     Demirel'in Güniz Sokak'taki konutunda gerçekleşen ve yaklaşık yarım saat süren ziyarette, Sağlık Bakanı Recep Akdağ ve Milli Savunma Bakanı Vecdi Gönül de hazır bulundu. 
     Erdoğan, ziyaretin ardından gazetecilerin Demirel'in sağlık durumuna ilişkin soruları üzerine, ''Ben kendilerini gayet iyi gördüm. Kendileri de durumlarından gayet memnunlar. Biraz istirahat etmeleri gerekiyor. Maşallah çok çok iyi ve dinç. Her zamanki gibi sempatisini koruyor'' dedi. 
     Kabine değişikliğini bugün Cumhurbaşkanı Ahmet Necdet Sezer'e sunacağına ilişkin duyumların hatırlatılması üzerine Erdoğan gülerek, ''Sizin bu duyumlarınız bitmiyor zaten'' yanıtını verdi. 
     
</TEXT>
</DOC>
