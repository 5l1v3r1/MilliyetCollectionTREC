<DOC>
<DOCNO> 314283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/guncel/axgun02.html </URL>
<DATE> 2005/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hem k r getirdi, hem zarar 
</HEADLINE>
<TEXT>


İstanbul'da 5 gündür yağan kardan taksiciler, sinemacılar ve tamirciler k rlı, alışveriş merkezleri ile havayolu şirketleri zararlı çıktı 

ŞÜKRAN PAKKAN İstanbul 

İstanbul'da pazardan beri etkili olan kar yağışı sırasında bazı sektörler ceplerini doldururken, bazı kesimler zararlı çıktı. Oteller dışarı çıkamayan müşterilerine yiyecek yetiştiremedi, sinemalar doldu, taksiciler bayram yaptı. Alışverişte ise durgunluk yaşandı. 
İstanbul'da 339 maddi hasarlı, 38 yaralamalı, 1 ölümlü kaza oldu. Kasko şirketleri, kazalar nedeniyle zararlı çıktı, tamircilerin yüzü güldü.Zincirsiz trafiğe çıkan 1638 araca 45 YTL ceza kesildi. Zincir satışlarında patlama yaşandı. Boğaz'da beklemek zorunda kalan gemilerin sayısı 200'ü buldu.Taksicilerin yüzü güldü. Taksi kullanımında yüzde 40'ın üzerinde artış olduğu, 18 bin taksinin günde 1.5 milyon kişi taşıdığı belirtildi. 

Barajlar doldu 
Bazı alışveriş merkezleri ziyaretçi sayısındaki artışla dikkat çekerken, bazıları erken kepenk indirmek zorunda kaldı. Mecidiyeköy'deki Profilo Alışveriş Merkezi'ndeki ziyaretçi sayısında yüzde 15, Zeytinburnu'ndaki Olivium'da ise, yüzde 30'ları aşan azalma oldu. Gelenler sosyal mek nlara yöneldi. Ancak, Bakırköy'deki Carousel Alışveriş Merkezi'nde yüzde 4'lük bir artış oldu.Mağazalardaki satışta düşüş gözlendi, sinemalara talep ise arttı. Barajlarındaki doluluk oranı arttı, İstanbul'un susuz kalma riski ortadan kalktı.Havayolu şirketleri ise zarar etti. Temizleme çalışmalarında 100 bin YTL'lik yakıt, 100 bin YTL'lik buz çözücü kullanıldı. Toplam zarar 2 milyon doları buldu. Yolcular da saatlerce bekleyerek perişan oldu.İstanbul Büyükşehir Belediyesi, kar temizleme çalışmalarına işçilerin fazla mesaileri hariç şimdilik 30 milyon YTL 30 trilyon TL harcadı. 

</TEXT>
</DOC>
