<DOC>
<DOCNO> 341953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sonspo27.html </URL>
<DATE> 2005/05/12/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
ABD'li ünlü işadamı Glazer Manchaster United'deki payını 56.8'e çıkardı 
</HEADLINE>
<TEXT>

     İngiltere Premier Ligi takımlarından Manchester United’ın yüzde 28.1’lik hissesinin sahibi olan ABD’li ünlü işadamı Malcolm Glazer, 1.5 milyar dolar daha vererek, kulüpteki payını yüzde 56.8’e çıkardı. 
     Glazer adına işlemleri yürüten Red Football Şirketi, at yarışları dünyasının önemli isimlerinden İrlandalı John Magnier ile J.P.McManus’a ait olan yüzde 28.7’lik hisseyi satın aldıklarını açıkladılar. 
     Bu anlaşmayla dünyanın en zengin kulübü olarak bilinen Manchester United’ın yarısından fazlasının sahibi olan Glazer’ın, kulüp yönetiminde söz sahibi olması için yüzde 75’den fazla pay sahibi olması gerekiyor. 
     Manchester United’ın kalan hisseleri için de öneri götürmeyi ve kulübün tamamını almayı planlayan Glazer’ın, Amerikan Futbolu Ligi NFL takımlarından ve 2003 yılı şampiyonu Tampa Bay Buccaneers Kulübü’nün de sahibi olduğu biliniyor. 
     
</TEXT>
</DOC>
