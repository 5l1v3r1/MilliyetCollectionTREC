<DOC>
<DOCNO> 345093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/sonspo35.html </URL>
<DATE> 2005/05/23/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Turgar Kıran ''Stadımızda küfür edilmiyor'' demekle olmuyor... 
</HEADLINE>
<TEXT>

     Galatasaray Başkan Yardımcısı Turgay Kıran, Fenerbahçe Şükrü Saracoğlu Stadı’nda kulüp başkanı Özhan Canaydın’a yapılan küfürleri sevimli ve doğru bulmadığını söyledi. 
     Kıran, AA muhabirine yaptığı açıklamada, kulüp başkanlarının gelip geçici insanlar olduğunu ifade ederek, "Onlara küfür etmekle hiçbir şey elde edilmez. Kulüplerin taraftarlarını bu konularda eğitmesi gerek" dedi. 
     "Basına Stadımızda küfür edilmiyor demekle olmuyor" diyen Turgay Kıran, "Bizler insanları doğru yöne kanalize etmeliyiz. Dün akşam maçta yaşananlar hakikaten sevimli ve doğru değildi" ifadelerini kullandı. 
     Turgay Kıran, Fenerbahçe ile yaptıkları derbi maça da değinerek, şöyle konuştu 
     "Maç sonrasında zaten başkan Canaydın, ben ve yöneticiler Fatih Gökşen, Adnan Öztürk ile Niyazi Yelkencioğlu kulüpte bir araya geldik. 
     Ortak görüşümüz, maçta oynadığımız futbolun hakkını alamamamızdı. İyi oynadığımızı ve yazık olduğunu düşünüyoruz. Bu toplantıda teknik direktör Gheorghe Hagi’nin durumu hiç görüşülmedi." 

     
</TEXT>
</DOC>
