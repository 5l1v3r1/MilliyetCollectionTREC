<DOC>
<DOCNO> 344871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/son/sonyas05.html </URL>
<DATE> 2005/05/22/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Esrarengiz kayboluş Göl, bir gecede 'yok oldu'... 
</HEADLINE>
<TEXT>

     İhsan DÖRTKARDEŞ DHA 

RUSYA’nın başkenti Moskova’ya 200 kilometre uzaklıktaki bir bölgede bulunan göl, bir gecede ortadan kaybolurken, bilim aramları bunun esrarını çözmeye çalışıyor. 
     BBC’nin haberine göre, Rusya’nın iç kesimlerindeki Balotnikova Köyü yakınlarındaki gölün sabah yerinde olmadığını görenler şaşkınlıklarını gizleyemedi. Balotnikova Köyü yakınlarındaki bu gölün, Rus Çarı Korkunç İvan zamanından bu yana bulunduğu belirtilirken, milyonlarca litre hacmindeki suların, bir gecede nasıl yok olduğunu kimse anlamadı. 
     Balıkçılar, gölün yatağı olan dev çukurun kenarında, eğik ağaçlara bakarken ne olduğunu anlamaya çalışırken, köylüler, yaşadıkları şaşkınlık ardından yerel bir itfaiye ekibini çağırdı, ancak gelen görevliler de durumu çözemedi. 
     Balatnikova köyündeki yaşlı köylülerinden biri, gölün yok almasının ardında Amerikalıların olduğunu öne sürdü. Aynı köylü, Amerikalıların, ’batak kent’ olan köye tünel kazdığını öne sürerken, yerel yetkililer, göl ve içindekilerin, bir yeraltı mağarası tarafından yutulmuş olabileceğini savundu. 

     
</TEXT>
</DOC>
