<DOC>
<DOCNO> 346292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/sondun10.html </URL>
<DATE> 2005/05/27/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
İt dalaşı Yunanistan'ı vurdu 
</HEADLINE>
<TEXT>

     YAŞAR ANTER Muğla DHA 

      EGE semalarında, Türk savaş uçaklarıyla it dalaşına giren Yunan uçaklarının, her ay bu yüzden 15 milyon euroluk akaryakıt harcadığı belirtildi. Dalaşmanın faturasının, ülke ekonomisine ağır yük getirdiği vurgulandı. 
     Yunanistan'da yayın yapan Thema Gazetesi'nin, it dalaşının, Yunanlı pilotların sinirlerinin bozulmasına ve gerilmesine yol açtığını yazmasının ardından, havadaki kapışmanın ekonomik yönünü ise yine Yunanistan'daki Espresso Tis Kiriakis adlı gazete haber yaptı. Gazetedeki, Her ay 15 milyon Euro havaya’ başlıklı yazıda, Yunan savaş uçaklarının ayda ortalama 3 bin saat uçuş yaptığı ve bu eğitim uçuşları sırasında sık sık it dalaşı yaşandığı, akaryakıt kullanımının iki misli arttığı belirtildi. 
     Gazete, Yunan savaş uçaklarının aylık giderlerinin, pilotların sayısına, uçuş sürelerine, yaptıkları atışlara, sembolik kapalı hava savaşlarına, gece uçuşlarına göre tespit edildiğini belirterek, şu ifadelere yer verdi 
     Hepimiz biliyoruz ki, bu eğitimlerin maliyeti sadece ekonomik yönden değil, her gün son haddine ulaşan insan ve motorların dayanma gücü bakımından da önem arz ediyor. Nitekim bu gerçekler ve eğitim hususundaki bu katı ısrarlar, bir çok kez can kaybıyla da sonuçlanmaktadır. Savaş uçaklarının bakım ve onarımına ayrılan cuma günüyle birlikte haftalık beş günlük eğitim uçuşları gerçekten de çok ilginçtir.ö Eğitim uçuşlarına ilaveten Türk uçaklarını uzaklaştırma ve keşif çalışmalarının verilen rakama dahil olmadığı belirtilerek şöyle devam edildi 
     Harcanan miktar, Türk uçaklarının faaliyetine bağlıdır. Örneğin, eğitim açısından çok verimli, diğer yandan da Türk ihlallerinin yoğun olduğu Nisan ayında toplam 175 Türk uçak grubu Ege'ye giriş yapmıştır. Bu girişlerin her biri Yunan ekonomisi için 350 saat ek uçuş demektir. Her uçuşun maliyeti 5 bin euro. Her Türk uçak grubunun keşfedilmesi ve uzaklaştırılması için en az iki Yunan uçağının kalkması gerekiyor. Ancak bu keşif ve uzaklaştırma çalışmalarını yapmak için hiçbir zaman eğitim çalışmalarına ara verilmiyor. Bu gibi çalışmalar, her gün ülkenin çeşitli havaalanlarında hazır bekleyen uçaklar tarafından yapılıyor. Eğitim çalışması halindeki uçakların, keşif ve uzaklaştırma çalışmalarına da katılması ki bu Hava Kuvvetleri için büyük bir sorun pek çok kez olmuştur.ö Gazete haberinde Yunan savaş uçaklarıyla ilgili detaylı teknik bilgiler de vererek, Uçuşların maliyetini arttıran bir başka unsur da uçağın tipi ve yerine getirmesi gereken görevdir. Örneğin, eski teknolojiye ait iki kişilik Fantomlarla it dalaşına giren ve motorlarını tam kapasite ile çalıştıran uçaklar daha çok yakıt sarf etmektedirler. Hava Kuvvetleri yetkilileri bir yandan eğitimlerin kaliteli ve yüksek düzeyde tutulması, diğer yandan da maliyetleri mümkün olduğunca düşük tutmak için çalışmaktadırö diye yazdı. 
     
</TEXT>
</DOC>
