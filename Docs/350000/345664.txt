<DOC>
<DOCNO> 345664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/son/soneko38.html </URL>
<DATE> 2005/05/25/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Piyasalarda bugün... 
</HEADLINE>
<TEXT>

     Borsa’da işlem gören hisse senetleri, ortalama yüzde 0.09 değer kaybetti. 
     İstanbul Menkul Kıymetler Borsası İMKB Ulusal 100 Endeksi, 1. 
     seansta 43.95 puan artarak 24,184.88 puandan kapandı. 2. seansta ise 65.09 puan gerileyen endeks, günü 24.119.79 puandan tamamladı. Endeks, günlük bazda 21.14 puan ve yüzde 0.09 geriledi. Böylece, 3 gündür düşüşün devam ettiği Borsa’da endeksin toplam kaybı 1,345.10 puan ve yüzde 5.28’e ulaştı. Hisse senetleri piyasasında, toplam 626 milyon 745 bin 51 YTL’lik işlem hacmi kaydedildi. 
     
     DÖVİZ 
     İstanbul’da serbest piyasada dün 1.3900 YTL’den kapanan dolar güne yine aynı fiyattan, 1.7500 YTL’den kapanan avro ise 1.7450 YTL’den başladı. 
     Kapanışta doların satış fiyatı 1.3880 YTL, avronun satış fiyatı 1.7470 YTL oldu. 
     Merkez Bankası, doların bugünkü efektif kurunu alışta 1.3796 YTL, satışta 1.3894 YTL olarak açıkladı. 
     
     TAHVİL-REPO 
     İMKB Tahvil ve Bono Piyasası Kesin Alım Satım Pazarı’nda işlem gören 24 Ocak 2007 vadeli, bugün valörlü tahvilin basit getirisi yüzde 18.74’ten, bileşik getirisi yüzde 17.71’den kapandı. 
     Bu kağıdın bugün valörlü işlemlerinin bileşik getirisi, dünkü kapanışa göre 0.09 puan geriledi. 
     İMKB Tahvil ve Bono Piyasası Repo-Ters Repo Pazarı’nda gecelik işlemlerde faiz ortalama yüzde 14.62’den gerçekleşti. Gecelik işlemlerde en düşük oran yüzde 14.30, en yüksek oran yüzde 14.70 oldu. 
     
</TEXT>
</DOC>
