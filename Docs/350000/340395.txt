<DOC>
<DOCNO> 340395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/yasam/axyas01.html </URL>
<DATE> 2005/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Şeyh Şamil ABD'de 
</HEADLINE>
<TEXT>


Zeki Maviyıldız, Kuzey Carolina'da bir devlet okulunda 25 ABD'li öğrenciye Türk halk danslarını öğretti. 'Şeyh Şamil'de oynayan gençlerin gösterisi övgü topladı 


Türk halk dansları ustası Zeki Maviyıldız, ABD'nin Kuzey Carolina eyaletinde ABD'li öğrencilerin oluşturduğu folklor ekibiyle sahnelediği halk oyunları gösterisiyle büyük ilgi topluyor. 
Maviyıldız, gönüllü ders verdiği eyaletin Durham kentindeki Club Boulevard Devlet Okulu'nda seçtiği 25 öğrenciden oluşan bir Türk halk dansları ekibi kurdu. 
Maviyıldız'ın Kars yöresinden halk dansları öğrettiği ekip, 3 Mayıs'ta gerçekleştirdiği gösteride özellikle 'Şeyh Şamil' adlı Kafkas oyunuyla beğeni kazandı. Maviyıldız da öğrencilerine akordeonla eşlik etti. Dansçı olmak isteyen gençlere destek olmaktan gurur duyduğunu söyleyen Zeki Maviyıldız, "Verdiğim artistik Türk halk dansları derslerinin Türk kültürünün bütün Amerika'da gelişmesine yardımcı olacağına inanıyorum" dedi. 


</TEXT>
</DOC>
