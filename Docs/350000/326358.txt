<DOC>
<DOCNO> 326358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sonspo31.html </URL>
<DATE> 2005/03/23/ </DATE>
<TIME> 19.27 </TIME>
<AUTHOR>  </AUTHOR>
<HEADLINE>
Samsunspor'da Malatyaspor maçı hazırlıkları... 
</HEADLINE>
<TEXT>

     Samsunspor iki günlük iznin ardından Malatyaspor maçı hazırlıklarına başladı. 
     Nuri Asan Tesisleri'nde teknik sorumlu Ertuğrul Sağlam gözetiminde yapılan Malatyaspor maçının ilk çalışmasına yurtdışında bulunan Ergin ve Petkov, milli takım kadrosunda yer alan Caner, ülkelerinde bulunan Ayari, Elyasa ve Kaies ile sakatlığı bulunan kaleci Shorunmu ile izinli olan Serkan ve İvanov dışında kalan tüm futbolcular katıldı. 
     Çalışma öncesi basın mensuplarına bir açıklama yapan teknik sorumlu Ertuğrul Sağlam, Akçaabat Sebatspor maçı sonrası oyunculara verilen iki günlük izinin ardından Malatyaspor maçının hazırlıklarına başladıklarını söyledi. 
     Milli maç nedeniyle lige verilen aranın kendileri için büyük bir şans olduğunu ifade eden Sağlam, ''Bu verilen ara sırasında sakatlıkları bulunan arkadaşlarımızın da tedavilerini tamamlayarak Malatyaspor maçına tam kadro çıkmak istiyoruz'' dedi. 
     Bir basın mensubunun Samsunspor'un ligdeki konumu itibariyle küme düşme endişesi olup olmadığı sorusuna Sağlam, ''Ligin alt sıralarından uzaklaşmak zaman alsa da küme düşme gibi bir sıkıntımız yok'' dedi. 
     
</TEXT>
</DOC>
