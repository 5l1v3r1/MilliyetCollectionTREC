<DOC>
<DOCNO> 327323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/son/soneko03.html </URL>
<DATE> 2005/03/26/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Para arzı, 191 milyar YTL'ye yaklaştı 
</HEADLINE>
<TEXT>

     En geniş tanımlı para arzı M3YR , 350 milyon YTL'den fazla artarak 191 milyar YTL düzeyine yaklaştı. 
     ANKA'nın Merkez Bankası verilerinden yaptığı belirlemeye göre, YTL ve döviz mevduatları, repo hesapları, dolaşımdaki para ve Merkez Bankası'ndaki mevduattan oluşan para arzı, 4-11 Mart haftasında 351.2 milyon YTL'lik artış gösterdi. Büyük bölümü mevduattan kaynaklanan bu artışla birlikte para arzı 190 milyar 936 milyon YTL oldu. 
     Yurtiçi yerleşiklerin YTL mevduatları 1 milyar 942.7 milyon YTL artarak 104 milyar 143.6 milyon YTL'ye, döviz mevduatları 603.7 milyon YTL artarak 70 milyar 428.3 milyon YTL'ye çıktı. 
     Dolaşımdaki para da 20.9 milyon YTL'lik artışla 13 milyar 524.4 milyon YTL'ye yükseldi. 
     Repo hesapları ile Merkez Bankası'ndaki mevduatta ise gerileme gözlendi. Repo hacmi, sözkonusu haftada 102.6 milyon YTL azalarak 2 milyar 63.3 milyon YTL'ye indi. 
     Banka'daki mevduat da 2 milyar 113.5 milyon YTL'lik hızlı bir düşüş göstererek 776.3 milyon YTL oldu. 
     
</TEXT>
</DOC>
