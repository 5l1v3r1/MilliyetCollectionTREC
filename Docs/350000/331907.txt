<DOC>
<DOCNO> 331907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/10/yazar/guclu.html </URL>
<DATE> 2005/04/10/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Kızlar neden okula gidemiyor 
</HEADLINE>
<TEXT>


Milliyet ile Çağdaş Yaşamı Destekleme Derneği'nin ortaklaşa düzenlediği çalıştayda, kızların öğrenim sorunları tartışıldı. Vali ve kaymakamların yanı sıra MEB bürokratları ve bazı sivil toplum örgütlerinden temsilcilerin de katıldığı toplantı, gazetemizde gerçekleşti ve gün boyu devam etti. 
Sorunlar, çözüm yolları ve ileriye yönelik yol haritasının belirlendiği çalıştaya, Türkiye'nin dört bir yanından mülki idare amirleri geldi. Bölgesindeki sorunları dile getirdi. 
Çok çarpıcı tespitlerde bulunuldu. Örnek modeller anlatıldı, ilginç öneriler geliştirildi. İşte gün boyu süren çalıştaydan bazı satırbaşları 
Hızlı nüfus artışı frenlenmeden, eğitim sorunlarının çözümü adeta olanaksız.Gelir düzeyi düştükçe, okula devamsızlık oranı artıyor. Aileler çocuklarını belli bir yaştan sonra kazanç kapısı olarak görüyor. Taşımalı eğitim yeniden gözden geçirilmeli. Köy okulları yeniden açılmalı. Çocuğunu okula göndermeyenlere yönelik para cezasının caydırıcılığı yok. Zaten tahsil edilemiyor. Milli Eğitim'de yerinden yönetim olsun. Okul, il ve ilçe milli eğitim müdürlüklerine liyakate göre atama yapılsın. Vek let sistemine son verilsin. İç göçler, göçerler ve mevsimlik tarım işçileri, çocukların eğitimini olumsuz yönde etkiliyor. Kız öğrencilere yönelik pansiyonlu okulların sayısı ve yurt kapasiteleri artırılsın. Zorunlu eğitim süresi 11 yıla çıkarılsın. Göçer çocuklarının gittikleri ilde okula devamı sağlansın. Doğu ve Güneydoğu illerinde ilköğretim 4. sınıfa kadar kız öğrencilerin okula devamlarında çok önemli bir sorun yok. Kopmalar 4. sınıftan sonra başlıyor. 8. sınıf geldiğinde kızların yüzde 90'ı okuldan kopmuş oluyor. Okulöncesi eğitimin yayınlaştırılması, okula olan ilgiyi artıracaktır. Yeni mezun öğretmenler, kırsal kesime tayin edilmesin. Ağalar ve şıhlar eğitimi sevmiyor. Çevresindekilerin cahil kalması işlerine geliyor. Yatılı bölge okulları iyi yönetilmiyor. Bayan yöneticiler görevlendirilmiyor. Başörtüsüne geleneksel örtünme biçimi olarak bir çözüm getirilmelidir. Kız çocuklarının erken yaşta evliliklerine ve çalıştırılmalarına engel olunmalıdır. Veliler pansiyon ortamına ya güvenmiyor ya da farklı nedenlerle çocuğunu göndermiyor. Haydi Kızla Okula Kampanyası geç kalmış bir kampanya. Nüfusa kayıtlı olmayan çocuk sayısı çok fazla. Kendisi olup da kaydı olmayan, evli olup da resmi nik hı bulunmayanlar mutlaka kayıt altına alınmalı. Üniversite öğrencileri, yaz aylarında, kırsal kalkınma projeleri kapsamında köy okullarında görevlendirilebilirler. Yatılı bölge okullarının ilk 5 sınıfı kapatılmalıdır. Çünkü yararlı olmuyor. Bu çocuklar köylerde birleştirilmiş sınıflarda eğitimlerine devam etsinler. Yatılı okullara 3 öğün yemek için 1.8 YTL gönderiliyor. Bu para ile sağlıklı beslenmeleri mümkün değil. 
Özetin özeti Eğitimde sorunlar çok. Özellikle de kız çocuklarının eğitiminde. Onların katkısı olmadan Türkiye'nin kalkınması ve çağdaşlaşması ise olanaksız. Artık bu utançtan kurtulalım... 



</TEXT>
</DOC>
