<DOC>
<DOCNO> 332922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/soneko19.html </URL>
<DATE> 2005/04/13/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Deutsche Bank, Bender Menkul Değerler'i satın aldı... 
</HEADLINE>
<TEXT>

     Almanya'nın önde gelen bankalarından Deutsche Bank, bugüne kadar yüzde 40'lık hissesine sahip olduğu ''Bender Securities'' adlı Bender Menkul Değerler A.Ş.'yi tümüyle devraldı. 
     Deutsche Bank tarafından yapılan açıklamada, ''Bender Securities'' ile diğer yüzde 60'lık hisselerin de satın alınmasına ilişkin anlaşmanın imzalandığı bildirildi. Devrin bu yılın ikinci 3 aylık dönemi içinde gerçekleşeceği belirtilen açıklamada, şartlar konusunda ayrıntılı bilgi verilmedi. 
     Deutsche Bank'ın bir sözcüsü, ''Türkiye, Batı'ya ve AB'ye açılım çerçevesinde uluslararası yatırımcılar için gittikçe daha cazip hale gelen bir pazar'' dedi. 
     ''Border Securities'' Başkanı Kaya Didman da ''Deutsche Bank ile geçen yıllardaki sıkı işbirliğimiz çok başarılı olmuştu. Tümüyle birleştikten sonra da kapasitelerimizi en iyi şekilde kullanarak Türkiye pazarındaki müşterilerimize mükemmel bir servis sunacağımıza inanıyoruz'' diye konuştu. 
     
</TEXT>
</DOC>
