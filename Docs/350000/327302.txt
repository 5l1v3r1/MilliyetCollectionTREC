<DOC>
<DOCNO> 327302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/son/sondun18.html </URL>
<DATE> 2005/03/26/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Moskova, İsmailova Sanat Fuarı binasında yangın... 
</HEADLINE>
<TEXT>

     Moskova'da bulunan İsmailova pazarındaki Sanat Fuarı binasında çıkan yangında 2 kişinin öldüğü bildirildi. 
     Rus haber ajansları, 500 metrekarelik alanda etkili olan yangında, ilk belirlemelere göre 2 kişinin hayatını kaybettiğini, söndürme çalışmalarının devam ettiğini bildirdiler. 
     İsmailova pazarının bulunduğu bölgede trafik kilitlenirken, kurtarma araçlarının bölgeye zorlukla ulaştığı belirtiliyor. 
     Yetkililer, yangın söndürme çalışmalarına 25 itfaiye ekibinin katıldığını ve çok sayıda ambulansın olay yerine gittiğini açıkladı. 
     Ajanslar, yangının İsmailova pazarında el sanatlarının satıldığı bölümde çıktığını ve 4 katlı ahşap binada çok çabuk yayılarak bütün katlara sıçradığını duyurdu. 
     
</TEXT>
</DOC>
