<DOC>
<DOCNO> 320497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/sontur70.html </URL>
<DATE> 2005/03/03/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Bursa'da şüpheli ölüm 
</HEADLINE>
<TEXT>

     Bursa'nın Yıldırım İlçesi'nde başından vurulan ve ağabeyi tarafından otomobilinde bulunduğu bildirilen kişi kaldırıldığı hastanede öldü. 
     Alınan bilgiye göre, Bursa İl Jandarma Komutanlığı'nı arayan, İlker Şengülalp, kardeşi Osman Şengülalp'in 42 cep telefonundan kendisini aradığını ve Karapınar Mahallesi Dokuzgözler mevkiinde yaralı olarak bulunduğunu söylediğini ifade etti. 
     İlker Şengülalp, olay yerinde kardeşini, 16 GY 941 plakalı otomobilde başında tabancayla vurulmuş halde bulduğunu ve Yüksek İhtisas Hastanesi'ne kaldırdığını, burada yapılan müdahalenin ardından sevk edildiği Uludağ Üniversitesi Tıp Fakültesi Hastanesi'nde, hayatını kaybettiğini söyledi. 
     Jandarma tarafından yapılan soruşturmada, olayın geçtiği çiftlik evinde bekçilik yapan Saffet S'nin gözaltına alındığı, cinayet aleti silahın ele geçirildiği Osman Şengüalp'in cesedinin otopsi için Adli Tıp Kurumu'na kaldırıldığı bildirildi. 
     
</TEXT>
</DOC>
