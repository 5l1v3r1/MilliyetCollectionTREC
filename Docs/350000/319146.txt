<DOC>
<DOCNO> 319146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/siyaset/siy03.html </URL>
<DATE> 2005/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Latife Hanım tutuklandı iddiası 
</HEADLINE>
<TEXT>


YALÇIN ATA Aydın DHA 


İÜ Atatürk İlkeleri ve İnkılap Tarihi Enstitüsü Araştırma Görevlisi Mehmet Perinçek, eski Sovyetler Birliği arşivlerinde yaptığı incelemelerden elde ettiği belgeleri, "Atatürk'ün Sovyetler'le Görüşmeleri" adlı kitabında yayımladı. Kitapta dönemin Sovyet Büyükelçisi Semyen İvanoviç Aralov'un, Atatürk ve eşi hakkında yazdığı rapordaki ilginç ifadeler de yer aldı. İzmir'deki 1. İktisat Kongresi'ne katılan Aralov, buradaki izlenimlerini 23 Şubat 1923'te Sovyet makamlarına gönderdiği raporunda aktardı. Rapordaki dikkat çekici ifadeler şunlar "Atatürk'ün eşi, İzmirli bir milyonerin kızı. Yurtdışında eğitim görmüş olan Latife Hanım, Fransızca, İngilizce ve Almanca biliyor. Politikayla büyük bir azimle ilgileniyor. Kendisinin anlattığına göre, Yunanlılar İzmir'deyken, Yunanlılara karşı istihbarat işinde çalışıyormuş ve tutuklanmış. Fakat Fransızların yardımıyla kurtulmuş." 



</TEXT>
</DOC>
