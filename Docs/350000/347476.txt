<DOC>
<DOCNO> 347476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/son/soneko25.html </URL>
<DATE> 2005/05/31/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Hazine'nin dolar cinsinden tahvil ihalesinde faiz 5.47 oldu 
</HEADLINE>
<TEXT>

     Hazine'nin bugün düzenlediği 3 yıl vadeli, 6 ayda bir kupon ödemeli, değişken faizli ABD doları cinsinden tahvil ihalesinde, net 909.8 milyon dolarlık satış yapıldı. 
     Piyasa yapıcıları ve kamu kurumlarına yapılan satış dahil, toplam tahvil satışı ise 1 milyar 917.5 milyon doları buldu. 
     İhalede bileşik faiz yüzde 5.47, basit faiz de yüzde 5.39 olarak belirlendi. 
     İhaleye 1 milyar 399.7 milyon dolar tutarında nominal teklif gelirken, nominal satış 915.2 milyon dolar, net satış da 909.8 milyon dolar oldu. 
     Ayrıca piyasa yapıcılarına yapılan rot satışta net 1 milyar 618.5 milyon dolarlık teklif gelirken, net satış 971.1 milyon dolar, nominal toplam satış da 1 milyar 13.6 milyon dolar olarak belirlendi. Bu çerçevede kamu kurumlarına ise net 36.6 milyon dolar tutarında kağıt satıldı. 
     İhalede satılacak kağıtlar yarın ihraç edilirken, geri ödeme tarihi 28 Mayıs 2008 olarak belirlendi. 
     İhalede katılımcılar 10 bin dolar üzerinden fiyat teklifinde bulunurken, söz konusu tahvilin kupon ödemeleri 30 Kasım 2005, 31 Mayıs 2006, 29 Kasım 2006, 30 Mayıs 2007, 28 Kasım 2007 ve 28 Mayıs 2008'de yapılacak. 
     İhraç edilecek kağıtların 30 Kasım 2005 tarihli kupon ödemesinde uygulanacak kupon oranı ise yüzde 2.59 olarak belirlenmişti. 
     
</TEXT>
</DOC>
