<DOC>
<DOCNO> 315020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/yazar/pulur.html </URL>
<DATE> 2005/02/14/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bir başkadır bizim memleket... 
</HEADLINE>
<TEXT>


MAÇTAN önce tribünlerde ya da içeri girenler arasında anket yaparlar, televizyoncu "Maç kaç kaç biter " diye sorunca, hep birlikte atılırlar 
"Beş, beş, beşten aşağı atmayız " 
At atabildiğin kadar, soran da yok, sayan da yok 
Orhan Pamuk da bunlar gibi, sallıyor 
"Türkler Birinci Cihan Savaşı'nda 1 milyon Ermeni'yi öldürdü, son yıllarda da 30 bin Kürt'ü " 
Hangi belge, hangi istatistik Ne gerek var, salla gitsin 
Peki, niye 
Dün birkaç köşede okuduk, meğer Nobel'e adaymış... 
Desenize kıdemli Nobel adayları ikileşti 

ÇOĞUNLUKLA her trafik kazasından sonra gördüğümüz klasik görüntüdür, araba bir yanda, yaralı bir yanda, polisler ortada, herkes bağırır 
"Cankurtaran nerede " 
Nerede olacak, bu trafikte kaplumbağalar yarışında... 
Hele bundan sonra... 
Trafik cezaları cankurtaran şoförlerini de bulmuş, hızlı araç sürmekten cezalar geliyormuş... 
Cankurtaranın işi ne 
Adı üstünde, can kurtarmak, bir an önce kaza yerine gitmek, ona da "Hızlı gittin " diye ceza kesilirse... 
Yavaş gitse, feryat "Nerede kaldı bu cankurtaran " Hızlı gitse, trafik polisi basıyor cezayı... 
Onların da işi zor 
Kimin işi kolay ki 
Hazine soyguncularının dışında... 
Bir başkadır bizim memleket... 

KARIN ikinci günü ormanda bir kafile yavaş yavaş yürüyorlar, birbirlerine sus işareti yapıyorlar... 
Avcı mı bunlar 
Hayır, yabani geyiklere yemek getiren orman memurları... 
Çünkü geyikler gürültü olunca kaçarlarmış... 
Bir araba çevriliyor, kaçak avcılar sanılıyor, adam otomobilinin bagajını acıyor, lebaleb ekmek dolu, hayvanlara getirmiş... 
Kurban Bayramı'ndaki sokak mezbahalarını ve vahşeti hatırlayın, bir de bunları... 
Bir başkadır bizim memleket 

DENİZLİSPOR, Sakaryaspor'u 6-1 yenmiş, Denizli'nin hocası Giray Bulak hem sevinmiş hem üzülmüş, anlaşılan üzüntüsü daha fazla... 
Niye 
Çünkü Sakarya onun hocalığında küme düşmüş, Giray Bulak hem o günleri unutamıyor hem de deprem gecesini... 
"İkisini de ben yaşadım, üzülmeye hakkım yok mu " diyor. 
Hayır, üzülemezsin, niye on gol atmadık, deseydi çok hoşlarına giderdi. 
Maçlara "Ölmeye, ölmeye geldik " diye gelenler, bu duyguları anlar mı 
Bir başkadır bizim memleket 



</TEXT>
</DOC>
