<DOC>
<DOCNO> 347007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/ekonomi/eko05.html </URL>
<DATE> 2005/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Vakıfbank'tan reel sektöre kredi atağı 
</HEADLINE>
<TEXT>


ANKARA Anka 

Vakıfbank'ın, son üç ayda "ucuz kredi paketi" protokolü imzaladığı oda sayısı 145'e ulaştı. Vakıfbank'tan yapılan açıklamada, reel sektör kuruluşlarıyla imzalanan protokoller kapsamında, 500 bin YTL'ye kadar olan limitlerde 1 yıldan 15 yıla kadar vade seçenekleriyle "İşletme İhtiyaç Kredisi, TRLİBOR 4 faiz oranlı Rotatif Kredi ile İşyeri Edindirme, Araç, Filo, Yatırım ve 3 sezon vadeli Turizm Destek kredilerinin yer aldığı belirtildi. Reel sektöre destek paketinde yatırımcılara 500 bin dolar ya da eşiti euro veya YTL'ye kadar olan limitlerde 3-18 ay vadeli Banka kaynaklı YTL ve döviz ihracat kredileri, Eximbank kaynaklı ihracak kredileriyle birlikte 100 bin dolara kadar olan limitte KOSGEB destekli sıfır faizli ihracat kerdileri de bulunuyor. 
Ayrıca Vakıfbank'ın, oda üyelerinin nakdi ve gayrinakdi kredilerden uygun faiz, komisyon ve ödeme seçenekleriyle ayrıcalıklı olarak yararlanmalarını sağladığı, 250 bin dolardan 5 milyon euroya kadar olan limitlerde 7 yıla kadar vadeli yatırım kredileri de kullandırdığı belirtildi. 


</TEXT>
</DOC>
