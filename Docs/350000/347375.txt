<DOC>
<DOCNO> 347375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/yasam/yas02.html </URL>
<DATE> 2005/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Emzirmek, kan şekerini dengeler 
</HEADLINE>
<TEXT>


Diyabet hastası kadınlar, gebe kalmadan 3 ay önce metabolik kontrollerini yaptırmalı. Kan şekeri kontrolünün sağlanması için de bebeğini emzirmeli 

TAYLAN KÜMELİ bir kibrit kutusu lezzet 

Bu yıl 41'incisi düzenlenen Ulusal Diyabet Kongresi'nde diyabet hastalarının en çok kalp hastalıkları nedeniyle hayatını kaybettiği ve diyabet rahatsızlığı olan bireylerin kardiyovasküler hastalıklara yakalanma riskinin olmayanlara göre 34 kat daha fazla olduğu vurgulandı. Buna yol açan en önemli risk faktörlerinin ise obezite ve hareketsizlik olduğu belirtildi. Risk yaratan faktörleri genel olarak şöyle sıralayabiliriz 

Kötü huylu kolesterolün LDL yüksek olması,İyi huylu kolesterolün HDL düşük olması,HbA1C kan şekerinin son üç aydaki durumunu gösteren ölçüt değerinin yüksek olması,Kan basıncının yüksek olması,Trigliserid düzeyinin yüksek olması... 

Kan şekeri takibi çok önemli 
Çoğunlukla Tip2 diyabet rahatsızlığı olan kişilerde görülen kardiyovasküler hastalık riskinin belirlenmesinde 'Tokluk Kan Şekeri'nin önemli bir rol oynar. Tedavi kapsamında, tokluk ve açlık kan şekeri takiplerinin düzenli yapılması gerekir. Kişinin kalp hastalığı varsa ve aynı zamanda şeker hastasıysa, LDL kolesterol değerinin 70 ve altına indirilmesi gerekir. Bununla birlikte HbA1C değerinin de 6,5'in altına çekilmesi önerilir. 
Genellikle 35 yaş ve üzerinde olanlar ile 4.5 kg ve üzeri çocuk doğuranlarda görülen gebelik diyabeti de kongrede değinilen konu başlıklarından biriydi. Son gelişmelere göre, diyabet hastası bir kadın, gebe kalacaksa 3 ay öncesinden metabolik kontrollerinin yapılması ve HbA1C değerininde 6'nın altında olması hedefleniyor. Ayrıca bu bireylerde Tip2 DM gelişme riski 50 olduğundan doğum sonrası ideal kilosunun korunması ve sağlıklı beslenme planının hayata geçirilmesi çok önemli. Öte yandan uzmanlar, doğum yapan annenin emzirmesini tavsiye ediyor, çünkü böylece annede kan şekeri kontrolü kolayca sağlanıyor. 

Bunu biliyor muydunuz 
Krom bakımından zengin bir diyet, insüline bağımlı olmayan ve yetişkinlikle ortaya çıkan TİP 2 şeker hastalığını önlemede son derece etkili olabiliyor. 

Haftanın bilgileri 
det dönemi ağrılarına E vitamini 
Kalp hastalıklarına karşı koruyucu özelliği bulunan E vitamini, kadınların en büyük k busu olan regl det öncesi sancıları da önler. E vitamininin, özellikle mensturasyon öncesi alımı öneriliyor. 

Bağışıklık sistemi için çinko şart 
Sürekli bir hava değişikliği yaşadığımız şu son günlerde güçlü bir bağışıklık sistemi için çinko minerali çok önemli. Çinko peynir, yumurta, mısır, Brüksel lahanası ve brokolide bulunmaktadır. 

Haftanın besini 
Bilim adamları, yemeklere eklenen az miktarda tarçının, kandaki şeker düzeyini belirgin şekilde düşürdüğünü söylüyor. Diabetes Care dergisinde yayımlanan habere göre, çaya atılan bir tarçın kabuğu bile, şeker hastalarının insülin değerlerini düzenlemeye yetiyor. 


</TEXT>
</DOC>
