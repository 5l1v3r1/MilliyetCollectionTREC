<DOC>
<DOCNO> 301423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/ekonomi/eko01.html </URL>
<DATE> 2004/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Mevduatlar YTL'ye dönüştürülecek... 
</HEADLINE>
<TEXT>


Yeni yılda bankalar, Türk Lirası mevduatları YTL'ye dönüştürecek. Döviz mevduatlarında herhangi bir dönüşüm yapılmayacak 

EKONOMİ SERVİSİ 

Bankalardaki döviz hariç tüm mevduatlar Yeni Türk Lirası'na YTL dönüşecek. Bankalardaki tahsilat ve ödemelerde, hem TL hem de YTL kullanılabilecek. Bankamatiklerden hem TL hem de YTL verilecek, kayıtlar YTL olarak tutulacak. Kredi kartı slipleri YTL olarak kesilecek. Türkiye Bankalar Birliği TBB , YTL'ye geçişle banka müşterilerinin 3 Ocak'ta karşılaşacakları değişiklikleri şöyle sıraladı 
Döviz hariç tüm hesaplardaki bakiyeler 1 milyon TL 1 YTL dönüşüm oranına göre YTL'ye çevrilecek. Hesaplar YTL olarak takip edilecek. Döviz hesapları değişmeyecek.Ödeme ve tahsilatta hem TL hem de YTL kullanılabilecek. Dekontlar YTL, komisyonlar ise hem TL hem de YTL olarak ilan edilecek.Kur dönüşümünde Merkez Bankası'nın ilan ettiği 5 basamak uygulaması yapılacak.ATM'lerden TL veya YTL çekilebilecek, kredi kartı slipleri, ekstreler YTL olacak. 2004'ten kalan taksitler YTL'ye çevrilecek. Talimatlı ödemeler YTL olarak tahsil edilecek. İnternet bankacılığı YTL üzerinden yapılacak.2004'e ait kredi sözleşmeleri, sigorta poliçeleri, çek ve senetler YTL'ye dönüştürülecek. Mevcutlarda TL ibaresi çizilip YTL yazılacak.Yatırım fonları, tahvil ve bonolar, YTL'ye çevrilecek. Yeni tahvil ve bonoların birim fiyatları 100 YTL nominal değer kıymet için açıklanacak ve gösterimi YTL bazında ve 3 ondalık hanesi içerecek şekilde olacak.Hisse senetleri nominal değeri YTL'ye geçişte 1000'e bölünecek. Bir adetten daha küçük miktarlara dönüşecek küsuratlar borsada işlem görmeyecek. 

</TEXT>
</DOC>
