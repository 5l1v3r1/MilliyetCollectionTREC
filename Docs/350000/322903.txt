<DOC>
<DOCNO> 322903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sonsiy12.html </URL>
<DATE> 2005/03/11/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
MİT görevlisi Kozinoğlu'nun diplomasının sahte mi 
</HEADLINE>
<TEXT>

     CHP Konya Milletvekili Atilla Kart, MİT Dış Operasyonlar Daire Başkanı Kaşif Kozinoğlu'nun Taşkent Üniversitesi'nden aldığı diplomanın sahte olduğu ve bununla ilgili olarak Dışişleri Bakanlığı'nın yaptığı yazışmaların geciktirildiği iddialarını bir soru önergesi ile TBMM gündemine getirdi. 
     CHP'li Kart, Dışişleri Bakanı ve Başbakan Yardımcısı Abdullah Gül tarafından yanıtlanması istemiyle TBMM Başkanlığı'na sunduğu soru önergesinde, YÖK'ün, MİT Dış Operasyonlar Daire Başkanı Kaşif Kozinoğlu'nun Taşkent Üniversitesi'nden edindiği diplomanın sahte olup olmadığının Bakanlık aracılığıyla ilgili Büyükelçiliğe sorduğu, ancak aradan geçen 2 yıla rağmen bu yazışmaya cevap verilmediği haberlerini anımsattı. Yazıda, bir kriptoda yer alan 20 kişilik listede isimleri geçen kişilerin, 4 yıllık üniversiteden mezuniyetlerini belgeleyen diplomaların geçerli veya sahte olup olmadığının araştırılmasının istenildiğini ifade eden Kart, bu kişiler arasında, Kaşif Kozinoğlu'nun da bulunduğu yolunda iddia veya şüphelerin olduğunu kaydetti. 
     Önergesinde, bu kişilerin diplomalarının sahte olup olmadığının araştırılması için Dışişleri Bakanlığı aracılığıyla Taşkent Büyükelçiliği'ne kripto yollanıp yollanmadığını soran Kart, bu yazışma yapıldıysa neden yanıt verilmediğinin de açıklanmasını istedi. 
     Kart, bu yazışmanın Büyükelçi Reşit Uman'a ulaştığı, bu kişinin ilgili makamlar nezdinde girişimde bulunduğu, bu girişim sonucunda aralarında Kaşif Kozinoğlu'nun da bulunduğu şahısların aldıkları diplomaların sahte olduğunun Büyükelçiliğe bildirildiği iddialarına önergesinde yer verdi. Kart, Bakan Gül'e şu soruları yöneltti 
     ''-Bütün bu değerlendirmelerden sonra, Kaşif Kozinoğlu'nun resmi kayıtlarda görünen tahsil durumu nedir Adı geçenin Harp Okulu mezuniyeti dışında, herhangi bir fakülte veya yüksekokuldan mezun olduğuna dair kayıtlara intikal eden herhangi bir belge mevcut mudur Adı geçenin bu yolda kayıtlara intikal eden herhangi bir beyanı var mıdır 
     -Kriptoda isimlerinin geçtiği ifade edilen 20 kişi hangi kurumlarda çalışmaktadır Bu kişilerin tamamı MİT bünyesinde mi çalışmaktadır Bu diplomaların sahte olduğu yolunda herhangi bir bilgiye ulaşılmış ise ilgili kişiler hakkında idari ve adli süreç başlatılmış mıdır 
     -Kriptoda isimleri geçen bu kişilerle ilgili bilgilerin kamuoyuna açıklanması aşamasında, Devlet sırrı olarak değerlendirilebilecek herhangi bir unsur var mıdır '' 
     
</TEXT>
</DOC>
