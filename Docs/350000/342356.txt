<DOC>
<DOCNO> 342356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/sonyas16.html </URL>
<DATE> 2005/05/13/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Cameron Diaz genç sevgilisini aldatırken yakalandı .. 
</HEADLINE>
<TEXT>

     Hollywood'un en seksi kadınlarından Cameron Diaz, uzun süredir birlikte olduğu Justin Timberlake'i evli bir TV programcısı ile aldatırken fotoğraflandı. 
     Şarkıcı Justin Timberlake çok yakında evlenmesi beklenen Cameron Diaz, MTV'de program yapan Shane Nickerson ile sokak ortasında öpüşürken görüntülendi. 
     The National Enquirer dergisi, 33 yaşındaki güzel oyuncuyu Santa Monica'da bulunan bir ses stüdyosunun dışındaki çalıların arasında görüntülemeyi başardı. 
     

Cameron Diaz ile öpüşürken fotoğraflanan yapımcı Nickerson'ın evli ve 1 yaşında bir kız çocuğu sahibi olduğu öğrenildi. Diaz'ın basın sözcüsü ise yapımcı Nickerson ile ünlü aktrisin romantik bir ilişki içinde olmadığını açıkladı. 
     Bu görüntülerden sonra 24 yaşındaki Justin Timberblake'in tepkisi ise merakla bekleniyor. 
     Paparazzilerle yıldızı bir türlü barışmayan ve sık sık kavga eden ünlü güzel, bu kez paparazzi kurbanı oldu. Diaz, yakın zamanda kendisini görüntülemeye çalışan bir paparazziye küfürler yağdırıp yüzüne naylon torba fırlatmıştı. 
     

     
</TEXT>
</DOC>
