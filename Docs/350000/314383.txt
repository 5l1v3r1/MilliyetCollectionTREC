<DOC>
<DOCNO> 314383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/sondun26.html </URL>
<DATE> 2005/02/11/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Serdar Denktaş Annan'ın girişimi olumlu 
</HEADLINE>
<TEXT>

     KKTC Başbakan Yardımcısı ve Dışişleri Bakanı Serdar Denktaş, BM Genel Sekreteri Kofi Annan'ın, Rum yönetimi lideri Tasos Papadopulos'tan Annan Planı'nda karşı çıktığı konuları liste olarak istemesini ''olumlu bir gelişme'' olarak değerlendirdi. 
     Denktaş, bir kabulü sırasında, böyle bir gelişmeyi beklediklerini ifade ederek, benzer bir çalışmaya 2 ay önce başladıklarını bildirdi. 
     Serdar Denktaş, Türk tarafının Annan Planı'na yönelik olarak başlatılan çalışmayla ilgili olarak İngiltere ve ABD büyükelçiliklerini bilgilendirdiğini söyledi. 
     ''İki tarafın, planda karşı çıktığı ve değiştirilmesini istediği konuları listelemesiyle görüşme masasının hazır hale geleceğini'' kaydeden Serdar Denktaş, ''masaya eşit oturup eşik kalkma prensibine uymanın önemli olduğunu' ifade etti. 
     Masaya eşit oturup eşit kalkılmasının güvence altına alınması gereği üzerinde duran Serdar Denktaş, ''Ümit ederim ki Tasos Papadopulos samimiyetini ortaya koyar ve Kıbrıs sorunundaki belirsizlik çözülür'' dedi. 
     
</TEXT>
</DOC>
