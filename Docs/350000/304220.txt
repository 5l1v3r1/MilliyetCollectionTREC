<DOC>
<DOCNO> 304220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/siyaset/siy02.html </URL>
<DATE> 2005/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Arınç Türban inatla çözülmez 
</HEADLINE>
<TEXT>


ANKARA Milliyet 


TBMM Başkanı Bülent Arınç, türban sorununun yapılan yanlışlıklarla kronik bir sorun haline getirildiğini belirterek, "Bu konuyu birkaç oy uğruna siyasallaştıran da, istismar eden de suçludur. Bu konu soğutulmalı, inatla çözülmez" dedi. İnanç Özgürlüğü Platformu üyelerini kabulünde, türban sorununun nesilden nesile anlamsız bir sorun halinde devam ettiğini belirten Arınç, şunları söyledi 

'Karışılmamalı' 
"Kadınların giydiği kıyafetlerde önü açık olan, arkası kapalı olan var. Eteği şu kadar olan var. Bunu seçerek, bilerek giyenlere nasıl kimse ses çıkarmak hatta buna karşı gelmek cüretinde bulunmuyorsa, bir kadının başını örtüyor olmasına karşı da inanç özgürlüğü ve ifade özgürlüğü açısından karşı çıkılmamalıdır." 
Arınç, şöyle devam etti "Bu sorun didişerek, bağırarak çağırarak inatla çözülecek sorun olmaktan çıktı. Bu sorunu kamplara bölerek de çözemeyiz. Artık koz olmaktan da çıktı. Daha akılcı davranmalıyız. Aydınlar, tahrik etmeden bu işi konuşmalılar. Sivil, asker herkes konuş-malı. Konsen-süsle bu sorunu çözmeye gayret etmeliyiz." 



</TEXT>
</DOC>
