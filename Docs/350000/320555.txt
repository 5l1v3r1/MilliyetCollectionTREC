<DOC>
<DOCNO> 320555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/guncel/gun90.html </URL>
<DATE> 2005/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

İbo kimin birincisi 

a KULVARININ Öyle ya da böyle, konu türkü söylemek olunca, jargonu tam kullanmak gerekirse, İbrahim Tatlıses "tek gider". Bunca sene geçmesine rağmen, konu türkü söylemekten açılmışsa, herkesin aklına gelen ilk isim. Kaseti en çok satan, türküleri bir anda her yerde çalınıp herkesçe söylenmeye başlanan İbo, bir de kliplerini kendisi çekmese tam olacak ama inadı da inat işte... 
b KALPLERİN Bunu söylemek biraz zor. Sık sık ağlamak ve yufka yürekli bir imaj çizmekle birlikte, özellikle son Asena olayında kalan son bonuslarını da harcamış durumda. Sanatına diyecek lafı olmayan bir çok insanın "konuşmayacak, sadece şarkı-türkü söyleyecek dinleyeceksin" dediğine şahit olduğumuz İbo'nun, ismi geçtiğinde insanın aklına iyilerden daha çok kötü şeyler gelmesi, kendisine bu birinciliği kaybettirtiyor... 
c REYTİNGLERİN Star gazetesinde bir haber vardı. İbo Show'un reyting rekoru kırdığından bahsediliyordu. İlk programları, gerçekten de çok izlenmişti. Ancak son 2 haftadır, İbo Show, son derece sıradan reytingler almakta. Bu hafta, şu ana kadarki en düşük sonucu almışken, Star Gazetesi'ne göre, reyting rekoru kırdığının iddia edilmesi, durduk yerde insana tüm haberi okutturuyor doğal olarak. Meğer İbo, ABC1 diye bir grupta rekor kırmış. Bugüne kadar "tüm izleyiciler" ve "AB" gruplarını bilmeyen kalmadı ve tüm kanallar bu iki grubu benimsedi. Şimdi bu da nerden çıktı 
Reytinglerde, birinci olmanın 300'den fazla yolu olduğunu duymuştuk bir zamanlar. O kadar çok kategori AB, Tüm Kişiler, C, D, ev kadınları, yaş grupları vs ve zaman dilimi 24 saat, 1440 dakika var ki bu reyting denilen sihirbazlıkta, mutlaka bir yol bulunabiliyor kendini birinci göstermek için. Dolayısıyla, Star Gazetesi'ndeki haber doğru ama buçuktan doğru. Yarın bir gün bir başkası da alfabenin başka bir harfine tekabül eden bir kategoriden birincilik açıklayabilir. Sonuç net İbo'nun şovu o gece rekor mekor kırmadı. "Yerse " haberini yemedik kısacası... 

Nedenler ötesi 
"Abim sabah işe giderken yüzünü yıkarken, burnunu sümkürürken, yengem daha gözler kamaşmış haldeyken bile ona havlu tutuyordu, işte bu yüzden evlenmeye bu yarışmaya katıldım..." b b 
</TEXT>
</DOC>
