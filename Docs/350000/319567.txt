<DOC>
<DOCNO> 319567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/sondun46.html </URL>
<DATE> 2005/03/01/ </DATE>
<TIME> 19.58 </TIME>
<AUTHOR>  </AUTHOR>
<HEADLINE>
Bush'un marihuana kullandığını itiraf ettiği kasetler avukatında 
</HEADLINE>
<TEXT>

     ABD Başkanı George Bush'un, ''marihuana kullandığını'' itiraf ettiği söyleşinin yazarı Doug Wead'in, söyleşi kasetlerini Bush'un özel avukatına teslim ettiği bildirildi. 
     Beyaz Saray sözcüsü Scott McClellan, kasetlerin Bush'un özel avukatının elinde olduğunu belirterek, ''Bu, kapanmış kabul ettiğimiz bir konu'' dedi. 
     Wead'in Bush'un bilgisi dahilinde olmadan 1998-2000 tarihleri arasında kaydettiği kasetlerde yer alan ve New York Times gazetesi tarafından da yayımlanan söyleşide, ABD Başkanı, ''Marihuana sorusunu yanıtlamayacağım. Nedenini biliyor musun Çünkü küçük çocukların, denediğim bir şeyi kullanmasını istemiyorum'' diyor. 
     Kayıtların ''kişisel'' olduğunu savunan ve kamuoyuna yansımasını hiçbir zaman istemediğini belirten Wead, Roosevelt, Kennedy, Bush aileleri gibi Amerikan siyasetine damgasını vurmuş ''siyasi hanedanlar'' konusundaki kitaplarıyla tanınıyor. 
     
</TEXT>
</DOC>
