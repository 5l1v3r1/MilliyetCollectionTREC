<DOC>
<DOCNO> 304198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/guncel/axgun01.html </URL>
<DATE> 2005/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK'nın seks köleleri 
</HEADLINE>
<TEXT>


PKK'lı Şemdin Sakık'ın 'Apo' adlı kitabında, Öcalan'ın kadın teröristleri 'seks kölesi'ne dönüştürmesi anlatılıyor 

ÖZGÜR CEBE Diyarbakır DHA 

Kaldırılan Diyarbakır 1 No'lu DGM'nin ömür boyu hapse mahk m ettiği PKK'lı Şemdin Sakık, 'Apo' adlı kitabını, PKK lideri Abdullah Öcalan'ın 'boy aynası' olarak tanıtıyor. Kitaptan bazı bölümler özetle şöyle 
Öcalan'ın Şam'daki evinde uzun süre kalan ve Bitlis kırsalında öldürülen Tekoşin, Öcalan'a karşı olduğumu söyleyince bana şunları anlattı "Eve gittiğimizde 3 aydır yanında olan kızlar görevi bize bıraktı. 'Önderliğe namuslu kadın gibi yaklaşmayın. Her şeyiniz onundur, hepimizin sevgilisidir. 
Bildiğiniz erkeklerden değildir. Ona seksi görünmeyi ihmal etmeyin, bazen hepinizle, bazen birinizle olmak isteyebilir. Sizi eğitmek için birlikte oluyor. Nazlanmayı, tutuculuğu sevmiyor. Onunla jakuziye girip yıkanmasına yardımcı olacaksınız. Başkanı mutlu etmek en başta gelen görevinizdir' dedi." 

Örgütte aşk yasak 
Tekoşin, Öcalan'ın istediği kadını istediği anda odasına alıp görüşüne başvurmadan ilişkinin biçimini, süresini belirlediğini anlatarak şöyle dedi "Bazen kadını soyundurduktan sonra giyinmesini emredip 'Kokuyorsun, çirkinsin. Seninle yatmak işkencedir' diyerek, tükürüp tekmelerdi. Bütün kadınlara sahip olabilmek için örgütte duygusal ilişkiyi yasakladı."Öcalan'ı gecikmeli de olsa tanıdık. Eşekçe bir anlama oldu.Kız kardeşim Adife'yi 1984'te dağa çıkardım. 3 ay sonra öldürüldü. Rüyalarıma giriyor.Hiper güç ABD'nin takibine rağmen Ladin ve Molla Ömer yakalanmadan yaşayabiliyor. Çünkü mütevazı yaşamları var.Sen çalışma notu bile yazamazken, militanların yazdığı kitap ve makalelerin altına imzan atılıyordu. 






</TEXT>
</DOC>
