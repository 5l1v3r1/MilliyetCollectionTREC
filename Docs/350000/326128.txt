<DOC>
<DOCNO> 326128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/spor/spo05.html </URL>
<DATE> 2005/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Dramatik fark 
</HEADLINE>
<TEXT>


Süper Lig takımlarına küfürden verilen ceza 3 amatör federasyonun yıllık gelirlerini geride bıraktı. 24. hafta sonunda 629 bin 750 YTL ceza ödeyen kulüpler karate, binicilik ve badmintonun bütçelerini solladı 

AyŞe YEŞİN 


BİNİCİLİK BÜTÇE 425 BİN YTL 
BADMİNTON BÜTÇE 550 BİN YTL 
KARATE BÜTÇE 600 BİN YTL 
KÜFÜR CEZASI 629 BİN YTL 

PFDK'DEN af YOK 
Futbol taraftarlarının küfür ve kötü tezahüratı, kulüplerin canını yakmaya devam ederken ortaya ilginç istatistikler çıkarıyor... 
24. hafta sonunda Profesyonel Futbol Disiplin Kurulu PFDK tarafından verilen kararla 629 bin 750 YTL ceza ödeyen 17 Süper Lig Takımı, 3 amatör federasyonun bütçelerini geride bıraktı. Gençlik ve Spor Genel Müdürlüğü bünyesinde faaliyetlerini sürdüren Karate Federasyonu yıl boyunca 600 bin YTL ile giderlerini karşılarken, Badminton Federasyonu 550 bin, Binicilik Federasyonu ise 425 bin YTL bütçeyle ayakta durmaya çalışıyor. 

Ceza üstüne ceza 
Sezon başından bu yana taraftarlarının çıkardığı olaylar yüzünden en ağır darbeyi 148 bin YTL ile Beşiktaş alırken, Galatasaray 127.5, Fenerbahçe 62.5, Trabzonspor 55.5, Diyarbakırspor 46.5, Sakaryaspor 37.5, Samsunspor 24, Gaziantepspor 22.5, Malatyaspor 22, Ankaragücü 17.5, Kayserispor 16.250, Rizespor 14, Konyaspor, İstanbulspor 12.5'ar, Gençlerbirliği 6, Sebatspor ve Denizlispor da 2 bin 500 YTL'yi Futbol Federasyonu'nun kasasına gönderdi. Bu arada, ligde mücadele eden 18 takım arasında ceza almayan tek kulüp Büyükşehir Belediyesi Ankaraspor oldu. 


</TEXT>
</DOC>
