<DOC>
<DOCNO> 309816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/sondun06.html </URL>
<DATE> 2005/01/27/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
Felakette ölü sayısı 283 bini geçti 
</HEADLINE>
<TEXT>

     Güneydoğu Asya'yı Noel'de vuran şiddetli deprem ve tsunamide ölenler ve ölü kabul edilenlerin sayısı 283 bini geçti. 
     Ağır bilanço, Endonezya hükümetinin ölü sayısını yükseltmesiyle arttı. Sağlık Bakanlığı, Sumatra adasının kuzeyinde kaybolanların da ölmüş olduklarını kabul ederek, ölü sayısını 230 bin 262 olarak açıkladı. 
     Endonezya'da daha önce resmi ölü ve kayıp sayısı 228 bin 429 olarak bildirilmişti. 
     Sri Lanka'da ölü sayısı 30 bin 957. Tayland'da ölü ve kayıp sayısı 5390. Hindistan'da da 5669 kayıp kişinin ölmüş olduğu kabul ediliyor ve böylece toplam ölü sayısı 16 bini aşıyor. 
     Ölü sayısında son durum 
     Endonezya 230.261 132 bin 197'i kayıp . 
     Sri Lanka 30.957. 
     Hindistan 16.413 5.669'u kayıp . 
     Tayland 5.390. 
     Maldivler 82. 
     Malezya 68. 
     Myanmar 61. 
     Bangladeş 2. 
     Somali 298. 
     Tanzanya 10. 
     Kenya 1. 
     Toplam 283.543. 
     
     Endonezya'da 100 binden fazla kişi toprağa verildi 

     Deprem ve tsunami felaketinin vurduğu Endonezya'da hayatını kaybeden 100 binden fazla kişi, çoğu toplu mezarlarda olmak üzere toprağa verildi. 
     Banda Açe tsunami kriz merkezinden yapılan açıklamada, 26 Aralık'ta meydana gelen deprem ve tsunami felaketi nedeniyle ''Toplam 101 bin 199 ceset gömüldü, kayıp sayısı ise 127 bin 749'' denildi. 
     Endonezya Sağlık Bakanlığı, salı günü, yaklaşık 230 bin kişinin öldüğünü ya da kaybolduğunu açıklamıştı. 
     Tayland'dan Somali'ye kadar Hint Okyanusu etrafında çok geniş bir alanı etkileyen tsunami felaketinde 300 bin kişi öldü ya da kayboldu. 
     
</TEXT>
</DOC>
