<DOC>
<DOCNO> 311856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/ekonomi/eko10.html </URL>
<DATE> 2005/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türk tekstili komşu ülkelere kaynak oldu' 
</HEADLINE>
<TEXT>



TÜYAP tarafından düzenlenen 22. Örgü, Nakış, Çorap Makineleri, Yan Sanayileri ve Kimyasalları Fuarı ve 3. İstanbul İplik Fuarı başladı. Fuarın açılışını yapan TÜYAP Yönetim Kurulu Başkanı Bülent Ünal, Türk tekstil sektörünün komşu ülkelerin de ihtiyaçını karşıladığını, sektörün tek sorununun makine üreticisi için uzun vadeli kredi sistemine geçilmesi olduğunu söyledi. 
22 yıldır tekstil makineleri fuarı hazırladıklarını belirten Ünal, Türkiye'nin bu konuda avantajının çevresindeki ülkelerden kaynaklandığını belirtti. 
Ünal, "Bunlar enerji zengini ülkeler. Sovyetler Birliği'nin dağılmasından sonra ortaya çıkan yeni devletlerin yönetiminde bazı yumuşamalar oldu. Petrol fiyatlarındaki artış da birikim doğurdu. Dolayısıyla bu ülkeler sanyiye yönelmeye karar verdiler. Sanayiden anladıkları ise her ülkenin başta yaptığı gibi konfeksiyon ve tekstil oldu" dedi. 
Ünal, bu faktörlerin Türkiye'nin çevresinde ciddi bir tekstil ve konfeksiyon yatırımı doğurduğunu da kaydetti. 


</TEXT>
</DOC>
