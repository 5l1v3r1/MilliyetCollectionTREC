<DOC>
<DOCNO> 338038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/sondun05.html </URL>
<DATE> 2005/04/29/ </DATE>
<TIME> 06.35 </TIME>
<AUTHOR>  </AUTHOR>
<HEADLINE>
UNDP Başkanlığına seçilen Derviş, BM üst düzey yetkilileri ile görüştü 
</HEADLINE>
<TEXT>

     Birleşmiş Milletler Kalkınma Programı UNDP başkanlığına seçilen CHP İstanbul Milletvekili Kemal Derviş, New York’ta BM üst düzey yetkilileri ile temaslarda bulundu. 
     Günübirlik bir ziyaret amacıyla New York’a gelen Derviş’in bazı üst düzey BM yetkilileri ile bir araya gelerek, söz konusu yetkililerden göreve atanma prosedürü ile ilgili bilgiler aldığı öğrenildi. Derviş’in BM’deki temaslarını tamamladıktan sonra bu gece Washington’a gideceği kaydedildi. 
     BM Genel Sekreteri Kofi Annan tarafından BM’nin en büyük kuruluşu olan UNDP başkanlığına seçilen Derviş’in, bu göreve atanması için, BM Genel Kurulu tarafından da oylanarak kabul edilmesi gerekiyor. 
     
</TEXT>
</DOC>
