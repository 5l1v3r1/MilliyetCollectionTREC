<DOC>
<DOCNO> 348477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/yasam/yas08.html </URL>
<DATE> 2005/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Konya' uçağını ısrar düşürmüş 
</HEADLINE>
<TEXT>


Ocak 2003'te Diyarbakır'da düşen ve 75 kişiye mezar olan THY'nin 'Konya' uçağının pilotlarının, pisti görmemelerine rağmen iniş için ısrar ettikleri ortaya çıktı 


DİYARBAKIR DHA 

CHP Diyarbakır Milletvekili Mesut Değer, 8 Ocak 2003'te THY'nin 'Konya' uçağının Diyarbakır Havaalanı'na inişi sırasında düşerek 75 kişinin öldüğü, 5 kişinin de yaralandığı kazayla ilgili şok iddialar ortaya attı. 1. pilot Alattin Yunak ve 2. pilot Altuğ Ulusu'ya uçuştan önce verilen sağlık raporlarında, oynama olduğunu öne süren Değer, THY'nin, sis yüzünden kazanın meydana geldiğini öne sürdüğünü, ancak meteorolojinin böyle bir açıklamasının olmadığını iddia etti. 
Bu arada pilotların, kuleyle yaptıkları görüşmelerde, pisti tam olarak görememelerine rağmen, iniş için ısrar ettikleri ortaya çıktı. Kokpit ses kayıtları özetle şöyle 
Kaptan Bayağı bir pus var.İkinci pilot Evet, tam pus. Kaptan Işıklar yanıyor mu acaba İkinci pilot Şurası işte değil mi Kaptan Bina görünüyor da yani. 16 pist başı gibi görünüyor. Öbür pist başı görünmüyor.Kule Yaklaşmaya devam ediniz. İkinci pilot Şu değil mi pist Kaptan 2 lamba yanıyor ama... İkinci pilot Onlar mı acaba, sanki tam doğru yerde duruyor. Ama hep böyle yamuk geliyorduk. Kaptan Orası değil galiba Kaptan Minimum 2800 feet'te görmezsek pas geçelim abicim Kaptan Nerede bu pist İkinci pilot Orası galiba, ama.. Kaptan 5 bine kadar devam edebiliriz. İkinci Pilot Bir şey görünmüyor ki Kule Pist görüşü mevcut mu İkinci Pilot Negatif Kule Yaklaşmaya devam ediniz. Kaptan Sonu göründü 
... 
Kaptan Pas geçelim abi İkinci pilot Pas geçiyoruz efendim.. 
Çarpma sesi ve kayıtların sonu. 



</TEXT>
</DOC>
