<DOC>
<DOCNO> 346434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/sonspo24.html </URL>
<DATE> 2005/05/27/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
A Milli Takım'ın aday kadrosu açıklandı... 
</HEADLINE>
<TEXT>

     A Milli Futbol Takımı’nın 2006 yılında Almanya’da düzenlenecek 18. Dünya Kupası Finalleri için Avrupa Elemeleri 2. Grup’ta 4 Haziran Cumartesi günü İstanbul’da Yunanistan, 8 Haziran Çarşamba günü de Almatı’da Kazakistan ile yapacağı maçların aday kadroları açıklandı. 
     A Milli Futbol Takımı Teknik Direktörü Ersun Yanal 24 kişilik aday kadroya Hakan Şükür’ü yine dahil etmezken, Trabzonsporlu Erdinç Yavuz ile Denizlisporlu Güven Varol, ilk kez kadroya çağrıldı. 
     Aday kadroda Fenerbahçe’den 6, Trabzonspor’dan 5, Galatasaray’dan 4, Beşiktaş’tan ise 3 futbolcu yer aldı. 
     
     ADAY KADRO 

     Yunanistan ve Kazakistan ile yapılacak maçlar için belirlenen A Milli Takım aday kadrosuna şu isimler çağrıldı 
     
      Rüştü Reçber, Ümit Özat, Tuncay Şanlı, Volkan Demirel, Serhat Akın, Serkan Balcı Fenerbahçe , Fatih Tekke, Gökdeniz Karadeniz, Tolga Seyhan, Hüseyin Cimşir, Erdinç Yavuz Trabzonspor , Bülent Korkmaz, Necati Ateş, Cihan Haspolatlı, Ayhan Akman Galatasaray , Okan Buruk, İbrahim Toraman, Koray Avcı Beşiktaş , Ömer Çatkıç Gençlerbirliği , Güven Varol Denizlispor , Emre Belözoğlu Inter, Yıldıray Baştürk Hertha Berlin , Hamit Altıntop Schalke 04 , Halil Altıntop Kaiserslautern . 

     
</TEXT>
</DOC>
