<DOC>
<DOCNO> 303584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/yazar/guclu.html </URL>
<DATE> 2005/01/05/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Türkiye neden bu kadar duyarsız 
</HEADLINE>
<TEXT>


Güney Asya'da meydana gelen deprem ve sonrasında yaşanan tsunami felaketinde ölenlerin sayısı 150 bine ulaştı. Günlerdir tüm dünyanın dikkati bu bölgede. Yardım kampanyalarının ardı arkası kesilmiyor. Pek çok ülkede yas ilan edildi. Ama Türkiye, sanki bu acıları hiç yaşamamışçasına tüm gelişmelere karşı müthiş bir duyarsızlık içerisinde. 
1 milyon 200 bin dolar yardımda bulunduk. Gülünç bir rakam. Japonya 500 milyon dolarla başı çekiyor. Çünkü depremin ne olduğunu onlardan daha iyi kimse bilemez. 
17 Ağustos bizim için önemli bir ders oldu sanmıştık. Ama görünen o ki ne devlet ne de kamuoyu olarak hiç ama hiç ders almamışız. Eğer öyle olmasaydı koskoca Türkiye bireylerden daha az bağışta bulunur muydu Ülkelerin büyüklüğü, böyle zamanlarda belli olur. Banka hortumcularına onlarca milyar dolar kaptıran TC, yüzyılın en büyük doğal felaketlerinden birine çok daha büyük katkıda bulunmalıydı. Bir vatandaş olarak, bunun ezikliğini hissediyorum. 
Ekonomiyi şaha kaldırdık, bizim için en önemli öncelik insandır diyenlerin şapkalarını önlerine koyup bir kez daha düşünmeleri gerekir. Bağıştaki duyarsızlığın, yılbaşındaki çalsın sazlar oynasın kızlar aymazlığının savunulacak bir yanı yok. Daha da vahimi, 17 Ağustos'u sanki yaşamamış olmamız. 
Türkiye bir deprem ülkesiymiş, İstanbul'un kapısını her an çok büyük bir deprem çalabilirmiş, bu kimsenin umurunda değil. Olası büyük bir deprem ve sonrasında yaşanacak tsunami ve benzeri felaketlerde yüz binlerce insanımızın öleceğinden söz ediliyor. Peki ne önlemler alındı ve hangi önlemler alınmaya devam ediyor Gözle görünen fazla bir şey yok. Bizde bu duyarsızlık olduğu sürece olacağını da sanmıyorum. Umarım yanılan bizler oluruz... 
İstanbul Büyükşehir Belediye Başkanı Kadir Topbaş, bu gece Genç Bakış'ta konuğumuz olacak. 17 Ağustos'tan sonra alınan önlemleri ve büyük depreme nasıl hazırlandıklarını anlatacak. Ayrıca İstanbul her yönüyle masaya yatırılacak. 
Program Mimar Sinan Güzel Sanatlar Üniversitesi'nde gerçekleştirilecek. Topbaş'ı mezun olduğu üniversitede çok zorlu sorular bekliyor. Eminim onun da anlatacağı çok şeyler var. 

Araştırma ekibi gitmeliydi 
17 Ağustos depremini hatırlayın. Dünyanın dört bir yanından yüzlerce bilim adamı ve araştırma ekipleri gelmişti. Bir yandan depremsel verileri topluyor, öte yandan da deprem sonrası kurtarma çalışmalarına yönelik değerlendirmelerde bulunuyorlardı. Çünkü gerçek depremden daha iyi bir laboratuvar bulunamazdı. Hükümet, en iyi deprem uzmanlarını, deprem bölgelerinin yerel yöneticilerini ve kurtarma merkezlerinin başkanlarını anında bölgeye gönderebilirdi. Telekomünikasyondan hijyen koşulların sağlanmasına kadar hemen her konu farklı bir yönden araştırılabilirdi. Araştırılmalıydı ki benzeri bir felaketle karşılaştığımızda aynı şaşkınlığı yaşamayalım. Ama nerdeee... 
Bir Deprem Konseyi kurulduydu hani Hatırlayanınız ya da ne iş yaptıklarını bileniniz var mı Keşke şu günlerde onları en ön saflarda görebilseydik Bağışları organize ederken, yardım ekiplerini yönlendirirken, araştırma ekiplerinin elde ettiği verileri bizlerle paylaşırken... Olmadı. Ama h l geç kalınmış değil. H l ipin ucunu bir yerinden tutabilirler. 
Özetin özeti Ulus olarak bazı değerlerimizi yitiriyoruz galiba. Bırakın başkalarına karşı olan sorumluluklarımızı, kendimize karşı da yabancılaşıyoruz. Mafya ve kaynana dizilerinin getirdiği son nokta bu .. 



</TEXT>
</DOC>
