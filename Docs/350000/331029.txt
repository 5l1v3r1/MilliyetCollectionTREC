<DOC>
<DOCNO> 331029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/son/sondun17.html </URL>
<DATE> 2005/04/07/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Rumlar Denktaş'ın Cumhurbaşkanlığı seçimine katılmayışına çok sevindi 
</HEADLINE>
<TEXT>

     Oshan SABIRLI LEFKOŞA, DHA 

      KKTC Cumhurbaşkanı Rauf Denktaş'ın Cumhurbaşkanlığı seçimine katılmayışı Güney Kıbrıs'ta sevinçle karşılandı. Rumlar, Denktaşsız' bir çözümün daha kolay geleceğine inanıyor. 
     Güney Kıbrıs'ta, 17 Nisan'da yapılacak Cumhurbaşkanlığı seçimini KKTC Başbakanı ve Cumhuriyetçi Türk Partisi CTP Genel Başkanı Mehmet Ali Talat'ın kazanacağına inanılıyor. Kıbrıslı Rumlar, Denktaş'ın olmadığı bir yönetimin Ada'da çözüme daha yakın, Talat'lı bir yönetimin ise daha kabul edilebilir olduğuna inanıyorlar. Rumlar, Ada'da çözümün gerçekleşmesi için yeni yönetimin, Türkiye'yi de etkileyeceğine inanıyor ve Kuzey Kıbrıs'ta kurulacak güçlü bir devletin süreci değiştirebileceğini ve Ada'nın yeniden birleşebileceğine inanıyorlar. 
     
     KKTC'DE SEÇİM ATMOSFERİ YOK 
     Öte yandan, KKTC'de 17 Nisan'da yapılacak seçimler öncesinde, seçim panoları dışında, seçim bayrakları ve afişlerinin asılmaması dikkat çekti. Seçim propagandaları sokaklar yerine, radyo, televizyon ve gazetelerdeki siyasi parti reklamlarına bıraktı. Cumhurbaşkanı adayları ise herzaman alışılagelmiş siyasi parti seçim mitinglerini düzenlemek için yalnızca büyük yerleşim yerlerinde mitingler yapıyor. Kıbrıslı Türkler ise yapılan seçimlerden usandıklarını ve mevcut iktidarlardan ümitlerinin kalmadığını belirtiyorlar. 
     
</TEXT>
</DOC>
