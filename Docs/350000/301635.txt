<DOC>
<DOCNO> 301635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/son/sonspo04.html </URL>
<DATE> 2004/12/28/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Beşiktaş'ta Basinas için son turlar... 
</HEADLINE>
<TEXT>

     Beşiktaş, Panathinaikos'un milli oyuncusu Basinas ile prensipte anlaştı, kulübü ile pazarlıklar sürüyor. 
     
     Kartal’a sıcak bakıyor 

     Bosque’nin, Çıkışımızı sürdürebilmek için biri orta saha, diğeri forvet olmak üzere iki futbolcu alınmalıö raporu doğrultusunda arayışa giren yönetim, Panathinaikos’un milli yıldızı Angelos Basinas’ın alınması için çalışmalarını hızlandırdı. Oyun kurucu olarak görev yapan ve gole dönük oynayan Yunanlı oyuncunun İstanbul’a gelmeye istekli olduğu, ancak kulübü ile sözleşmesi devam ettiği için iki kulüp arasındaki temasların sürdüğü kaydedildi. 
     
     Menacerler harıl harıl 

     Ara transfer dönemin nedeniyle pek çok yerli ve yabancı menacerden değişik teklifler alan Siyah - Beyazlı Yönetim, herhangi bir hata yapmamak için bu isimleri incelerken ince eleyip, sık dokuyor. Bu arada Hollanda’nın güçlü takımlarından PSV de, transfer için çok yakın takibe alındı. Kara Kartal, izleme komitesi üyelerinin verdiği raporlarda üzerinde ısrarla durduğu birkaç genç ve yetenekli futbolcuyu, büyüteç altına alma kararını verdi. 
     
     Ersen Martin sırada 

     Denizlisporlu Ersen Martin’i de renklerine katmak isteyen Beşiktaş, Yeşil - Siyahlı yöneticilerle temaslarını sürdürüyor. Başkent ekiplerinden Ankaraspor’un Ersen için kesenin ağzını açması transferde pürüz çıkardı. Ancak halen tatilini geçirmek için Almanya’daki ailesinin yanında bulunan golcü oyuncunun Beşiktaş dışında başka bir kulübe gitmemekte diretmesi Kartal’ın en büyük artısı olarak görülüyor. 

     
</TEXT>
</DOC>
