<DOC>
<DOCNO> 345506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/ekonomi/eko03.html </URL>
<DATE> 2005/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Buğdaya 7 Ykr'lik destek 
</HEADLINE>
<TEXT>


Hububat destekleme politikası değişti. Başbakan, buğdayda 3 Ykr prim, kalanı doğrudan gelir desteği olarak üreticiye kilo başına 7 Ykr destek sağlanacağını açıkladı 

ANKARA Milliyet 

Başbakan Erdoğan, buğday üreticisine bu yıl kilo başına 30 bin lira 3 Ykr. prim verileceğini, doğrudan gelir desteği ile birlikte toplam desteğin 70 bin liraya 7 Ykr. çıkacağını açıkladı. 
15 milyon çiftçiyi ilgilendiren yeni hububat politikası açıklandı. Toprak Mahsulleri Ofisi'nin TMO geçmiş yıllarda bir önceki yılın fiyatına enflasyon farkı eklenerek açıklanan fiyat politikası terk edildi. TMO, hububat fiyatlarını AB ülkelerinde uygulandığı gibi piyasa fiyatları düzeyinde belirleyecek. Ancak çiftçinin mağdur edilmemesi için aradaki fark prim olarak karşılanacak. 
Hükümet desteklemeyi prim ve doğrudan gelir desteği olarak verecek. AKP Grubu'nda konuşan Başbakan Erdoğan, TMO'nun bu yıl 10 tona kadar alımlarda peşin ödeme yapacağını, çiftçilerin siloya koydukları buğday karşılığında ürün senedi alarak, kredi alırken kullanabileceklerini söyledi. 
Tarım Bakanlığı yetkilileri desteğin toplam maliyetinin 500 - 550 trilyon lira olacağını, ancak uygulama sayesinde üretimin kayıt altına alınacak olması nedeniyle yaklaşık 400 trilyon liralık vergi geliri beklendiği için net maliyetin 100 - 150 trilyon lirada kalacağını belirtti. 
TMO'nun buğdayın maliyetinin altında satılmasına izin vermeyeceğini ve piyasada belirlenen fiyatla alım yapacağını kaydeden yetkililer, çiftçinin piyasanın üzerindeki fiyat beklentisinin pamuk ve çayda olduğu gibi yapılacak prim ödemesi ile karşılanacağını ifade ettiler. Bu yıl maliyeti 300 bin lira olan buğday fiyatının 400 bin lira olarak açıklanması bekleniyordu ancak piyasada fiyatın 340 - 350 bin lira arasında oluştu. 

Üretici memnun olmadı 
Türkiye Ziraatçılar Derneği, açıklanan fiyatlarının tekrar gözden geçirilmesini istedi. Dernekten yapılan açıklamada, Başbakan'ın açıkladığı fiyatların, beklentilerin altında gerçekleştiği belirtilerek, "1 kilogram buğdayın maliyetinin 400 bin lira. Bu yıl verilmesi gereken fiyatın 400 bin lira olması gerekirdi. Kilogram başına 30 bin liralık bir prim verilse dahi, üreticiyi bu rakam kurtarmayacaktır" denildi. 




</TEXT>
</DOC>
