<DOC>
<DOCNO> 320393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/sonspo09.html </URL>
<DATE> 2005/03/03/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Tugay'ın gözü kupada... 
</HEADLINE>
<TEXT>

     Blackburn’de forma giyen İngiltere’deki temsilcimiz Tugay Kerimoğlu, Burnley’e attığı gol sonrası Dişli rakiplerimiz var ancak FA Kupası’nı almak istiyoruzö diye konuştu. 
     
     Çeyrek finale kaldı 
     Bu sezon İngiltere Premier Ligi’nde küme düşme kabusunu bir türlü üzerinden atamayan Tugay Kerimoğlu’nun takımı Blackburn Rovers, FA Kupası’nda emin adımlarla ilerliyor. 5. tur tekrar maçında Burnley’i 2-1 mağlup eden Mavi Beyazlılar, çeyrek final vizesini alırken, uzaktan sert bir şutla takımına ilk golünü kazandıran ve bu sezon siftah yapan Tugay, iddialı konuştu. Tecrübeli futbolcu Sezonu kurtarmak için sonuna kadar savaşacağız. Rakiplerimiz güçlü ancak kupada iddialıyızö dedi. 
     
     Dönmeyi düşünmüyor 
     Geleceğiyle ilgili de açıklamalar yapan başarılı oyuncumuz Blackburn’de çok mutluyum. Sezon ortasında birkaç teklif almıştım ancak transfer gerçekleşmedi. Yeni sezonda ne olacağı belli değil ama İngiltere’de çok rahatım. Ailemle burada çok mutluyuz. Ancak profesyonelim. Sezon sonunda gelecek teklifleri de değerlendireceğim. Şu an sadece Blackburn’un başarısını düşünüyorumö yorumunu yaptı. Blackburn Rovers çeyrek finalde 12 Mart’ta Leicester City ile karşılaşacak. 
     
</TEXT>
</DOC>
