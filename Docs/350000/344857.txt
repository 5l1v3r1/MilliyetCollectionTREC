<DOC>
<DOCNO> 344857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/son/sontur07.html </URL>
<DATE> 2005/05/22/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Kız arkadaşının eski sevgilisinin otomobilini yaktı 
</HEADLINE>
<TEXT>

     Zafer SAMANCI DHA 

      KONYA'da 17 yaşındaki liseli V.Y. kız arkadaşının tartıştığı eski sevgilisi 22 yaşındaki Emre Üstün'ün otomobiline benzin dökerek yaktı. Yakalanan V.Y., otomobili intikam için kundakladığını itiraf etti. 
     Olay, bugün saat 02.30 sıralarında Meram ilçesi Camii Kebir Mahallesi, Elektrik sokakta meydana geldi. 75'inci Yıl Lisesi ikinci sınıf öğrencisi V.Y., bir arkadaşının adına rent a car firmasından kiraladığı 42 FF 555 plakalı otomobille, bir süre önce tartıştığı kız arkadaşının eski sevgilisi Emre Üstün'ün evinin bulunduğu sokağa gitti. 
     Ehliyetsiz kullandığı kiralık otomobilin plakası görünmesin diye çamurla kapatan V.Y., yanında getirdiği bidondaki benzinle Emre Üstün'e ait 06 NF 502 plakalı Mazda 626 marka otomobili ateşe vererek kaçtı. Olay yerine birkaç sokak ötede devriye gezen polis, plakası çamurla kaplı otomobilden şüphelenip durdurdu. 
     Sürücünün ehliyetsiz olduğunu farkeden polis yasal işlem yaparken, telsizden park halindeki bir otomobilin yandığı ihbarı aldı. Üzeri benzin kokan sürücü V.Y.'nin kolunda yanık farkeden polis, iki olay arasında bağlantı kurdu. Suçunu itiraf eden V.Y., kundakladığı otomobilin kız arkadaşının eski sevgilisine ait olduğunu söyledi. 
     İfadesinde, Bir süre önce kız arkadaşımın eski sevgilisi Emre Üstün'le tartıştık. Kız arkadaşım hakkında ileri geri konuşuyordu. Uyarılarıma kulak asmadı. Ben de intikam almak otomobilini yakmaya karar verdimö dedi. Çocuk Şubesi'nde gözaltında tutulan V.Y.'nin adliyeye sevk edileceği belirtildi. 
     İtfaiye tarafından söndürülen otomobil kullanılmaz hale geldi. Olay sırasında evde olmadığı, şehir dışında seyahatta olduğu öğrenilen Emre Üstün'ün babası 69 yaşındaki Mustafa Üstün, Balkondan baktığımda oğlumun arabasının yandığını gördüm. Araba kullanılamaz artık, hurdaya çıktı. Kimin yaptığını bilmiyorum ama şikayetçiyimö dedi. 
     
</TEXT>
</DOC>
