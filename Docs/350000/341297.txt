<DOC>
<DOCNO> 341297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sonspo46.html </URL>
<DATE> 2005/05/10/ </DATE>
<TIME> 21.40 </TIME>
<AUTHOR>  </AUTHOR>
<HEADLINE>
Galatasaray Fenerbahçe maçının hazırlıklarını tamamladı... 
</HEADLINE>
<TEXT>

     Galatasaray, Fenerbahçe ile yarın yapacağı Türkiye Kupası final maçının hazırlıklarını tamamladı. 
     Sarı-kırmızılılar, bu maç için son çalışmalarını, karşılaşmanın oynanacağı Atatürk Olimpiyat Stadı’nda yaptı. Teknik Direktör Gheorghe Hagi yönetiminde gerçekleştirilen antrenmana, İsviçre’ye giden Hakan Yakın dışında tüm oyuncular katıldı. 
     Yaklaşık bir saat süren antrenmanda, futbolcuların çift kale maç sırasındaki hırsları dikkat çekti. Çalışmadan sonra Florya Metin Oktay Tesisleri’ne dönen futbolcular kampa girdi. 
     Teknik Direktör Hagi’nin, tüm oyuncuları kamp kadrosuna aldığı, maç kadrosunu ise yarın öğleden sonra belirleyeceği bildirildi. 
     
</TEXT>
</DOC>
