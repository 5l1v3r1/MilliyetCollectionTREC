<DOC>
<DOCNO> 338244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/sontur45.html </URL>
<DATE> 2005/04/29/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
Kastamonu'da öğrencilerin zehirlendiği okulun müdürü görevden alındı 
</HEADLINE>
<TEXT>

     Kastamonu'nun Araç İlçesi'nde, Şehit Ünsal Aksoy Yatılı Bölge Okulu'nda yaşanan zehirlenme olayının ardından, okul müdürünün görevden uzaklaştırıldığı bildirildi. 
     Kastamonu Milli Eğitim Müdürü Yusuf Sezer yaptığı açıklamada, Şehit Ünsal Yatılı İlköğretim Okulu Müdürü Turan Şenyazar'ın soruşturmanın sağlıklı yürütülmesi açısından görevden uzaklaştırıldığını belirtti. 
     Kastamonu Valisi Mustafa Kara'nın talimatı ile okulun su kaynaklarından alınan örneklerden bir kısmının Kastamonu İl Sağlık Müdürlüğü'ne, bir kısmının da Ankara'ya gönderildiği, kantindeki gıdaların da araştırıldığı kaydedildi. 
     Zehirlenen 119 öğrenciden 3'ünün Ankara'ya sevk edildiği, diğer 116 öğrencinin tedavilerinin tamamlandığı öğrenildi. 
     Bu arada, Şehit Ünsal Aksoy Yatılı Bölge Okulu'nda eğitim ve öğretimin öğleden sonra devam ettiği bildirildi. 
     
</TEXT>
</DOC>
