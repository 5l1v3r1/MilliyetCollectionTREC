<DOC>
<DOCNO> 343726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sonspo19.html </URL>
<DATE> 2005/05/18/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Van Bommel, Barcelona ile 3 yıllığına anlaştı... 
</HEADLINE>
<TEXT>

     Hollanda Milli Takımı oyuncularından Mark van Bommel’in, FC Barcelona ile 3 yıllığına anlaştığı bildirildi. 
     Hollanda Birinci Ligi takımlarından PSV Eindhoven’da forma giyen 28 yaşındaki orta alan oyuncusu, takımıyla sözleşmesinin bu sezon sonunda biteceğini ve daha sonra İspanya Birinci Ligi’nde top koşturacağını söyledi. 
     Transfer haberi, FC Barcelona’nın resmi internet sitesinde de doğrulandı, ancak kulüp, sözleşme koşullarının, lig bitip kendileri La Liga’da şampiyon olmadan önce açıklanmayacağını duyurdu. 
     İspanya Birinci Ligi sona ermemesine karşın FC Barcelona, 6 yıldan beri ilk kez şampiyonluğu garantilemişti. Van Bommel, PSV Eindhoven’e 1999’da gelmiş ve o yıl takımıyla birlikte lig şampiyonluğu yaşamıştı. Deneyimli futbolcu, forma giydiği 169 lig maçında 46 gol attı. 

     
</TEXT>
</DOC>
