<DOC>
<DOCNO> 330572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/guncel/axgun01.html </URL>
<DATE> 2005/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
1 milyon pound istiyor 
</HEADLINE>
<TEXT>


İngiltere'nin vize vermemesi nedeniyle 3 yıldır kızını göremeyen Ferit Kut, Meclis'e ve AİHM'ye başvurdu. AİHM, 2.5 milyon YTL'lik davayı inceliyor 

TÜRKER KARAPINAR Ankara 

İngiltere'de Nicole Kelly Jones 26 ile evlendikten sonra dünyaya gelen kızı Ayla'yı 3 , İngiltere Başkonsolosluğu'nun vize vermemesi nedeniyle 3 yıldır göremeyen Ferit Kut 30 , İngiltere'yi TBMM İnsan Hakları İnceleme Komisyonu'na ve Avrupa İnsan Hakları Mahkemesi'ne AİHM şik yet etti. Kut, AİHM'nin "kabul edilebilir" bulduğu davada, İngiltere'den 1 milyon pound 2.54 milyon YTL tazminat talep etti. 
Kut, 25 Kasım 2004'te Meclis İnsan Hakları Komisyonu Başkanı Mehmet Elkatmış'a verdiği dilekçede, kızının her geçen gün büyüdüğünü ve bu süreçte "babasını" tanıyamadığını vurguladı. 
Kut, dilekçesinde, "Çocuğumu görmeme izin verilmesi için konsolosluk önünde oturma eylemi yaptığım için gözaltına alındım. Birleşik Krallık'ın merhametine mazhar olamadığım için eylemlerimi sesimi duyurana kadar yapacağım" dedi. Elkatmış, 30 Aralık 2004'te Kut'a başvurusunun incelemeye alındığını bildirdi. 
İngiltere'yi AİHM'ye de şik yet eden ve tazminat talep eden Kut, dilekçesinde, "Eşimin açtığı boşanma davasında savunma hakkım engellendi. Vize alamadığım için kızımı da göremedim" diye konuştu. 
AİHM, davayı 28 Ocak 2005'te kabul edilebilir buldu ve Kut'tan delillerini göndermesini istedi. İngiltere davada, işlemlerinin gerekçesini AİHM'ye bildirmek zorunda kalacak. 




</TEXT>
</DOC>
