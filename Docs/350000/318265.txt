<DOC>
<DOCNO> 318265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/son/sonspo04.html </URL>
<DATE> 2005/02/24/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Ribery Anelka'yı solladı 
</HEADLINE>
<TEXT>

     www.sporunsesi.com'un anketinde, Anelka’yı geride bırakan Ribery, 3 bin 936 oyun yüzde 45’lik bölümünü alarak ilk sıraya yerleşti. 
     
     Yüzde 45’e ulaştı 
     Galatasaray’ın ara transferde renklerine bağladığı en yararlı futbolcu konumunda olan Franck Ribery, teknik direktör Gheorghe Hagi ve taraftarın gönlünde taht kurmayı başardı. www.sporunsesi.com adresli internet sitesinde yapılan ankette, Fenerbahçe’nin Fransız yıldızı Nicolas Anelka’yı geride bırakan genç futbolcu, toplam 3 bin 936 oyun yüzde 45’lik bölümünü alarak ilk sıraya yerleşti. Anelka ikincilikte kalırken, Hakan Yakın üçüncü, Koray Avcı dördüncü oldu. 
     
     Yakın 3. Koray 4. 
     Sitede futbolseverlere yöneltilen, Sizce dört büyük takımın yaptığı transferler içerisinde en çok hangisi takımına faydalı olur ö sorusuna, dün öğle saatlerine kadar toplam 3 bin 936 futbolsever oy verdi. Oy sayıları ve oranları şöyle Franck Ribery bin 768 kişi yüzde 45 , Nicolas Anelka bin 258 kişi yüzde 32 , Hakan Yakın 479 kişi yüzde 12 , Koray Avcı 431 kişi, yüzde 11 . Halen devam eden ankette, oy verenlerin sayısının beş bine ulaşması bekleniyor. 
     
     Hasan Şaş da 11’de 
     Sanal alemde fırtına gibi esen Ribery, idmanların yıldızı olmayı da sürdürüyor. Hafta başından bu yana sergilediği performansla Hagi’nin takdirini kazanan Fransız, şimdiden Samsunspor maçında 11’e girmeyi garantiledi. Franck’ın Karadeniz’deki zorlu mücadelede sağ kanatta görev yapacağı, Sabri’nin ise yedek soyunacağı öğrenildi. Hasan Şaş’ın da maça 11’de başlayacağı, Hagi’nin Ergün’ün yokluğunda Volkan’ı oynatmayı planladığı ifade edildi. 
     
</TEXT>
</DOC>
