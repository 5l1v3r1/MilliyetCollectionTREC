<DOC>
<DOCNO> 348441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/siyaset/siy12.html </URL>
<DATE> 2005/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargı, Milliyet'in Özkaya haberlerini doğru buldu 
</HEADLINE>
<TEXT>


ANKARA Milliyet 


Eski Yargıtay Başkanı Eraslan Özkaya'nın, Alaattin Çakıcı ile MİT ilişkileri hakkındaki yayınlarından dolayı Milliyet aleyhine açtığı manevi tazminat davalarından ikisi daha sonuçlandı. 
Ankara 15. Asliye Hukuk Mahkemesi'nde, "Özkaya'ya 3 koldan soruşturma kıskacı" başlığıyla 23 Ağustos 2004'te yayımlanan haberle Pulur'un "telefon dinlemek ve çöpteki tabanca" başlıklı yazısına karşı açılan 30 milyarlık davaya katılan Özkaya'nın avukatı Fevzi Coşkun, davanın kabulünü talep etti. 

4 dava reddedilmişti 
H kim Cengiz Çifçi, Güvener yönünden, husumet yokluğu nedeniyle muhabirler Şardan ve Tahincioğlu ile Pulur yönünden de davanın esastan reddine karar verdi. Aynı mahkeme, 28 Ağustos 2004'te yayımlanan Özkaya hakkındaki haber, Taha Akyol'un köşe yazısı ve Ercan Akyol'un "Yargıtay Başsavcısı Ok, Özkaya'ya istifa etmemesini söyledi" ifadesinin yer aldığı ve bir h kimin, "sanık ayağa kalk" şeklindeki ifadesiyle karikatürize edilmesine karşı açtığı 10 milyar liralık manevi tazminat davasını da sonuçlandırdı. Yargıç Çifçi, Akyol ve Tahincioğlu yönünden davanın reddine, karikatür için davanın kısmen kabulüne karar vererek 7 bin 500 YTL manevi tazminata hükmetti. 
Özkaya'nın daha önce de MİT - Çakıcı -Yargıtay haberleri nedeniyle Milliyet aleyhine açtığı 4 manevi tazminat davası da reddedilmişti. 


</TEXT>
</DOC>
