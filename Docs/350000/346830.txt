<DOC>
<DOCNO> 346830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/29/guncel/gun13.html </URL>
<DATE> 2005/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaziçi mezunu ressamların sergisi 
</HEADLINE>
<TEXT>


ASLI ONAT 

Boğaziçi Üniversitesi Mezunlar Derneği BÜMED 20. yıl etkinlikleri çerçevesinde Boğaziçi Üniversitesi Garanti Kültür Merkezi'nde açılan sergi, resim, gravür, özgün baskı, seramik dallarında uğraşlarına devam eden 28 Boğaziçi Üniversitesi ve Robert Koleji mezunu sanatçıyı bir araya getirdi. "Erguvanlar Dönüyor" sergisi, bilim dünyasına da katkıda bulunmayı hedefliyor. Serginin geliri, üniversitedeki doktora öğrencileri için oluşturulan burs fonuna aktarılacak. Mezunlar Derneği Kültür ve Sanat Grubu Başkanı Kazım İnal, "Boğaziçi Mezunlar Derneği'nin 20. yılında sergiyi hayata geçirmeye karar verdik. Boğaziçili sanatçıları tekrar bir araya getirmeyi amaçlıyoruz." dedi. Abdülkadir Günyaz, Kaya Özsezgin, Banu Akçaoğlu, Fethiye Erbay ve Mutlu Erbay'ın danışmanlığında oluşturulan sergide eserleri yer alacak sanatçılar Emin Naci Akkuyu, Bülent Alıcı, Serdar Arat, Tomur Atagök, Aydan Baktır, Cüyan Demirkesen, İpek Duben, Fethiye Erbay, Mutlu Erbay, Nazan Erkmen, Uğural Gafuroğlu, Can Göknil, Haşim Nur Gürel, Özer Kabaş, Rengin Karahan, Sabite Müftügil Cesur, Gönül Nuhoğlu, Füsun Öcal, Pınar Selimoğlu, Emre Senan,Banu Tansuğ Yalçınalp, Belgin Taşkın Şahin, Ferhan Taylan Erder, Fatma Tülin, Ömer Uluç, Atilla Ülkümen ve Metin Ünsal. Sergi, 13 Haziran'a kadar açık kalacak. 


</TEXT>
</DOC>
