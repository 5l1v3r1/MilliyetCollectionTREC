<DOC>
<DOCNO> 338729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/dunya/axdun01.html </URL>
<DATE> 2005/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey Irak'ta silah pazarı 
</HEADLINE>
<TEXT>


Irak'taki yeni yönetim de düzeni henüz sağlayamadı. Yasaklanmasına rağmen Kerkük'teki semt pazarında, sebze tezg hlarının yanında, her marka silah satılıyor 

Namık Durukan - Kerkük 


Seçimler sonrası oluşan yeni Irak yönetiminin düzeni sağlama doğrultusunda yaptığı çalışma etkili olamıyor. Yasaklanmasına ve ruhsata tabi tutulmasına rağmen, açıktan silah satışı ülkede halen devam ediyor. 
Kürtlerin oturduğu Kerkük'ün Rahimava semtinde sebze gibi silah satılıyor. Sebze pazarına kurulan tezg hlardan bazılarında sebze, bazılarında ise silah ve mermi satışı yapılıyor. 
Pazardaki silahların, dağılan Irak ordusunun depolarından çalındığı belirtiliyor. Pazarlarda 25 - 30 bin dinar 20 - 25 dolar arasında, hemen her marka ve ebatta silah bulunabiliyor. 

Bir paket mermi 1 dolar 
Başta Bağdat olmak üzere Irak'ın birçok bölgesinden Kuzey Irak'a taşınan silahların tezg hlara kadar girmesinin, bölgede h l otoritenin sağlanamamasından kaynaklandığı dile getiriliyor. Tezg hta satılan değişik ebattaki tabancaların yanı sıra, bir paket mermi 1 dolardan alıcı buluyor. 

Askerin dondurma keyfi 
Bu arada, Irak'ın işgalinden bu yana kayıp vermeye devam eden ABD askeri varlığı Kuzey Irak'ta ilgi odağı olmayı sürdürüyor. ABD askerine kurtarıcı gözüyle bakan Kürtler, askerlere her fırsatta sevgilerini gösteriyor, onlarla konuşmak için çabalıyor. 
Irak'ın diğer kentlerinde her an bir saldırı beklentisi nedeniyle eli tetikte olan ABD askeri, Erbil'de bu korkudan uzak, zırhlı araçlarında sohbet keyfi yaşıyor. 


</TEXT>
</DOC>
