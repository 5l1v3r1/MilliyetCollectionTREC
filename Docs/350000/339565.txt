<DOC>
<DOCNO> 339565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sonsiy07.html </URL>
<DATE> 2005/05/04/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
"Kanlı 1 Mayıs" için Meclis Araştırması istemi... 
</HEADLINE>
<TEXT>

     CHP Denizli Milletvekili Mustafa Gazalcı, l Mayıs 1977’de İstanbul Taksim’de düzenlenen l Mayıs kutlamaları sırasında 37 kişinin öldüğü olayların aydınlatılması için Meclis Araştırması açılmasını istedi. 
     Gazalcı ve arkadaşları tarafından imzalanan önergede, 1 Mayıs 1977’de Taksim’de yapılan kutlamaların sonuna doğru sular idaresi 
     binası ve Intercontinental Oteli üzerinden kalabalığın üzerine açılan ateş sonucunda panik yaşandığını ve kimilerinin kurşunla, kimilerinin panzerlerin altında kalarak, kimilerinin de sıkışıp ezilerek yaşamlarını yitirdiği belirtildi. Bu olayın toplumu derinden sarstığı ve tarihe "Kanlı 1 Mayıs" olarak geçtiği ifade edilen önergede, şu görüşlere yer verildi "Olay üzerine çok yazılmış, söylenmiş ama bir türlü aydınlığa kavuşturulamamıştır. Olayla ilgili yapılan soruşturma ve yargılamamada da gerçek suçlular bulunamamıştır. Kurşunları atanlar kimlerdir Kim onlara emir vermiştir Bir kışkırtma var mıdır Gerçek sorumlular kimlerdir Amaçları nedir İntercontinental Oteli’nin 5. katı l Mayıs günü boşaltılmış mıdır 510, 511, 512 nolu odalarda kimler vardı Bu odalardan ateş edildi mi 2 Mayıs günü otelin önünde bir bomba patlatılıp kırılan camların yerine ithal cam takılıp kanıtlar yok edildi mi Emniyette ya da devletin başka bir kuruluşunda bu konuda açıklanmamış bir bilgi var mıdır Bütün bunlar ortaya çıkarılamamıştır." Aradan 20 yıl geçtiği için hukuksal olarak konunun zaman aşımına uğradığı, ancak olayın büyüklüğü ve gerçeğin ortaya çıkarılamamasının toplum vicdanını sızlattığı belirtilen önergede, demokratik devlet, açık toplumun sağlanması, Türkiye’deki demokrasinin gelişmesi ve 1 Mayısların bundan sonra barış ve güvenlik içerisinde kutlanabilmesi için 37 yurttaşın yitirildiği 1977 Taksim l Mayıs olayları hakkında Meclis Araştırılması açılmasını istendi. 
     
</TEXT>
</DOC>
