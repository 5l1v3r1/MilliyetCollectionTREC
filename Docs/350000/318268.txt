<DOC>
<DOCNO> 318268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/son/sonspo07.html </URL>
<DATE> 2005/02/24/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
İspanyol basınından Zaragozalılara Maça gidin yoksa sorumlu olursunuz 
</HEADLINE>
<TEXT>

     Real Zaragoza, sahaların karla kaplı olması yüzünden son antrenmanını salonda yaparken, İspanyol basını taraftarı maça davet etti. 
     Kanarya’nın rakibi Real Zaragoza, sahaların karla kaplı olması yüzünden son antrenmanını salonda yaparken, İspanyol basını taraftara çağrıda bulundu. Equipe ve Aragon gazeteleri, seyirciyi maça davet ederken, turun ortada olduğunu belirtip, Bu maç kaybedilirse, sorumlusu siz olursunuzö sözleriyle onları gaza getirmeye çalıştı. Bu arada Zaragoza’nın golcüsü Villa, rövanşın ilk maçtan daha zor geçeceğini kaydederek, defans yapmaları halinde skoru koruyamayacaklarını vurguladı. 
     
     Victor Munoz’un kafası karışık 
     Real Zaragoza Teknik Direktörü Victor Munoz bugün Fenerbahçe maçına hangi 11’i çıkaracağı konusunda büyük kararsızlık yaşıyor. Takımı sahaya 4-4-2 düzeninde sürmeyi planlayan deneyimli çalıştırıcı, 9 banko ismi belirledi, ancak orta dörtlüdeki iki oyuncu konusunda son kararını henüz vermedi. Munoz’un ilk maçta görev vermediği ofansif özellikleri daha ön planda olan Oscar’ı, Generalo’nun yerine sahaya sürebileceği ifade edildi. Uzaktan etkili şutları ile bilinen Movilla da, Soriano’nun yerine forma giyebilir. Munoz’un Fenerbahçe’nin duran toplardan bulduğu gollere karşı da oyuncularını bir kez daha uyardığı bildirildi. 
     
</TEXT>
</DOC>
