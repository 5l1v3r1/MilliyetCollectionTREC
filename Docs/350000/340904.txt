<DOC>
<DOCNO> 340904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/soneko24.html </URL>
<DATE> 2005/05/09/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Koç Finansal Hizmetler, ilk üç özel bankacılık grubundan birisi oldu 
</HEADLINE>
<TEXT>

     Yapı Kredi Bankası’nın YKB , Koç Holding ve İtalyan Unicredito’nun eşit payla sahibi bulunduğu Koç Finansal Hizmetler’e KFH satılacak yüzde 57.4 oranındaki hissesinin değerinin, bugünkü fiyatlarla 1 milyar 160 milyon avro olduğu bildirildi. 
     Koç Holding’den yapılan açıklamada, 31 Ocak 2005 tarihinde, Koç Grubu ve UniCredito’nun her birinin yüzde 50 oranında hissesine sahip olduğu Koç Finansal Hizmetler A.Ş. KFH ile Çukurova Holding A.Ş. 
     arasında hisse devir anlaşması yapıldığı hatırlatıldı. 
     Açıklamada, tarafların dün Çukurova Grubu ve Tasarruf Mevduatı Sigorta Fonu’nun TMSF elinde bulunan yüzde 57,4 oranındaki Yapı ve Kredi Bankası A.Ş. YKB hisselerinin satın alınması konusunda bir hisse satış ve devir anlaşması yaptıkları belirtildi. YKB hisselerinin tamamının satış fiyatının, YKB’nin Turkcell’de sahip olduğu hisselerin kapanıştaki piyasa değeri göz önüne alınarak yapılacak fiyat ayarlamasıyla 2 milyar 21 milyon avro olarak hesaplandığı kaydedilen açıklamada, bugünkü değerlerle yüzde 57,4 oranındaki hissedarlık için belirlenen satış fiyatının da 1 milyar 160 milyon avro olduğu ifade edildi. 
     Satış tutarının önemli bir kısmının kapanışta Çukurova tarafından Çukurova Grubu’nun YKB’ye olan kredi borcunun ödenmesi amacıyla kullanılacağı, ayrıca kredilerin performansı ve zamanında ödenmesinin temin edilmesini sağlamak için Çukurova Grubu’nun kredileri incelenerek yeniden yapılandırılacağı vurgulanan açıklamada, bununla birlikte Çukurova’ya YKB’nin Turkcell’deki hisselerini payını alma hakkı verileceği, Çukurova’nın ayrıca YKB’ye ait Fintur, Digiturk ve Superonline hisselerini de satın alacağı kaydedildi. 
     Açıklamada, hisse satış anlaşmasına göre hisse devrinin, BDDK, TMSF, Rekabet Kurumu ve SPK gibi gerekli bütün kamu kurumlarından izinlerin onayların alınması dahil yetkili diğer yabancı kurumlardan izinlerin onayların alınması ve taraflar arasında anlaşmaya varılan bazı sözleşmesel ve prosedürel şartların tamamlanmasına bağlı olarak en kısa zamanda gerçekleştirileceğinin beklendiği ifade edilerek, hisse satış anlaşmasının yerine getirilmesi ve SPK’dan ilgili izinlerin alınmasının ardından, KFH’nin, YKB’nin halka açık hisselerini elinde bulunduran tüm YKB hissedarlarına yönelik çağrıda bulunacağı vurgulandı. 
     
     SATIN ALMA İŞLEMİNİN AMACI 
     Açıklamada, bu işlemin, Koç Grubu ve UniCredito’nun finans sektöründe büyümeye yönelik stratejik hedefinin sonucu olduğu belirtilerek, "YKB’nin alınmasından sonra, Koç Grubu ve UniCredito, KFS ortak girişimi aracılığıyla toplam aktif, mevduat ve kredi yönünden Türkiye’deki ilk üç özel bankacılık grubundan birisi olacaktır. KFH’nin finans hizmetleri ağı, 7 milyon müşterisi ve ülkedeki 560’i aşan şubeleri ile sektörde önder olacaktır" denildi. 
     KFH’nin, Koçbank ve YKB arasında operasyonel anlamda güçlü bir uyum görmekte olduğu ifade edilen açıklamada, bu birleşik grubun güçlü bir dağıtım ve üretim platformunun yanı sıra finansal hizmetlerin çoğu stratejik alanında lider kuruluşlardan birisi olacağı kaydedildi. 
     Açıklamada, Koç Holding’in, devir alma işlemine ilişkin görüşü "Müzakerelerin sonucunda gelmiş olduğumuz noktadan fevkalade memnuniyet duymaktayız. KFH’nın YKB’yi alması ile Koç Grubu’nun Türk finans sektöründe lider kurumlardan biri konumuna gelmesinin yanında, bu işlem bankacılık sistemi üzerindeki risklerin ciddi ölçüde azalmasını sağlayacaktır" şeklinde dile getirildi. 
     UniCredito’nun konuyla ilgili açıklamasında da "Koç Grubu ile yapmış olduğumuz başarılı ortaklık tecrübesi sonrasında, Türk finansal sektöründeki konumumuzu ve bölgedeki genişlememizi daha ileriye götürmek konusunda çok istekliyiz. KFH’nin YKB’yi almasından sonra birleşik grup, UniCredito’nun Yeni Avrupa bölümü net karının yaklaşık yüzde 25’ini temsil edecektir" denildi. 
     
     KOÇ FİNANSAL HİZMETLER 
     Açıklamaya göre, Koç Finansal Hizmetler KFH , finans sektöründe faaliyette bulunan Koç Grubu şirketlerinin daha şeffaf yönetim yapısının meydana getirilmesi ve bunlar arasında sinerji oluşturulması amacıyla Koç Grubu tarafından Mart 2001 tarihinde kurulmuş bir holding şirketi yapısına sahip bulunuyor. Ekim 2002 tarihinde Koç Grubu UniCredito ile KFH’nin yüzde 50’sinin UniCredito tarafından alınması yoluyla stratejik bir ortaklık kurdu. 
     Hissedarlık yapısının güçlülüğü ve 2002’den beri elde edilen başarılı finansal sonuçlar sayesinde KFH’nin, güçlü bir yönetim altında, kurumsal bankacılık operasyonları alanına odaklı büyüme stratejisi ile Türkiye’nin en önde gelen finansal servis gruplarından birisi olduğu belirtilen açıklamada, 31 Aralık 2004 itibariyle, KFH’nin olumlu finansal sonuçlar elde ettiği bildirildi. 
     Açıklamaya göre, şirket 145 milyon avroluk net kar, yüzde 23’lük karlılık oranı, yüzde 40’lık maliyet kar rasyosu ve yüzde 21’lik sermaye yeterlilik oranını yakaladı. Yine ayni tarih itibariyle, KFH grubu 1.1 milyon müşterisine çok kanallı dağıtım ağına tabi 163 şube, 294 ATM, 26 bin POS ve 3 bin 921 personeli ile hizmet verdi. 
     KFH, yedi finans şirketine sahip bulunuyor. Bunlar arasında Koçbank mevduat bakımından yüzde 3.7’lik piyasa payı 3.9 milyar avro 
     ve kredi bakımından yüzde 3.8’lik piyasa payı 2.2 milyar avro ve 5.8 milyar avroluk malvarlığı göz önüne alındığında özel bankalar arasında beşinci sırada, kamu bankaları da dahil olduğunda 8. sırada yer alıyor. 
     
</TEXT>
</DOC>
