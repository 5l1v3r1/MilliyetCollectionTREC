<DOC>
<DOCNO> 338975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/sontur13.html </URL>
<DATE> 2005/05/02/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Oynadığı meyve bıçağını gözünün altına sapladı 
</HEADLINE>
<TEXT>

     Neşet KARADAĞ DHA 

      ADANA'da 5 yaşındaki İbrahim Çelik, oynadığı meyve bıçağını sol gözünün alt tarafına sapladı. Mustafa Çelik, gözünün alt kısmına giren bıçağı çıkarttığı oğlunu otomobille hastaneye yetiştirdi. 
     İstiklal Mahallesi, 21 Sokak, 32 numarada oturan 29 yaşındaki Mustafa Çelik'in oğlu İbrahim, odasında tek başına oynarken elindeki bıçağı kazayla sol gözünün alt tarafına sapladı. İbrahim acıdan çığlıklar atarak ağlarken, Mustafa Çelik, oğlunun gözünün alt kısmına giren bıçağı çıkartıp pamukla tampon yaptı, sonra da komşularının otomobili ile Numune Hastanesi'ne yetiştirdi. Çocuk Acil Servisi'nde yapılan ilk müdahaleden sonra doktorlar İbrahim'i durumunun ağır olması nedeniyle Çukurova Üniversitesi Tıp Fakültesi Balcalı Hastanesi'ne sevk etti. 
     
     AMBULANS VERİLMEDİ İDDİASI 
     Mustafa çelik, iddiaya göre, çocuğunu hastaneye yetiştirmek için doktorlardan ambulans istedi. Ambulans verilmemesi üzerine Mustafa Çelik, Bir saattir bizi dolaştırıyorlar. Ambulans bile vermediler. Çocuğunuzu kendiniz hastaneye götürün’ dediler. Çocuğumuz kör olursa sorumlusu hastanedir’ diye bağırdı. Bıçağın battığı gözü bantlanan İbrahim ise ne olduğunu anlamadan etrafına bakınırken, yakınları fotoğraflarını çeken gazetecilerden, Ne olur söyleyin bize ambulans versinlerö diye yardım istedi. 
     Oğlunun durumunun ağır olması nedeniyle Mustafa Çelik, daha fazla zaman geçirmemek için hastaneye geldikleri eski model Murat 131 marka otomobille oğlunu Balcalı Hastanesi'ne götürdü. İbrahim, Acil Servis'teki tedavisinin ardından hastaneye yatırıldı. İbrahim'in yapılan ilk kontrolünde, bıçağın şans eseri sol gözüne zarar vermediği bildirildi. 
     Numune Hastanesi yetkilileri ise hastaya ambulans verilmemesinin söz konusu olmadığını belirterek, Zaten hastaneye geldiklerinde devamlı Balcalı'ya gidelim’ diye ısrar ediyorlardı. Çocuğa uzman doktor tarafından müdahale yapıldı. Ardından, Balcalı'ya sevki yapıldı. Aile ambulansı beklemeden kendileri hastaneye gitti. İddiaları asılsızö dedi. 
     
</TEXT>
</DOC>
