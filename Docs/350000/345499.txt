<DOC>
<DOCNO> 345499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/dunya/axdun02.html </URL>
<DATE> 2005/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Referandum savaşı 
</HEADLINE>
<TEXT>


DIŞ HABERLER SERVİSİ 


Önümüzdeki pazar yapılacak AB Anayasası referandumu, Fransa'yı temellerinden sarsıyor. Referandumda verilecek oyun rengi Fransızları ikiye bölerken, çoğu önde gelen siyasetçi ile büyük partinin siyasi geleceği halkoylamasına düğümlendi. Türkiye'nin adının sıkça geçtiği kıran kırana propaganda savaşında ortaya çıkan beklenmedik gruplaşmalar herkesi şaşırtıyor. Komünistler ile faşistler aynı cephede yer alıyor. 

Hayır cephesi 
Bu grupta siyasi yelpazenin 2 aşırı ucu buluşuyor. Troçkistlerden, komünistlere ve faşistlere kadar aşırılar anayasaya hayır derken, doğrudan bir ilgisi olmamasına rağman Türkiye'nin AB üyeliği de gündeme getiriliyor. Bu grup kendisine antiemperyalist ve küreselleşme karşıtı "hayır partizanları" diyor. Ultra liberal ve piyasanın tam h kimiyetini öngördüğünü iddia ettikleri anayasanın Fransa'yı sosyal devlet niteliğinden uzaklaştıracağını savunuyorlar. Fransız çiftçilerin de bu grupta önemli bir ağırlığı var. Irkçı lider Jean Marie Le Pen'in Ulusal Cephesi, hayırcıların ön saflarında yer alıyor. Le Pen, orta sınıfları, "Evet derseniz Türkler, Çingeneler ve doğunun sefil halkları Fransa'yı istila edecek" diye korkutuyor. Bu cephenin halk tabanı daha az eğitimli çalışan sınıfa dayanıyor. Hayırcılar zaferlerinden emin, kutlamalara başladılar bile. 

Evet cephesi 
Anayasa daha çok elitler arasında taraftar buluyor, iş dünyası tarafından da destekleniyor. Cumhurbaşkanı Jacques Chirac'ın Halk Hareketi İçin Birlik Partisi UMP gibi merkezin büyük siyasi güçleri evetten yana. Evetçiler referandumdan çıkacak olası hayırın hem Fransa, hem de Avrupa için çok kötü sonuçlar yaratacağı temasını işliyor, yatırımcılar kaçacak deniyor. Evetçi saflarda da tuhaf yatak arkadaşları ortaya çıktı. UMP'nin aşırı liberal görüşleriyle tanınan lideri Nicolas Sarkozy ile Sosyalist lider François Hollande evet için kol kola girdi. 

'Hayır' oyu yüzde 54 

Fransa'da yapılan son kamuoyu araştırması, AB Anayasası için 29 Mayıs'ta düzenlenecek referandumda "Hayır" oylarının yüzde 54'e çıktığını ortaya koydu. Ifop kamuoyu araştırma merkezi tarafından Paris - Match dergisi için yapılan anketin sonucuna göre, "Evet" oylarının oranı yüzde 46'da kaldı. Aynı araştırma merkezinin mayıs ayı başında yaptığı ankette, "Evet" ve "Hayır" oyları başa baş çıkmıştı. Ifop'un son araştırması, seçmenlerin yüzde 22'sinin h l kararsız olduğunu gösterdi. Araştırma, solcuların sağcılara oranla Anayasa'ya daha soğuk baktıklarını ortaya çıkardı. 


</TEXT>
</DOC>
