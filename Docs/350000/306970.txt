<DOC>
<DOCNO> 306970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/16/son/sonspo07.html </URL>
<DATE> 2005/01/16/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Konyaspor, Galatasaraylı Suat Usta ile anlaştı... 
</HEADLINE>
<TEXT>

     Konyaspor, Galatasaray'ın gözden çıkardığı savunma oyuncusu Suat Usta ile anlaştı. 
     Konyaspor Kulübü Basın Sözcüsü Bahattin Karapınar, ara tatilde transfer çalışmalarına büyük önem veren Konyaspor'un, Antalya kampının son gününde Galatasaraylı Suat Usta ile anlaşmaya vardığını söyledi. 
     Suat Usta'nın sezon sonuna dek Konyaspor forması giyeceğini kaydeden Karapınar, oyuncunun hafta içinde Konya'ya gelerek sözleşme imzalayacağını kaydetti. 
     Konyaspor'un, yaptığı transferlerle ligin ikinci yarısına hızlı bir giriş yapacağına inandığını belirten Karapınar, ''Hedefimiz ligin üst sıralarına çıkabilmek. Gelecek 2 hafta bizi zorlu Galatasaray ve Beşiktaş maçları bekliyor. Amacımız ligde ve Türkiye Kupası'nda başarılı olabilmek'' diye konuştu. 
     
</TEXT>
</DOC>
