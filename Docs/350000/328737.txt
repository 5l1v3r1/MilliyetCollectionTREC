<DOC>
<DOCNO> 328737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/ekonomi/eko07.html </URL>
<DATE> 2005/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
TMSF, Toprak Finansal'ı Ülker'e sattı 
</HEADLINE>
<TEXT>


EKONOMİ SERVİSİ 

Tasarruf Mevduatı Sigorta Fonu TMSF , Toprak Finansal Kiralama'daki yüzde 83.8 oranındaki iştirak payını, Ülker Grubu şirketlerinden Fon Finansal Kiralama'ya satacak. 
Toprak Finansal Kiralama'dan yapılan açıklamada, TMSF'nin yüzde 83.8 oranında ve 13 milyon 303 bin 252,63 YTL nominal değerli iştirak payının, Fon Finansal'a devrinin, Hazine'nin onayını müteakiben yapılacağının bildirildi. 
Açıklamada, "Hisselerin satışı, Hazine'nin ve şirketimiz Genel Kurulu'nun çağrı mükellefiyetinden muaf tutulmak amacıyla hisse devrini onaylaması ile Fon Finansal Kiralama'nın hisse bedelini TMSF'nin hesaplarına yatırılmasının ardından yapılacak olup kesin tarih belli değildir. Değer tespitinde 30 Eylül 2004 tarihli mali tablolar ve net aktif değer yöntemi kullanılmıştır. Fon Finansal, 14 milyon 307 bin dolar tutarındaki satış tutarının 5 milyon 700 bin dolarını hisse devir tarihinde, 8 milyon 607 bin dolarını ise hisse devir tarihinde geçerli olacak olan libor artı yüzde 2,5 faiz ile birlikte 30 Aralık 2005 tarihinde ödeyecektir" denildi. 


</TEXT>
</DOC>
