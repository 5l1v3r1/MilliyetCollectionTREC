<DOC>
<DOCNO> 348126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/yazar/akyol.html </URL>
<DATE> 2005/06/02/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Fransız modeli ve Türkler 
</HEADLINE>
<TEXT>


CHİRAC Fransızlara hitap ederken onların duygularını okşadı, "Fransız sosyal modeli"nden ayrılmayacaklarını, yeni hükümetin "Anglosakson modeli"ne itibar etmeyeceğini söyledi. 
Birçok Türk gibi birçok Fransız da "liberal ekonomi" ile "vahşi kapitalizm"i eş sayıyor, korkuyor, "sosyal model" lafına dört elle sarılıyor. 
Bu gerçekse, gelir dağılımının Fransa'da iyi, İngiltere'de kötü olması gerekmez mi 
Dünya Bankası'nın "21. Yüzyıla Giriş, Dünya Kalkınma Raporu, 1999 2000" adlı yayınına göre, nüfusun en fakir yüzde 20'lik ve en zengin yüzde 20'lik dilimlerinin iki ülkede milli gelirden aldığı paylar şöyle 

Sosyal dilim Fransa İngiltere En fakir 20 7.2 7.1 En zengin 20 40.1 39.8 

Ne fark var Hatta "Gini indeksi" denilen teknik kıstasa göre, İngiltere'de gelir dağılımı biraz daha iyi 
Çünkü gelir dağılımı öncelikle ekonomik büyümeyle ilgilidir Geleneksel toplumlarda gelir dağılımı çok bozuktur. Kalkınma başlayınca her sistemde gelir dağılımı daha da bozulur, kalkınma belli bir birikime ulaşınca gelir dağılımı düzelmeye başlar. 
Hatta liberal ekonomi, büyümeyi daha iyi yapıyorsa, gelir dağılımını daha hızlı düzeltir 

İKTİSAT tarihleri anlatır Fransız tarihinde sanayileşme ve ekonomik modernleşme "gecikti" İngiltere ve Almanya'nın gerisinden geldi. 
Ekonomik gelişme 1789 Devrimi'nden yirmi yıl sonra başlayan yol şebekesi, ticarileşme, şehirleşme ve sanayileşme ile yola çıktı "Devletçi" Fransa 1930'larda bile h l köylü ülkesiydi. Her savaşta sanayileşmiş Almanya'ya yenildi 
Büyük Fransız sosyoloğu Raymond Aron, 1950'lerin başında "Aydınların Afyonu" adlı kitabında Fransızların ideoloji tutkusunu eleştiriyor, bu yüzden nice siyasi devrimler, kavgalar yaptıkları halde İngiltere ve Amerika gibi istikrarlı bir kalkınmayı başaramadıklarını yazıyordu. 
Tarihçi Robert Gildea "France Since 1945" adlı eserinde, "Fransız ekonomik mucizesi"nin İkinci Dünya Savaşı'ndan sonra başladığını, bunu eski korumacı şartlanmalardan çıkarak "dışa açılma, rekabet ve Avrupa ekonomileri ile entegrasyon politikalarıyla başardığını" anlatır uzun uzadıya... 
Bunda işadamı Jean Monet'nin ekonominin başına geçmesi ve Avrupa ekonomik birliği fikrine dört elle sarılması büyük rol oynadı. 

ŞİMDİ Fransızlar "Polonyalı muslukçu"nun, Türkiye'den "Mehmet"in ve t Çin'den "Huan"ın 'serbest rekabet'i karşısında paniğe kapılarak yeniden eski devletçilik, korumacılık, müdahalecilik formüllerine sarılıyorlar 
Solun "liberalizm" paranoyası, sağın geleceğe değil, geçmişe dönük milliyetçilik tutkusu buluştu, "hayır" dediler 
Halbuki tarih ve ekonomi bilimleri gibi kendi tecrübeleri de ispat etmiştir ki, kalkınma da sosyal adalet de ancak dışa açık serbest piyasa ekonomisi ile mümkün oluyor. 
Yukarıda verdiğim gelir dağılımı rakamları 1985'lere aittir Eminim şimdilerde gelir dağılımı Fransa'da daha da bozulmuştur çünkü Fransa'da işsizlik yüzde 10, İngiltere'de yüzde 4'tür. 
Netice Fransızlar eski Üçüncü Cumhuriyet döneminin, Türkler de 1930'ların "devletçi, himayeci, müdahaleci ekonomi" nostaljisiyle artık devam edemez. O zaman işe yarayan o kavramlar artık gelişmenin, güçlenmenin, sosyal adaletin engeli haline geldi. 



</TEXT>
</DOC>
