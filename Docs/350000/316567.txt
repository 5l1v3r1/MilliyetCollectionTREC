<DOC>
<DOCNO> 316567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sonyas10.html </URL>
<DATE> 2005/02/18/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Hızlı yayılan ve tedaviye direnç gösteren yeni bir AIDS türü 
</HEADLINE>
<TEXT>

     New York'ta tedaviye alışılmadık biçimde direnç gösteren ve çok ender görülen bir AIDS vakası endişe yarattı. 
     Tıptaki gelişmelere karşın son derece hızlı yayıldığı tespit edilen bu saldırgan HIV'yi taşıyan eşcinsel hastanın yüzden fazla partnerinin bulunduğu ve uyuşturucu kullandığının ortaya çıkması, yetkililer kadar kentteki gay toplumunu da endişelendirdi. 
     Sağlık makamları, 40'lı yaşlarda olduğu belirtilen hastanın Ekim ayında AIDS'e yakalandığının sanıldığını, eşcinseller arasında yaygın olan ''kristal metaamfetamin'' adlı bir uyuşturucuyu kullanması ve hastalığa üç ay boyunca müdahale edilmemesinin de endişe kaynağı olduğunu kaydettiler. 
     Uzmanlar, HIV'nin tedaviden sonra ilaca yanıt vermemesinin beklenebileceğini, ancak bu hastanın ilk tedaviye dahi cevap vermediğini, bu kişiyle birlikte olanların ve özellikle bu tip uyuşturucu kullananların derhal hastaneye başvurmaları gerektiğini bildirdiler. 
     
</TEXT>
</DOC>
