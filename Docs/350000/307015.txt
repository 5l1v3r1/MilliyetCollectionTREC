<DOC>
<DOCNO> 307015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/16/son/sontur35.html </URL>
<DATE> 2005/01/16/ </DATE>
<TIME> 19.27 </TIME>
<AUTHOR>  </AUTHOR>
<HEADLINE>
Bartın'da deniz suyunun çekildiği iddiaları... 
</HEADLINE>
<TEXT>

     Bartın Belediye Başkanı Rıza Yalçınkaya, İnkumu Tatil Beldesi'nde deniz suyunun 4-5 metre çekildiği iddialarının gerçeği yansıtmadığını bildirdi. 
     Yalçınkaya, İnkumu Tatil Beldesi'nde düzenlediği basın toplantısında, dün bazı gazetelerde iddia edildiği gibi deniz suyunun 4-5 metre değil, atmosferik olaylara bağlı olarak yarım metre civarında çekildiğini söyledi. 
     Deniz suyunun çekilmesinin depremin habercisi olduğu şeklinde aktarılmasının vatandaşlar arasında korkuya yol açtığını belirten Yalçınkaya, şöyle dedi 
     ''Kurban Bayramı öncesinde bu tür yayınlar, yerli turistlerin kentimize gelmesini engelleyecektir. Deniz suyunun çekilmesi tamamen atmosferik olaydır ve tsunami gibi bir felaketin habercisi değildir. Vatandaşlarımızın endişelenmesini ve paniğe kapılmasını gerektirecek herhangi bir durum söz konusu değil. Bu konuda görüştüğüm bilim adamları, Karadeniz'de su çekilmesi olaylarının zaman zaman yaşandığını ve sahillerimizin en güvenli yerler olduğunu belirttiler.'' 
     
</TEXT>
</DOC>
