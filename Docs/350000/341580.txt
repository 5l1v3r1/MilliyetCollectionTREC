<DOC>
<DOCNO> 341580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sonspo09.html </URL>
<DATE> 2005/05/11/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Aktuğ Fatih için şu ana dek bana gelmiş bir teklif yok... 
</HEADLINE>
<TEXT>

     Trabzonspor Kulübü Başkanı Atay Aktuğ, Fatih için şu ana dek kendisine gelmiş bir teklifin olmadığını söyledi. 
     Aktuğ, AA muhabirine yaptığı açıklamada, bordo-mavili takımın iyi bir kadrosu olduğunu ve bu kadroyu güçlendirmeyi amaçladıklarını belirterek, "Ne Fatih, ne de başka bir futbolcuyu bırakmak niyetinde değiliz" dedi. 
     Fatih’in transfer konusunda herhangi bir kulübün talebi olmadığını ifade eden Aktuğ, "Fatih için şu ana dek bana gelmiş bir teklif yok. 
     Onu kadromuzda görmek istiyoruz. Yurtdışından çok iyi bir teklif gelirse, o zaman yönetim kurulu olarak değerlendirebiliriz" diye konuştu. 
     
     İÇ TRANSFER 
     Aktuğ, iç transferde herhangi bir sorun yaşamadıklarını ve bu konuda çıkan haberlerin gerçeği yansıtmadığını söyledi. 
     İç transferde sadece Emrah Eren’in sözleşmesinin bittiğini anımsatan Aktuğ, "Emrah da takımda görmeyi istediğimiz bir oyuncu. 
     Onu da bırakmak istemiyoruz" diye konuştu. 
     
</TEXT>
</DOC>
