<DOC>
<DOCNO> 311285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sondun27.html </URL>
<DATE> 2005/02/01/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Gül Çin'de... Çin, İstanbul-Ankara hızlı tren projesine ilgi duyuyor 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, Pekin'de Çin Başbakan Birinci Yardımcısı Huang Cü Huang Ju ile görüştü. 
     Huang Cü, görüşmenin başında kısa süre önce Türkiye'de Gül ile görüştüğünü hatırlatarak, ''dağ dağa kavuşmaz, insan insana kavuşur'' şeklindeki atasözünün bu durumu çok iyi anlattığını söyledi. 
     Gül, Çin ile ilişkilere büyük önem verdiklerini ve bu tür üst düzey ziyaretlerin bunun göstergesi olduğunu belirtti. 
     İki bakan, ilişkileri geliştirmek yönündeki arzularını ifade ederken, iki ülke arasında siyasi sorun bulunmadığını vurguladılar. 
     Huang, Türkiye'deki ulaştırma projelerine özellikle de Ankara-İstanbul hızlı tren projesine ilgi duyduklarını belirtti. 
     Gül, Çin işletmelerinin GAP'daki projelerle ilgilenebileceklerini de kaydetti. 
     Huang, Davos'ta konuşulduğu gibi Çin ve Türkiye'nin ekonomileri hızlı büyüme gösteren ülkeler olduğuna işaret ederek, bu yıl Türkiye'nin büyüme hızının Çin'inkinden yüksek olmasının beklendiğini söyledi. 
     Çin Başbakan Birinci Yardımcısı Huang Cü, Türk heyeti onuruna akşam yemeği verdi. 
     Dışişleri Bakanı Gül, yarın sırasıyla Çin Ticaret Bakanı Bo Şilay Bo Xilai , Başbakan Ven Ciabao Wen Jiabao ve Dışişleri Bakanı Li Caoşıng Li Zhaoxing ile görüşecek. Gül onuruna, yarın ayrıca Türkiye'nin Pekin Büyükelçisi Oktay Özüye tarafından, Pekin'de yaşayan Türk vatandaşlarının da katılacağı öğle yemeği verilecek. 
     
</TEXT>
</DOC>
