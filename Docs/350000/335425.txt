<DOC>
<DOCNO> 335425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/yasam/axyas01.html </URL>
<DATE> 2005/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Televizyon, katili oldu 
</HEADLINE>
<TEXT>


14 aylık Umut'un oynadığı televizyon, üzerine düştü. Televizyonun altında kalan Umut'un küçük vücudu, ölüme 1 gün direnebildi 

GÖKHAN KARAKAŞ İstanbul 

İstanbul Pendik'te Vahit ve Suna Eren çiftinin küçük oğlu Umut, önceki gün anne ve babası evdeyken abisi Onur 8 ile oynamaya başladı. Umut, babasının bilgisayarının da bulunduğu odaya girdi. 

Annesi yetişemedi 
Kışın fazla kullanılmayan odada, sehpa üzerinde duran eski televizyona yöneldi. Umut'un tutunup uzanmaya çalıştığı televizyon sehpanın üzerinden devrildi. Umut, televizyonun altında kaldı. Gürültü üzerine odaya koşan anne Suna Eren, koşunca korkunç manzara ile karşılaştı. 

'Çok hareketliydi' 
Kartal Dr. Lütfi Kırdar Eğitim ve Araştırma Hastanesi'ne kaldırılan Umut, ilk müdahalenin ardından ailesinin isteği üzerine özel bir hastaneye sevk edildi. Yoğun bakıma alınan Umut, bir gün sonra öldü. 
Çok neşeli ve hareketli bir çocuk olduğu belirtilen 14 aylık Umut, gözyaşları arasında son yolculuğuna uğurlandı. Yasa boğulan Eren ailesi, evlerinden bir süreliğine ayrılarak akrabalarının yanına gitti. 


</TEXT>
</DOC>
