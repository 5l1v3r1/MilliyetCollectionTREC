<DOC>
<DOCNO> 308694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/23/son/sontur06.html </URL>
<DATE> 2005/01/23/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Hayat kadını pazarlarken yakalandı, eşinin öldüğünü polisten öğrendi 
</HEADLINE>
<TEXT>

     İsmail AKDUMAN DHA 

      SAMSUN'da bıçaklanarak öldürülen 35 yaşındaki Servet Çakır'ın katil zanlısı olan nikahsız eşi 49 yaşındaki Muzaffer Bilgin, hayat kadını pazarlarken yakalandı. Bıçakladığı eşinin öldüğünü polisden öğrenen Bilgin, tutuklandı. 
     Zafer Mahallesi'nde 5 gün önce meydana gelen olayda, kendisini fuhuş yapmaya zorlayan resmi nikahsız eşi Muzaffer Bilgin'i terk eden 2 çocuk annesi Servet Çakır, ağabeyinin evinde bıçaklandı. 4 yıldan bu yana birlikte yaşadığı eşini bıçaklayan Muzaffer Bilgin olaydan sonra kaçtı. 
     Samsun Devlet Hastanesi Yoğun Bakım Ünitesi'nde kurtarılamayan Çakır'ın katil zanlısı eşi önceki gece hayat kadını pazarlarken Ahlak Polisleri tarafından yakalandı. Servet Çakır ölmeden önce, hastane polisine verdiği ifadesinde, eşinin kendisini fuhuş yapması için tehdit ettiğini öne sürerek, "Kaçıp kurtulmak istedim. Ancak, yine beni buldu. Zorla götürmek istedi. Karşı gelincede bıçakladı'' diyerek şikayetçi oldu. 
     Muzaffer Bilgin ise, önceki akşam bir parkta kadın pazarlarken yakalanarak, gözaltına alındı. Servet Çakır'ın öldüğünden haberi olmadığını söyleyen Bilgin, "Kendisi daha önceden de fuhuş yapardı. Beni bırakıp başkasıyla çalışmasını istemedim. Tartışma bu nedenle çıktı. Onu öldürme kastim yoktu. Sadece korkutmak istemiştim'' dedi. Poliste verdiği ifadesinin ardından nöbetçi mahkemeye çıkarılan Muzaffer Bilgin, tutuklandı. 
     
</TEXT>
</DOC>
