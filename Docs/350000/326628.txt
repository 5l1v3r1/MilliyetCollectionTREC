<DOC>
<DOCNO> 326628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/son/soneko14.html </URL>
<DATE> 2005/03/24/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Ocak ayında havası en kirli il Kayseri... 
</HEADLINE>
<TEXT>

     DİE tarafından açıklanan, ''Hava Kirliliği'' verilerine göre, Ocak ayında yıllık kükürtdioksit ortalamalarının en yüksek bulunduğu il Kayseri oldu. 
     Verilere göre, 2005 yılı Ocak ayında yıllık kükürtdioksit ortalamalarının en yüksek bulunduğu il ve ilçe merkezleri, kirlilik sırasına göre Kayseri, Çanakkale Merkez , Bursa İnegöl , Isparta ve Bursa Orhangazi olarak belirlendi. 
     Aynı dönemde partiküler madde duman ortalamalarının en yüksek bulunduğu il ve ilçe merkezleri ise kirlilik sırasına göre Erzurum, Kayseri, Bursa Orhangazi , Zonguldak ve Isparta oldu. 
     2005 yılı Ocak ayı kükürtdioksit ortalamalarında bir önceki yılın aynı ayına göre en çok artış görülen il ve ilçe merkezleri, yüzde 280 ile Kayseri, yüzde 92 ile Niğde Bor , yüzde 80 ile Bursa İnegöl , yüzde 35 ile Bursa Orhangazi ve yüzde 20 ile Zonguldak olarak belirlendi 
     Aynı dönemde en çok azalış görülen il ve ilçe merkezleri ise, yüzde 62 ile Bolu, yüzde 60 ile Kocaeli Gebze , yüzde 50 ile Kocaeli Merkez , yüzde 42 ile Amasya ve yüzde 37 ile İzmir Merkez ve Kocaeli Gölcük oldu. 
     2005 yılı Ocak ayı partiküler madde duman ortalamalarında bir önceki yılın aynı ayına göre en çok artış görülen il ve ilçe merkezleri yüzde 155 ile Erzurum, yüzde 76 ile Kayseri, yüzde 58 ile Bursa Orhangazi , yüzde 45 ile Bursa Merkez ve yüzde 42 ile Kocaeli Gölcük olarak saptandı. 
     Aynı dönemde en çok azalış görülen il ve ilçe merkezleri ise yüzde 81 ile Bursa İnegöl , yüzde 60 ile Bolu, yüzde 34 ile Niğde Bor , yüzde 31 ile Burdur ve yüzde 30 ile İzmir Merkez oldu. 
     
</TEXT>
</DOC>
