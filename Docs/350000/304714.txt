<DOC>
<DOCNO> 304714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/son/sontur11.html </URL>
<DATE> 2005/01/08/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Trafik kazası sonrasında çıkan kavga cinayetle bitti... 
</HEADLINE>
<TEXT>

     İzmir'in Karşıyaka İlçesi Bayraklı semtinde, trafik kazasının ardından çıkan kavgada 1 kişi silahla öldürüldü. 
     Alınan bilgiye göre, 1615 sokakta, Süleyman Candan'ın kullandığı 35 AR 0221 plakalı otomobil ile ara sokaktan çıkan 35 EKB 36 plakalı otomobil çarpıştı. 
     Maddi hasarlı kazanın ardından aracından inen Candan ile kimliği henüz tespit edilemeyen diğer aracın sürücüsü arasında kavga çıktı. Aynı anda kaza yerinden geçen Candan'ın kuzeni İsmail Sayım da 30 kavgaya karıştı. 
     Bunun üzerine 35 EKB 36 plakalı otomobilin sürücüsünün, Sayım'ı karnından ve ayağından tabancayla vurduğu iddia edildi. Ege Üniversitesi Tıp Fakültesi Hastanesi'ne kaldırılan İsmail Sayım hayatını kaybetti. 
     Olayın ardından, içinde 2'si kadın 5 kişi daha bulunan otomobiliyle kaçan zanlının yakalanması için polis ekipleri bölgede uygulama başlattı. 
     
</TEXT>
</DOC>
