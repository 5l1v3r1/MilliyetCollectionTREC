<DOC>
<DOCNO> 314481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/sonspo05.html </URL>
<DATE> 2005/02/11/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
İkisi de şikayetçi... Fener rakibinden önce, Cimbom sonra oynamak istiyor 
</HEADLINE>
<TEXT>

     İlk şikayet, son 3 haftadır maçlarını cuma günleri oynayan Galatasaray’dan gelmişti. Sarı-Kırmızılılar, Rakiplerimiz bizden sonra oynuyor. Bu, onlar için avantaj, bizim için dezavantaj. Bir an önce bu durum düzeltilmeliö serzenişinde bulunmuştu. Onlar Avantajö diyordu ama Fenerbahçeliler hiç de aynı görüşte değildi. Sarı-Lacivertliler de, Tam tersine, Galatasaray’dan sonra oynamak oyuncularımız üzerinde olumsuz etki yapıyor. Rakip kazanmışsa, mutlak galip gelmeliyiz’ stresine giriyorlarö görüşünü savunmuştu. 
     
     Denge sağlanmalı’ 
     Başkanvekili Nihat Özdemir de, Galatasaray’ın maçlarını sürekli kendilerinden önce oynamasını doğru bulmadıklarını kaydederek, Dağılım daha adil ve dengeli yapılmalı. Perşembe günü UEFA Kupası maçımız var. Normalde bizim cumartesi günü oynamamız gerekirdi. Oyuncularımız dinlenirdi. Yine de şikayet etmiyoruz. Sadece niye böyle olduğunu merak ediyoruzö diye görüş belirtti. Oysa sezon başından bu yana oynanan 19 maçın 8’inde Fenerbahçe, 8’inde Galatasaray rakibinden önce oynamış, derbi buluşması ise pazar günü gerçekleşmişti. 
     
</TEXT>
</DOC>
