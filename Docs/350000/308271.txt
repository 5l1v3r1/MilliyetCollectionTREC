<DOC>
<DOCNO> 308271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/21/son/sonspo25.html </URL>
<DATE> 2005/01/21/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Beşiktaş'ta Konyaspor maçı hazırlıkları 
</HEADLINE>
<TEXT>

     Türkiye Kupası 3. kademede kendi sahasında 23 Ocak Pazar günü Konyaspor ile karşılaşacak Beşiktaş, bu maçın hazırlıklarını akşam basına kapalı olarak yaptığı antrenmanla sürdürdü. 
     BJK Nevzat Demir Tesisleri'nde teknik direktör Vicente Del Bosque yönetiminde siyah-beyazlı oyuncuların taktik ağırlıklı bir çalışma yaptığı öğrenildi. 
     Beşiktaş'ın bugünkü antrenmanında Sergen'in kondisyon çalışmalarına başladığı açıklandı. 
     Kulüp doktoru Ayhan Optur, Sergen'in bir süre kondisyoner eşliğinde çalışacağını belirterek, ''Ancak, Sergen Konyaspor maçında oynamayacak. Emre de yarın kondisyon çalışmalarına başlayacak. Ahmed Hassan'ın tedavisi ise sürüyor. Hafif sorunları bulunan İbrahim Akın ve Ali Güneş'i bugün dinlendirdik. Bu iki oyuncunun da ciddi bir durumu bulunmuyor'' diye konuştu. 
     Bu arada Beşiktaş, yarın akşam basına kapalı olarak yapacağı antrenmanla Konyaspor maçı hazırlıklarını tamamlayacak. 
     
</TEXT>
</DOC>
