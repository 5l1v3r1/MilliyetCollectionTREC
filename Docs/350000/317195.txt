<DOC>
<DOCNO> 317195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/sondun56.html </URL>
<DATE> 2005/02/21/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Mars'da donmuş buz kitleleri bulundu 
</HEADLINE>
<TEXT>

     Mars'ın yüzeyinin hemen altında, donmuş bir denize ait olan kalıntılar olduğu düşünülen buz kitlelerinin bulunduğu bildirildi. 
     İngiliz New Scientist dergisinin internet sitesindeki haberde, Avrupa Uzay Dairesi'nin ESA Mars'a gönderdiği Mars Express uzay aracının, kızıl gezegenin ekvator bölgesinin 5 derece kuzeyinde bulunan bu kalıntıların, kutup bölgesi dışında gezegende saptanan ilk büyük su kütlesi olabileceği belirtildi. 
     Haberde, Mars Express ekibinin bu buz denizinin 900 kilometre uzunluğunda, 800 kilometre genişliğinde ve 45 metre derinliğinde olabileceğini söyledikleri kaydedildi. 
     Bilim adamları, Mars Express'in yüksek çözünürlüğe sahip stereoskopik kamerasıyla çektiği görüntülerde, bu kalıntıların gezegenin kutup bölgesi yakınında saptananlara benzediğini ve birkaç santimetrelik volkanik kül tabakasıyla kaplanarak korunduğunu ve erimediğini söylediler. 
     
</TEXT>
</DOC>
