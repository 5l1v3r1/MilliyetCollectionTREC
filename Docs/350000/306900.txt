<DOC>
<DOCNO> 306900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/16/yasam/yas01.html </URL>
<DATE> 2005/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Göz göre göre işkence 
</HEADLINE>
<TEXT>


Hikmet Göker, F.G.'yi kaçırıp her türlü işkenceyi yaptı, 3 ay boyunca tecavüz etti. Olayın diğer ürkütücü boyutu ise, tüm bu süre içinde F.G.'nin ailesinin olan bitenden haberdar oluşuydu 

Şükran Pakkan 

İstanbul Küçükçekmece'de 17 yaşındaki F.G., eski ev sahibinin oğlu tarafından kaçırılıp 3 ay boyunca işkence gördü, defalarca tecavüze uğradı. Ve tüm bunlar F.G. yaralı halde sokak ortasında bulununca ortaya çıktı... Son aşamaya gelinene kadar yaşananlar ise İstanbul'un göbeğindeki şiddet ve cehaletin fotoğraflarından biriydi. Genç kızın başına gelenleri, ablası Zeynep G.'den öğrendik. 
Gaziantepli bir ailenin 8 çocuğundan biri olan F.G.'nin aşçılık yapan babası, 4 yıl önce hayatını kaybetti. F.G. kuaförde çalışmaya başladı. 
Maddi zorluklar artınca aile, 'ucuza' kiralık daire peşine düştü. Sefaköy'ün, 'Çingene Mahallesi' olarak bilinen bir yerinde, haziran ayında 150 milyon liraya daire bulunca çok sevindiler. 
Bu sokakta, bir komşuları da oldu adı Hikmet Göker'di, yaşı ise 30'a yakın. İyi niyetli ve saygılı biri olarak aileye yaklaşan Göker, maddi güçlük çeken ailenin durumunu görünce kendi evlerinin alt katına taşınmalarını önerdi. Nitekim, aile eylül ayında o eve taşındı. Ancak, Göker, bu kez F.G.'nin peşinden ayrılmaz oldu. Evlilik niyetine olumsuz yanıt alınca tavır değiştirdi. Bir gece evi basıp kapıyı kırdı. Genç kızı zorla götürmek istedi, ev halkı engel oldu. 

3 gün için kaçırıp getirdi 
Başka bir günse, kaçırmaya kalktı. İddiaya göre, işsiz olan ve uyuşturucu kullanan Göker, sık sık evin önünde kendini jiletliyordu. Bir gece evi basıp zorla F.G.'yi kaçırdı. 3 gün sonra da geri getirdi. "Polise haber vermediniz mi " sorusuna ailenin yanıtı şöyle "Korktuk. Zaten polis de, daha önceki olaylarda geldi ama bir şey yapmıyordu. Herkes korkuyordu." F.G. hiçbir şey anlatmadı, zaten geldiği gün askerden dönen abileri trafik kazasında hayatını kaybedince yaşadıkları rafa kalktı. 
Göker, kızın peşini bırakmayınca aile semt değiştirdi. Aile, Avcılar'da izini kaybettirdiğini düşünürken 3 ay önce Göker, kızı yine kaçırdı. Yine, resmi şik yette bulunan olmadı. 
Anne, 'hasrete dayanamayıp' kızını görmeye gitti. Tecavüzcünün evi, Göker'in ailesinin evinin alt katıydı. Baba Göker, oğluna ev döşemiş, nik h olmadan yaşamalarına onay vermişti. Anne kızının gözündeki şişlikleri, kerpetenle sökülmüş tırnaklarını ve kolundaki balta izini fark edince, sessizce evden çıktı. Soluğu savcılıkta aldı. 

Polisin önüne atladı 
Polis olayı soruşturmaya başladı. Salı gecesi, kendisini bir tahtaya bağlayıp cinsel organını yakan Göker uykuya daldığı sırada kaçan F.G., son olarak başının bıçakla kesildiğini hatırlıyor... F.G., sokağa fırlayıp yoldan geçen bir polis aracının önüne atlayarak kurtuldu. 
Hikmet Göker, operasyonla yakalandı. Göker, sorgusunun ardından adliyeye sevkedilecek. 


</TEXT>
</DOC>
