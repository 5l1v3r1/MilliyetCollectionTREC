<DOC>
<DOCNO> 343348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sonspo04.html </URL>
<DATE> 2005/05/17/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Şenol Güneş kaleci avında... 
</HEADLINE>
<TEXT>

     Fazla bonservis bedeli istenen golcü Zurawski'nin transferini 'şimdilik' askıya alan Güneş, İsveç ve Norveç'te kaleci arıyor. 
     
     Tam isabet’ peşinde 
     Kulübün parasını doğru şekilde kullanacaklarını bir çok kez açıklayan Şenol Güneş, dış transferde de tam isabet’e ulaşabilmek için işini şansa bırakmıyor, ince eleyip sık dokuyor. Wisla Krakow’un abartılı bonservis bedeli istemesi üzerine Polonyalı forvet Zurawski’yi şimdilik’ kaydıyla askıya alan tecrübeli hoca, özellikle önemli maçlarda tam güven’ vermeyen Petkovic’in yerine yeri bir isim arayışlarına hız verdi. 
     
     Basalaj’dan yeşil ışık 
     Tecrübeli teknik adamın, bu amaçla dün Kuzey Avrupa ülkelerine gittiği ortaya çıktı. Geçen hafta içinde Ukrayna’ya gitmeyi planlayan Güneş’in önceliği kaleciye verdiği, bu nedenle İsveç ve Norveç’te izleyeceği isimler hakkında son kararı vereceği, yarın da Trabzon’a döneceği belirtildi. Bu arada Wisla Krakow’un menaceri Bogdan Basalaj, görüşmeler sonucunda Maciej Zurawski’nin Bordo - Mavili renklere yakın olduğunu açıkladı. 
     
</TEXT>
</DOC>
