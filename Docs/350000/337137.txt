<DOC>
<DOCNO> 337137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sontur29.html </URL>
<DATE> 2005/04/26/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Uşak'ta kumarhanede kavga 2 ölü 
</HEADLINE>
<TEXT>

     Uşak'ta, kumarhanede çıkan ve bir polis memurunun da karıştığı iddia edilen kavgada, 2 kişi öldü. 
     Alınan bilgiye göre, Özdemir Mahallesi Bir Eylül Caddesi'nde Uğur K. tarafından kumarhane olarak işletildiği öne sürülen binada, Muammer Harman 43 , Tansel Şahin 43 , Uğur K. ve Uşak Emniyet Müdürlüğü'nde görevli polis memuru İsa S, belirlenemeyen bir nedenle tartıştı. 
     Kavgaya dönüşen olayda, polis memuru İsa S. ile Uğur K'nın, tabancayla Muharrem Harman ve Tansel Şahin'i vurarak öldürdüğü iddia edildi. Olaydan sonra kaçan İsa S. ve Uğur K'nın yakalanmasına çalışıldığı belirtildi. 
     İsa S. ve Uğur K'nın olay yerinden kaçarken kullandıkları otomobil, terk edilmiş halde Dikilitaş mevkiinde bulundu. 
     Uşak Emniyet Müdürü Ali Kalkan, gazetecilere yaptığı açıklamada, şunları söyledi 
     ''Bu tür olaylara teşkilatımız içinde görev yapan arkadaşlarımızın adlarının karışması üzücüdür. Tek dileğimiz, bundan sonra bu tür olayların yaşanmamasıdır. Olayla ilgili gerekli araştırma başlatıldı. Kaçan şahıslar en kısa sürede yakalanarak adalete teslim edilecektir.'' 
     
</TEXT>
</DOC>
