<DOC>
<DOCNO> 349948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/sondun49.html </URL>
<DATE> 2005/06/08/ </DATE>
<TIME> 20.25 </TIME>
<AUTHOR>  </AUTHOR>
<HEADLINE>
Romanya Afganistan'daki genel seçim için 400 asker daha gönderecek... 
</HEADLINE>
<TEXT>

     Romanya, Afganistan’da eylül ayında yapılacak genel seçimde, NATO’nun barış gücü misyonuna takviye olarak bu ülkeye 400 asker daha gönderecek. 
     Romanya Savunma Bakanlığı’ndan yapılan açıklamada, askerlerin, Afganistan’da bulunan 550 Romen askere ilave olarak NATO öncülüğündeki Uluslararası Güvenlik Destek Gücü’ne ISAF katılacakları belirtildi. 
     Açıklamada, askerlerin görevinin Ağustos ayından itibaren 3 ay süreceği kaydedildi. 
     NATO’daki diplomatlar, bu hafta başında yaptıkları açıklamada, 18 Eylül’de yapılacak seçim için İspanya, Hollanda ve Romanya’dan Afganistan’a ek asker gönderilmesinin beklendiğini ifade etmişti. 
     NATO’nun yeni üyesi olan Romanya, Irak ve Afganistan’daki ABD öncülüğündeki misyonlara askeri destekte bulunuyor. 
     
</TEXT>
</DOC>
