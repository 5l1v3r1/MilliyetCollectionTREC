<DOC>
<DOCNO> 338710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/01/son/sontur14.html </URL>
<DATE> 2005/05/01/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Taksi şoförü kendisini gasp etmek isteyen kişiyi engellemeyi başardı 
</HEADLINE>
<TEXT>

     Erzincan'da bir taksi şoförü, aracına binerek parasını gasp etmek isteyen kişiyi etkisiz hale getirdi. 
     Edinilen bilgiye göre, Ramazan Ekşioğlu 17 , Kemaliye İlçesi'ne gitmek istediğini belirterek, taksicilik yapan Ali Turan Tan'ın 57 aracına bindi. 
     Yolun 15. kilometresindeki Dumanlı Tren İstasyonu'na geldiklerinde Ekşioğlu, Tan'ı kurusıkı silahla tehdit ederek üzerindeki paraları vermesini istedi. 
     Bu sırada, taksi şoförü Tan ve Ekşioğlu arasında araç içinde boğuşma yaşandı. Tan, Ekşioğlu'nu etkisiz hale getirerek elindeki kurusıkı tabancayı aldı. 
     Ekşioğlu, daha sonra bölge yakınında bulunan Alp Jandarma Karakolu ekiplerince yakalandı. 
     Ekşioğlu'nun çıkarıldığı adli makamlar tarafından tutuklanarak Erzincan Cezaevi'ne gönderildiği bildirildi. 
     
</TEXT>
</DOC>
