<DOC>
<DOCNO> 347403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/son/sondun04.html </URL>
<DATE> 2005/05/31/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Rum sözcü Referandum Türkiye'nin üyeliğini etkileyebilir 
</HEADLINE>
<TEXT>

     Oshan SABIRLI LEFKOŞA, DHA 

      GÜNEY Kıbrıs Rum Kesimi Sözcüsü Kipros Hrisostomidis, Avrupa Anayasası'nın Fransız halkı tarafından reddedilmesinin Türkiye’nin katılım sürecini etkileyebileceğini söyledi. Hrisostomidis, Kıbrıs Rum Yönetimi’nin, Avrupa Konseyi'nin Aralık 2004'te Türkiye’nin AB’ye katılım müzakerelerinin başlamasıyla ilgili verdiği kararı desteklemeye devam ettiğini açıkladı. 
     Rum Hükümet Sözcüsü Kipros Hrisostomidis, Fransa'da yapılan Avrupa Anayasası referandumu ve Kıbrıs sorunuyla ilgili bugün bir değerlendirme toplantısı yaptı. Hrisostomidis, Fransa’nın anayasayı reddetmesinin, Türkiye’nin üyelik sürecini etkileyebileceğini söyleyerek, AB’nin Ankara ile üyelik müzakerelerini 3 Ekim’de başlatma kararı aldığını anımsattı. Olayların nasıl gelişeceğini kimse bilemez'' diyen Hrisostomidis, Türkiye’nin üyelik sürecinde olası sonuçları göz önüne bulundurması gerektiğini belirtti. Hrisostomidis, AB üyesi devletlerin, Türkiye ile katılım müzakerelerine 3 Ekim’de başlama kararını aldıklarını belirterek, bu kararın değişmediğini söyledi. Türkiye’nin katılım sürecinin olumsuz etkilenmesi halinde tutumunun sertleşeceği söylentisinin de belirsiz bir durum olduğunu açıklayan Hrisostomidis, şöyle dedi 
     Müzakerelerin başlamasında bir engel olması durumunda ortaya çıkacak gelişmeleri göz önünde bulundurmamız gerekiyor. Tüm olasılıklar incelenecek ve bütün süreç gelişmelere bağlıdır. Bizim tutumumuz Avrupa Konseyi’ndeki tutumumuzdur.'' 
     
</TEXT>
</DOC>
