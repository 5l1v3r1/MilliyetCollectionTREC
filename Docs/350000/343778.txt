<DOC>
<DOCNO> 343778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sontur31.html </URL>
<DATE> 2005/05/18/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
"Ablasını döven" eniştesini öldürdü 
</HEADLINE>
<TEXT>

     Şanlıurfa’nın Hilvan İlçesi’nde bir kişi, "ablasını dövdüğü" iddiasıyla tartıştığı eniştesini silahla vurarak öldürdü. 
     AA muhabirinin aldığı bilgiye göre, ilçeye bağlı Yenimahalle’de bir çadırda yaşayan Faik H. 30 , birkaç gün önce henüz belirlenemeyen bir nedenle eşi Kevi H’yle kavga etti. Bunun üzerine, Kevi H, kocasını terk edip, ailesinin yaşadığı çadıra yerleşti. 
     Kevi H’nin, eşinin kendisini dövdüğünü anlatması üzerine, ağabeyi İsmail G. 31 , akrabaları Sadun 40 ve Murat G’yi de 27 yanına alarak, eniştesinin yanına gitti. Hilvan Devlet Hastanesi yakınlarında eniştesi Faik H. ile karşılaşan İsmail G. ve beraberindekiler, kavgaya tutuştu. 
     Tabanca, bıçak ve taşların kullanıldığı kavgada İsmail G, elindeki pompalı tüfekle eniştesi Faik H’yi ağır yaraladı. Şanlıurfa Devlet Hastanesi’ne kaldırılan Faik H. yolda hayatını kaybetti. 
     Kavga sırasında yaralanan Ramazan H, İsmail G, Sadun ve Murat G, Şanlıurfa ve Hilvan’daki hastanelerde tedavi altına alındı. 
     
</TEXT>
</DOC>
