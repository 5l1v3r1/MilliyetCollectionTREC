<DOC>
<DOCNO> 313015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/siyaset/siy04.html </URL>
<DATE> 2005/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Rahşan Ecevit'ten 'oyun'lu eleştiri 
</HEADLINE>
<TEXT>


ANKARA Milliyet 


RAHŞAN ECEVİT, hükümetin tarım politikasını, "Başüstüne" adını verdiği "bir perdelik oyun"la eleştirdi. Ecevit, oyuncuların, "Türk milleti, Başbakan, Tarım Bakanı ve AB" sahnenin "Türkiye" olduğu tiyatro oyunu tarzında yazılmış bir açıklama yaptı. "Oyuncular" arasındaki diyaloglarda, "AB" Türkiye'den, devletin tarımdan desteğini çekmesini ve şekerpancarı yetiştirmemesini istiyor. "Başbakan" ise bunu "AB'nin dayattığını ve dediğinin olacağını" söylüyor. "'AB, onu yetiştiremezsin, bunu yetiştiremezsin, Türkiye üretmesin Avrupa'dan alsın' diyor. Tarımla geçinen 27 milyon insanımız var. Biz toprağımızı işlemezsek ne kazanırız da Avrupa'dan ne alabiliriz" şeklindeki "Türk milleti"nin repliğine, "Tarım Bakanı", "Gözünüzü toprak doyursun" karşılığını veriyor. 



</TEXT>
</DOC>
