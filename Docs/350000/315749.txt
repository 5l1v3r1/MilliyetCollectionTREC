<DOC>
<DOCNO> 315749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/son/soneko30.html </URL>
<DATE> 2005/02/16/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Doğuş Grubu'ndan Volkswagen açıklaması... 
</HEADLINE>
<TEXT>

     Doğuş Grubu Pazarlama ve İletişim Bölüm Başkanı Semih Yalman, Volkswagen AG'nin Türkiye'de yatırım yapacağı yönündeki iddiaların gerçeği yansıtmadığını ifade etti. 
     Yalman, Volkswagen'in İzmir'de yatırım yapması için çalışma yapıldığı yönünde basında yer alan haberlerin gerçeği yansıtmadığını dile getirdi. 
     Volkswagen markasının Türkiye'de üretim yapmasını çok arzu ettiklerini belirten Yalman, şunları söyledi 
     ''Ancak bu arzunun gerçeğe dönüşmesi Volkswagen AG'nin alacağı kararlarla mümkündür. 2 ay önceki fuarda bu konu kendilerine yine iletildi. Ancak böyle bir plan olmadığı orada bir kez daha ifade edildi. Dolayısıyla Volkswagen'in Türkiye'de yatırım için girişimde bulunduğu iddiaları gerçeği yansıtmıyor. İzmir'de veya başka bir bölgede herhangi bir yatırım planı ya da çalışması yoktur.'' İzmir'de bir yerel gazetede yer alan haberde, Volkswagen'in İzmir'de yatırım yapmayı planladığı ve yatırım yeri olarak İzmir'in tercih edilmesi konusunda Doğuş Grubu Yönetim Kurulu Başkanı Ferit Şahenk'ten söz alındığı iddia edilmişti. 
     
</TEXT>
</DOC>
