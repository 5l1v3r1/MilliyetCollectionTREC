<DOC>
<DOCNO> 318432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/yasam/yas01.html </URL>
<DATE> 2005/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da 'taciz' aritmetiği 
</HEADLINE>
<TEXT>


Ürgüp'te SHÇEK merkezinde özürlü bir genç kız, kurumda görevli 2 çocuk babasının cinsel tacizine uğradı. Açılan davada mahkeme, 'Basit hesap yapabiliyor, yani kendisini savunabilir' raporunu göz önüne alıp beraat kararı verdi 

Ümran Avcı 

Ürgüp Asliye Ceza Mahkemesi, Sosyal Hizmetler ve Çocuk Esirgeme Kurumu'na SHÇEK Ürgüp 80. Yıl Hanife Memiş Aksoy Rehabilitasyon Merkezi'nde zihinsel özürlü A.K.'ye 20 cinsel tacizde bulunduğu iddiasıyla yargılanan Abdullah Dinç'in beraatına karar verdi. Mahkeme, kararında K.'nin ruhsal ve fiziki olarak direnebileceğini, "basit aritmetik hesaplar yapabilmesine" dayandıran raporu göz önüne aldı. 
Tutanaklara göre, kurumda hizmetli olan evli 2 çocuk babası Dinç, K.'nin odasına girerek, cinsel tacizde bulundu. Dinç, birkaç gün sonra 10 Ağustos 2004 gecesi K.'nın odasından aşağıya inmesini işaret etti. 

'Olayı bilinçli gizledi' 
Dinç'in peşinden zemin kattaki tuvaletlere giren K. cinsel tacize uğradı. Olay yargıya yansırken, Adana Ruh ve Sinir Hastalıkları Hastanesi'nden verilen raporda K.'nin ruhsal ve fiziksel olarak "mukavemete muktedir olması", "basit aritmetik hesaplar yapabilmesine" dayandırıldı. Raporda K.'nin "zek hastalığı nedeniyle telkine müsaittir" olduğu da kaydedildi. K.'nin rehabilitasyon merkezine yatırılmasına esas teşkil eden "Hafif derecede mental retardasyon, atipik psikos" teşhisini dikkate alan mahkeme, K.'nin olaydan sonra karşılaştığı hemşireye "Anne orkid var mı " diye sormasını, "Olayı gizlemek için bilinçli" bir tavır olarak değerlendirdi. Kararda, "Mağdurenin kendisine karşı yapılan eyleme karşı koymaya fiziki ve ruhi olarak muktedir olduğu açıkça anlaşılmaktadır" denildi. Mahkeme, sanığın "Irza tasaddi" eylemini zor kullanmaksızın, K.'nin rızasıyla gerçekleştirdiği gerekçesiyle beraat kararı verdi. 

Uzman görüşü 'Hiç şansı yok" 

Doç. Dr. Bengi Semerci Psikiyatr Herhangi bir psikolojik bozukluğu olmasa bile bizim açımızdan cinsel tacize karşı koyamaz. "Atipik psikos" gerçeği değerlendirme yetisinin kaybolmuş olması, "Hafif dereceli mental reterdasyon" demek de zek yaşının, yaşıtlarından en az 4 - 5 yaş aşağı olması demektir. Böyle birinin kendini cinsel tacizden ya da cinsel tasaddiden koruma şansı psikolojik açıdan yoktur. 


</TEXT>
</DOC>
