<DOC>
<DOCNO> 328827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/yazar/uras.html </URL>
<DATE> 2005/03/31/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Parası olanlar devlete faizle borç vermeye alıştı 
</HEADLINE>
<TEXT>


Parası olanlar devlete borç vermekten pek hoşlanır oldu. Toplam tasarrufların dörtte biri yaklaşık 75 milyar YTL parası olanlar tarafından doğrudan Hazine bonosuna, tahvile ve eurobonda bağlanmış. 
Parası olanlar neden tasarruflarının giderek daha büyük bölümünü devlete borç olarak veriyor Çünkü devlet, parası olanlara yüksek faiz veriyor. Çünkü parası olanlar devletten sağladıkları net getiriyi başka yatırım alanlarından elde edemiyor. 
Orta ve büyük tasarrufu olanlar banka mevduatının getirisinden daha yüksek getiri arayışına girer... Riski göze alanlar hisse senedi satın alır. Günümüzde riski sevmeyenlerin yeni yatırım alanı Hazine bonosu veya devlet tahvili oldu. 
Belli büyüklüğün üzerinde parası olanlar doğrudan Hazine bonosu tahvil ve eurobond satın alıyor. Veya dolaylı olarak yatırım fonlarına katılarak bonoya, tahvile para bağlıyor. 

Tasarrufların 28'i döviz 
Yurtiçi yerleşiklerin Türkiye'de yaşayanların toplam tasarrufları 302 milyar YTL dolayında. 
Toplam tasarrufların yüzde 60'a yakın bölümü 174 milyar YTL'si bankalarda mevduat hesaplarında duruyor. Bankalardaki 174 milyar YTL mevduatın 103 milyar YTL'lik bölümü YTL mevduatı, 71 YTL'lik bölümü döviz mevduatı. Bankalardaki repo hesaplarında kala kala 1.6 milyar YTL kaldı. Toplam tasarrufların 70 milyar YTL'lik bölümü ve döviz bonolarına, 5 milyar YTL'lik bölümü eurobond denilen yurtdışında satılan Hazine bonolarına bağlanmış. Yatırım fonlarına yönelen tasarruf miktarı 26 milyar YTL. Borsa, borsa diyerek kıyamet koparıyoruz ya... Tasarruflardan borsaya giden para sadece 17 milyar YTL. Özel finans kurumlarında faizsiz bankacılık yapan kurumlarda değerlendirilen tasarruf miktarı ise 6 milyar YTL. 
Yurtiçi yerleşiklerin şirketlerin ve halkın toplam 302 milyar YTL tasarruflarının yüzde 72'si 218 milyar YTL'lik bölümü YTL cinsi tasarruf, 84 milyar YTL'lik bölümü döviz cinsi tasarruf. 
Özet anlatımla, toplam tasarrufların yüzde 28'i döviz tasarrufu, bankalardaki mevduatın yüzde 38'i döviz mevduatı, doğrudan satın alınan Hazine, tahvil ve bonolarının yüzde 14'ü döviz cinsi devlet k ğıdı. 

Toplam tasarrufların dağılımı Tasarrufların TL - yabancı para ayrımı milyon YTL 5 Şubat 2005 YTL TASARRUFLAR 218.025.0 Mevduat 102.890.1 Tahvil - bono 66.256.8 Yatırım fonu 26.214.0 Repo 1.627.0 ÖFK'lerdeki hesap 2.438.9 Hisse senetleri 17.760.7 Emeklilik yat. fonu 397.5 Yatırım ortaklıkları 440.0 YABANCI PARA TASARRUFLAR 84.129.1 Mevduat 71.198.4 Tahvil - bono 3.943.7 Eurobond 5.481.0 ÖFK'lerdeki hesap 3.506.0 TOPLAM TASARRUFLAR 302.154.1 


</TEXT>
</DOC>
