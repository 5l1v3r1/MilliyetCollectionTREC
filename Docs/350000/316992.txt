<DOC>
<DOCNO> 316992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/son/sonspo24.html </URL>
<DATE> 2005/02/20/ </DATE>
<TIME> 22.04 </TIME>
<AUTHOR>  </AUTHOR>
<HEADLINE>
Birinci Süper Lig'de son durum... Fenerbahçe liderliğini sürdürdü 
</HEADLINE>
<TEXT>

     Birinci Futbol Süper Ligi'nde 21. hafta maçları sonunda, Fenerbahçe liderliğini sürdürdü. 
     20 gol atılan ligin bu haftasında lider Fenerbahçe, sahasında Kayserispor'u farklı skorla 7-0 yenerek puanını 'e çıkardı ve yine zirvede yer aldı. Sarı-lacivertli ekip, böylece bu sezon ligdeki en farklı skorlu galibiyete ulaşan takım unvanını elde etti. 
     Lideri yakından izleyen takımlardan Galatasaray, yine sahasında Sakaryaspor önünde penaltıdan bulduğu tek golle 3 puanı alıp 51 puanla sarı-lacivertli ekibi takibi sürdürürken, Trabzonspor da ikinci yarıdaki üstüste 4. galibiyetini deplasmanda Gençlerbirliği önünde tek golle aldı ve 49 puanla zirve yarışını bırakmadı. 
     Seri galibiyetlerini sürdüren bir başka ekip ise deplasmanda Gaziantepspor'a yine tek golle şans tanımayan ve 38 puana yükselen 4. sıradaki Beşiktaş oldu. 
     Ligin bu haftasında karşılaşmalardan 3'ünü evsahibi, 3'ünü de deplasman takımları kazanırken, 3 maç da beraberlikle sonuçlandı ve bunlardan 1'inde gol atılamadı. 
     Gol krallığı yarışmasında Trabzonsporlu Fatih, gol sayısını 17'ye yükseltti ve ilk sıradaki yerini korudu. Bu futbolcuyu, 15 golle Fenerbahçeli Alex, 13'er golle Konyasporlu Zafer Biryol ve Fenerbahçeli Nobre, 12'şer golle de Galatasaraylı Necati ve Hakan Şükür ile Büyükşehir Belediyesi Ankaraspor'dan Jaba izliyor. 
     Ligde 21. hafta maçlarında alınan sonuçlar, 22. haftanın programı ve puan durumu şöyle 
     Gaziantepspor-Beşiktaş................................ 0 - 1 
     Akçaabat Sebatspor-Ankaragücü......................... 0 - 0 
     İstanbulspor-Konyaspor................................ 2 - 2 
     Denizlispor-Büyükşehir Belediyesi Ankaraspor.......... 1 - 1 
     Galatasaray-Sakaryaspor............................... 1 - 0 
     Malatyaspor-Diyarbakırspor............................ 2 - 1 
     Samsunspor-Çaykur Rizespor............................ 0 - 1 
     Gençlerbirliği-Trabzonspor............................ 0 - 1 
     Fenerbahçe-Kayserispor................................ 7 - 0 
     22. Hafta 
     26 Şubat Cumartesi Diyarbakırspor-Gençlerbirliği, Ankaragücü-Malatyaspor, Çaykur Rizespor-İstanbulspor, Samsunspor-Galatasaray, Trabzonspor-Denizlispor, Büyükşehir Belediyesi Ankaraspor-Gaziantepspor, Konyaspor-Kayserispor, Fenerbahçe-Akçaabat Sebatspor. 
     

PUAN DURUMU TAKIMLAR O G B M A Y P Av 1- FENERBAHÇE 21 17 2 2 56 10 46 2- GALATASARAY 21 16 3 2 41 12 51 29 3- TRABZONSPOR 21 15 4 2 41 14 49 27 4- BEŞİKTAŞ 20 11 5 4 44 25 38 19 5- DENİZLİSPOR 21 10 4 7 31 25 34 6 6- ÇAYKUR RİZESPOR 21 9 6 6 25 18 33 7 7- MALATYASPOR 21 9 4 8 29 28 31 1 8- GAZİANTEPSPOR 21 8 4 9 31 33 28 -2 9- B.B.ANKARASPOR 21 7 5 9 29 30 26 -1 10- KONYASPOR 21 5 10 6 37 41 25 -4 11- DİYARBAKIRSPOR 21 7 4 10 21 33 25 -12 12- SAMSUNSPOR 21 7 3 11 26 38 24 -12 13- GENÇLERBİRLİĞİ 20 6 4 10 22 28 22 -6 14- ANKARAGÜCÜ 20 5 6 9 16 29 21 -13 15- SAKARYASPOR 21 5 3 13 25 46 18 -21 16- İSTANBULSPOR 20 3 7 10 18 32 16 -14 17- KAYSERİSPOR 21 4 3 14 27 51 15 -24 18- AKÇAABAT SEBATSPOR 21 1 7 13 22 48 10 -26      
</TEXT>
</DOC>
