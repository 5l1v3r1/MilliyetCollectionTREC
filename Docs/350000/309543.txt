<DOC>
<DOCNO> 309543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/soneko31.html </URL>
<DATE> 2005/01/26/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Balkaner ve Uzanlar'a ait 17 araç satıldı... 
</HEADLINE>
<TEXT>

     Tasarruf Mevduatı Sigorta Fonu'nun TMSF , Balkaner ve Uzan Grubu'ndan haczettiği araçlardan 17'si toplam 4 bin 450 YTL'ye satıldı. 
     TMSF'nin Esentepe'deki merkez binasında gerçekleştirilen açık artırmada, 6'sı Balkaner Grubu'ndan haczedilen 25 araç muhammen bedelleri toplamı 905 bin YTL'den satışa sunuldu. 
     35 kişinin katıldığı ihalede, muhammen bedeli 120 bin YTL ile ihalenin en yüksek değerli aracı olan 1999 model zırhlı arazi taşıtı Mercedes 118 bin YTL'ye satılırken, en düşük değerli aracı Seat Ibiza 4 bin 300 YTL'ye alıcı buldu. 
     İhalede, 1991 model Cadillac 17 bin 500, 2001 model arazi taşıtı Chrysler 41 bin, 1998 model Mercedes E200 45 bin YTL'ye satıldı. 
     Bu arada oğluna otomobil almak için ihaleye katıldığı öğrenilen ve isminin açıklanmasını istemeyen yaşlı bir bayan da muhammen bedeli 32 bin YTL olan 1999 model BMW için bayrak kaldırdı. BMW'yi 36 bin 500 YTL ile en yüksek teklifi veren başka bir bayrak sahibi aldı. 
     Yaşlı bayan basının kendisine yoğun ilgi göstermesi üzerine bundan rahatsız olarak ihale sırasında salondan ayrıldı. 
     Açık artırmada satışa sunulan 25 araçtan 17'sinden toplam 4 bin 450 YTL gelir elde edildi. 
     İhalede alıcı bulamayan 8 araç ise önümüzdeki hafta Çarşamba günü tekrar satışa sunulacak. 
     
</TEXT>
</DOC>
