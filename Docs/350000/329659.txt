<DOC>
<DOCNO> 329659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/son/soneko04.html </URL>
<DATE> 2005/04/02/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta dolar geriledi... 
</HEADLINE>
<TEXT>

     Uluslararası borsalarda geçen hafta, ABD Doları önemli paralar karşısında gerilerken, altın fiyatları kararsızlık gösterdi. 
     Menkul kıymet borsalarında ise farklı sebeplerle farklı yönlerde hareket vardı. 
     ABD Doları'nın, Paskalya tatili nedeniyle Pazartesi tatil olan uluslararası döviz piyasalarında önemli para birimleri karşısında salı kapanış ve bugün öğle saatlerindeki değerleri şöyle oldu 
     
     
PARA BİRİMİ CUMA SALI Japon Yeni 107.17 107.49 İsviçre Frangı 1.1969 1.2041 Kanada Doları 1.2122 1.2131 
     Avrupa döviz piyasasında salı günü 1.2903 dolarda kapanan avro, cuma kapanışta 1.2967 dolara yükseldi. 
     Aynı piyasada salı 1.8727 dolarda kapanan İngiliz Sterlini de bugün öğle saatlerinde 1.8887 dolara çıktı. 
     
     ALTIN FİYATLARI 
     Bazı borsalarda altının ons fiyatının hafta başı ve sonu kapanış saatlerindeki fiyatları şöyle 
     
     
BORSA CUMA SALI Londra 425.50 425.95 Zürih 425.60 426.20 Hong Kong 427.95 427.35 
     Londra Borsası'nda salı gününü 7.01 dolardan kapatan gümüşün onsu, cuma kapanışında 6.97 dolara indi. 
     
     MENKUL KIYMET BORSALARI 
     New York Borsası petrol fiyatlarındaki yükselişin etkisiyle haftayı düşüşle tamamladı. 
     ABD hafif Batı Teksas petrolünün varil fiyatının cuma günü 57.70 dolarlık yeni bir rekoru gördükten sondra 57 doların üzerinde kapanması yatırımcıları endişelendirince New York Borsası'nda endeksler düştü. 
     Dow Jones Endeksi haftayı yüzde 0.37 azalışla 10,404.30 puanda, Nasdaq Endeksi de yüzde 0.31 azalışla 1,984.81 puanda tamamladı. 
     Diğer önemli borsalar ise farklı etmenlerin etkisinde farklı yönlerde seyrettiler. 
     Londra Borsası'nın FTSE 100 Endeksi hafta içinde 8.5 puan kayıpla 4,914.0 puanda kapanırken, haftayı 4,373. puanda tamamlayan Frankfurt Borsası'nın DAX Endeksi'nin 29.93 puan, 4,080.08 puanda kapanan Paris'in CAC-40 Endeksi'nin de 1.77 puan kazancı oldu. 
     Tokyo Borsası'nın Nikkei Endeksi ise haftayı 37.467 puan düşüşle 11,723.63 puanda bitirdi. 
     
</TEXT>
</DOC>
