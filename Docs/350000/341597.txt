<DOC>
<DOCNO> 341597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sonspo26.html </URL>
<DATE> 2005/05/11/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Nevriye Yılmaz, WNBA'deki takımını bıraktı... 
</HEADLINE>
<TEXT>

     A Milli Bayan Basketbol Takımı’nın yıldız oyuncularından Nevriye Yılmaz’ın, ABD’de formasını giydiği San Antonio Silver Stars kulübü ile sözleşmesini feshettiği bildirildi. 
     Basketbol Federasyonu’nun resmi internet sitesinden yapılan açıklamada, Amerikan Ulusal Bayanlar Basketbol Ligi WNBA 
     takımlarından San Antonio Silver Stars’da oynayan Nevriye’nin, Türkiye’de düzenlenecek 2005 Avrupa Şampiyonası hazırlıklarını, A Milli Takım ile yapabilmek için bu kararı aldığı bildirildi. Nevriye Yılmaz da açıklamasında, "Eğer WNBA’deki takımımda kalsaydım, milli takımın Avrupa Şampiyonası hazırlıkları için sezon ortasında Türkiye’ye gelmem gerekecekti. Bütün bir yaz ter döken arkadaşlarımdan da uzak kalacaktım. Tercihimi milli takımdan yana kullandım. Avrupa Şampiyonası’nın önemini bildiğim için, menajerim aracılığıyla, kulübümle sözleşmemi feshettim" dedi. 
     
</TEXT>
</DOC>
