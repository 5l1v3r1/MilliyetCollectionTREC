<DOC>
<DOCNO> 310408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/guncel/axgun02.html </URL>
<DATE> 2005/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'İstanbul'u susuz bırakmayız' 
</HEADLINE>
<TEXT>


Eski İSKİ Genel Müdürü Veysel Eroğlu ile halefi Dursun Ali Çodur arasındaki su tartışması devam ediyor 

İSTANBUL Milliyet 

Eski İSKİ Genel Müdürü ve Devlet Su İşletmeleri DSİ Genel Müdürü Veysel Eroğlu ile halefi Dursun Ali Çodur arasındaki su polemiği devam ediyor. 
İSKİ Genel Müdürü Dursun Ali Çodur'un, kuraklık yaşayan İstanbul'da, Yeşilçay regülatörünü "borç protokolü" yapmadan devreye sokmadığını söylediği Eroğlu'ndan, Basın Müşavirliği aracılığıyla sert imalar bulunan yanıt geldi. Eroğlu'nun İSKİ Genel Müdürlüğü döneminde, 'gelecekte konunun uzmanı olmayan yöneticiler gelebilir' düşüncesiyle master plan hazırladığı belirtilen açıklamada, "İstanbul'u susuz bırakmayız" denildi. 
Açıklamada, Eroğlu'nun, İSKİ Genel Müdürlüğü döneminde kentin "herkes tarafından malum olan" su sorununu çözdüğü bildirildi. Projenin bir bölümünü kapsayan isale hattı ve arıtma tesisinin zaten İSKi'ye teslim edildiği de açıklamada yer aldı. 
"Eroğlu'nun hiç kimseye '280 milyon dolar verin, çalıştıralım' şeklinde beyanı olmamıştır" denilen açıklamada, şöyle denildi 
"DSİ Yeşilçay Tesisleri'ni devretmek istemektedir. Ancak İSKİ'nin hiçbir talebi olmamıştır. Ancak devir kanunu gerekçelerle protokol ile yapılmaktadır. Hazine Müsteşarlığı'na geri ödeme 30 yılda yapılmaktadır. Şartlar uygundur. Netice olarak İstanbul'u hiçbir zaman susuz bırakmaya gönlümüz razı değildir." 


</TEXT>
</DOC>
