<DOC>
<DOCNO> 323865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/guncel/axgun02.html </URL>
<DATE> 2005/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Katliam, zamanı aşacak 
</HEADLINE>
<TEXT>


16 Mart katliamının üzerinden 27 yıl geçti. Dava 3 yılda bitmezse, sol görüşlü 7 öğrencinin hayatını kaybettiği olay zamanaşımına girecek 

LUBE AYAR İstanbul 

Beyazıt'taki İstanbul Üniversitesi kampusu, 27 yıl önce bugün, dehşetli bir patlamayla sarsıldı. Tarihe "16 Mart katliamı" olarak geçen saldırıda sol görüşlü 7 öğrenci hayatını kaybetti, onlarcası yaralandı. Saldırıya ilişkin dava ise h l bitmedi. Sanıksız, tanıksız ve avukatsız olarak dosya üzerinden görülen davanın zamanaşımı nedeniyle tamamen ortadan kaldırılması, yani 30 yılı tamamlayabilmesi için 3 yıl daha gerekiyor. 
Dava, 10 yıl tozlu raflarda kaldı. Bir grup avukat 16 Mart 1988'de katliam hakkında bilgisi ve tanıklığı olan herkesi irtibat kurmaya çağırdı. Bu çağrıya 1992'de, katliamı gerçekleştiren ve öldürüldüğü iddia edilen Zülküf İsot'un ablası Remziye Akyol'dan cevap geldi. Avukatlar, 1992'de İstanbul Cumhuriyet Savcılığı'na müracaat ederek, "İadeyi Muhakeme" talebinde bulundular. Bu talep, saldırıdan 17 yıl sonra, 1 Haziran 1995 yılında hayata geçti. 

Zamanaşımına 3 yıl kaldı 
Yeniden görülmeye başlanan davada Akyol, katliamı kardeşinin polis memuru Mustafa Doğan, Latif Aktı ve Sıddık Polat'la birlikte gerçekleştirdiğini, emri de Alparslan Türkeş'in verdiğini iddia etti. En önemli sanıklarından Mustafa Doğan sanık sandalyesine oturmadı, h l gıyaben tutuklu. Susurluk Davası'nın görüldüğü günlerde ise, davaya Abdullah Çatlı'nın gölgesi düştü. Bombaları Çatlı'nın temin ettiği ortaya çıktı. 
İkinci etap da katliamın aydınlatılmasına yetmedi. 2001'de avukatlar duruşmalardan çekildi. Avukat Cem Alptekin, kamuoyunun ilgisizliği nedeniyle konuşmama kararı aldıklarını belirtti. 


</TEXT>
</DOC>
