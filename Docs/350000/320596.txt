<DOC>
<DOCNO> 320596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/yasam/yas05.html </URL>
<DATE> 2005/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Adliye önünde 'aşk' cinayeti 
</HEADLINE>
<TEXT>


Boşanmak için adliyeye gelen Suat Geyik, eşinin sevgilisi olduğu iddiasıyla Bülent Ar'ı bıçakla öldürdü 

HALUK ATALAY İstanbul 

Beyoğlu Adliyesi'nin önü, bir cinayete sahne oldu. Figüranlık yapan Suat Geyik 56 , dün saat 09.00 sıralarında eşi Ayşe Geyik'in açtığı boşanma davasının duruşması için Beyoğlu Adliyesi'ne geldi. Geyik, adliye girişinde, bir süredir ayrı yaşadığı eşi Ayşe, 2 çocuğu ve eşinin sevgilisi olduğunu öne sürdüğü Bülent Ar'ı 47 gördü. Geyik, Bülent Ar'a, adliye yanındaki Mihrişah Sultan Kumbarhane Camii'nin tuvaleti çıkışında bıçakla saldırdı. Şemsiyeyle Geyik'e karşı koymaya çalışan Ar, vücudunun çeşitli yerlerinden aldığı bıçak darbeleriyle öldü. Gözaltına alınan Geyik tutuklandı. 

'Tanık olarak gelmişti' 
Ölen Bülent Ar'ın, Suat Geyik'in eşi ve 2 çocuğu ile ayrı odalarda kaldığı Taksim'deki 'Yeşil Rize' Oteli'nin resepsiyonunda çalıştığı öğrenildi. Otel çalışanları, Ar'ın, çiftin kavgalarına şahit olduğu için Ayşe Geyik'in açtığı boşanma davasında tanık gösterildiğini ve bu yüzden adliyeye gittiğini iddia ettiler. Bu arada, cinayeti gören 2 h kim ile bir avukatın, adliyede görevli polisler hakkında, "olayı gördükleri halde müdahale etmedikleri" iddiasıyla suç duyurusunda bulundu. Polisler hakkında soruşturma açıldı. 


</TEXT>
</DOC>
