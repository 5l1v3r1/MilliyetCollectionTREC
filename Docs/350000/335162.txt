<DOC>
<DOCNO> 335162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/soneko43.html </URL>
<DATE> 2005/04/20/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Halkbank, kredi faizlerini indirdi... 
</HEADLINE>
<TEXT>

     Halkbank, bugünden geçerli olmak üzere tüketici, taşıt ve konut kredilerinde uyguladığı faiz oranlarını düşürdü. 
     Halkbank'tan yapılan açıklamaya göre, taşıt kredisinde 0.15, ikinci el taşıtta 0.20, tüketici kredilerinde 0.10, konut kredilerinde 0.15 puan indirime gidildi. 
     Halkbank'ın 1-36 ay vadede yeni taşıt kredisine uyguladığı faiz oranı yüzde 1.85'den yüzde 1.70'e, ikinci el taşıt kredisine uyguladığı faiz oranı yüzde 1.95'den yüzde 1.75'e indirildi. 
     Tüketici kredilerinde 1-12 ay vadede faiz oranı yüzde 2.10'dan yüzde 2'ye, 13-24 ay vadede ise yüzde 2.20'den yüzde 2.10'a düşürüldü. 
     Halkbank, 3-60 vadeli konut kredilerine uyguladığı faiz oranını yüzde 1.75'den yüzde 1.60'a çekerken, kredi kartında yüzde 5, halk hesapta ise yüzde 4.50 olan faiz oranını değiştirmedi. 
     
</TEXT>
</DOC>
