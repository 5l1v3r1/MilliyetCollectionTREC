<DOC>
<DOCNO> 334172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/17/yazar/theper.html </URL>
<DATE> 2005/04/17/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Reform şart 
</HEADLINE>
<TEXT>


Yeni bir kanun yapılır da hemen yeni bir değişikliğe niye gidilir Yanıtı zor değil, yapılan kanun toplumun bünyesine uymamıştır, hatalarla doludur da ondan. Çünkü masa başı elemanları hazırlamıştır, tatbikatın içinde olanlar bir kenara itilmiştir. Medeni Kanun daha tasarı halindeyken önemli problemler yaratır dedim, şimdi önemli problemler yaşanıyor, Ceza Kanunu'nun önemli hataları var böyle uygulanamaz dedim. İşte yeniden yapılmaya çalışılıyor. 
Borçlar Kanunu, yeniden hazırlanıyor. İçeriğinde neler var, bilemiyoruz. Yıl sonunda hazır olacakmış. İyi güzel de yıl sonuna üç beş gün kala tartışmaya açılır da, yine hatalarla yüklü olarak emrivaki yapar gibi çıkarsa ne olacak Borçlar Kanunu'nun hitap ettiği çevre o kadar geniş ki, farkında değiliz ama her gün içinde yüzüyoruz. 
Maksadım, bu yasaların elden geçirilişi sırasında savunma hakkının da önemine değinmek. Savunmasız bir yargılama olmaz. Bunun için iki eksik var ki, acilen giderilmesi lazım. Birincisi, h kim ile işbirliği içinde olan savcılık müessesesini düzenlemek. H kimle birlikte kürsüde oturan, h kimle aynı lojmanda kalan, yan yana odada çalışıp duruşmada h kim statüsünde imiş gibi davranan savcılık müessesesi olamaz. Bu bir. 
İkincisi, avukatlık hizmetlerinde yüzde 18 olan KDV'nin kaldırılması lazımdır. Bu durum vatandaşın savunma hakkını engellemektedir. 
Son olarak da Anayasa'daki, TBMM'ye af yetkisi veren maddenin kaldırılması gerektiğini belirtmek isterim. 



</TEXT>
</DOC>
