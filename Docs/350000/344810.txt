<DOC>
<DOCNO> 344810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/son/soneko03.html </URL>
<DATE> 2005/05/22/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
IMF'ye göre enflasyon 2009'da yüzde 3'e düşecek... 
</HEADLINE>
<TEXT>

     IMF’nin Türkiye için hazırladığı orta vadeli senaryoya göre, enflasyon 2009 yılında yüzde 3’e düşecek. Cari açığın 2006 yılında 7.2 milyar dolar olması, ancak 2007 ve 2008 yıllarında yeniden yükselmesi öngörülüyor. 
     IMF’nin Türkiye ekonomisiyle ilgili raporunda yer verilen orta vadeli senaryoda, reel ulusal gelir büyümesinin 2009 yılına kadar yüzde 5 olması öngörülüyor. IMF’nin cari fiyatlarla ulusal gelirin 2006 yılında 539.2 milyar YTL, 2007 yılında 591.4 milyar YTL, 2008 yılında 642.4 milyar YTL, 2009 yılında 694.8 milyar YTL olacağı beklentisine yer verildi. 
     Özel nihai tüketimdeki artışın bu yıl yüzde 3.8’e düşürülmesi, gelecek yıl da yüzde 3.9’da tutulması öngörülürken, 2007-2009 yılları arasında ise tüketimin yüzde 4.6 oranında artması planlanıyor. Kamunun tüketiminin, 2005 
     yılında yüzde 2 azalması ve sonraki yıllarda da hiç artmaması hedefleniyor. Kamunun sabit yatırımlarının 2005-2009 döneminde yıllık yüzde 8 oranında artması, özel sektör yatırımlarının ise 2005 yılında yüzde 9, 2006 ve 2007 yıllarında yüzde 8, 2008 ve 
     2009 yıllarında ise yüzde 9.5 artış göstermesi planlanıyor. 
     Büyüme hesabının hayali olduğu iddialarına yol açan stok rakamına ilişkin olarak IMF, 2005 ve 2006 yılı için yüzde 0.3 oranında düşme bekliyor. Stok değişiminin, 2007-2009 yıllarında 0 olacağı tahminine yer veriliyor. 
     Orta dönemli senaryoya göre, tüketici fiyatları bazında yıllık ortalama enflasyonun gelecek yıl yüzde 6.4, 2007 yılında yüzde 4.5’e, 2008 yılında yüzde 3.5’e ve 2009 yılında yüzde 3’e düşmesi planlanıyor. Tüketici fiyatları bazında yıl sonu enflasyon oranının da gelecek yıl yüzde 5, 2007’de yüzde 4, 2008 ve 2009’da ise yüzde 3 olması öngörülüyor. 
     
     CARİ AÇIK 2006’DAN SONRA YENİDEN ARTACAK 

     IMF’nin ödemeler dengesine ilişkin olarak tahminlerine göre ise, 2006 yılında cari açığın 7.2 milyar dolar, 2007 yılında 7.7 milyar dolar, 2008 yılında 9.1 milyar dolar olması bekleniyor. 
     İhracat artışının gelecek yıl yüzde 8.9, 2007’de yüzde 8.3, 2008 ve 2009’da da yüzde 8 olması öngörülürken, ithalat 
     artışının gelecek yıl yüzde 7.5, 2007 yılında yüzde 8.7, 2008 ve 2009 yıllarında ise yüzde 9 olması bekleniyor. İhracatın gelecek yıl 75.1 milyar dolar, 2007 yılında 82.4 milyar dolar, 2008 yılında 90.5 milyar dolar olması, buna karşılık ithalatın 
     da gelecek yıl 93 milyar dolar, 2007 yılında 101.3 milyar dolar, 2008 yılında 111.4 milyar dolar olması öngörülüyor. Buna bağlı olarak da dış ticaret dengesinin, 2006 yılında 17.9 milyar dolar, 2007 yılında 18.9 milyar dolar, 2008 yılında da 20.8 milyar dolar açık vereceği tahmin ediliyor. 
     Doğrudan yatırımların gelecek yıl 2 milyar dolar, 2007 yılında 2.1 milyar dolar, 2008 yılında da 2.2 milyar dolar düzeyinde gerçekleşmesi, tahvillere yönelik portföy yatırımlarının da gelecek yıl 1.3 milyar dolar, 2007 yılında 1.5 milyar dolar ve 2008 yılında 1.7 milyar dolar olması 
     öngörülüyor. 
     IMF’nin tahminlerine göre Türkiye ekonomisine ilişkin temel beklentiler şöyle 
     

2006 2007 2008 2009 GSMH 5.0 5.0 5.0 5.0 TÜFE yılsonu 5.0 4.0 3.0 3.0 TÜFE yılort. 6.4 4.5 3.5 3.0 Cari açık milyar dolar 7.2 7.7 9.1 - İhracat milyar dolar 75.1 82.4 90.5 - İthalat milyar dolar 93.0 101.3 111.4 - Doğrudan yatırım milyar dolar 2.0 2.1 2.2      
</TEXT>
</DOC>
