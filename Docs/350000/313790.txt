<DOC>
<DOCNO> 313790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/soneko13.html </URL>
<DATE> 2005/02/09/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
İş Bankası ve Doğan Holding, Petrol Ofisi hissesi satacak 
</HEADLINE>
<TEXT>

     İş Bankası ve Doğan Holding sahibi oldukları Petrol Ofisi A.Ş. hisselerinden 1 YTL nominal değerli hisselerin beheri 4.5 YTL fiyat üzerinden satış bedeli yaklaşık 25'er milyon dolara 32 milyon 732 bin 500 YTL karşılık gelecek kısmını satmaya karar verdiklerini açıkladılar. 
     Şirketlerin Borsa'ya dün gönderdikleri açıklamaya ilave bir açıklama göndereceklerini duyurmaları nedeniyle Petrol Ofisi hisselerinin sırası geçici olarak işleme kapatıldı. 
     İş Bankası'nın Borsa'ya gönderdiği açıklamasında şöyle denildi 
     "Yönetim kurulumuzun 8 Şubat 2005 tarihli kararıyla Petrol Ofisi A.Ş. sermayesindeki Bankamıza ait 39,33 oranında ve 135.687.7,792 YTL nominal değerdeki paydan, 1 YTL nominal değerli hisse için 4,50 YTL fiyat üzerinden toplam satış bedeli 25 milyon ABD Dolarına 32.732.500 YTL karşılık gelecek şekilde, yaklaşık 2,11 oranındaki 7.273.888 YTL nominal değerli bölümün, İMKB’de satılması ve satışa ilişkin işlemlerin yürütülmesi hususunda genel müdürlüğümüze yetki verilmiştir. Satış işlemi sonucunda belirlenecek olan iştirak satış karı konusunda henüz alınmış bir karar bulunmamaktadır. Satışı planlanan hisse senetleri Borsa’da işlem gören hisse senedi statüsündedir. Bankamız satış işleminin gerçekleştirilmesini takip eden 3 aylık süre içerisinde portföyünde bulunan Petrol Ofisi A.Ş. hisse senetleri ile ilgili olarak tedavülü artırıcı bir satış yapmayacaktır. Satış işlemleri sonucunda Petrol Ofisi A.Ş.’de 37,22 oranında ve 128.413.649,792 YTL nominal değerde doğrudan payımız kalacaktır." Doğan Holding'in Borsa'ya yaptığı açıklama ise şöyle 
     "Yönetim Kurulumuzun 8 Şubat 2005 tarihli kararıyla Petrol Ofisi A.Ş. sermayesindeki Şirketimize ait 47,68 oranında ve 164.491.926,874 YTL nominal değerdeki paydan, 1 YTL nominal değerli hisse için 4,50 YTL fiyat üzerinden toplam satış bedeli 25 milyon ABD Dolarına 32.732.500 YTL karşılık gelecek şekilde, yaklaşık 2,11 oranındaki 7.273.888 YTL nominal değerli bölümün, İMKB’de satılması ve satışa ilişkin işlemlerin yürütülmesi hususunda yönetim kurulu murahhas üyesi ve genel koordinatör Tufan Darbaz’a yetki verilmiştir. Satış işlemi sonucunda belirlenecek olan iştirak satış karı konusunda henüz alınmış bir karar bulunmamaktadır. Satışı planlanan hisse senetleri Borsa’da işlem gören hisse senedi statüsündedir. Şirketimiz satış işleminin gerçekleştirilmesini takip eden 3 aylık süre içerisinde portföyünde bulunan Petrol Ofisi A.Ş. hisse senetleri ile İlgili olarak tedavülü artırıcı bir satış yapmayacaktır. Satış işlemleri sonucunda, Petrol Ofisi A.Ş.’de 45,57 oranında ve 157.218.038,874 YTL nominal değerde doğrudan payımız kalacaktır." 
     
</TEXT>
</DOC>
