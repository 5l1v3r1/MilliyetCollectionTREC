<DOC>
<DOCNO> 328401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/yasam/axyas01.html </URL>
<DATE> 2005/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Doktorlar kaçtı tedavi yapılamadı 
</HEADLINE>
<TEXT>


8.7 büyüklüğündeki depremin ardından en fazla can kaybı Nias Adası'nda yaşandı. Bunun bir nedeni de, doktor ve hemşirelerin tsumami korkusuyla kaçışıydı 

DIŞ HABERLER SERVİSİ 

Endonezya'nın Sumarta adasının 200 km açığında, önceki akşam meydana gelen Richter ölçeğine göre 8.7 büyüklüğündeki depremin ardından şu gelişmeler yaşandı 

Can kaybı 430 kişinin öldüğü kesinleşti. Depremden en çok etkilenen Nias adasında 330, Simeulue adasında da 100 kişi can verdi. 1000 ila 2000 kişinin hayatını kaybettiğinden endişe ediliyor.İlk 8'de Sarsıntının 1900'den bu yana dünyadaki en büyük 8 depremden biri olduğu açıklandı.Doktorlar kaçtı Nias'ın en büyük kenti Gunungsitoli'de elekrik ve su şebekelerinin çökmesi, doktor ve hemşirelerin tsunami korkusuyla kentin en büyük hastanesini terk ederek yüksek bölgelere kaçması nedeniyle çok sayıda yaralı tedavi edilemedi. Yardım ekipleri, yollar tahrip olduğu için bölgeye motosikletle ulaşmaya çalışıyor. 3 metrelik dalgalar adayı vurdu Deprem sonrası Endonezya, Hindistan, Malezya, Sri Lanka, Avustralya ve Tayland gibi ülkelerde de tsunami uyarısı yapılırken, daha sonra bu uyarılar kaldırıldı. Ancak boyu 3 metreyi bulan dalgalar Simeulue adasını vurdu. Artçı sarsıntılar korkutuyor Bölgede, 5.8, 5.7 ve 5.0 büyüklüğünde çok sayıda artçı sarsıntı hissedildi. Bölgede yaklaşık 8 büyüklüğünde artçı sarsıntılar da meydana gelebileceği açıklandı.Uluslararası yardımlar Depremin Avustralya, bölgeye yaklaşık 1 milyon YTL ile bir sahra hastanesi, Yeni Zelanda tıbbi ekip, Japonya da insani yardım uzmanı göndereceğini açıkladı. Endonezya'ya ilk yardım teklif edenlerden biri de Türkiye'ydi. 

Sular 30 metre içeri girdi 

700 bin nüfuslu Nias Adası'nın en büyük kenti Gunungsitoli'deki binaların yüzde 80'i hasar gördü. Enkaz altında pek çok ölü olduğu tahmin ediliyor. Görgü tanıkları, depremin etkisiyle okyanus sularının karada 30 metre kadar içeriye girdiğini belirtti. Ping Ping adlı kadın, suların 26 Aralık'taki depremden çok daha fazla yükseldiğini ve adanın içlerine kadar ulaştığını söyledi. Bu arada bölgedeki pek çok turist, dönüş için havaalanlarına akın etti.. 


</TEXT>
</DOC>
