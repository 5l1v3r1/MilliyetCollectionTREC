<DOC>
<DOCNO> 328264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sontur35.html </URL>
<DATE> 2005/03/29/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Boşanmak isteyen eşe arabulucu gitti 1 ölü, 2 yaralı 
</HEADLINE>
<TEXT>

     Gaziantep'te, eşinden boşanmak istediği öne sürülen kişinin evine giden arabulucularla çıkan tartışmada, 1 kişi öldü, 2 kişi yaralandı. 
     AA muhabirinin edindiği bilgiye göre, Yeşilevler Mahallesi 30. Cadde'de meydana gelen olayda, eşinden boşanmak istediği ileri sürülen Burhan K'nin 26 evine arabulucu olarak gelen Bekir Yılmaz ve arkadaşı Hüseyin Güneş, Burhan K. ile tartışmaya başladı. 
     Tartışmanın kavgaya dönüşmesi üzerine Bekir Yılmaz'ın elinde bulunan bıçağı alan Burhan K, Hüseyin Güneş ve Bekir Yılmaz'ı ağır yaraladı. Hüseyin Güneş aldığı 4 bıçak darbesiyle olay yerinde hayatını kaybetti. 
     Bu arada, Bekir Yılmaz kendisine ait minibüsle yaralı olduğu halde hastaneye gitmeye çalışırken, olay yerine gelen Burhan K'nin babası Mehmet K'ye 67 çarptı. 
     Ağır yaralanan Mehmet K. ve Bekir Yılmaz, Gaziantep Cengiz Gökçek Devlet Hastanesi'ne kaldırılırken, Burhan K. gözaltına alındı. 
     
</TEXT>
</DOC>
