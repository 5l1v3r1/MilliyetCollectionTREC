<DOC>
<DOCNO> 331994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/10/son/sonspo20.html </URL>
<DATE> 2005/04/10/ </DATE>
<TIME> 21.10 </TIME>
<AUTHOR>  </AUTHOR>
<HEADLINE>
Trabzon, Cimbom'u Sami Yen'de yıktı 0 - 2 
</HEADLINE>
<TEXT>

     Birinci Süper Futbol Ligi'nde Trabzonspor, deplasmanda Galatasaray'ı 2-0 yendi. 
     İkinci yarıda daha fazla gol bulma çabası içine giren Galatasaray'da, teknik direktör Gheorghe Hagi, savunmadan Orhan'ı alarak Hasan Şaş'ı oyuna sürerken, Trabzonspor'da ise Şenol Güneş, Yattara'nın yerine Adem'le maça başladı. 
     Ergün'ün ayağından bir topu da direkten dönen Galatasaray, kendisine golü getirecek pozisyonların yaratılmasında büyük sıkıntı yaşarken, özellikle son vuruşlarda da etkisiz oldu. Galatasaray ataklarına karşı savunmasında adeta etten bir duvar ören Trabzonspor, ilk yarıda ve ikinci yarıda bulduğu 1'er golle karşılaşmayadan galip ayrılmasını bildi. 
     
     İLK YARI 

     6. dakikada Fatih'in arapasıyla soldan Galatasaray ceza alanına giren Celaleddin'in topa vurmasına sarı-kırmızılı savunmada Song izin vermezken, dönen topa sol çaprazdan Lee'nin sert şutunda ise meşin yuvarlağı Mondragon yumruklayarak uzaklaştırabildi. 
     21. dakikada soldan Ergün'ün ceza alanına gönderdiği topa Necati, altıpas çizgisi üzerinde istediği gibi bir kafa vuruşu yapamayınca, meşin yuvarlak yandan auta çıktı. 
     23. dakikada soldan Lee'nin yaptığı ortada ceza yayı üzerinde Fatih kafayla topu Gökdeniz'in önüne indirdi. Bu oyuncunun kaleciyle karşı karşıya pozisyonda vuruşunda, Mondragon'u geçen topu Tomas çizgi üzerinde yetişerek taca attı ve kalesinde önemli bir tehlikeyi önlemiş oldu. 
     Pozisyonun devamında taç atışından Yattara'nın gönderdiği topla ceza alanı dışında buluşan Szvmkowiak, sert bir vuruşla kaleci Mondragon'un solundan topu ağlarla buluşturdu 1-0. 
     32. dakikada Orhan'ın pasıyla sol çaprazda topla buluşan Ayhan'ın, çalımların ardından daralan açıya karşın sert vuruşunda, bu futbolcu topu kaleci Pekoviç'e teslim etti. 
     38. dakikada sağdan hızla çalımlarla aut çizgizi boyunca Trabzonspor ceza alanına giren Ribery'den önce yatarak topa müdahale eden Petkoviç, meşin yuvanlağı kornere gönderdi. 
     40. dakikada kendi yarı alanından aldığı topla soldan hızla atağa çıkan Gökdeniz'in çaprazdan falsolu sert şutunda, kaleci Mondragon son anda uzanarak köşeye giden topu çelebildi. 
     Yine aynı dakikada Ergün'ün soldan ortasında Trabzonspor savunmasında kafalardan seken topu önünde bulunan Hakan Şükür, yakın mesafeden şut atmakta gecikince, vuruşu savunmadan döndü. 
     45. dakikada Ayhan'ın soldan uzun ortasında Hakan Şükür, penaltı noktası üzerinde topu kafayla Necati'nin önüne indirdi. Bu oyuncu, boş pozisyonda kötü bir vuruş yaparak meşin yuvarlağı üsten auta atarak takımını bir golden etti. 
     Mücadelenin ilk yarısı 1-0 Trabzonspor üstünlüğünde kapandı. 

     
</TEXT>
</DOC>
