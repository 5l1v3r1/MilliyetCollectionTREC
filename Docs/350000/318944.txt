<DOC>
<DOCNO> 318944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/27/ekonomi/eko12.html </URL>
<DATE> 2005/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeğen Karamehmet'e soruşturma açıldı 
</HEADLINE>
<TEXT>


İSTANBUL Milliyet 

Bankacılık izni kaldırılan işadamı Mehmet Emin Karamehmet'in yeğeni, eski Parkbank sahibi Hasan Karamehmet "taksiratlı iflas"la suçlandı. Yabancı bir bankaya olan borçlarından dolayı iflasına karar verilen Parkbank'ın ticari defterlerdeki karmaşıklık nedeniyle sermaye, alacak ve borç hesapları tespit edilemedi. Bankanın iflasında kusurlu oldukları iddiasıyla Hasan ve Mehmet Reşat Karamehmet kardeşler hakkında soruşturma başlatıldı. Bankanın 1999 ile 2004 ticari defterlerini inceleyen bilirkişi Mali Müşavir Ahmet Yazıcıoğlu, defterlerin Vergi Usulü Kanuna göre belirtilen sürelerde tasdik edilmediği belirttiği raporunda şu ifadelere yer verdi 
"2002 - 2004 yılına ait defterlerin tamamen boş olduğu, 1999'a ait yevmiye ve kebir defterleri tanzim edilmiş olmasına rağmen, çok karmaşık olduğundan herhangi bir tespit yapılamadığı ve 1999 yılı için aynı noterden iki ayrı yevmiye ve kebir defterinin verilmiş olmasının sebebinin anlaşılamadığı..." 


</TEXT>
</DOC>
