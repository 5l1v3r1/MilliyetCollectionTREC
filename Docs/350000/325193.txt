<DOC>
<DOCNO> 325193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/siyaset/siy01.html </URL>
<DATE> 2005/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bedelli askerlik mümkün değil' 
</HEADLINE>
<TEXT>


Mevcut insan gücünün TSK'nin ihtiyacını ancak karşıladığını belirten Gönül, yeni bir bedelli askerlik uygulamasının mümkün olmadığını söyledi 

Saliha Çolak - Ankara 


Milli Savunma Bakanı MSB Vecdi Gönül, yeni bir bedelli askerlik uygulamasının mümkün olmadığını belirterek, mevcut insan gücünün Türk Silahlı Kuvvetleri'nin TSK ihtiyacını ancak karşıladığını bildirdi. AKP Trabzon Milletvekili Asım Aykan'ın soru önergesini yanıtlayan Gönül, askerlik yükümlülüğü için kaynağa giren miktarın ihtiyaçtan fazla olması durumunda, ihtiyaç fazlası olanların bedel ödeyerek askerlik hizmetini yerine getirmelerine imk n sağlayan düzenlemenin Askerlik Yasası'nın 10. maddesinde mevcut olduğunu anımsattı. Gönül, bedelli askerlik talebiyle askerlik şubelerine müracaat etmenin veya müracaat miktarının konuyla ilgisi bulunmadığını vurgulayarak, "Bedelli askerlik uygulaması, yasada belirtildiği üzere Genelkurmay Başkanlığı'nın ortaya koyduğu TSK ihtiyacı ile bağlantılıdır" dedi. 

'Mevcut ancak yetiyor' 
Askerlik süresinin de kısaltıldığına dikkat çeken Gönül, şunları söyledi 
"Askerlik hizmet süreleri 15 Temmuz 2003'ten itibaren geçerli olmak üzere, erbaş-erler için 18 aydan 15 aya, yedek subay adayları için 16 aydan 12 aya, kısa dönem erbaş-erler için 8 aydan 6 aya indirildiğinden Devlet İstatistik Enstitüsü verilerine ve TSK'nin insan gücü planlamasına göre yeni bir bedelli askerlik uygulaması mümkün görülmemektedir. Mevcut insan gücü kaynağımız TSK'nin ihtiyacını ancak karşıladığından, yeni bir bedelli askerlik uygulaması çalışması yapılmamaktadır." 


</TEXT>
</DOC>
