<DOC>
<DOCNO> 321300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/06/son/sontur07.html </URL>
<DATE> 2005/03/06/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Sevgilisini rehin aldı 
</HEADLINE>
<TEXT>

     Kemal KAĞAN DHA 

      BURSA'da Nilüfer İlçesi İhsaniye Mahallesi'nde bir restorantta kız arkadaşı 27 yaşındaki Özlem Genç ile birlikte içki içen 29 yaşındaki Murat Şener, alkollü halde otomobil kullanırken Acemler Semtinde denetim yapan trafik polisleri tarafından durdurulmak istenince kız arkadaşının boğazına bıçak dayadı. 
     Olay, saat 23.00 sıralarında medana geldi. Alkollü Şener, polislerin dur' ihtarına uymayanak, kullandığı 16 J 2073 plakalı otomobille kaçmaya başladı. Kısa süren kovalamacadan sonra asayiş ekiplerinin durdurduğu Murat Şener, yanındaki kız arkadaşının boğazına bıçak dayayarak polislerin elinden kurtulmaya çalıştı. Kız arkadaşı Özlem Genç'in boğazına dayadığı bıçakla, etrafını saran polisleri yanına yaklaştırmayan Murat Şener, kısa süren boğuşmadan sonra yakalandı. 
     Elindeki bıçak alınarak Yavuz Selim Polis Karakolu'na götürülen Murat Şener, burada da bağırıp çağırmaya devam etti. Murat Şener, polis karakolunda gözaltına alındı. Olay sırasında çok korktuğunu anlatan Özlem Genç'i göstermelik olarak rehin aldığını öne süren Murat Şener'in hırsızlık suçundan sabıkalı olduğu bildirildi. 
     
</TEXT>
</DOC>
