<DOC>
<DOCNO> 343250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sondun18.html </URL>
<DATE> 2005/05/17/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Avustralya'da okulda türban tartışması 
</HEADLINE>
<TEXT>

     Fransa’dan sonra Avustralya’da da devlet okullarında dini simgelerin taşınması polemik konusu oldu. 
     Tartışmaya, Sydney’deki Auburn kız lisesinde okuyan 17 yaşındaki Irak kökenli Yasemin Ettahir’e türbanlı olarak derslere girme izni verilmesi yol açtı. Yasemin’e önce türbanlı olarak derslere giremeyeceği bildirildi, ancak ailesinin başvurusu üzerine Yasemin, tesettürlü olarak derslere girmeye başladı. 
     Yasemin’e izin çıkması, Güney Yeni-Galler eyaletinde polemik konusu oldu. 
     Okul yöneticileri, Müslüman öğrenciye verilen iznin, kıyafet yönetmeliğine aykırı olmadığını bildirdi. 
     Okul yönetimine destek veren eyalet Başbakanı Bob Carr da "Toplumumuzdaki farklılıklara hoşgörüyle bakalım" dedi ve konunun kapatılması çağrısında bulundu. 
     Fransa’da geçen yıl devlet okullarında dini simgelerin yasaklanması polemik konusu olmuş, yasak birçok Arap ülkesinde protesto edilmişti. 
     
</TEXT>
</DOC>
