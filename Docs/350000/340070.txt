<DOC>
<DOCNO> 340070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/yasam/yas08.html </URL>
<DATE> 2005/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Nesin'in 'Yobaz'ına Cizre'de yasak 
</HEADLINE>
<TEXT>


TÜRKER KARAPINAR Ankara 

Muş'un Malazgirt ilçesinde, "inancı istismar ettiği, müstehcen olduğu ve bölge insanını rencide ettiği" gerekçeleriyle yasaklanan Aziz Nesin'in "Yobaz" adlı tiyatro oyunu, bu kez de Şırnak'ın Cizre İlçesi'nde yasaklandı. 
Oyunun ilçede gösterilmesine izin verilmediğine ilişkin alınan karar, Bismil İlçe Milli Eğitim Müdürlüğü'nce bir yazıyla oyunun salon tahsisi için başvuran Eğitim - Sen Bismil Temsilciliği'ne iletildi. Yazıda, "Yobaz isimli tiyatro oyununda görülen ifadeler nedeniyle oynatılmasının mümkün olmadığı tespit edilmiştir" denildi. 
Yasak kararına temel teşkil eden komisyon raporunda şöyle denildi "Metinde, 'Kürt çalıyor, çingene oynuyor, elle sarkıntılık yapar mı, banyoya giderken dikizlemek, yellene yellene uyudu, iskele babası, silahlı kuvvetler gibi durumdan vazife çıkarmak, şeyh bozuntusu, yobazların seks cennetini, yatakta azgın bir hayvan, şeriat kanunları...' gibi kelimelerin mevcut olduğu görülmüştür. 



</TEXT>
</DOC>
