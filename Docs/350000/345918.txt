<DOC>
<DOCNO> 345918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/spor/spo08.html </URL>
<DATE> 2005/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih Tekke sevinci 
</HEADLINE>
<TEXT>


Trabzonspor'un yıldızı, Milli Takım'ın Yunanistan ve Kazakistan ile oynayacağı maçlarda fıtık olmasına karşın kadroya alınacak 


Dünya Kupası Grup Elemeleri'nde 4 Haziran'da Yunanistan ve 8 Haziran'da da Kazakistan ile iki kritik karşılaşma oynayacak olan A Milli Takımımız, pazartesi günü Polat Otel'de kampa girecek. Fıtık nedeniyle oynayıp oynamayacağı tartışma konusu olan Trabzonspor'un yıldız ismi Fatih Tekke'nin aday kadroda yer alacağı açıklandı. Fatih'in iki milli maçta oynadıktan sonra bıçak altına yatacağı bildirildi. Gökdeniz ve Tolga ile birlikte dün Laktak Test'ten geçirilen Fatih Tekke koşular sırasında bir anda kendini yerde buldu. Testi yarıda bırakan golcü futbolcunun durumunun ciddi olmadığı belirtildi. 
Bu arada Milli Takımımız, Yunanistan maçının hazırlıklarını Florya Metin Oktay Tesisleri'nde gerçekleştirecek. Ay-Yıldızlılar güçlü rakibiyle oynayacağı maçın ardından 5 Haziran pazartesi günü Kazakistan'a uçacak. Çarşamba günün oynanacak olan maçtan sonra kafile aynı gece özel uçakla İstanbul'a dönecek. 


</TEXT>
</DOC>
