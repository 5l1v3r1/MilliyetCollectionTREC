<DOC>
<DOCNO> 320767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/sonspo41.html </URL>
<DATE> 2005/03/04/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Anelka Dengelerin bozulacağı kanısında değilim... 
</HEADLINE>
<TEXT>

     Fenerbahçe'nin devre arasında transfer ettiği futbolcu Nicolas Anelka, uyum konusunu sorun durumuna getirmediğini ve yeni takımında sistemi öğrenmeye çalıştığını belirterek, ''Dengelerin bozulacağı kanısında değilim. İhtiyaçlar doğrultusunda bu takıma dahil oldum ve en iyisini vereceğim'' dedi. 
     Fransız futbolcu, Fenerbahçe Kulübü'nün aylık dergisinde yer alan röportajında, sarı-lacivertli ekibe gelirken tereddüt etmediğini belirterek, ''Daha önceden sıkı izlediğim bir lig değildi ama Dünya Kupası'ndaki esen ulusal fırtınayı bizzat izledim. Çok enerjik bir lig olacağını tahmin etmiştim. Şimdi bunu bizzat yaşamak beni çok mutlu ediyor'' dedi. 
     Uyum sorunu yaşamadığını kaydeden Anelka, özetle şöyle devam eti 
     ''Ben zaten sürekli olarak yer değiştirerek biryerlere geldim. Bu basamakları çıkarken içinde olduğum tüm takımlarda uluslararası bir atmosferin içindeydim. O nedenle alışığım ve uyum sürecini sorun durumuna getirmem. Benden ne beklendiğini, ne zaman nerede olmam gerektiğini kısacası sistemi öğrenmeye çalışıyorum. Dengelerin bozulacağı kanısında değilim. İhtiyaçlar doğrultusunda bu takıma dahil oldum ve en iyisini vereceğim.'' 
     
     MÜZİK TUTKUSU 

     Anelka, müzik tutkusunu da dile getirdiği röportajında, çok büyük bir müzik ve film arşivi olduğunu bildirdi. 
     Türk müziğine yabancı olmadığını anlatan Fransız oyuncu, ''Altyapısında Arap esintileri var. İstanbul'a gelirken uçakta dinlemiştim. Çok hareketli bir müzikti. Kulağınız alıştıktan sonra oturmak gelmiyor içinizden'' ifadelerini kullandı. 

     
</TEXT>
</DOC>
