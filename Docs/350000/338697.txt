<DOC>
<DOCNO> 338697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/01/son/sontur01.html </URL>
<DATE> 2005/05/01/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
Muğla'da trafik kazası 2 ölü, 6 yaralı... 
</HEADLINE>
<TEXT>

     Muğla'nın Köyceğiz İlçesi'nde meydana gelen trafik kazasında biri çocuk 2 kişi öldü, 6 kişi yaralandı. 
     AA muhabirinin aldığı bilgiye göre, Ataköy mevkisinde, Yıldıray Turhan yönetimindeki 48 RD 564 plakalı otomobil, karşı yönden gelen Sinan Namal'ın 27 kullandığı 48 N 7101 plakalı otomobille çarpıştı. 
     Kazada, Yıldıray Turhan 37 ile diğer otomobilde bulunan Anıl Namal 1 , hastaneye götürülürken yolda öldü. 
     Yaralanan Sinan Namal, eşi Nesrin Namal ile Namal'ın otomobilinde bulunan Güler Duman, Aynur Algılı, Hakan Yiğit ve Şeyda Yiğit, Muğla Devlet Hastanesi'nde tedavi altına alındı. 
     Kazada 1 yaşındaki oğlu Anıl Namal'ı kaybeden Nesrin Namal'ın, 7 aylık hamile olduğu öğrenildi. 
     Hastane yetkilileri, kalçası kırılan hamile kadının tedavisinin sürdüğünü, diğer yaralıların ise hayati tehlikelerinin bulunmadığını bildirdi. 
     
</TEXT>
</DOC>
