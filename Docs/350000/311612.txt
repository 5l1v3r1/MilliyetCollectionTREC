<DOC>
<DOCNO> 311612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sondun10.html </URL>
<DATE> 2005/02/02/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Herald Tribüne Rice, Türkiye'de kilit testle karşı karşıya 
</HEADLINE>
<TEXT>

     ABD'nin yeni Dışişleri Bakanı Condoleezza Rice'nin hafta sonunda Ankara'ya yapacağı ziyaret sırasında "kilit bir test" ile karşı karşıya kalacağı bildirildi. İnternational Herald Tribune gazetesi, Ankara'daki görüşmelerin Rice'nin ilişkileri onarma yeteneğini test edeceğini belirtti. 
     İHT, Condoleezza Rice'nin Türkiye ziyareti öncesi yaptığı değerlendirmede Türkiye ile ABD'nin hala Irak savaşı öncesi patlak veren anlaşmazlığı aşmaya çalıştıklarını yazdı. 
     Irak savaşı öncesi ABD askerlerinin Türkiye'ye konuşlandırılmasına ilişkin tezkerenin reddedilmesinin yarattığı gerginliğin henüz giderilmediğini savunan gazete, "Türkiye, Ekim ayında AB ile üyelik müzakerelerine başladığında ABD-Türkiye bağları yeni gerginliklerle karşı karşıya kalabileceğini" yorumunu yaptı. 
     

     
</TEXT>
</DOC>
