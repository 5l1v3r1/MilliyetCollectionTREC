<DOC>
<DOCNO> 312234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/spor/spo03.html </URL>
<DATE> 2005/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazırlıklar tamam 
</HEADLINE>
<TEXT>



GALATASARAY, Gaziantepspor ile oynayacağı maçın hazırlıklarını dün basına kapalı yaptığı tek idmanla tamamladı. Sarı - Kırmızılılar'ın taktiksel çift kale maça ağırlık verdiği öğrenildi. Kart cezalısı olan Hakan Ünsal'ın yanı sıra Hasan Şaş'ın da sakatlığı nedeniyle bugün maçta forma giyemeyeceği açıklandı. Yeni transfer Hakan Yakın'ın ise kadroya alınacağı bildirildi. 

Gurbetçi randevusu 

EUROCARD Projesi kapsamında Galatasaray Avrupa Taraftar Kartı sahipleri arasında kurayla belirlenen ve Almanya'dan Gaziantepspor mücadelesini izlemek için davet edilen 50 Galatasaray taraftarı İstanbul'a geldi. Florya Metin Oktay Tesisleri'ni gezen gurbetçiler, akşam yemeğinde de Galatasaraylı yöneticiler ve futbolcularla bir araya geldi. Bu arada Galatasaray Kulübü'nün 100. yılı etkinlikleri çerçevesinde hazırlanan 100. Yıl Galatasaray Marşı dün basına tanıtıldı. 


</TEXT>
</DOC>
