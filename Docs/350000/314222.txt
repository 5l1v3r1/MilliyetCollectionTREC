<DOC>
<DOCNO> 314222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/10/son/sontur24.html </URL>
<DATE> 2005/02/10/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Öğretmenlik için 20 bin 928 aday başvurdu 
</HEADLINE>
<TEXT>

     Milli Eğitim Bakanlığı'nın MEB 10 bin öğretmen kadrosu için 20 bin 928 aday başvurdu. 
     Alınan bilgiye göre, adayların 26 Ocak-9 Şubat 2005 tarihleri arasında kabul edilen başvuruları değerlendirilmeye başlandı. 
     MEB'e, öğretmenlik için 20 bin 928 adayın başvurduğu öğrenildi. Başvuran adayların öğretmenlik için istenen koşulları taşıyıp taşımadığı belirlendikten sonra, koşulları taşıyanların atamasının 14 Şubat Pazartesi günü gerçekleştirilmesi planlanıyor. 
     Atamalar, MEB'de bilgisayar ortamında yapılacak. Atama sonuçları, ''www.meb.gov.tr'' internet adresinden öğrenilebilecek. Atanan öğretmenler 15 gün içinde göreve başlayacak. 
     
     BRANŞLAR VE TABAN PUANLARI 
     MEB, ilk atama yoluyla atanacaklar için toplam 9 bin 800, açıktan ve açıktan ilk atama yoluyla atanacaklar için de toplam 200 kişilik kadro ayırdı. 
     
     BU YAZ 10 BİN ÖĞRETMEN DAHA ALINACAK 
     Öte yandan, MEB, bu atamaların dışında gelecek eğitim-öğretim yılı için bu yaz 10 bin öğretmen daha atamayı hedefliyor. 
     MEB yetkilileri, bu yıl mezun olacak öğretmen adaylarına yönelik ÖSYM'nin Kamu Personeli Seçme Sınavı yapması gerektiğini, bu amaçla talepte bulunacaklarını bildirdiler. 
     
</TEXT>
</DOC>
