<DOC>
<DOCNO> 307591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/son/sontur28.html </URL>
<DATE> 2005/01/18/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Başıboş atı dövüp ayağını kıranlara 750 milyon lira ceza... 
</HEADLINE>
<TEXT>

     Antalya'da, başıboş bir ata eziyet eden 3 kişiye toplam 750 YTL para cezası verildi. 
     Antalya Valiliği'nden yapılan yazılı açıklamada, Kaş İlçesi'ne bağlı Sahil Aklar Köyü ile Çavdır Köyü yol ayrımındaki arazide başıboş dolaşan bir ata eziyet ettikleri belirlenen Durmuş Sert 54 , İsmail Sert 27 ve Dursade Sert 58 isimli kişilere 250'şer YTL 250 milyon lira para cezası verildiği bildirildi. 
     Kaş Kaymakamlığı ve Tarım İlçe Müdürlüğü'nün talebi üzerine toplanan Antalya Valiliği İl Hayvan Koruma Kurulu, 5199 Sayılı Hayvanları Koruma Kanunu uyarınca, bu kişilere toplam 750 YTL para cezası verilmesini kararlaştırdı. 
     Açıklamada, para cezasına çarptırılan kişilerin, başıboş atı döverek ayağını kırdıkları ve iş yapamaz hale getirdikleri de belirtildi. 
     Bu kişilere para cezalarının hemen tebliğ edildiği de bildirilen açıklamada, benzer olayları yapanlara ceza verilmeye devam edileceği, hayvanlara işkence çektirilmesine izin verilmeyeceği de vurgulandı. 
     Bu arada, eziyete maruz kaldığı bildirilen sahipsiz atın, bir süre sonra öldüğü öğrenildi. 
     
</TEXT>
</DOC>
