<DOC>
<DOCNO> 300342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/sontur33.html </URL>
<DATE> 2004/12/23/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Kızgın ağabey, dayakçı öğretmeni yaraladı .. 
</HEADLINE>
<TEXT>

     Gaziantep'te bir kişi, kardeşini dövdüğünü iddia ettiği öğretmeni, başına tabanca kabzasıyla vurarak yaraladı. 
     Edinilen bilgiye göre, Kaşıbeyaz İlköğretim Okulu'nda M.Ö'nün, öğretmeni Mehmet Sever'in kendisini dövdüğünü söylemesi üzerine, ağabeyi Ali Ö. okula geldi. 
     Bunun üzerine sinirlenen Ali Ö. öğretmen Mehmet Sever ile bu konuda tartışmaya başladı. Tartışmanın kavgaya dönüşmesi üzerine Ali Ö. yanında bulunan tabancanın kabzasıyla, öğretmenin başına vurarak yaralanmasına neden oldu. 
     Gaziantep Devlet Hastanesi'ne kaldırılan Mehmet Sever tedavi altına alınırken, olayın ardından kaçan Ali Ö. polis tarafından yakalandı. 
     Gözaltına alınan Ali Ö. ve kardeşi M.Ö'nün, Emniyet Müdürlüğü'nde ifadelerinin alınmasının ardından adliyeye sevk edilecekleri bildirildi. 
     
</TEXT>
</DOC>
