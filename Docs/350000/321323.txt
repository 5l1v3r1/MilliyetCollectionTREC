<DOC>
<DOCNO> 321323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/06/son/sonyas04.html </URL>
<DATE> 2005/03/06/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Gisele Bundchen Türkiye'ye geliyor 
</HEADLINE>
<TEXT>

     Geçen yıl Çek model Eva Herzigova'yı Türkiye'ye getiren Su S Watch and Jewellery firması, saat ve mücevher tanıtımlarını bu kez Karolina Kurkova, Adriana Lima ve Gisele Bundchen ile yapacak. 
     
     Oscar'ı Jamie Foxx alınca kızmıştı 

     Ünlü top model, geçtiğimiz hafta sahiplerini bulan 77. Oscar töreninde eşlik ettiği erkek arkadaşı Leonardo DiCaprio'nun ödülü hak ettiğini ve Oscar'ı Jamie Foxx aldığı için çok sinirlendiğini söylemişti. 
     Törene DiCaprio birlikte katılan Bundchen, tören sonrası zehir zemberek konuşmuştu. 
     ''Göklerin Hakimi-The Aviator'' filmindeki Howard Hughes rolüyle ''En İyi Erkek Oyuncu'' dalında Oscar'a aday gösterilen DiCaprio'nun ödülü alamamasına çok üzüldüğünü söyleyen Bundchen, Leo'nun Jamie Foxx'dan daha iyi bir oyunculuk sergilediğine inandığını belirtmişti. 
     DiCaprio'nun da Oscar kazanmayı beklemediğini ifade eden Bundchen, ''Törene erkeğimi desteklemem gerektiğini düşündüğüm için katıldım. Bence o Oscar almayı beklemiyordu. Sanıyorum ben ondan daha fazla üzüldüm. Çünkü Oscar'ı Foxx'dan daha çok hak ediyordu'' demişti. 
     
</TEXT>
</DOC>
