<DOC>
<DOCNO> 328165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sonsiy03.html </URL>
<DATE> 2005/03/29/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
Arjantinli bakanın başına gelmeyen kalmadı 
</HEADLINE>
<TEXT>

     ANKARA Milliyet 

Arjantin Dışişleri, Uluslararası Ticaret ve Din İşleri Bakanı Rafael Bielsa Ankara'ya resmi temaslarda bulunmak üzere geldiği gün ülkesine dönmek zorunda kaldı. Konuk bakan, sabah saatlerinde Arjantin'in borç takas operasyonunun dondurulduğu kararını, öğleden sonra da kayınpederinin vefat ettiğini öğrendi. 
     Diplomasi, ekonomi ve din işlerini birleştiren bakanlık unvanıyla dikkati çeken Bielsa, ilk görüşmesini Dışişleri Bakanı Abdullah Gül'le yaptı. 
     Gül ve Bielsa, yakın tarihleri IMF'yle birlikte anılan iki ülkenin bakanı olarak gazetecilerin önüne çıktığında ilk soru, ABD New York Eyalet Mahkemesi'nin Arjantin'in tahvil takasındaki 7 milyar dolarlık işlemi dondurma kararıyla ilgili oldu. İki ülke arasındaki "büyük benzerlikten" söz eden Bielsa, soruya şu yanıtı verdi 
     "Bu soruyu aslında kendi bakanınıza da sorabilirsiniz. Kararı veren hakimin aldığı kararın yakın zamanda düzeltilecek bir hata olduğunu düşünüyoruz. 7 milyar dolarlık bonolar Arjantin hükümetine ait değil, Arjantin'e kredi açanlara ait. Borçlu olan ülkeye karşı bir hareket yapmaktansa, alacaklı olanlara yönelik bir hareket yapılması gerekirdi. Önümüzdeki saatlerde kararın düzeltileceğini düşünüyorum." Bu açıklamanın ardından Cumhurbaşkanı Ahmet Necdet Sezer tarafından kabul edilen Bielsa, bu kez kayınpederinin ölüm haberini aldı. 
     Devlet bakanları Ali Babacan ve Kürşat Tüzmen ile görüşmesi, Meclis Başkanı Bülent Arınç ve Dışişleri komisyonu ile buluşması ve Gül'le birlikte akşam yemeğinde biraraya gelmesi planlanan Bielsa, programını yarı 
     
</TEXT>
</DOC>
