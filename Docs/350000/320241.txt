<DOC>
<DOCNO> 320241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/yasam/yas10.html </URL>
<DATE> 2005/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yollar 10 can daha aldı, 44 yaralı var 
</HEADLINE>
<TEXT>


DHA 

Trafik kazaları, dün de çeşitli illerde 10 can aldı. Kazalarda 44 kişi de yaralandı. 
Antalya Sürücüsünün kimliği belirlenemeyen 07 AGH 67 plakalı otomobil, Lara - Kundu turizm yolunda refüje çarparak takla attı. Mehmet Sert 61 , Mehmet Hanedar 53 ve Nejdet Işık 38 yaşamını yitirdi. 
Şanlıurfa Mardin'den Şanlıurfa yönüne giden Ahmet Doğan idaresindeki otomobil, karşı yönden gelen Hatip Özkızıl yönetimindeki tankerle çarpıştı. Polis memurları Ahmet Doğan 33 ve Ali Cenk Yarım 31 öldü. 
Şanlıurfa Diyarbakır'dan Şanlıurfa'ya giden Şamil Tamer yönetimindeki yolcu otobüsünün arka sağ tekerleği patladı. Karşıdan gelen Şakir Yakut'un kullandığı 01 ED 683 plakalı kamyon, yolun soluna çekilen otobüse çarptı. Tarlaya devrilen otobüste Tamer öldü, 11 kişi yaralandı. 
Kastamonu İstanbul'dan Çorum'a giden Feridun Uzanır yönetimindeki As 74 firmasına ait otobüs, aşırı hız ve dikkatsizlik sonucu kontrolden çıktı. Sulama kanalına çarpan otobüs tarlaya uçtu. Hanım Yılgın 60 can verdi 25 kişi yaralandı. 
Burdur Bucak'ta önceki akşam motosiklet sürücüsü İbrahim Yılmaz ve arkasında oturan Erkan Çelik, kaza geçirdi. Çelik öldü, Yılmaz yaralandı. 
Artvin Turgay Kalenci 26 yönetimindeki otomobil, Artvin - Erzurum karayolu Tarakçılar Köyü köprüsü mevkiinde Çoruh Nehri'ne uçtu. 2 kişi yaralandı, Sevim Koza kayboldu. 
Kayseri Battalgazi Bulvarı'nda Yusuf Direk, Fikret Özdin yönetimindeki otomobilin altında kalarak öldü. 
Afyonkarahisar Konya karayolunun 83. kilometresinde, Erdoğan Erhan yönetimindeki çekicinin dorsesi yan yattı. Cemalettin Bozkurt idaresindeki otomobil dorseye çarptı. 4 aylık hamile Nihal Bozkurt öldü, 5 kişi yaralandı. 



</TEXT>
</DOC>
