<DOC>
<DOCNO> 315812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/son/sonspo08.html </URL>
<DATE> 2005/02/16/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Fenerbahçe ile Real Zaragoza'nın karneleri... 
</HEADLINE>
<TEXT>

     Fenerbahçe, UEFA Kupası 3. turundaki rakibi Real Zaragoza ile bu sezon Avrupa kupalarında aynı sayıda maç yaptı. 
     Avrupa kupalarına Şampiyonlar Ligi'ndeki mücadelesiyle başlayan Fenerbahçe, grubunda yaptığı 6 maçta 3 galibiyet, 3 de yenilgi aldı. 
     Sparta Prag'ı iki maçta da 1-0'lık sonuçlarla yenen sarı-lacivertliler, 3. galibiyetini sahasında 3-0'la Manchester United karşısında elde etti. 
     Fenerbahçe, Olimpique Lyon'a sahasındaki ilk maçta 3-1, deplasmanda ise 4-2, Manchester United'e de deplasmandaki mücadelede 6-2'lik skorlarla yenildi. 
     Avrupa Şampiyonlar Ligi'nde grup maçlarını 9 puanla tamamlayarak 3. olan Fenerbahçe, Avrupa kupalarına UEFA'da devam etme hakkını elde etti. 
     
     REAL ZARAGOZA 

     Real Zaragoza ise UEFA Kupası'na 1. turdan itibaren katıldı. 
     İlk turda Sigma Olomouc takımıyla eşleşen İspanyol ekip, rakibini ilk maçta 1-0, ikinci maçta da 3-2 yenerek, 2. tura yükseldi. 
     2. turda C grubunda mücadele eden Real Zaragoza, Utrecht'i sahasında 2-0 yendikten sonra, Avusturya Wien'e deplasmanda 1-0 yenildi. Evinde Dnipro'yu 2-1'le geçen İspanyol ekibi, gruptaki son maçında Club Brugge ile 1-1 berabere kalarak tur atladı. 
     Bu sezon UEFA Kupası'nda yaptığı 6 maçta 4 galibiyet, 1'er de yenilgi ve beraberlik alan Real Zaragoza, rakip kalelere 9 gol atarken, kalesinde 5 gol gördü. 
     Real Zaragoza'nın bu sezon UEFA Kupası'ndaki maçları ve sonuçları şöyle 
     
     1. tur 

     Real Zaragoza-Sigma Olomouc. 1 - 0. 
     Sigma Olomouc-Real Zaragoza. 2 - 3. 
     
     2. tur C Grubu maçları 

     Real Zaragoza-Utrecht....... 2 - 0. 
     Avusturya Wien-Real Zaragoza 1 - 0. 
     Real Zaragoza-Dnipro........ 2 - 1. 
     Club Brugge-Real Zaragoza... 1 - 1. 
     
     ÜLKESİNDE 12. SIRADA 

     Real Zaragoza, İspanya Ligi'nde oynadığı 23 maçta topladığı 28 puanla 12. sırada bulunuyor. 
     Ülke liginde 23 karşılaşmada 8 galibiyet ve 4 beraberlik alan İspanyol ekibi, 28 puan topladı. Sarı-lacivertlilerin rakibi, 23 maçın 11'inde ise yenildi. 
     Real Zaragoza, ülke liginde yaptığı son iki maçta yenildi. En son sahasında Barcelona'ya 4-1 yenilen Real Zaragoza, bir önceki haftada ise deplasmanda Albacete karşısında 1-0 kaybetti. 

     
</TEXT>
</DOC>
