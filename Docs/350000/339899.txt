<DOC>
<DOCNO> 339899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/sonspo09.html </URL>
<DATE> 2005/05/05/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Daily Mirror "Istanpool" diye manşet attı 
</HEADLINE>
<TEXT>

     Hilal YILMAZ LONDRA, DHA 

İNGİLTERE Premier Ligi’nde şampiyonluğu garantileyen Chelsea’yi evinde 1-0’lık skorla deviren Liverpool, Şampiyonlar Ligi’nde finale yükselirken, Daily Mirror, maçın İstanbul’da oynanacak olmasına atıfta bulunarak Istanpoolö diye manşet attı. 
     İstanbul’da oynanacak Şampiyonlar Ligi finaline adını yazdıran Liverpool’un Chelsea karşısındaki zaferi, İngiliz basınında geniş yankı uyandırdı. Daily Mirror gazetesi, Liverpool’un zaferine gönderme yaparak Istanpoolö şeklinde manşet attı. Kırmızılar, Mavileri devirerek Türkiye’deki finale uzandıö diyen Mirror gazetesi, Liverpool’un, Premier Lig şampiyonu Chelsea’nin hayallerini suya düşürdüğünü yazdı. Gazete, dün geceki maçı, Liverpool’un kaptanı Steven Gerrard’ın hayatındaki en güzel geceö olarak nitelendirdi. Galibiyetin ardından Gerrard’ın gözyaşlarını tutamadığına değinen Mirror gazetesi, tecrübeli oyuncunun, Bu hayatımdaki en güzel gece ve bu harika adamlarla İstanbul’da finale çıktığım gün, hayatımın en gurur verici günü olacakö sözlerine yer verdi. 
     
     EXPRESSE CHELSEA’YE HAKSIZLIK YAPILDI 

     Daily Express gazetesi ise, Liverpool’lu futbolcu Garcia’nın vuruşunun gol olmadığını öne sürdü. Gerçekten var olmayan golö başlığını kullanan gazete, hakemin kararını eleştirerek, Chelsea’ye haksızlık yapıldığını savundu. Gazete, Chelsea’nin Portekizli teknik patronu Jose Mourinho’nun İyi olan taraf kaybettiö sözlerine de yer verdi. 
     Times gazetesi, tartışmalı golünün fotoğraflarını yayınlarken, Garcia’nın, Liverpool’a unutulmayacak bir gece yaşattığını belirtti. Times gazetesi, hakemin kararıyla ilgili bir yorumda bulunmadı ve gol tartışmalıydıö ifadesini kullanmakla yetindi. Liverpool’un İstanbul’daki finalde muhtemel rakibinin Milan olacağını belirten Times gazetesi, Kırmızı beyazlıların finalde zafere ulaşması çok zor, ama İstanbul’da finale çıkmak bile kulübun son yıllarda yitirdiği gururunu geri getirmeye yetecekö yorumunda bulundu. 
     
     INDEPENDENT CHELSEA BAŞKA BAHARA 

     The Independent gazetesi ise, Kırmızılar, Chelsea’yi devirerek İstanbul’a uzandıö başlığını kullandı. Garcia’nın tartışmalı golüne geniş yer ayıran gazete, dört açıdan görüntü alan kameraların bile bu pozisyonu açıklamaya yetmediğini belirtti. Gazete, Chelsea çalıştırıcısı Mourinho’nun, gol pozisyonu sırasında yanlış yerde durduğu gerekçesiyle Slovakyalı yan hakemi suçladığını kaydetti. Chelsea kulübünün sahibi Roman Abramovich’in Garcia’nın golü karşısında yıkıldığını ifade eden gazete, Mourinho, Abramovich ve Chelsea’li futbolcuların umutlarının bir başka bahara ertelendiğini belirtti. 
     
</TEXT>
</DOC>
