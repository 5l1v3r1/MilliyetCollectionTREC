<DOC>
<DOCNO> 339836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/soneko08.html </URL>
<DATE> 2005/05/05/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
SSK, eczanelere reçete bedellerini ödüyor 
</HEADLINE>
<TEXT>

     SSK, serbest eczanelerin ilaç fatura bedellerini bugünden itibaren ödemeye başlıyor. 
     Çalışma ve Sosyal Güvenlik Bakanlığı’ndan yapılan yazılı açıklamada, SSK’nın serbest eczanelerin ilaç faturalarının bedelini bugünden itibaren ödemeye başladığı bildirildi. Açıklamada, SSK ile sözleşme yapan 17 bin 911 serbest eczanenin, 10 Şubat-20 Mart dönemine ait reçete faturalarından 20 Mart tarihine kadar Kuruma teslim edenlerin fatura bedelinin ödeneceği kaydedildi. 
     
     REÇETEYİ TESLİM ETMEYEN ECZACI MAĞDUR EDİLMEYECEK 
     Bazı eczanelerin reçete faturalarını 20 Mart 2005 tarihinden sonra Kuruma ilettiği belirtilen açıklamada, eczanelerin mağdur olmaması için geçiş döneminde bir defaya mahsus olmak üzere 21 Mart -1 Nisan 2005 tarihleri arasında Kuruma teslim edilip, 20 Mart veya daha öncesi tarihini taşıyan reçete faturaları için de 13 Mayıs 2005 tarihine kadar yüzde 90 oranında avans ödemesi yapılacağı duyuruldu. 
     Açıklamada, 10 Şubat 2005 tarihinden 3 Mayıs 2005 tarihine kadar 828 milyon 783 bin 433 YTL tutarında 20 milyon 381 bin 754 reçetenin SSK kapsamındaki hastalar için sözleşmeli eczanelerce karşılandığı bildirildi. Açıklamada, SSK’nın reçete başına maliyetinin 40 bin 66 YTL olduğu bildirildi 
     
</TEXT>
</DOC>
