<DOC>
<DOCNO> 304315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sondun47.html </URL>
<DATE> 2005/01/07/ </DATE>
<TIME> 21.45 </TIME>
<AUTHOR>  </AUTHOR>
<HEADLINE>
Irak "İran ve Suriye direnişcileri destekliyor" 
</HEADLINE>
<TEXT>

     Irak geçici yönetimi, ülkenin iki komşusu İran ve Suriye'yi, direnişçileri desteklemekle, onlara para ve silah yardımı yapmakla suçladı. 
     Irak Savunma Bakanı Hazim el Şaalan, bu konuda ellerinde delil olduğunu söyledi. 
     ''Muhammed'in Ordusu'' adlı örgütün bir lideri Albay Muyed Yasin Aziz'in itiraflarının yer aldığı video görüntülerini basın mensuplarına izleten Şaalan, ''Bu iki ülkeyle karşı karşıya gelmek istemiyoruz. Ama Irak'ın iç işlerinden uzak durmalarını talep ediyoruz'' dedi. 
     Şaalan, ''Bu göze göz, dişe diş bir mücadele. Bizim de savaşı Bağdat'tan, Tahran ve Şam sokaklarına taşıma yollarımız var'' diye konuştu. 
     İzletilen video kasette, Saddam Hüseyin dönemindeki orduda görev yaptığını belirten Albay Aziz, ''Özellikle İran'dan yardım alıyoruz. Bu ülke, Irak'taki direnişçi grupların büyük bölümünü destekliyor'' diyor. 
     
</TEXT>
</DOC>
