<DOC>
<DOCNO> 304470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sontur48.html </URL>
<DATE> 2005/01/07/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Geyiklerle fotoğraf çektirirken soyuldular .. 
</HEADLINE>
<TEXT>

     Bursa'da, nikah kıydırdıktan sonra Uludağ yolundaki ''Geyik Üretim İstasyonu''na giden gelin-damadın, geyiklerle fotoğraf çektirirken, para ve altınları çalındı. 
     AA muhabirinin aldığı bilgiye göre, Ebru ve Ertan Özgün çifti, Osmangazi Evlendirme Dairesi'ndeki nikah töreninin ardından, yakınlarıyla birlikte geyikleri izlemek üzere Uludağ yolundaki ''Geyik Üretim İstasyonu''na gittiler. 
     Özgün ailesinin istasyonda geyiklerle fotoğraf çektirdiği sırada gelin arabasına giren kimliği belirsiz kişiler, nikah töreninde takılan 10 altın ve 400 milyon liranın içinde olduğu çantayı çaldı. 
     Bir vatandaşın durumu fark ederek bağırması üzerine, zanlılar plakasız bir otomobile binerek kaçtı. Damat Ertan Özgün ve babası Kadir Özgün, gelin arabasıyla, içinde 5 kişinin bulunduğu otomobili takip etmeye başladı. 
     Zanlılar, Kız Yakup Mahallesi'nde izlerini kaybettirirken, baba- oğul polis merkezine giderek soyulduklarını bildirdi. 
     Olayla ilgili soruşturmanın sürüyor. 
     
</TEXT>
</DOC>
