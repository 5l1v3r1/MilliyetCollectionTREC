<DOC>
<DOCNO> 347741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/sondun02.html </URL>
<DATE> 2005/06/01/ </DATE>
<TIME> 03.15 </TIME>
<AUTHOR>  </AUTHOR>
<HEADLINE>
İntikam için düğün gecesi 4 erkek geline tecavüz etti 
</HEADLINE>
<TEXT>

     Can HASASU DHA 

      PAKİSTAN’ın Pencap eyaletinde Kaniz Kobra adlı bir genç kızın düğün gecesi kocasının 4 arkadaşının tecavüzüne uğradığı bildirildi. Tecavüzün damadın ve ailesinin rızasıyla gerçekleştiği belirtiliyor. 
     Suudi Arabistan’da yayınlanan Riyaz gazetesinin haberine göre tecavüz olayı daha önce damadın kız kardeşiyle gayrimeşru cinsel ilişki kuran gelinin kardeşinden intikam almak amacıyla gerçekleşti. Gelinin babası ise kızının damadın 4 arkadaşının tecavüzüne uğradığını ve ertesi gün bir başka arkadaşının evinde 2’nci defa tecavüze uğradığını belirtti. Kocanın ailesi ise evliliğin gelinin kardeşinden intikam almaktan başka bir şey olmadığını belirtti. 
     Aşiretlerin hüküm sürdüğü Pakistan’ın Pencap eyaletinde töre gereği kızlar kendi ailelerinden erkeklerin işlediği cinsel suçların bedelini ödemek için karşı aileden biriyle evlendiriliyor ya da kendi aile fertlerinin gözü önünde toplu tecavüze uğruyor. Bu yöntemle 2 aile arasındaki mağduriyetin eşitlenmesi amaçlıyor. İnsan hakları savunucuları ve İslam alimleri bu töre dramının sonlandırması için yıllardır Pakistan hükümetine baskıda bulunuyor. 
     
</TEXT>
</DOC>
