<DOC>
<DOCNO> 344256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/son/soneko36.html </URL>
<DATE> 2005/05/20/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Merkez Bankası yılsonu enflasyon beklentisi yüzde 7.5'e indi... 
</HEADLINE>
<TEXT>

     Merkez Bankası tarafından her ay iki kez düzenlenen beklenti anketine göre, yıl sonu enflasyon beklentisi, tüketici fiyatları endeksi TÜFE bazında öncekine kıyasla 0.1 puan azalarak yüzde 7.5’a indi. 
     Merkez Bankası, Mayıs ayının ikinci dönemine ilişkin beklenti anketi sonuçlarını açıkladı. 
     Buna göre, Mayıs ayının ilk anket sonuçlarında yüzde 7.6 olan TÜFE bazında yıl sonu enflasyon beklentisi, Mayıs ayının ikinci anketinde yüzde 7.5 olarak belirlendi. 
     
     CARİ AÇIK BEKLENTİSİ, 15 MİLYAR 716.2 MİLYON DOLARA ÇIKTI 

     Merkez Bankası’nın Beklenti Anketi’ne göre cari açık beklentisi, yıl sonu itibarıyla 15 milyar 716.2 milyon dolara yükseldi. 
     Merkez Bankası tarafından her ay iki kez düzenlenen Beklenti Anketi’nin, Mayıs ayına ilişkin ikinci dönem sonuçları açıklandı. 
     Mayıs ayının ilk anketinde, yıl sonu cari açık beklentisi 15 milyar 178.3 milyon dolar olmuştu. 
     Mayıs ayının ilk anketinde yıl sonu TÜFE’de yüzde 7.6, cari ay TÜFE’de yüzde 0.5, iki ay sonrası TÜFE’de yüzde 0,3, gelecek 12 aylık dönem TÜFE’de yüzde 7.2 olan beklentiler, Mayıs ayının son anketinde cari ay TÜFE’de değişmezken, iki ay sonrası TÜFE’de yüzde 0.2’ye, 12 aylık dönemde yüzde 7.1’e indi. 
     Cari ay sonu bileşik faiz oranı beklentisi yüzde 15.4’den yüzde 15.2’ye, yıl sonu bileşik faiz oranı beklentisi uygun ortalamada yüzde 
     13.8’den yüzde 13.7’ye geriledi. 
     Mayıs ayının ikinci anketinde, cari ay sonu uygun ortalama dolar kuru beklentisi 1.3618 YTL’den 1.3720 YTL’ye, yıl sonu dolar kuru beklentisi de 1.4492 YTL’den 1.4447 YTL’ye çıktı. 
     Mayıs ayının ilk dönemde yüzde 5.6 olan cari yıl sonu GSMH büyüme beklentisi ise ikinci ankette de değişmedi. 

     
</TEXT>
</DOC>
