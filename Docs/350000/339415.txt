<DOC>
<DOCNO> 339415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/spor/bbas.html </URL>
<DATE> 2005/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal kapıda kaldı 65-63 
</HEADLINE>
<TEXT>


Beşiktaş, Fenerbahçe'yi eleyen Pınar Karşıyaka'dan kaçamadı, rakibine kıl payı boyun eğerek, Türkiye Kupası'na yarı finalde havlu attı. İzmir ekibi, bugün 20.30'da şampiyonluk için Ülker ile karşılaşacak 


Beşiktaş ile Pınar Karşıyaka'nın Türkiye Kupası yarı finalindeki kıran kırana mücadelesinden İzmir ekibi galip çıktı 65 - 63 
Bir gün önce Fenerbahçe'yi yine nefis bir maç sonunda uzatmada yıkan Yeşil - Kırmızılılar, dün de nefesleri kesen maçta Beşiktaş'ın bileğini büktüler. Maça kötü başlamasına karşın ikinci çeyrekte oyunu kontrolüne alan, İnanç, Onur ve Muratcan'ın savunmadaki gayretine hücumda da yine Muratcan ve Holman ile destek veren Karşıyaka, devreyi 36 - 30 önde kapadı. 
Pota altında Varda'yı iyi savunan ve Sırp pivota 29 dakika sayı izni vermeyen İzmir ekibi, üçüncü çeyrekte bir ara farkı on sayıya kadar çıkardı. Maçı bırakmayan Beşiktaş El Amin, Bekir ve Haluk'un gayretiyle arayı kapadı. Büyük çekişmeye sahne olan son çeyrekte 38.50'de Haluk'un faul sayısı ile 61 - 60 öne geçmesine karşın ribaundlarda etkisiz kalan Beşiktaş karşısında Muratcan ve Holman'ın faul sayıları galibiyeti Pınar Karşıyaka'ya getirdi. 
Bursa Atatürk Salonu'nda bugün Ülkerspor ile Pınar Karşıyaka arasında oynanacak olan final maçı 20.30'da başlayacak. Müsabaka TRT 2'den naklen yayınlanacak. 

İstatistik 

PINAR KARŞIYAKA OYUNCU TS 2S 3S SA R 9 Muratcan 14 4 11 1 5 3 6 11 7 İnanç 6 2 6 0 5 2 5 7 8 Holman 17 5 12 - 7 9 9 6 Lloreda 6 3 7 - - 9 7 Braswell 13 4 10 1 4 2 2 5 6 Faruk 3 - 1 3 - 1 7 Onur 6 2 3 - 2 4 6 4 Mehmet - - - - - TOPLAM 65 20 49 3 17 16 26 48 
BEŞİKTAŞ OYUNCU TS 2S 3S SA R 8 El Amin 19 4 10 1 3 8 8 3 5 Nedim 6 3 7 - 0 2 1 6 Bekir 8 1 2 2 5 - 1 6 Varda 8 4 10 0 2 0 1 12 7 Haluk 9 2 4 0 1 5 6 9 3 Murat - - - - 1 6 Tolga 4 2 3 0 3 - 1 3 Erkan - 0 1 - - - 6 Ellis 6 2 5 0 3 2 2 4 TOPLAM 63 18 44 4 18 15 19 35 
1.PERİYOT 15 - 22 Beşiktaş , 2.PERİYOT 21 - 8 P.Karşıyaka , DEVRE 36 - 30 P.Karşıyaka , 3.PERİYOT 9 - 12 Beşiktaş , 4.PERİYOT 20 - 21 Beşiktaş , MAÇ SKORU 65 - 63 P.Karşıyaka BEŞ FAUL Haluk 39.33 , El Amin 39.57 HAKEMLER Recep Ankaralı, Alper Özgök, Ersan Kartal 

Ülker'in kupa klasiği 74-85 

Turuncu-Yeşilliler, Bursa'daki Türkiye Kupası yarı final mücadelesinde Tuborg Pilsener'i ikinci yarıdaki etkili oyunuyla saf dışı bıraktı, üçüncü kez üst üste finale kalmayı başardı 


Türkiye Kupası yarı final ilk maçında Tuborg Pilsener'i 85 - 74 mağlup eden Ülkerspor, üçüncü kez üst üste finale adını yazdırdı. 
Kupayı son iki senedir müzesine götüren Turuncu - Yeşilliler, İzmir temsilcisi karşısında ilk yarıda arzuladığı oyunu sergileyemedi. Bu devrede 20 sayı üreten Czmic'i durduramayan Ülker, hücumda Zukauskas, Praskevicius ve Serkan ile etkili olmasına karşın devreyi 39 - 34 geride kapadı. 
Üçüncü çeyrekte savunmada agresif olan, Czmic'e kolay şut şansı vermeden hücumda da rakip uzunlar Asım ve Sanders'a karşı Zukauskas - Kerem Gönlüm ikilisi ile üstünlük kuran Ülker, maçın kontrolünü ele geçirdi. Üçüncü periyodu 61 - 55 önde kapayan Turuncu - Yeşilliler, Czmic dışında skorer çıkaramayan rakibi karşısında farkı 12 sayıya kadar çıkardı ve sahadan 85 - 74 galip ayrılarak finale kalan ilk takım oldu. 

İstatistik 

TUBORG PİLSENER OYUNCU TS 2S 3S SA R 6 Asım 7 3 8 - 1 3 6 6 Hakan 8 1 2 1 5 3 4 5 7 Czmic 25 3 5 5 7 4 4 5 6 Barış 11 4 6 0 3 3 4 1 6 Sanders 11 5 9 - 1 1 5 4 Ömer 2 - 0 2 2 2 1 3 Denktaş - 0 1 - - - 6 Hüseyin 8 4 5 0 1 - 2 3 Jensen - - - - 4 3 Milicic 2 0 1 0 1 2 2 1 TOPLAM 74 20 37 6 19 16 20 30 
ÜLKERSPOR OYUNCU TS 2S 3S SA R 7 Serkan 12 4 7 0 2 4 6 4 8 Stombergas 21 3 7 4 7 3 4 6 7 Zukauskas 15 6 10 - 3 5 7 5 K.Tunçeri 2 1 6 0 1 0 2 3 7 K.Gönlüm 17 8 10 0 1 1 4 6 7 Praskevicius 14 0 1 4 7 2 2 4 5 Vukcevic 4 0 2 0 2 4 4 2 4 Ersan - - 0 1 - - TOPLAM 85 22 43 8 21 17 27 32 
1.PERİYOT 14 - 17 Ülker , 2.PERİYOT 25 - 17 T.Pilsener , DEVRE 39 - 34 T.Pilsener , 3.PERİYOT 16 - 27 Ülker , 4.PERİYOT 19 - 24 Ülker , MAÇ SKORU 74 - 85 Ülker 
BEŞ FAUL Asım 35.55 HAKEMLER Mehmet Keseratar, Rüştü Nuran, Vedat Borulday 

Oktay Mahmuti, Ceramica yolcusu 

Efes Pilsen'in Coachu Oktay Mahmuti'nin, İspanya'nın önde gelen kulüplerinden Tau Ceramica ile anlaştığı öğrenildi. El Correo gazetesi, Tau Ceramica yöneticilerinin Makedon hoca ile her konuda anlaşmaya vardığını, tarafların ön anlaşma imzalayarak, Türkiye'deki sezonun bitmesini beklediklerini yazdı. Yönetici Gorca Arinda da, Oktay Mahmuti'nin işbaşında olan Dusko Ivanovic'in yerine geçecek en ideal coach olduğunu vurguladı. n MEHMET ÇİFTÇİ 

Örs Artık hedef Play - Off 

Türkiye Kupası'na çeyrek finalde Pınar Karşıyaka'ya uzatmada 87-85 yenilerek veda eden Fenerbahçe'nin tecrübeli coachu Aydın Örs, "Artık Play - Off'u düşünüyoruz" dedi. Örs, hakemlerle ilgili yorum yapmamayı prensip edinen biri olmasına karşın Pınar Karşıyaka maçında sonucu etkileyen yanlışlar olduğunu belirtip, "Hakemler maçın ağırlığı altında ezildiler. Verdikleri kararların arkasında duramadılar. Dört kritik oyuncumuz beş faul gördü" dedi. 



</TEXT>
</DOC>
