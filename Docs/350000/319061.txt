<DOC>
<DOCNO> 319061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/27/son/sonspo09.html </URL>
<DATE> 2005/02/27/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Futbolda mikroçip dönemi başlıyor 
</HEADLINE>
<TEXT>

     Uluslararası Futbol Federasyonları Birliği FIFA , içine mikroçip yerleştirilmiş topların ilk kez bu yıl yapılacak 17 yaşaltı dünya şampiyonasında deneneceğini duyurdu. 
     Futbolda kuralları belirleyen Uluslararası Futbol Birliği'nin IFAB , dün yaptığı toplantının ardından yapılan açıklamada, mikroçipli topların, topun gol çizgisini geçip geçmediği tartışmalarına son vermek için kulanılmak istendiği bildirildi. 
     Yeni teknolojiyle donatılmış toplar, bu yıl 16 Ekim'de yapılacak 17 yaşaltı dünya şampiyonasında ilk kez resmi bir maçta kullanılacak. 
     Alman Adidas firması tarafından üretilen ve içine çizgi algılayıcı mikroçip yerleştirilen topların ilk kez çarşamba günü Nuremberg ile Nuremberg yedek takımı arasında yapılan maçta denendiği, ayrıca İngiltere Futbol Federasyonu'nun da yeni toplardan sipariş verdiği belirtildi. 
     Futbolda topun kale çizgisini geçip geçmediği tartışmaları, Manchester United-Tottenham Hotspurs maçında Roy Carroll'un topu çizgi içine düşürmesine rağmen hakemlerin gölü vermemesi üzerine başlamıştı. 
     IFAB, toplantıda ayrıca kırmızı kart ve ofsayt pozisyonunda aktif oyun kuralını da yeniden değerlendirmeye aldı. 
     FIFA'dan 4 temsilcinin katıldığı IFAB toplantısında, İngiltere, İskoçya, Galler ve Kuzey İrlanda Futbol Federasyonu'ndan birer temsilci yer aldı. 
     
</TEXT>
</DOC>
