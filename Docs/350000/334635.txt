<DOC>
<DOCNO> 334635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/guncel/gun90.html </URL>
<DATE> 2005/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Yeni böcekler... 

Geçenlerde ABD'de yeni keşfedilen 3 böceğe, ABD Başkanı George W. Bush, Başkan Yardımcısı Dick Cheney ve Savunma Bakanı Donald Rumsfeld'in adı verilmiş. Cornell Üniversitesi'nden iki böcekbilimci Quentin Wheeler ve Kelly Miller , "Agathidium" cinsinden olan bu böceklere "Bushi", "Rumsfeldi" ve "Cheneyi" adlarını vermişler... Haber ilginç, üzerinde konuşmaya değer... 
1 Beğenmediğimiz, her an eleştirdiğimiz ABD'de başkanın ismi bir böceğe verilebiliyor... 
2 Yarın bir gün o böcekle ilgili karikatür de çizilir ve yine hiçbir şey olmaz... 
3 Bilimsel bir buluş olduğu için, olayın, Başkan ve adamlarının hoşuna gittiğini tahmin ediyoruz... 
4 Böcekleri keşfeden, eski Cornwell Üniversitesi Profesörü Quentin Wheeler, "Bu liderlere hayranız " ile başlayan güzel bir açıklama yapmış... 
5 Bu böcekler neyin nesiymiş diyenler için hemen söyleyelim, Başkan ve kankalarının isimlerinin verildiği bu böcekler "sümüklü küf böcekleri"... 

Ya bizde olsaydı... 
Diyelim ki bizden bir bilim adamına da böyle bir şey nasip oldu, üçün birine razıyız, götürdü o dönemde başbakan kimse artık başbakanın ismini böceğe koydu. Neler olurdu acaba memlekette 
Kamuoyu ikiye bölünür, "Hiç böceğe başbakanın ismi verilir mi, bu ne rezalet "çilerle "AB'ye giren bir ülkede böyle tartışma olur mu, ayıp "çılar birbirine girerdi..Başbakanlıkta o böceğin de hazır bulunduğu bir basın toplantısı düzenlenirdi...Böceğin altın rozeti yapılır, partili milletvekillerinin yakasında yerini alırdı...Seçimler yaklaşıp da listeler hazırlanmaya başlayınca, evinde o böcekten besleyen, eline alıp seven milletvekili adaylarının fotoğrafları yayımlanmaya başlanırdı...Koskoca başbakanı eline alıp sevenler liste dışı kalırken, saygıda kusur etmeyenler güzel yerleri kapardı...Hükümet, düzenlenecek gösterilerde böcek ezilmek suretiyle protesto edilir, protestocular bu sefer de polis yerine hayvan hakları dernekleriyle uğraşmak zorunda kalırlardı...Buluş muluş güme gider, günlerce bu konu tartışılırdı. Böcek, "Uğur Böceği" familyasından olsa, tüm politikacılar sıraya girecekken, Bush'un adı verilen böceğin familyasından olduğunda bu maceranın sonu yine kötü biterdi... 

Karşıdan pozitif bir elektrik alıyorum .. 
Johann Carl Friedrich Gauss 

Gerçeği bizde 
"Öz Büyücü" b b b b 
</TEXT>
</DOC>
