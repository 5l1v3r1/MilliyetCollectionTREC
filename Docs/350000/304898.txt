<DOC>
<DOCNO> 304898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/09/son/sonspo07.html </URL>
<DATE> 2005/01/09/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Beşiktaş'ta Sergen, Tümer ve Emre antrenmana katılmadı... 
</HEADLINE>
<TEXT>

     Ligin ikinci yarısının hazırlıklarını yapmak için dün akşam Antalya Aksu'ya gelen ve Kremlin Palace Oteli'nde kampa giren Beşiktaş, ilk antrenmanını bu sabah yaptı. 
     Siyah-beyazlı takımın yaklaşık 40 dakika süren antrenmanına sakatlıkları bulunan Sergen, Tümer ve Emre katılmadı. Bu futbolcular otelde kalarak tedavilerini sürdürdüler. Hafif sakatlığı bulunan Tayfun ise düz koşu yaptı. 
     Beşiktaş'ın antrenmanında hafta başından bu yana denenen 19 yaşındaki Nijeryalı futbolcu Muhammed Süleyman da yer aldı. 
     Antrenman öncesi engelli bir taraftar Beşiktaşlı futbolcularla tek tek el sıkışırken, antrenman sonrası da Antalya'daki Beşiktaş Futbol Okulu öğrencileri teknik direktör Del Bosque ve futbolcularla fotoğraf çektirdi. 
     Bu arada, kulüp başkanı Yıldırım Demirören'in de 12 Ocak Çarşamba günü kampa geleceği bildirildi. 
     Beşiktaş, Efes Cup Turnuvası'nda bugün saat 18.00'de Hollanda'nın Vitesse Arnheim takımı ile karşı karşıya gelecek. 
     
</TEXT>
</DOC>
