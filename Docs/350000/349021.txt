<DOC>
<DOCNO> 349021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/05/siyaset/asiy.html </URL>
<DATE> 2005/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Siyasallaşmayın' 
</HEADLINE>
<TEXT>


Başbakan, Cumhurbaşkanı'nın 'kaçak Kuran kursu' vetosu ve vek leten atamalarla ilgili uyarısının ardından, "Vek leten atadıklarımızı uzaydan getirmiyoruz" açıklamasını yaptı 

Abdullah Karakuş - Uludağ 


Başbakan Recep Tayyip Erdoğan, kaçak Kuran kursu açanlara verilecek hapis cezasını kaldıran yasa değişikliğini veto eden ve hükümetin vek let yöntemiyle yaptığı atamalar konusunda kendisine uyarı yazısı gönderen Cumhurbaşkanı Ahmet Necdet Sezer'e dün sert açıklamayla yanıt verdi. 
UZAYDAN GETİRMİYORUZ Erdoğan, AKP'li ilçe belediye başkanları ve bakanlarla Uludağ'da yaptığı toplantıda, Başbakan Yardımcısı Mehmet Ali Şahin'in vek leten görevlendirmelerle ilgili açıklamasını anımsatarak, "Üzüldük, söylemek zorundayım. Mehmet Ali Bey bir açıklama yaptı. Herhalde nasiptar olamadılar. Biz bu işi iyi götürebileceğine inandığımız arkadaşları üst düzey kadrolara atadık... Uzaydan getirmiyoruz" dedi. 
Erdoğan'ın açıklamaları şöyle 
HESABINI BEN VERECEĞİM Riski hükümet üsleniyor... Hem hesabı biz vereceğiz, hem de kalkıp birileri "O olmaz, hayır bu olacak" diyecek. Olmaz böyle şey. Farklı bir yönetim biçimi varsa söylesinler bilelim. Asla gerilim istemiyoruz. Sabırla işi götürüyoruz. Anayasa'ya uygun olmayan adımlar atmıyoruz. 
Bizi siyasallaşmakla suçlayanlar dikkat etsinler kendileri siyasallaşmasınlar. Buna özellikle dikkat çekiyorum. 
KOLTUK NUMARALARI BELLİ Halktan kopuk olanlar var, milletin taleplerini görmüyorlar. Bunların fildişi kuleleri, koltuk numaraları belli kadroları var. Bunlar kendileri çalar, kendileri oynarlar. Milletin tepesinde boza pişirirler. 
CENAZEYİ KİM YIKAYACAK Siyasi kadrolaşma yaptığımızı söylüyorlar. Aynaya baksınlar. CHP acımasızca bunu yaptı. Kadrolaşma değil, memur alıyoruz. 
"İmam aldılar" diyorlar. Evet aldık, alacağız da... Köydeki cenazeyi kim yıkayacak Tek parti uygulamalarına dönmek istemiyoruz. Kendi din adamına saygı göstermeyen anlayışı nasıl kabul ederiz 

Vek let bizimle başlamadı 

Başbakan Recep Tayyip Erdoğan, Yeni Şafak gazetesine verdiği demeçte de vek let konusuna ilişkin şunları söyledi Vek let bizimle başlayan bir süreç değil. 
Vekilde aranan, zihniyet ve liyakattir. Bu varsa, aslı gibidir. Bunu da göreve getiren kişi en iyi bilir. 
Bedelini de o öder. Bizden öncekiler o kadro ile başarılı olsaydı o yolsuzluklar, o acı faturalar ortaya çıkmazdı. 

İçimize atıyorsak sebebi var 

Parlamentoda "Egemenlik kayıtsız şartsız milletindir' deniyor. "Türkiye'de iki devlet vardır" diyenler oldu. Fakat biz bu alanlarda da mesafe aldığımıza inanıyoruz. Eğer hıçkırıklarımızı içimize atıyorsak, sebebi var. Gerilim istemiyoruz. 

Üç - beş ağaç feda 
Ormanları yanmaktan kurtarmak istiyoruz. Onun için üç beş ağaç yanıyor, feda ediyoruz. 
Ana muhalefet lideri, "Kaçak Kuran eğitimi" diyor. Kuran eğitimi almanın kaçak olması mümkün değil. Bu, ülkenin yüzde 98'i Müslüman olan halkına hakaret. 


</TEXT>
</DOC>
