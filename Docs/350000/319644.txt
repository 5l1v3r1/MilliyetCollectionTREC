<DOC>
<DOCNO> 319644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/sonsiy24.html </URL>
<DATE> 2005/03/01/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Türkiye, Irak'taki kanlı saldırı kınadı .. 
</HEADLINE>
<TEXT>

     Türkiye, Irak'ın Hille kentinde dün düzenlenen intihar saldırısını şiddetli bir şekilde kınayarak, yeni geçiş parlamentosu ve hükümetinin teşkil edilmekte olduğu bu dönüm noktasında tüm Iraklı parti, lider ve grupları itidallerini korumaya davet etti. 
     Dışişleri Bakanlığı'ndan yapılan açıklamada, dünkü saldırı hatırlatılarak, Türkiye'nin ''Irak'ta barışçı, istikrarlı ve demokratik bir rejim arayışına yönelik siyasi süreci baltalamak isteyen terör mihraklarınca gerçekleştirilen bu menfur saldırıyı en şiddetli şekilde kınadığı'' belirtildi. 
     Bakanlık, 16 Şubat 2005 tarihli Başkanlık açıklamasında BM Güvenlik Konseyi'nin, 30 Ocak seçimleri sonrasında Irak toplumunun tüm kesimlerini geçiş sürecine aktif destek vermeye ve bu bağlamda terörü reddeden muhalif unsurları da, ülkelerinin adil ve demokratik bir rejime kavuşmasına katkıda bulunmaya çağırdığını anımsattı. 
     Açıklamada, daha sonra şunlar kaydedildi 
     ''Yeni geçiş parlamentosunun ve hükümetinin teşkil edilmekte olduğu bu dönüm noktasında tüm Iraklı parti, lider ve grupları itidallerini korumaya ve siyasi geçiş sürecine katılmaya davet ediyoruz.'' Bakanlık, saldırıda yaşamlarını yitiren Iraklılara Tanrıdan rahmet, yaralananlara da samimi geçmiş olsun dileklerini iletti. 
     
</TEXT>
</DOC>
