<DOC>
<DOCNO> 311661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/soneko19.html </URL>
<DATE> 2005/02/02/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Turkcell, Ukrayna mobil iletişim pazarında... 
</HEADLINE>
<TEXT>

     Turkcell'in dolaylı yüzde 51'ine sahip olduğu Ukrayna mobil iletişim pazarında yer alan Astelit, GSM 1800 teknolojisiyle faaliyete geçti. 
     Turkcell İletişim Hizmetleri A.Ş.'den Borsa'ya gönderilen açıklamaya göre, Astelit dün yeni markası Life'ı tanıtarak Ukrayna'da faaliyetlerine başladı. 
     Açıklamada, operasyonların başladığı ilk iki yıl için 250-300 milyon dolar bir yatırım öngören Astelit'in yatırımlarına sonraki yıllarda da devam etmeyi planladığı belirtildi. 
     Astelit'in Nokia ve Ericsson'un en yüksek kalitedeki donanımını kullanarak oluşturulan, EDGE de dahil GSM standartlarındaki her türlü çağdaş teknolojiyi sunmayı hedeflediğine yer verilen açıklamada, Astelit'in ilk aşamada faaliyetlerine Ukrayna nufusunun yüzde 20'sinin yaşadığı yedi büyük şehirde Kiev, Kharkiv, Donetsk, Dnipropetrovsk, Odessa, Simferopel ve Lviv başlayacağı kaydedildi. 
     Açıklamada Astelit'in, Ukrayna mobil iletişim pazarında müşterilerine yepyeni bir mobil yaşam sunmayı ve zaman içinde Ukrayna'nın en çok tercih edilen operatörü olmayı hedeflediği belirtildi. 
     
</TEXT>
</DOC>
