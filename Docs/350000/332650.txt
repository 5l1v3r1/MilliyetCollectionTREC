<DOC>
<DOCNO> 332650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sonspo34.html </URL>
<DATE> 2005/04/12/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Galatasaray Yüzme Şubesi'nden açıklama... 
</HEADLINE>
<TEXT>

     Galatasaray Kulübü, ''Galatasaray Spor Kulübü Yüzme Şubesi sporcu ve antrenörlerinin toplu halde Fenerbahçe Spor Kulübü'ne transfer oldukları'' şeklinde bazı medya organlarında yer alan haberler üzerine açıklama yaptı. 
     Kulüp yüzme şubesi kaptanı Ercüment Gümrük, sarı-kırmızılı kulübün resmi internet sitesinden konuyla ilgili yaptığı açıklamada, şunları kaydetti 
     ''Galatasaray Yüzme Şubesi'nin kapatıldığı ve sporcuların antrenörleri ile birlikte Fenerbahçe'ye geçtiği şeklindeki haberler, internet kanalıyla da çok sayıda kişiye ulaşmış durumdadır. Ancak sezon kapanmadan bu tip bir transfer olamayacağı gibi, yüzme takımımız, Türkiye şampiyonu olmak için iddialı bir şekilde çalışmalarına devam etmektedir. Burhan Felek Spor Kompleksi'nin hazırlıklarının tamamlanmasının ardından da bu çalışmalar Türk yüzme sporunu daha üst düzeylere taşıyacak şekilde devam edecektir.'' 
     
</TEXT>
</DOC>
