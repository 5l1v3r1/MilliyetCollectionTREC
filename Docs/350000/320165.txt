<DOC>
<DOCNO> 320165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/astro/index.html </URL>
<DATE> 2005/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Riskleri yüksek bir gün 
</HEADLINE>
<TEXT>


Bugün yeni girişimler için kendimizi daha cesur hissedebiliriz ancak programlı hareket etmek gerekiyor. Yeni olanaklar ve özgürlük hissi bizi daha mutlu ve keyifli kılmakta. Öğrenmeye açık bir gündeyiz.Koç'lar tempo ve hareketin bol olduğu bir günde. Eğitimle ilgili yeni uğraşlar içine girmekten hoşnutlar. Yabancılarla ilgili kararlarında ise fevri olmaktan kaçınmalılar. Boğa'lar enerjilerini olumlu yönde kullanmaya çalışmalı. Yakın çevrelerinde uyumlu ve yapıcı olmalarında fayda var. Ortaklaşa konularda duygusal kararlardan uzak durulmalı. İkizler ortaklaşa projelerde yenilikler denemeliler fakat önlemci de olunmalı. Evlilikle alakalı konular gündeme geldiğinde uyumlu olmaları en doğrusu. Yengeç'ler iş ortamında düzenli ve planlı olmaları gereken konularla ilgilenecekler. İş arkadaşlarıyla yardımlaşmaktan yana olmak ve sağlıklarına dikkat etmek gerekli. Aslan'lar için duygusal alanda yapıcı ve ılımlı olmaları gereken bir gün. Bu sayede aşk hayatında yaşanabilecek önemli gelişmeler onları mutlu edebilir. Başak'lar bugün sabırlı olmalı. Ev ve işe ait sorumluluklar ağır basabilir. Terazi'ler yakın çevrelerinde iletişimin yoğun olduğu bir günde olacak. Eğitimle ilgili düşüncelerinde ılımlı bir tutum içinde olmaya çalışmalılar. Kardeşlerle ilişkiler özen istiyor. Akrep'ler maddi konularda bugün de dikkatli olmalılar. Savurganlık yapmaları onları zorlayabilir. Risklerden uzak durulmalı. Yay'lar burçlarındaki ay sayesinde dikkat çekici ve etkileyici bir günde. Kişisel girişimlerde acele karar vermekten kaçınmak ve sağduyulu hareket etmek gerekiyor. Oğlak'lar birçok konuda kendilerini toparlamalı. Özellikle geçmişe ait konulardan uzaklaşıp kendilerini işlerine vermeliler. Kova'lar yeni planlar peşindeler ancak düşüncelerini ortaya koymakta başkalarının desteğini de almalılar. Balık'lar iş hayatında önlemci olmaya çalışmalı. Alacakları yeni görevler onları zorlasa bile üstesinden gelmeye gayret göstermelerinde fayda var. 
</TEXT>
</DOC>
