<DOC>
<DOCNO> 321945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/sontur22.html </URL>
<DATE> 2005/03/08/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
İÜ öğrencileri Beyazıt'ta basın açıklaması yaptı 
</HEADLINE>
<TEXT>

     İstanbul Üniversitesi'nden İÜ bir grup kız öğrenci, 8 Mart Dünya Kadınlar Günü nedeniyle basın açıklaması yaptı. 
     İÜ'nün Beyazıt'taki ana kapısı önünde toplanan yaklaşık 10 kişiden oluşan grup, çeşitli sloganlar attı. 
     Daha sonra grup adına yapılan basın açıklamasında, üniversite öğrencisi kızların ilköğretim sürecinden itibaren cinsiyetçi eğitime maruz kaldıkları öne sürülerek, ''Türkiye'de hala kadınların okuma-yazma oranları erkeklere kıyasla çok düşük. Yurtlarda, toplumsal yaşamın birçok alanında karşı karşıya kaldığımız taciz ve tecavüzün yanına bekaret kontrolü adı altında onursuzlaştırma ve aşağılanma ekleniyor'' denildi. 
     Protestocular önceki gün Beyazıt Meydanı'ndaki gösteriye müdahale eden emniyet güçlerinin tutumunu da eleştirirken meydanda çevik kuvvetin yer almadığı görüldü. 
     
</TEXT>
</DOC>
