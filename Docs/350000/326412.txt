<DOC>
<DOCNO> 326412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sontur47.html </URL>
<DATE> 2005/03/23/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Vahşet .. 3 gündür kayıp olan liseli genç ölü bulundu 
</HEADLINE>
<TEXT>

     Kırıkkale'de 3 gündür kayıp olan liseli genç, başına taşla vurulup atıldığı su kuyusunda ölü bulundu. Olayla ilgili öldürülen gencin, internette tanıştığı iddia edilen 2 arkadaşı gözaltına alındı. 
     AA muhabirinin aldığı bilgiye göre, Osman Gazi Mahallesi'nde bulunan Atatürk Anadolu Lisesi'nin karşısında bulunan su kuyusunun çevresinde kan izlerine rastlayan vatandaşlar durumu polise bildirdi. 
     Olay yerine gelen polis ekipleri, kuyunun içerisine toprak doldurulduğu tespit edince, itfaiye ekiplerinin yardımını istedi. 
     İtfaiye ve polis ekiplerinin çalışması sonucu kuyu içerisine doldurulan toprak çekildi. Kuyuda, ceset olduğunu belirleyen ekipler, cesedi halata bağlayarak yukarı çektiler. 
     Yapılan incelemede, cesedin 3 gün önce ailesi tarafından kayıp olduğu yönünde şikayette bulunulan Kırıkkale Gazi Anadolu Meslek Lisesi birinci sınıf öğrencisi Mustafa Bölükbaşı'na 16 ait olduğu ve kafasına taşla vurularak öldürüldüğü belirlendi. 
     Olayla ilgili öldürülen gencin internetten tanıştığı iddia edilen ve Kırıkkale'de yaşayan U.K. ile O.T. gözaltına alındığı, soruşturmanın sürdüğü bildirildi. 
     
</TEXT>
</DOC>
