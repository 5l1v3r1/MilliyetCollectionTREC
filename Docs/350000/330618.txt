<DOC>
<DOCNO> 330618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/spor/spo20.html </URL>
<DATE> 2005/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve sonunda beklenen oldu 
</HEADLINE>
<TEXT>


YAKAN TOP Nilay YILMAZ 


Zalim Yorumcu Can Dark 

Hagi Efendi Kayseri'de Galatasaray'ı 2 altın puandan etti. Agresif Hagi Efendi AHE , güç bela 2-1'e gelen maçta 3 dakika defans yaptıramadı. Gökhan diye bir ter-ü taze, 100 yıl özel formasıyla Galatasaray'a özel tarife uyguladı. Ayıptır, günahtır, yazıktır... 
Hasan Şaş kın kardeşim, 3 senedir kendine çalım atma konusunda rakipsizsin. Hani diyorum ki bazen, keşke 2002 Dünya Kupası'nda Japonya'da kalsan, "En en son Samuray" gibi bir dizide hayatını devam ettirseydin. Ya da Güney Kore'de 
"Kuzey Koreli Akrabalarımızı Bulma ve Tanıma Derneği" falan kurup dünya barışına katkı sunsaydın. Ama dönmeseydin be Adanalım. Seni uzaktan izlemek izlemelerin en güzeliymiş. Bilemedik... 
Bu arada FerraRibery'nin artık motoru mu su kaynattı, karbüratörü mü sorunlu bilinmez ama Erciyes'in soğuğunda stop etti. Tamirci olması gereken AHE ise, çalındığını sandığı telefonunu aramak, bu arada Galatasaray taraftarına "Hırsızlar" demekle meşguldü. Peki AHE, şimdi sana o taraftar, "Telefonunu buldun ama bizim 2 puanı ne yaptın" diye sorarsa ne cevap vereceksin 
Kaldı 8 hafta. Romanya'daki oteline dön, işlerini yoluna koy. Canın sıkıldıkça UEFA Kupası finalinin kazanıldığı maçı izle. Bu arada Türkiye'ye de istersen gel ama turizm ve otelcilik konusunda görüşmelerde bulunmak için gel. 
Ne derler bilirsin "Hikmet'in Karaman'ı Hagi sür artık arabanı." En fair-play ruhumla iyi haftalar dilerim... 

Top değil, kaderdir çimleri yalayan. 
Metin Oktay 


Haberiniz var mı 

Amerikan-Samoası, 2002 Dünya Kupası elemelerinde Avustralya'ya 31-0 yenildi. Ancak Amerikan Samoası öğrenmesini bilen bir takımdı Fiji Adaları'na 13-0, Samoa'ya 8-0, Tonga'ya da 5-0 yenildiler. Bu da toplam dört maçta 57 gol demekti ki, ayrı bir rekordu Maldivler 1998 Dünya Kupası elemelerinde 59 gol yemişti, ama bunun için tam 6 maç yapmıştı . 

ÖSS'ye hazırlık-Coğrafya 
Gerçek bir Anadolu kulübü var ki o da Fenerbahçe Spor Kulübü'dür. Kadıköy Anadolu'nun başlangıcıdır. Fenerbahçe de Anadolu'nun bağrından gelen bir takımdır. Dolayısıyla biz hakikaten Anadolu kulübüyüz. 
FB Yöneticisi Murat Özaydınlı 

Tamam, kızma 
Galatasaray'ın h l şampiyonlukta iddiası varsa sebebi Song, Tomas ve Mondragon'dur. Bana kimse hikaye okumasın 
G.Özdenak - Telegol, Star 

Bak uyanığa 
Hagi bütün beyanatlarını tercümana yaptırıyor, agresifliğe geldi mi Türkçe konuşuyor. 
Osman Tamburacı - 3. Devre, Kanal D 

Halamın sakalı olsa... 
Ahmet Dursun biraz daha dikkatli davranabilse, İbrahim Akın da oraya bir adım geç gidebilse, bunların hepsi birleşebilse nefis bir gol pozisyonu olabilecekti. 
Ümit Aktan 

Teşvik verin, ama almayın 
Teşvik primi veren az kabahatli, ama alan çok kişiliksizdir. 
Ali Şen 

İnşallah 
Çıkarız herhalde di mi, Yunanistan ve Danimarka güçlü rakipler ama... 
Kenan Onuk - 90 Dakika, NTV 

O paraya ikisini de 
Ben Daum'un yerinde olmak istemem. Antrenörlük mü yapacaksınız, yoksa Güzin Ablalık mı 
Rıdvan Dilmen - Futbol Ateşi, ATV 

Olur, söyleriz 
Birisi Ayhan'ın kulağını çeksin. 
Ali Sami Alkış - Star 





Biz bize benzeriz... 






</TEXT>
</DOC>
