<DOC>
<DOCNO> 315759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/son/soneko40.html </URL>
<DATE> 2005/02/16/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Piyasalarda bugün... 
</HEADLINE>
<TEXT>

     Borsa'da işlem gören hisse senetleri, bugün ortalama yüzde 1.78 değer kaybetti. 
     İstanbul Menkul Kıymetler Borsası İMKB Ulusal 100 Endeksi, 1. seansta 243.22 puan azalarak 27,920.86 puandan kapandı. 2. seansta da 259.28 puan düşen endeks, 27,661.58 puandan günü tamamladı. 
     Endeks günlük bazda 502.50 puan ve yüzde 1.78 geriledi. 
     2. seansta, İran'ın nükleer tesis bulunan Buşehr eyaletindeki Deylem kentine bir uçaktan füze atıldığı yönündeki haberler üzerine, hızla gerileyen endeks, daha sonra toparlandı. 
     Hisse senetleri piyasasında, toplam 1 milyar 510 milyon 722 bin 650 YTL'lik işlem hacmi kaydedildi. 
     
     DÖVİZ 
     İstanbul'da serbest piyasada dün 1.3150 YTL'den kapanan dolar güne 1.3130 YTL'den, 1.7070 YTL'den kapanan avro 1.7130 YTL'den başladı. 
     Kapanışta doların satış fiyatı 1.3180 YTL, avronun satış fiyatı 1.7160 YTL oldu. 
     Merkez Bankası, doların bugünkü efektif kurunu alışta 1.3054 YTL, satışta 1.3146 YTL olarak açıkladı. 
     
     TAHVİL-REPO 
     İMKB Tahvil ve Bono Piyasası Kesin Alım Satım Pazarı'nda işlem gören 27 Eylül 2006 vadeli, bugün valörlü tahvilin basit getirisi yüzde 18.60'dan, bileşik getirisi yüzde 17.67'den kapandı. 
     Bu kağıdın bugün valörlü işlemlerinin bileşik getirisi önceki kapanışa göre 0.26 puan yükseldi. 
     İMKB Tahvil ve Bono Piyasası Repo-Ters Repo Pazarı'nda gecelik işlemlerde faiz ortalama yüzde 17.09'dan gerçekleşti. Gecelik işlemlerde en düşük oran yüzde 16.00, en yüksek oran yüzde 17.40 oldu. 
     
</TEXT>
</DOC>
