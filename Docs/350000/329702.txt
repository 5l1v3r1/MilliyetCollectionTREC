<DOC>
<DOCNO> 329702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/son/sonspo23.html </URL>
<DATE> 2005/04/02/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
TBL... Tuborg Pilsener 70 - Galatasaray 71 
</HEADLINE>
<TEXT>

     Türkiye Basketbol Ligi'nde Galatasaray, deplasmanda Tuborg Pilsener'i 71-70 yendi. 
     Maçı ilk periyodu karşılıklı basketlerle 21-21 berabere geçildi. 
     İkinci periyotta Galatasaray hücumlardan peş peşe boş dönerken Tuborg Pilsener Sanders ve Çizmiç'in sayılarıyla üstünlüğü ele aldı ve devreyi 38-34 önde kapadı. 
     Deplasmanda olmasına karşın salonda yoğun taraftar desteğini arkasına alan Galatasaray, maçın ikinci yarısına hızlı başladı. Sarı-kırmızılılar özellikle Burak'ın kazandırdığı sayılarla 3. periyodu 56-52 önde tamamlandı. 
     Son periyot büyük çekişme içinde geçti. Tubor Pilsener 36. dakikada skorda dengeyi sağladı 62-62 . 
     Ev sahibi ekip son dakikaya Barış'ın kazandırdığı 3'lükle 69-65 önde girdi. Son anlarda Galatasay'ın taktik faullerle maçı lehine çevirme çabası olumlu sonuçlandı. Tuborg Pilsener'de Asım ve Ömer peş peşe serbest atışları kaçırırken, son saniyede Galatasaray'dan Keep iki serbest atışı da sayıya çevirdi. Maç Galatasaray'ın 71-70 üstünlüğü ile sonuçlandı. 
     
     KÜNYE 
     
     
Salon Atatürk. Hakemler Mehmet Keseratar xxx, Serkan Emlek xxx, Mustafa Akıllıoğlu xxx. Tuborg Pilsener Asım xx 16, Hakan Köseoğlu xxx 13, Jensen xx 4, Barış xx 3, Sanders xxx 18, Çizmiç xxx 11, Miliçiç xx 2, Hüseyin xx, Ömer x 3. Galatasaray Jacobson xx 2, Johnson xxx 6, Arda xxx 17 Keep x 5, Burak xxx 20, Umut xxx 12, Cihad xx, Boddicker xx 9, Ufuk . 1. Periyot 21-21. İlk yarı 38-34 Tuborg Pilsener lehine . 3. Periyot 52-56. 5 faul Hakan Köseoğlu 39.46 . 
     
</TEXT>
</DOC>
