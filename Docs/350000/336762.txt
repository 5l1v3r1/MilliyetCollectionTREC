<DOC>
<DOCNO> 336762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/25/son/sontur19.html </URL>
<DATE> 2005/04/25/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Taksi şoförü ölü bulundu... 
</HEADLINE>
<TEXT>

     Zonguldak'ın Ereğli İlçesi'nde, tabancayla öldürülen bir taksi şoförünün cesedi, aracından 5 kilometre uzaklıkta bulundu. 
     Alınan bilgiye göre, bir ihbarı değerlendiren jandarma ekipleri, Zonguldak-Ereğli İlçesi karayolu Kovanlısuyu mevkiindeki yol kenarında tabancayla ateş edilerek öldürülmüş erkek cesedi buldu. 
     Yapılan incelemede, cesedin, ilçedeki Pazaryeri Taksi Durağı'na bağlı çalışan 67 T 8090 plakalı aracın şoförü Mahmut Erdoğan'a 55 ait olduğu belirlendi. 
     Jandarma ekipleri, Erdoğan'ın aracını da cesedin bulunduğu yerin yaklaşık 5 kilometre ilersindeki Ömerli Köyü mevkiinde buldu. 
     Cinayeti duyarak olayın olduğu yere gelen aynı durakta çalışan taksi şoförleri, Erdoğan'ın sabah saatlerinde müşteri alarak duraktan ayrıldığını belirttiler. 
     Yetkililer, taksinin camında kurşun deliği bulunmasına karşın araçta kan izine rastlanılmadığını, Erdoğan'ın parasının ve cep telefonunun da üzerinde bulunduğunu belirttiler. 
     Olayla ilgili soruşturma sürüyor. 
     
</TEXT>
</DOC>
