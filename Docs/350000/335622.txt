<DOC>
<DOCNO> 335622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/sontur10.html </URL>
<DATE> 2005/04/21/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Para cezasını duyan veliler, kızlarını okula göndermeye başladı 
</HEADLINE>
<TEXT>

     Barış DURAK DHA 

      ŞANLIURFA'da 'Haydi kızlar okula' kampanyasına rağmen bazı bazı aileler kız çocuklarını okula göndermeyince, Şanlıurfa'da 788 veliye 500 YTL ile 950 YTL arasında ceza kesildi. Para cezasını duyan 223 veli kızlarını tekrar okula getirdi. 
     Milli Eğitim Müdürlüğü, 222 sayılı İlköğretim ve Eğitim Kanunu'nun 55'inci maddesine göre, okula gönderilmeyen çocukların velilerine para cezası kesmeyi sürdürdü. 6 kız ve 252 erkek öğrencinin ailesine para cezası kesildi. Para cezası üzerine 223 veli çocuklarını tekrar okula getirdi. 
     Mimar Sinan İlköğretim Okulunda okuyan ve aileleri tarafından okula gönderilen 23 kız öğrenci tekrar okullu olmanın mutluluğunu yaşamaya başladı. Kız öğrencilerden Hatice Kama, büyüdüğü için babasının kendisini okuldan aldığını belirterek, "950 YTL ceza gelince babam beni okula göndermek zorunda kaldı. Kızları okul yerine camiye gönderiyorlar ya da hemen evlendiriyorlar. Ben okuyup öğretmen olmak istiyorum'' dedi. 
     Babasına kesilen para cezası sayesinde tekrar okulana kavuşan 6'ncı sınıf öğrencisi Semra Yeşilay ise, arkadaşlarına ve okula tekrar kavuştuğu için çok mutlu olduğunu söyledi. 
     Milli Eğitim Müdürü Mehmet Küçük para cezasıyla birlikte bir çok ailenin çocuklarını okula getirdiğini söyledi. Küçük, "Türkiye genelinde bu kampanya sayesinde okula gönderilmeyen bir çok öğrenci tekrar okuluna dönüyor. Şanlıurfa'da 788 aileye 500 YTL ile 950 YTL arasında para cezaları kesildi. Bu para cezalarının ardından 788 aileden 223'ü çocuklarını getirdi. Diğer ailelerde yavaş yavaş getirmeye başlıyor. Para cezaları yatırılmadığı taktirde hapis cezaları da verilecek'' dedi. 
     
</TEXT>
</DOC>
