<DOC>
<DOCNO> 311723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sonspo07.html </URL>
<DATE> 2005/02/02/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Cimbom'un yeni bombası Hasan Kabze iddialı konuştu... 
</HEADLINE>
<TEXT>

     Dün resmen Galatasaraylı olan golcü futbolcu, "Hasan Kabze'nin kim olduğunu tüm Türkiye görecek" diye konuştu. 
     
     Yıldızı 2. ligde parladı 

     Çanakkale Dardanelspor formasıyla 2. Lig A Kategorisi’nde harikalar yaratan ve Türk futbolunun ihtiyacı olan santrforlar sınıfına giren Hasan Kabze, uzun uğraşlar sonrası dün resmen Galatasaraylı oldu. Sarı - Kırmızılı ekiple 3.5 yıllığına anlaşan genç yıldız, imzayı attıktan sonra FANATİK’e özel açıklamalar yaptı. Futbol geçmişi sadece 4.5 yılla sınırlı olan Hasan, birbirinden iddialı açıklamalar yaparken, hedeflerini de bir bir açıkladı... 
     
     Önce 11, sonra milli takım’ 

     18 yaşında futbola başladım. 4.5 yılda buraya geldim. Futbola başlayıp, Galatasaray’a transfer olmama kadar geçen süre benim için masal gibiydi. İki yıl sonra çok daha iyi bir yerde olmak istiyorum. Benim için herşey yeniden başlıyor. Önce 11’e girmek, sonra her futbolcu gibi A Milli olmak istiyorum. Galatasaray’da forma giymek için ne yapmam gerektiğini biliyorum. Formayı kapmak için yine çok çalışmalıyım. Hedeflerim henüz bitmedi...ö 
     
     Beni herkes tanıyacak’ 

     Her zaman ileriye bakıyorum. Beni ısrarla isteyen teknik direktörümüz Gheorghe Hagi’ye çok teşekkür ediyorum. Transferimde çok çaba gösteren Başkan Özhan Canaydın, Ergun Gürsoy ve Fatih Gökşen ile eski başkanım Niyazi Önen’e de teşekkür borçluyum. Yarın bugün antrenmana çıkmak için sabırsızlanıyorum. Kamuoyu benim hakkımda fazla bilgi sahibi olmayabilir. Ama kendime güveniyorum. Hasan Kabze’nin kim olduğunu tüm Türkiye görecek.ö 
     
     Hasan Kabze kimdir 

     Doğum Tarihi 26.05.1982. 
     Doğum Yeri Ankara. 
     Pozisyonu Forvet. 
     Boyu 1.85. 
     Kilosu 70. 
     Mini Yorum 
     
     İddialı gelmesin Raul’e benziyor 

     Türk futbolunda yıldız olmak kolaydır da yıldız kalmak zordur. Şöyle geçmiş yıllara baktığınızda üç büyüklere bir çok futbolcu, flaş transfer olarak gelmiş ama bir çoğunun şimdi esamesi bile okunmuyor. Galatasaray’ın son transferi Hasan Kabze için yazı istedikleri zaman aklıma hemen bunlar geldi. Kişisel düşüncem kişiliğiyle, özel yetenekleriyle Hasan bu kategorinin içine girmez. Bir kere 2.5 yıllık Dardanelspor serüveninde formasına sığmadı. O renkler altında gözü hep yüksekteydi. Benim için Dardanelspor bir basamak, hedefim Süper Ligö diye oynadı. Ve şimdi Cim Bom’da. Bucaspor’da başlayan futbolculuk hayatında gerçekten sindire sindire geldi bu noktaya. 
     Kim bu Hasan Kabze, nasıl oynar, özellikleri nedir ’ diye herkesin merak ettiğini biliyorum. Hatta Hakan Yakın ve Fransız Ribery transferlerinin arasında biraz da gölgede kalan, sıradan bir alış veriş gibi yansıdı. 
     Hasan’ı yakından izleyen birisi olarak işte size portresi 
     Klasik bir forvet stilinden farklı, gerektiğinde orta alanda da kullanabileceğiniz bir tarzı var. Benzetmek gerekirse, abartılı olarak yorumlamayın ama daha kolay anlayabilmeniz için söylüyorum, Real Madrid’in yıldızı Raul’a benziyor. Öndeki ikili forvetin arasına dalabilen, gerektiğinde çalımla adam geçebilen genç oyuncu, özellikle ayak içini, gol vuruşlarında çok iyi kullanıyor. Tekniğiyle temposunu yakaladı mı, rakip savunmalar için durdurulması zor bir oyuncu olan Hasan Kabze bildiğimiz deli dolu forvet yapısına uymuyor. Ama iyi futbolcu iyi takımda oynar tezimi doğrulayacak bir transfer bana göre. Galatasaray’da çok iş yapacağına inancım sonsuz. 
     
</TEXT>
</DOC>
