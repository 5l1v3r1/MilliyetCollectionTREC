<DOC>
<DOCNO> 333305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/soneko11.html </URL>
<DATE> 2005/04/14/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Kacar Vakıfbank, 2003'te dünyanın en hızlı büyüyen 2. bankası oldu 
</HEADLINE>
<TEXT>

     Vakıfbank Genel Müdürü Ahmet Kacar, Vakıfbank'ın 2003 yılında dünyanın en hızlı büyüyen 2. bankası olduğunu belirterek, ''Dünya bazında inşallah bu yıl birinciliği yakalayacağız'' dedi. 
     Vakıfbank'ın 51. kuruluş yıldönümü Grand Cevahir Oteli'nde törenle kutlandı. 
     Kacar, törende yaptığı konuşmada, bankanın sektörde hak ettiği yeri almaya başladığını belirterek, Vakıfbank'ın pasifinde en çok mevduat olan banka olduğunu söyledi. 
     Vakıfbank'ın gelişen dünyanın bir parçası olmak istediğini vurgulayan Kacar, ''Vakıfbank 2003 yılında dünyanın en hızlı büyüyen 2. bankası oldu. Dünya bazında inşallah bu yıl birinciliği yakalayacağız'' diye konuştu. 
     Kacar, Vakıfbank'ın Türkiye'nin en likit bankası olduğunu dile getirerek, eylül ayı içerisinde bankanın yüzde 15-20 oranındaki hissesinin halka arz edileceğini bildirdi. 
     Ahmet Kacar, Vakıfbank'ın 2004 yılında vergi sonrası net karının 624 trilyon lira olduğunu belirterek, ''2005 Mart sonu itibariyle 198 trilyon liraya yakın vergi sonrası net karımız vardır. Bankamız günde 2 trilyon lira net kar elde etmektedir'' dedi. 
     Törende daha sonra bankanın eski genel müdürleri ile kuruluşta 15 ve 20 yılını dolduran personele çeşitli hediyeler verildi. 
     Bu arada, törene katılacağı belirtilen Devlet Bakanı ve Başbakan Yardımcısı Mehmet Ali Şahin, işlerinin yoğunluğu nedeniyle geceye katılamadı. 
     
</TEXT>
</DOC>
