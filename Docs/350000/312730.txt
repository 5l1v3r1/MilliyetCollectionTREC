<DOC>
<DOCNO> 312730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/05/son/sontur27.html </URL>
<DATE> 2005/02/05/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Gaziantep'te bir PKK üyesi yakalandı 
</HEADLINE>
<TEXT>

     Gaziantep'te düzenlenen operasyonda, terör örgütü PKK Kongra-Gel üyesi olduğu iddiası ile bir kişi yakalandı. 
     Edinilen bilgiye göre, Gaziantep Emniyet Müdürlüğü Terörle Mücadele Şubesi ekipleri tarafından yapılan istihbarat çalışması sonucunda, PKK Kongra-Gel üyesi olduğu iddia edilen Yaşar Ç. 30 , Boyno Mahallesi'nde bir evde yakalanarak gözaltına alındı. 
     Kod adı Hüseyin-Serhat olan Yaşar Ç.'nin PKK Kongra-Gel'in Kuzey Irak'ta bulunan çeşitli kamplarında silahlı eğitim aldığı, Demokratik Kurtuluş Partisi'nin de Gaziantep sorumlusu olduğu öğrenildi. 
     Yetkililer, 2002 yılında Birecik Kapalı Cezaevi'nden Şartlı Tahliye'den yararlanarak çıkan Yaşar Ç.'nin, bir süre önce Kuzey Irak'tan Gaziantep'e terör örgütünün çalışmalarına altyapı oluşturmak, polise ve Gaziantep'teki bazı kişilere karşı silahlı saldırı düzenlemeyi planladığını belirttiler. 
     Yaşar Ç.'nin evraklarının tamamlanmasının ardından adliyeye sevk edileceği bildirildi. 
     
</TEXT>
</DOC>
