<DOC>
<DOCNO> 335039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/yasam/yas01.html </URL>
<DATE> 2005/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ergezen'in içine sinmiş 
</HEADLINE>
<TEXT>


Çevre Bakanı Osman Pepe'nin içine sindiremediği Karadeniz Sahil Yolu için Bayındırlık Bakanı Zeki Ergezen, "Çevre ve maliyet açısından en uygun koridorda yapıldı" dedi 

SALİHA ÇOLAK Ankara 

AKP hükümetinin 2 bakanı, Karadeniz Sahil Yolu nedeniyle karşı karşıya geldi. Çevre ve Orman Bakanı Osman Pepe'nin, koyların yok olduğu gerekçesiyle "İçime sinmiyor" dediği sahil yoluna, Bayındırlık ve İsk n Bakanı Zeki Ergezen sahip çıktı. 
Karayolu mühendisi olarak yıllarca çalışan CHP Milletvekili Mehmet Yıldırım, sahil yolunu inceleyerek, çevre bakımından yanlışlıkları saptadı. Yıldırım, birçok yerde kent merkezleriyle denizin arasından geçen yolun kotu yüksek tutulduğu için istinat duvarı görüntüsü oluştuğunu ve kıyılarda yaşayan insanların denizle bağının koptuğunu belirtti. 
Çok yağmur alan bölgede suyun denize akması engellendiğinden sel felaketi yaşanabileceğine de işaret eden Yıldırım, dolgular nedeniyle plaj ve kumsalların yok olduğuna dikkat çekti. Yıldırım, hazırladığı soru önergesinde Ergezen'e de, "Kırmızı kotta bir değişiklik yapıp sahil tahribatına son vermeyi düşünüyor musunuz " diye sordu. 

Üniversitelere danışıldı 
Ergezen de yolun, "zaman, maliyet ve çevre" açısından en uygun koridorda yapıldığını kaydetti. Ergezen, TBMM'ye gönderdiği yanıtta, kırmızı kotun üniversitelere danışılarak belirlendiğini ifade etti. 



</TEXT>
</DOC>
