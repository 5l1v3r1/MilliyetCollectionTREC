<DOC>
<DOCNO> 307835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/sonspo05.html </URL>
<DATE> 2005/01/19/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Anelka faydalı olur mu ... İşte ilginç bir analiz... 
</HEADLINE>
<TEXT>

     Anelka'nın muazzam bir futbol zekası var. Topu iyi saklar, alan boşaltır, pres yapar. En büyük özelliği kısa mesafedeki sürati. 
     Anelka’yı bir de, onu çok yakından tanıyan Edip Adanır’dan dinleyin Anelka’nın en büyük özelliği kısa mesafedeki süratidir. Son derece iyi top saklar. Hem alan boşaltır, hem pres yapar. Çok da çalışkandır. Her türlü taktik varyasyonu çok çabuk kavrar. Muazzam bir futbol zekası vardır. Eğer alınırsa Fenerbahçe’de çok önemli işlere imza atar. Uyum süreci de çok azdır. Kiminle, nasıl oynayacağını çok çabuk kavrar. 
     Gelelim özel yaşamına ve karakterine... İçkisi, sigarası ve gece hayatı yoktur. Aslında bu iş tarihe karıştı. Cumartesi akşamı Embassy Bar’da Chelsea’li Frank Lampard’ı iki şişe Pome Perignon ve bir paket sigarayla gördükten sonra bu karara vardım. Tek problemi içine kapanık olmasıdır. Türkiye’de insanların özel hayat gibi lüksleri olmadığı için problem çıkabilir. 
     Hakan Bilal Kutlualp’i tebrik etmek istiyorum. Bu transfer için Fenerbahçe’nin menfaati doğrultusunda hiç taviz vermeden muazzam bir duruşla hem kulübüne hem de Türk insanına büyük sükse yaptırdı. 
     Anelka haberi duyulur duyulmaz Birmingham City’nin sahibi David Sullivan aradı ve Edip, Anelka için bu kadar para verilmesi çok ilginç. İsterlerse, Dwight Yorke’u bonservis bedelsiz olarak Türkiye’ye gönderebiliriz. Haftalığı da yaklaşık 18 bin Pound" dedi. 
     Günlerdir İngiltere’de Fenerbahçe haberleri var. Üzerine para verseniz bir ülkenin ve bir takımın bu kadar reklamı yapılmaz... 
     Bir futbolcuya bu kadar para verilmez" düşüncesine karşıyım. 250 bin, 300 bin dolarlık futbolcularla Balkanlar’ı bile geçemezsiniz. Eğer Fenerbahçe Anelka’yı alırsa, 2 maçta parasını çıkarır. Premiership’ten Türkiye’ye transfer, diğer önemli futbolcuların da yolunu açar. Elimizde Alex var, Tuncay var, Van Hooijdonk var, Nobre var... Yanlarına bir de Anelka gelirse önemli bir takım yaratılır. Büyük takım, büyük futbolcularla olur. Seneye Arsenal, Alex ve Tuncay’ı isterse, vereceği para 50 milyon Euro’nun altına inmez. Biraz geniş ve ilerisi için düşünün. Fenerbahçe doğru yolda. Bu transfer olsa da, olmasa da... 
     
</TEXT>
</DOC>
