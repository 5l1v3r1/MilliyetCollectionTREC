<DOC>
<DOCNO> 329721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/son/sontur13.html </URL>
<DATE> 2005/04/02/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Önce birlikte oldular, sonra yakarak öldürdüler 
</HEADLINE>
<TEXT>

     Taylan YILDIRIM KINIK İzmir , DHA 
     

      İZMİR'in Kınık İlçesi'nde, başına sopayla vurulduktan sonra yakılarak öldürülen 45 yaşındaki Fikriye Dirik'in katil zanlısı olarak 3 kişi gözaltına alındı. Jandarma, Dirik'in otomobilinde bulduğu ganyan kuponundan yola çıkıp, katil zanlı olarak erkek arkadaşı Mevlüt Akbulut ve 2 arkadaşını gözaltına aldı. 3 zanlının, Dirik'le cinsel ilişkiye girdikten sonra yakarak öldürdükleri ortaya çıktı. 
     Geçen pazartesi günü saat 23.00 sıralarında Yayakent Beldesi yakınlarındaki stabilize yolda terk edilmiş otomobil olduğu ihbarı üzerine harekete geçen jandarma ekipleri, olay yerinde gitmiş, yapılan incelemede, 35 F 7786 plakalı otomobilin yaklaşık 10 metre ilerisindeki çukurda yanmış kadın ceseti bulmuştu. Otomobilin plakasından yola çıkan jandarma, ölen kadının erkeklerle para karşılığında birlikte olduğu iddia edilen 45 yaşındaki 4 çocuk annesi Fikriye Dirik olduğunu belirlemişti. 
     Fikriye Dirik'in olay yerinde bulunan otomobilinde ipucu araştırması yapan ekipler, koltuk üzerindeki ganyan kuponlarına ve kişisel eşyalarını incelemeye aldı. Ganyan kuponundaki bayi numarasından Menemen İlçesi'ndeki ganyan bayisini tespit eden ekipler, bayi çalışanlarının verdiği bilgilerde Fikriye Dirik'in olay günü Manisa'nın Soma İlçesi'ndeki kömür ocağında işçilik yapan 48 yaşındaki Mevlüt Akbulut'la birlikte olduğunu belirledi. Karakoldaki ifadesinde uzun süredir Dirik'le görüşmediğini söyleyen Akbulut, bayi çalışanlarıyla yüzleştirildikten sonra yalan söylediğinin belirlenmesi üzerine gözaltına alındı. 
     Akbulut'un verdiği bilgiler üzerine olay yeri yakınlarındaki kömür deposunda bekçilik yapan, 43 yaşındaki Mücahit Okur, eşi 39 yaşındaki Aysel Okur ve deponun eski bekçisi 31 yaşındaki Mehmet Kır'ı da jandarma gözaltına aldı. Zanlılardan Mücahit Okur'un kabul ettiği olayda, 3 zanlının Okur'un bekçi kulübesinde Dirik'le birlikte olduktan sonra kendilerinden para istemesi üzerine sinirlendikleri, başına sopayla vurup bayıltıktan sonrada 10 metre sürükleyip çukur içinde üzerine gaz dökerek ateşe verdikleri belirlendi. Zanlıların Dirik'i yakmadan önce üzerinde aldıkları iki bileziği ve cep telefonuda zanlılarla birlikte ele geçirildi. İfadelerden sonra Aysel Okur, olay sırasında kulübenin diğer odasında bulunduğu ve olayla bir bağlantısının olmadığının blirlenmesi üzerine savcının talimatıyla serbest bırakıldı. 
     Adliyeye sevk edilmeden önce olay yerine götürülerek tatbikat yaptırılan zanlılardan Mücahit Okur, Dirik'i kendilerinin öldürdüğünü söyleyerek, "Olay günü Mehmet Kır'ın verdiği telefondan aradığım Fikriye Dirik'i evime çağırdım. Fikriye Dirik geldikten sonra evimin yanında beklediklerinden haberi olmayan Mehmet Kır ve Mevlüt Akbulut yanımıza geldi. Karım diğer odada bulunurken ben ve Mehmet Kır, Dirik'le birlikte olduk. Daha sonra da Mevlüt Akbaba birlikte oldu. Dışarıya çıktığımızda bizden para isteyen Dirik'e sinirlenen Akbaba, benden başına sopayla vurmamı yapmazsam öldüreceğini söyledi. Ben de vurdum. Bayılınca da çukura götürdük. Mevlüt Akbaba üzerine gaz döktü. Mehmet Kır da ateşe verdi. Bilezikleri ve cep telefonunu da alarak olay yerinden ayrıldık'' dedi. 
     Mehmet kır ve Mevlüt Akbaba ise olayla ilgilerinin bulunmadığını önesürerek suçlamaları kabul etmedi. Cep telefonu kayıtlarından olaydan sonra Mevlüt Akbulut'un Dirik'in Bornova'da oturan kızı Sevil Dirik'i cep telefondan arayarak konuşmaya çalıştığı da belirlendi. Olay yerinde Akbaba'ya tepki gösteren Sevil Dirik, sadece arandığını ama konuşmadıklarını söyledi. 3 zanlı tatbikattan sonra adliyeye sevk edildi. 
     
</TEXT>
</DOC>
