<DOC>
<DOCNO> 344038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/son/sontur11.html </URL>
<DATE> 2005/05/19/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Erotik hatta maaş isyanı 
</HEADLINE>
<TEXT>

     DEK Mobil iletişim adlı kuruluşta çalışan 50 kadın dün şirketin Kadıköy'deki ofisine giderek birikmiş maaşlarım talep etti. 
     Sahibinin Erol Köse olduğu belirtilen şirketteki yetkililerden "Maaşınızı ödeyemeyeceğiz" yanıtını alan kadınlar kapıları kilitleyip müdür Cevat Kırali ve muhasebeci Bilge Ertekin'in ofisi terketmesini engelledi. Yapılan görüşmelerde uzlaşma sağlanamayınca kadınlar binayı terketmeme kararı aldı. 
     Aralarında üniversite öğrencileri ve evlilerin de bulunduğu 18-40 yaş arası öfkeli kadınlar, 800 YTL'lik maaşlarını Aralık ayından bu yana alamadıklarını belirterek isyanlarını basın mensuplarına şöyle aktardı "200'e yakın arkadaşımız evine ekmek götüremez duruma geldi. Şirket yöneticileri 'kendilerini teşhir edemeyeceği için bunlar bizi şikayet edemez' mantığı ile korsanlık yapmaya devam ediyorlar." Kadınların odasından çıkmasından izin vermedikleri şirket müdürü olaya müdahale eden polise, 'Şikayetçi değilim, olay şirketin bir iç sorunu' deyince emniyet güçleri binadan ayrıldı. 

     
</TEXT>
</DOC>
