<DOC>
<DOCNO> 310080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/ekonomi/eko04.html </URL>
<DATE> 2005/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez'den milyar dolarlık müdahale 
</HEADLINE>
<TEXT>


Yurtdışında euro karşısında yükselmesine karşın içeride TL karşısında güç kaybeden dolara Merkez Bankası müdahale etti. Merkez'in gün içinde yaptığı müdahalelerle 1.2 milyar dolar civarında alım yaptığı söyleniyor 

SONGÜL HATISARU Finans atölyesi 

Yurtiçi piyasada euro dolar paritesinin 1,36'lı seviyelerde bulunduğu dönemin de altına gerileyerek 1,3180'li seviyelere düşen dolara Merkez Bankası alım yönünde doğrudan müdahale etti. Merkez'in sabah saat 11 25'te 1,3200 YTL seviyesinde yaptığı ilk müdahalenin ardından öğleden sonra ara ara yaptığı müdahalelerle 1 - 1.2 milyar dolar aralığında alım yaptığı tahmin ediliyor. 

Yabancıda satıyor 
Kurdaki gerilemede piyasadaki likidite sıkışıklığı nedeniyle bankaların dövizde satıcı olmaları etkiliydi. Öte yandan yabancılardan da döviz satışlarının devam etmesi kuru dün sabah açılışında 1,318 bine kadar düşürdü. Merkez Bankası'nın öğleden sonra ara ara yaptığı yüklü müdahalelerine karşın kurdaki yükselişin sınırlı kaldığı görüldü. 

Daha önceki seviye 
Dışarıdan döviz akışının devam etmesi nedeniyle önümüzdeki günlere ilişkin olarak dolar kurunda gevşeme olabileceği düşünülürken olası kötü haber akışı Amerika'daki büyüme, Irak'taki seçimler, Aralık dış ticareti, Ocak ayı enflasyonu, FED toplantısı vs dolar kurundaki olası düşüşü durdurabilir. Nitekim müdahale sonrasında yapılan günlük döviz alım ihalesine gelen yüksek talebe karşın ikincil piyasada döviz satışlarının azaldığı gözlendi. 
Merkez Bankası müdahale üzerine yaptığı yazılı açıklamada, "Kurda gözlemlenen dalgalanmayı önlemek için bugün döviz piyasasına alım yönünde doğrudan müdahale edildi" dedi. 

Likidite sıkışıklığı dolar sattırıyor Öte yandan euro dolar paritesi yıl başından bu yana dolar lehine hareketini sürdürüyor. ABD'ye yabancı sermaye girişini gösteren 60 milyar dolar civarındaki son verinin beklentilerden yüksek olması ve yabancıların h l ABD varlıklarını yatırım yapılabilir bulduğunun anlaşılması da dolardaki yükselişe destek oluyor. 
Ancak buna karşın dünkü müdahale öncesinde dolar euro karşısında son bir haftada yüzde 1.7 oranında değer kazandı. dolar - YTL kurunun bulunduğu seviye yurtiçine ciddi miktarda döviz girişi olduğunu gösteriyordu. Piyasadaki TL sıkışıklığının dolar satışlarına destek olduğunu söyleyebiliriz. Merkez Bankası'nın piyasada yaptığı sterilizasyon yılın başında yaklaşık 4 katrilyon TL civarındayken, 24 Ocak itibariyle bu miktar 700 trilyon TL'ye kadar gerilemiş durumda. 

Garanti hisseleri 2,83 yükseldi Banka hisseleri önderliğinde yüzde 0,91 yükselen endeks 27.302'e çıktı. Yükselişte endeks üzerinde ağırlığı yüksek olan Garanti hisselerine gelen talebin de etkili olduğu gözlendi. Öte yandan Deutsche Bank'ın Garanti için görüşmeler yaptığı yönündeki haberimizi teyit etmeyen Doğuş Grubu İMKB'ye, "Doğuş Grubu'nun herhangi bir grupla veya bankayla Garanti Bankası için ortaklık görüşmesi bulunmadığı" açıklamasını yaptı. Ancak yapılan bu açıklamaya karşın Garanti hisselerinde hareketliliğin devam ettiği görüldü. Hisse günü yüzde 2,83'lük primle tamamladı. 

Dolar kuru 1.3415 YTL'e yükseldi 27 Ocak saat 8 1.3180 Saat 9 00 1.3223 Saat 11 25 1.3200 ilk müdehale geldi 12 20 1.3450 14 17 1.3455 15 00 1.3470 15 45 1.3470 16 00 1.3475 16 34 1.3450 17 55 1.3415 

</TEXT>
</DOC>
