<DOC>
<DOCNO> 344777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/yasam/yas08.html </URL>
<DATE> 2005/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Komutanım deyip kaçırdı' 
</HEADLINE>
<TEXT>


Yaklaşık 2 aydır kayıp olan Y.G.'nin 17 , kendisini karakol komutanı olarak tanıtan Zekeriya Ökten tarafından kaçırıldığı iddia ediliyor 


YAŞAR ANTER DHA 

Muğla'nın Karakuyu köyünde oturan Yaşar ve Mütami G. çiftinin kızı Y.G.'nin 17 , kendisini karakol komutanı olarak tanıtan Zekeriya Ökten 36 tarafından kaçırıldığı öne sürüldü. 


'Anne beni satıyorlar' 
29 Mart'ta yaşanan olayda, iddialara göre komşu Köşk köyünde yaşayan Ökten, genç kızı, yaşadığı eve gidip, "Ben komutanım, baban karakolda" diyerek kaçırdı. 20 gün önce de Y.G., annesini arayarak, "Beni satıyorlar, evlenmeme izin vermezseniz öldürecekler" dedi. İhbar üzerine jandarma, 25 kişinin ifadesine başvurdu. 
Anne Mütami G., "Oğlum Osman ve bizi ölümle tehdit ettiler. Önceleri arardı, 20 gündür hiç görüşemiyoruz" dedi. Baba Yaşar ise "Hırsızlık, fuhuş ve dolandırıcılık kaydı olan Ökten'in kızımı fuhuş şebekesine satmasından veya öldürmesinden korkuyorum" diye konuştu. 



</TEXT>
</DOC>
