<DOC>
<DOCNO> 344774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/yasam/yas05.html </URL>
<DATE> 2005/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Terk edilen damat dehşet saçtı 3 ölü 
</HEADLINE>
<TEXT>


Babasının evine dönen eşiyle barışma isteğine ret yanıtı alan İsmail Ekici, eşi, kayınpederi ve kayınvalidesini pompalı tüfekle öldürdü 

ADEM GÜVEN İzmir DHA 

İzmir'de Yıldız Ekici 33 , bir süre önce eşi İsmail ile tartışınca çocuklarını da alarak Karşıyaka'da yaşayan ailesinin yanına yerleşti. 
Alkol alan İsmail Ekici 40 de dün sabaha karşı 03.30 sıralarında 16 yıllık eşiyle barışmak için kayınpederinin evine gitti. Elindeki pompalı tüfekle, tek katlı evin önünde bağırmaya başlayan Ekici, eşinin dönmeyeceğini anlayınca çılgına döndü. Evin kapısını kırarak içeriye giren Ekici, holde karşılaştığı kayınpederi Nasip Sandıklı 62 ve kayınvalidesi Rahime Sandıklı'ya 58 ateş ettikten sonra, eşini de başından vurarak öldürdü. 
Ekici, olay sırasında kendisini gören çocukları Halil 11 ve Derya'ya 16 bir şey yapmadı. Bu sırada silah seslerini duyup babasının evine doğru gelen Yıldırım Sandıklı'yla 29 karşılaşan Ekici, kayınbiraderini de vurdu. Sandıklı, ağır yaralı olarak hastaneye kaldırıldı. Olaydan sonra kaçan Ekici'nin yakalanması için çalışma başlatıldı. 

'Annemin çığlığı kulaklarımda' 
Korkunç olayın şokunu üzerinden atamayan ilköğretim okulu 5. sınıf öğrencisi Halil, şunları söyledi "Babam önce dedemi, sonra da anneannemi öldürdü. Daha sonra koridorda duran anneme ateş etti. Babamla göz göze geldik. Bana ve ablama bir şey yapmamasını söyledim. İkimize boş gözlerle bakıp gitti. Annemin çığlıkları h l kulaklarımda. Babam, 4 ay önce de dedeme ait evi yakmıştı. Sürekli barışmak için mektup yazıyordu ama annem barışmayı kabul etmedi. " 

Suç duyurusunda bulunmuştu 
Derya, olayla ilgili konuşmak istemezken, ailenin diğer kızı Demet'in 14 olay sırasında misafirlikte olduğu öğrenildi. Nasip Sandıklı'nın yakını olduğunu belirten Urla Devlet Hastanesi Başhekimi Cengiz Sandıklı da, "Nasip, kendisini tehdit eden damadı hakkında savcılığa suç duyurusunda bulunmuştu. Devlet tedbir alsaydı bunlar olmazdı" diye tepki gösterdi. 




</TEXT>
</DOC>
