<DOC>
<DOCNO> 303538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/siyaset/axsiy01.html </URL>
<DATE> 2005/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP'de otel odası krizi 
</HEADLINE>
<TEXT>


YDK üyesi Aydoğan'ın rüşvet vermekle suçladığı Dursun, "Niye Baykal'a gitmedi Hatta o gece aynı odada kaldık" dedi 

ANKARA Milliyet 


YDK üyeleri Ergün Aydoğan ve Cafer Dursun arasında başlayan "poşetle rüşvet verildi" tartışması tırmandı. Aydoğan'ı, Sarıgül lehine oy kullanması için kendisine rüşvet vermekle suçlayan Dursun, iddiaların eski Genel Sekreter Ertuğrul Günay'ın ihracına dayandığını, Günay'ın ihracına karşı çıktığı için suçlamalarla karşılaştığını söyledi. Aydoğan'la 3 Aralık'ta Balıkesir'de olduklarını, ancak rüşvet vermediğini söyleyen Dursun, şunları kaydetti 
"Madem 3 Aralık'ta rüşvet olayı oldu, 4 Aralık'ta niye Genel Başkan Deniz Baykal'a gitmedi Üstelik 21 Aralık akşamı diğer üyelerle sabaha kadar eğlendik. Ergün de bizimleydi. Hatta o gece aynı odada kaldık. Ertesi gün Baykal'a gitmiş. Madem Balıkesir'de rüşvet verdim, niye Ankara'da benimle aynı odada kaldı Üstelik iddia basına yansıyınca telefon edip özür diledi." 

'Hediye sandım' 
Ergün Aydoğan, dün akşam memleketi Balıkesir'de açıklama yaptı. Aydoğan, Dursun ile Balıkesir'de görüştüğünü belirterek, şunları söyledi "Sarıgül'ü desteklediğini söyledi. Ayrı düşüncelerim olduğunu belirttim. 8 Aralık'ta yine buluştuk. Gece 03.00'e kadar otelin lobisinde kaldık. Çıkarken bana poşet verdi. Hediye getirdi diye düşündüm. Otomobilimin arka koltuğuna koydum. Baktığımda içinde Türk lirası vardı. Miktarını bilmiyorum. Eşime söyledim. Çok sinirlenmiştim. Ertesi sabah telefon ettim. Dükk nıma geldi. Hiçbir şey yokmuş gibi poşeti aldı. Sonunda olayı genel başkanıma da söyledim." Basında rüşvet olarak ABD doları teklif edildiği yolunda haberler yayımlandığının hatırlatılması üzerine Aydoğan, kendisinin böyle bir ifadesi olmadığını söyledi. 

'Baykal bizi notere çevirdi' 
Aydoğan'ın rüşvet vermekle suçladığı diğer YDK üyesi Engin Baba da şöyle konuştu "3 dönemdir beni YDK'ya yazan Baykal. 15 yıllık abimdir, genel başkanımdır. Kendisi bilir, benim bu işleri yapmayacağımı ama işine gelmiyor. Bizi Beyoğlu noterine çevirdi. Atıyoruz da ne oluyor, herkes yargı kararı ile geri dönüyor. Genel başkan da, yönetim de sıkıştı. YDK üyeleri namuslu insanlardan kurulu." 

Derviş'i ikna etme çabası 

CHP'de, kulislerde "Derviş senaryoları" konuşulmaya başlandı. Muhalif milletvekillerinin bir bölümü ile CHP grubunda mevcut yapıdan rahatsız olan ancak Sarıgül'ü destekleyen muhalifler arasında yer almamaya özen gösteren milletvekillerinin, CHP İstanbul Milletvekili Kemal Derviş'i kurultayda genel başkanlığa aday olması için ikna etmeye çalıştığı iddia edildi. "Genel başkan ol" tekliflerini, kamuoyu ve parti içinde güçlü olduğu zamanlarda bile reddeden Derviş'in, muhalif milletvekilleri ile son dönemde yaptığı görüşmelerde de, "Benim için fikirsel üretim daha önemli" dediği belirtildi. 

500 delege oy vermedi 

Geçen yıl 3 Temmuz'da yapılan CHP 12. Olağanüstü Kurultayı'na, 1293 delegeden 1058'i katıldı, Baykal 781'inin oyunu aldı. Yaklaşık 500 delegenin Baykal'a oy vermemesi, "Kırık koltuğa oturdu", "Parti içinde giderek güç kaybediyor" şeklinde yorumladı. Baykal, 23 - 24 Ekim 2003'teki Kurultay'da 973 oyla genel başkan seçildi. 

356'nın sırrı ne 

Sarıgül'ün genel merkeze "06 CHP 356" sahte plakalı araçla gelmesi, yönetimin tepkisine neden oldu. Plakayı özel olarak hazırlatan Sarıgül, "İki ay sonra genel başkanım, ilk seçimde 356 milletvekiliyle iktidarız" dedi. Sarıgül'ün yaptırdığı ankette, genel başkanlığı durumunda CHP 356 milletvekiliyle iktidara gelecek. 


</TEXT>
</DOC>
