<DOC>
<DOCNO> 347118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/sondun35.html </URL>
<DATE> 2005/05/30/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Antalya'da kalan turistleri, Öger Tours Almanya'ya götürecek 
</HEADLINE>
<TEXT>

     İflas ettiği bildirilen özel Türk Interflug havayolu şirketi ile Antalya'ya giden ve henüz geri dönemeyen Alman turistleri Öger Tours'un bu akşamdan itibaren Almanya'ya getireceği bildirildi. 
     Alman Seyahat Acentaları ve Tur Operatörleri Birliği DRV tarafından yapılan açıklamada, Öger Tours tarafından organize edilen ek uçuşların bu akşam Stuttgart ve Nürnberg kentlerine yapılacağı belirtildi. 
     Almanya'ya geri dönebilmek için her bir turistin 200 avro ödemek zorunda olduğu ve rezervasyonları Antalya'daki Call-Center üzerinden yapabilecekleri kaydedildi. 
     Interflug şirketi tarafından şirketin durumuyla ilgili olarak açıklama yapılmazken, Hamburg Sulh Mahkemesi, henüz kendilerine iflas duyurusunun ulaşmadığını açıkladı. 
     DRV tarafından dün yapılan açıklamada, Interflug'un iflas duyurusunda bulunduğu bildirilmişti. 
     
</TEXT>
</DOC>
