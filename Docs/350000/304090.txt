<DOC>
<DOCNO> 304090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/sonspo07.html </URL>
<DATE> 2005/01/06/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Verilmeyen 'gol' kazandırdı, bahisçilere ödeme yapılacak... 
</HEADLINE>
<TEXT>

     Bahis şirketi William Hill, 0-0 sona eren Tottenham - Manchester United mücadelesinde hakemin gol kararı vermediği pozisyonu gol olarak kabul ettiğini açıkladı. 
     Manchester United ile Tottenham arasındaki Premier Lig maçının son dakikasında Tottenham’ın Portekizli oyuncusu Pedro Mendes’in 45 metreden vuruşunda top kaleci çizgisini en az bir metre geçmesine rağmen hakem pozisyonu gol olarak değerlendirmemişti. 
     Televizyon çekimlerinde gol olduğu açıkça görülen pozisyon ile ilgili bir açıklama yapan William Hill bahis şirketi, maçın hakemi Mark Clattenburg’un atladığı pozisyonu gol olarak kabul ettiğini duyurdu. 
     Şirketin basın sözcüsü Graham Sharpe, Premier Lig tarihindeki en tuhaf olayla karşı karşıyayız. Mendes’in golü üzerine bahis oynayanlar, bu olaydan sonra haklarının yendiğini düşünecektir ki bunda haklılar. Bize göre de pozisyon goldür ve kazananlara ikramiyelerini vereceğiz" diye konuştu. 

     
</TEXT>
</DOC>
