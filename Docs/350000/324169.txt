<DOC>
<DOCNO> 324169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sontur52.html </URL>
<DATE> 2005/03/16/ </DATE>
<TIME> 20.03 </TIME>
<AUTHOR>  </AUTHOR>
<HEADLINE>
Hastanede soygun iddiası... 
</HEADLINE>
<TEXT>

     Konya Numune Hastanesi'nde yatan bir hasta, kan alma bahanesiyle parasının çalındığı iddiasıyla polise başvurdu. 
     AA muhabirinin aldığı bilgiye göre, Dahiliye Servisi'nde şeker hastalığı tedavisi gören 73 yaşındaki İbrahim Abay'ın yanına gelen bir kişi, ''Senden kan almamız gerekiyor'' diyerek Abay'ı tekerlekli sandalyeye bindirdi. 
     Hastayı dahiliye bölümü yerine Acil Servis tuvaletine götüren söz konusu kişi, girişte Abay'dan kirlenmemesi için elbiselerini çıkarmasını istedi. 
     Cebinde 210 YTL 210 milyon lira parası bulunan gömleğini bu kişiye verdikten sonra tuvalete giren Abay, çıktığında gömleğini ve kendisini getiren kişiyi bulamayınca durumu polise bildirdi. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
