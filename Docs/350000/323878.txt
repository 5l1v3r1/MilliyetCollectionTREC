<DOC>
<DOCNO> 323878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/siyaset/asiy.html </URL>
<DATE> 2005/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit Ateş Paşa çekilmemi istedi 
</HEADLINE>
<TEXT>


Bülent Ecevit, emekli orgeneral Atilla Ateş'in başbakanlığı bırakması için kendisine mesaj gönderdiğini, bunu Özkan'ın çekinerek söylediğini belirtti 

ANKARA Milliyet 


Eski Başbakan Bülent Ecevit, eski Kara Kuvvetleri Komutanı Orgeneral Atilla Ateş'in başbakanlığı bırakması için kendisine mesaj gönderdiğini iddia etti. Ecevit'in, Ateş'in mesajı görevdeyken mi, yoksa emekli olduktan sonra mı ilettiği konusunda net ifadeler kullanmaması, "Çekilmesini emekli generaller mi, görevdekiler mi istedi " tartışmasına neden oldu. 
Ecevit'in iddiaları, Dünden Bugüne Tercüman gazetesinde yayımlanan röportajda şöyle yer aldı 
Ecevit Ateş, o zamanlar Hüsamettin Özkan'ı Bodrum'a çağırdı. Benden kurtulmak istediklerini söylediler. 
Rahşan Ecevit Bodrum'da Özkan'ın meşhur bir yatı vardı, toplantı yapıyorlardı. 
Ecevit Hayır, Özkan'ın değil, generallerin varmış. O bana çekine çekine söyledi. Sonra Murat Yetkin'le ilişki kurdu generaller. O da ezile büzüle geldi, anlattı. 
Soru Sizin çekilmenizi mi istediler 
Ecevit Evet. 

Özkan gelsin 
"Öcalan'ı Suriye'den isteyen paşa" olarak bilinen Ateş, Ağustos 2000'de emekli oldu. Askerlerin Ecevit'in çekilmesini istediği iddiaları ise ilk kez Sezer'in verdiği 29 Ekim 2001 resepsiyonundan sonra ortaya atılmıştı. Radikal Gazetesi Ankara Temsilcisi Murat Yetkin imzalı ve 31 Ekim 2001 tarihli haberde, "Ecevit gitsin, Özkan gelsin. Genelkurmay'ın da sıcak baktığı yenilik" ifadeleri yer almıştı. 
Ecevit'in iddiasına tepki gösteren Yetkin, "Ecevit karıştırıyor, yanlış hatırlıyor. Bana mesajı veren emekli paşalar değil, dört yıldızlı, muvazzaf paşalardı. Emekliler Özkan'la temas kurmuşlardı. Ecevit'in iddia ettiği gibi mesaj da taşımadım. Ertesi günkü yazım için Ecevit'in görüşünü almaya gittim" dedi. 

Mesaj taşımam 

Yetkin, Ecevit'in kendisi için kullandığı, "Ezile büzüle geldi, anlattı" benzetmesine de, "Hiçbir zaman ezilip büzülmedim. Ben mesaj taşıyıcısı değilim. Türkiye Cumhuriyeti Başbakanı'nın içine itildiği durumdan utandım" yanıtını verdi. 


</TEXT>
</DOC>
