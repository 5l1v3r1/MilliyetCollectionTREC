<DOC>
<DOCNO> 328426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/yazar/uras.html </URL>
<DATE> 2005/03/30/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Sanayi daha az elektrik kullanıyor sokaklar 'kararıyor' 
</HEADLINE>
<TEXT>


Devletin yayımladığı rakamlar doğru ise, 2004 yılında sanayi 2003 yılına göre yüzde 3.4 oranında daha az elektrik enerjisi kullandı. Sokak aydınlatması için yüzde 18 oranında daha az elektrik yakıldı. Çiftçinin tarımsal sulamada kullandığı elektrik yüzde 9 azaldı... 
N'oldu da böyle oldu Elektrik mi yok da tüketim azaldı Hayır, elektrik üretiminde 2004 yılında yüzde 6.6 artış var... Elektrik üretimi yüzde 6.6 oranında arttı ama toplam tüketim artışı yüzde 1.1 oranında gerçekleşti. 
Sayın okuyucularım, 2004 yılına ait büyüme rakamları da devletin rakamı, elektrik tüketim rakamları da devletin rakamı. Ya biri yanlış, ya öteki... Ya büyümedik Ya elektrik kullanımı bu kadar gerilemedi... 
Elektrik enerjisi tüketimiyle büyüme arasında doğrudan ilişki vardır. Türkiye ekonomisi yüzde 5 büyürse, elektrik tüketimi yüzde 7-8 oranında artar. 
Tarımsal sulamada kullanılan elektrik rakamındaki gerileme doğrudur. Çiftçi elektrik pahalı olduğu için motor çalıştıramıyor. Sulama yapamıyor. Tarımda üretim düşüyor. 
Ama sanayide 2004 yılında yüzde 9.4 oranında üretim artışı var. Sanayi elektrik kullanmadan üretim yapamaz. Kullandığı elektrik yüzde 3.4 oranında azalırken acaba sanayi, üretimini nasıl yüzde 9.4 oranında artırabildi Makineler elektrik kullanmadan mı çalıştı Yoksa sanayi üretimi denilen üretim el emeği üretimi mi 
Bu çarpık tabloyu TEK'in eski genel müdürlerinden elektrik yüksek mühendisi Behçet Yücel Bey'e sordum, "Olamaz böyle bir şey" diyerek tepki gösterdi. 
Kabaca üretim ile tüketim farkını anlattı. 2004 yılında üretilen 149 milyar kilovat saat elektriğin milyar kilovat saat olarak 3.5'i santrallarda, 3.0'ü dağıtımda, 9.0'u nakillerde kaybolmuştur, 9.0'u kaçak kullanıma gitmiştir. 116 milyar kilovat saat tüketim rakamı doğrudur. Hata var ise 2003 yılı tüketim rakamında fazlalık olabilir, dedi. 
Devletin yayımladığı sanayi sektörünün enerji tüketimi rakamına, sanayicilerin kurdukları ve milli sisteme bağlanan enerji tesislerden bunlara oto prodüktör deniliyor kullandıkları elektrik miktarı da ekleniyor. Milli sisteme bağlı olmadan sanayicilerin kendi ürettikleri elektriğin toplam tüketim rakamı içinde yer almaması nedeniyle tüketim rakamının gerilemiş görüntü vermesi olasılığı tartışılabilir. 
Sayın okuyucularım, devamlı tekrarlıyorum Ekonomi döviz fiyatı, faiz ve borsadan ibaret değil. Ekonominin daha başka ve daha önemli göstergeleri var. Bunlar izlenmezse, bunlar değerlendirilmezse, ekonomide olan biten iyi anlaşılamaz. 

Üretim türüne göre elektrik enerjisi üretimi, GWh 2003 2004 Miktar Yüzde Miktar Yüzde Toplam 140.284 100.00 149.608 100.00 Termik 104.899 74.78 103.519 69.19 Rüzgar 61 0.04 55 0.04 Hidrolik 35.324 25.18 46.035 30.77 

Üretici kuruluşlara göre elektrik enerjisi üretimi GWh Yıllık 2003 2004 Miktar Pay Miktar Pay Toplam 140.284 100.00 149.608 100.00 EÜAŞ 54.643 38.95 61.127 40.86 Üretim şirketleri 45.446 32.40 53.485 35.75 Otoprodüktörler 22.931 16.35 22.930 15.32 EÜAŞ'a bağlı ortaklık 15.243 10.86 12.067 8.07 Ayrıcalıklı şirketler 2.021 1.44 0 0.00 

Kullanım yerlerine göre elektrik tüketimi 2003 2004 Miktar Pay Miktar Pay GWh GWh Toplam 115.225 100.00 116.561 100.00 Resmi daire 5.017 4.35 5.194 4.46 Sanayi otoprodüktör 55.292 47.97 53.394 45.81 Ticarethaneler 12.600 10.93 14.728 12.63 Meskenler 24.924 21.63 26.728 22.93 Tarımsal sulama 3.403 2.95 3.099 2.66 Şantiyeler 1.382 1.20 1.367 1.17 Sokak aydınlatması 4.570 3.97 3.732 3.20 Diğer EÜAŞ direkt satış 8.067 7.00 8.319 7.14 



</TEXT>
</DOC>
