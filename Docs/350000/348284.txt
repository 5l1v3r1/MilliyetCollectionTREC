<DOC>
<DOCNO> 348284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/sonspo10.html </URL>
<DATE> 2005/06/02/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Yanal karar veremiyor 
</HEADLINE>
<TEXT>

     Milli Takımımız’da hazırlıklar tüm hızıyla sürerken, teknik direktör Ersun Yanal da ilk 11’i oluşturma çabası veriyor. 
     İnönü Stadı’nda Yunanistan’ı konuk edecek olan A Rakibi, farklı kazanılan Gürcistan maçının taktiğiyle vurmayı planlayan deneyimli hocanın ileride Fatih Tekke’ye formayı vermesine kesin gözüyle bakılırken, yanında kimi oynatacağı konusundaki belirsizliğin sürdüğü öğrenildi. Ofansif bir futbol oynatmayı arzulayan Yanal’ın, Bakü’deki Gürcistan mücadelesinin ikinci yarısında ortaya konulan futbolu çok beğendiği ve bu nedenle Tuncay’a daha sıcak baktığı ancak Necati’nin ise son vuruşlarda etkili olması sebebiyle iki oyuncu arasında karar veremediği bildirildi. 
     
     Tek korkum Yıldıray’ 
     Yunanistan’ın golcüsü Angelos Charisteas, A Milli Takımımız’ın çok kaliteli bir kadroya sahip olduğunu, özellikle Yıldıray Baştürk’ten çekindiğini dile getirdi. Yıldız futbolcu, Türkiye uluslararası turnuvalarda çok tecrübeli. Türk taraftarının da ne kadar ateşli olduğunu biliyoruz. İki tarafın da tek bir amacı var, o da kazanmak. Eğer sabırlı oynarsak 3 puanı alan taraf biz olabiliriz'' dedi. 
     
     Primler maç sonunda 
     Futbol Federasyonu, cumartesi günü oynanacak olan Yunanistan maçının primini karşılaşma sonrasında belirleme kararı aldı. Federasyonun bu uygulamasına gerekçe olarak, Ay-Yıldızlı futbolcuların Yunanistan maçına daha iyi konsantre olmaları gösterildi. Futbolculardan da prim konusunda herhangi bir istek gelmediğini hatırlatan yöneticiler, Şu aşamada prim konuşmak yanlış olur. Gürcistan maçı öncesinde de prim konuşmadık, maç bitti, açıkladık. Hem oyuncuların kafası dağılmasın hem de uğur olsun diye prim miktarını maç sonrasına bıraktık, birlikte belirleriz'' düşüncesini savundu. 
     
     Notlar 
     Florya Metin Oktay Tesisleri’nde dün akşam saatlerinde bir çalışma yapan A Milli Takımımız’da futbolcuların oldukça neşeli olduğu gözlerden kaçmadı. Teknik direktör Ersun Yanal yönetiminde yapılan antrenmanda, milliler taktik ağırlıklı bir çalışma yaptı. 
     
     Ekstra idman 
     Yunanistan karşılaşması öncesi A Milli Takım’da bazı oyuncuların esktra’ antrenman isteği Ersun Yanal’ı umutlandırdı. Ay - Yıldızlı ekibin tecrübeli oyuncularından Bülent Korkmaz’ın yanı sıra Emre Belözoğlu ile Hamit ve Halil Altıntop kardeşler, teknik kadroyla görüşerek, Antrenman açığımız var, bunu kapatmak istiyoruz'' ifadesini kullandılar. 
     
     Ayhan Akman zor 
     Yunanistan ve Kazakistan maçları için geri sayım başlarken, sağ ayak bileğinde sakatlığı olan Ayhan Akman’ın bu karşılaşmalarda forma giymesinin zor olduğu vurgulandı. Sağ dizinde zorlanmaya bağlı sakatlığı olan Okan Buruk’un ise Yunanistan karşısında yer almayacağı açıklandı. 
     
</TEXT>
</DOC>
