<DOC>
<DOCNO> 305683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/yazar/akyol.html </URL>
<DATE> 2005/01/12/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Türkler ve Ruslar 
</HEADLINE>
<TEXT>

MOSKOVA 

TÜRK Ticaret Merkezi'nin açılış töreni için Moskova'dayım. TOBB tarafından düzenlenen geziye birçok gazeteci katılıyor. Başbakan Erdoğan ve dört bakan, önceki gece geldiler. 
"Türk Ticaret Merkezi"nin açılışı birkaç bakımdan çok önemli 
Bu tarihi binayı bir Türk inşaat şirketi restore etti. Rönesans mimarisini hatırlatan bu sevimli binayı inşaat halindeyken de görmüştüm. Kremlin'in hemen yanında 'Türkiye'nin tanıtımı' için bir anıt gibi...Türk ihraç ürünlerinin tanıtımı. Binadaki mağaza ve ofisler Türk ihraç ürünlerinin pazarlanması ve iş bağlantılarının yapılması için çok uygun yerler.En önemlisi, Türkiye 'Avrasya' mesajı veriyor. Türk başbakanı, TOBB ve 500 Türk işadamı... Bu muazzam gezi, AB yolundaki Türkiye'nin Rusya'yı, Avrasya'yı ihmal etmeyeceğinin mesajını veriyor. 

TÜRKİYE AB'den müzakere tarihi aldığında Rus basınında dile getirilen endişeyi hatırlayınız 
- Türkiye Avrupa'yı seçti, Rusya'yı bırakıyor 
Putin de diplomatik bir dille benzer bir imada bulunmuştu. Birçok kimsenin tahmini şu Putin'in stratejik hayali, güçlü ABD ve AB'yi dengelemek için Rusya, Hindistan, Çin ve Türkiye arasında güçlü bir ilişkiler ağı yaratmak 
Türkiye'nin iş tecrübesi çok ileri olduğu gibi, Türkiye olmadan böyle bir entegrasyonun etkin bir Ortadoğu ve Akdeniz siyaseti, hatta Avrupa siyaseti gütmesi mümkün mü 
Türkiye için de Rusya çok önemli Avrasya jeopolitiği ve enerji kaynakları... 
İki taraf da bunun bilincinde... 
Türkiye, KKTC Ticaret Odası Başkanı'nı Moskova'ya götürüyor, Moskova kabul ediyor ve Tayyip Erdoğan Putin'le görüşmesinde Kıbrıs konusunda destek istiyor. Güvenlik Konseyi Daimi Üyesi Rusya'nın devlet başkanı Putin de, daha önce Kofi Annan'la bu konuyu görüştüğünü belirterek, Kıbrıs meselesinde dönüm noktası olabilecek son derece olumlu açıklamalar yapıyor. 
Eminim Kıbrıs Rum Kesimi'nde hayal kırıklığı yaratmıştır Putin'in bu açıklamaları. 

RUM yönetiminin Rusya'daki yatırımı ne kadar, biliyor musunuz K ğıt üzerindeki rakamlara göre, 14 milyar dolar Amerikan şirketlerinden sonra ikinci 
Türk şirketlerinin yatırımı ise 2 milyar dolar 
'Rum sermayesi' denilen meblağın büyük kısmının Ortadoğu'da dolanan "kara para" olduğu söyleniyor. Yani güvenilir değil. 
Ticarete gelince... Bizim Rusya'ya ihracatımız 2.1 milyar dolar, ayrıca 1 milyar dolar turizm gelirimiz var. 
Rusya'nın bize ihracatı 10 milyar dolar bunun 4 milyar doları doğalgaz, petrol ve taşkömüründen oluşuyor. 
Türkiye bu açığı gidermek için Rusya'ya daha çok işlenmiş mal satmak istiyor, işte "Türk Ticaret Merkezi" bu yöndeki atılımlardan biri. 
Başbakan Erdoğan'ın Rusya gezisinde yanına aldığı bakanlara bakın Paranın, enerjinin, ticaretin, turizmin ve çalışma hayatının bakanları .. 
"Enerji koridoru Türkiye" kavramını ekonomik ve stratejik olarak bir düşünün 
Ve TOBB tabii, en büyük girişimci orta sınıf örgütümüz TOBB Başkanı Rifat Hisarcıklıoğlu... Ve 500 kadar işadamı... 
İşte bu dünya böyle bir dünya. 
Türk-Rus dostluğu, "Avrasya perspektifi" bana büyük keyif veriyor. 



</TEXT>
</DOC>
