<DOC>
<DOCNO> 330588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/siyaset/axsiy01.html </URL>
<DATE> 2005/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Devletle iş yapmayın' 
</HEADLINE>
<TEXT>


Başbakan Recep Tayyip Erdoğan, at yarışları konusunda "Sorumluluğum yok" diyen Bakan Güldal Akşit'e kızdı. Erdoğan, milletvekillerine de "Devletle iş yapmayın" uyarısında bulundu 

ABDULLAH KARAKUŞ 


Başbakan Recep Tayyip Erdoğan, CHP'nin Meclis Soruşturması açılması için önerge verdiği, at yarışlarından Sosyal Hizmetler ve Çocuk Esirgeme Kurumu'na SHÇEK pay verilmemesi konusunda, "benim sorumluluğum yok" diyen Devlet Bakanı Güldal Akşit'e kızdı. 
AKP grup toplantısının basına kapalı bölümünde Akşit, 1 milyon YTL tutan Türkiye Jokey Kulübü payının mahkemelik olduğunu ve geçmiş döneme ait olan bu konuda "siyasi sorumluluğu" olmadığını savundu. 
Erdoğan ise Akşit'in bu sözlerine tepki göstererek, "Siyasi sorumluluğunuz nasıl olmaz Güldal Hanım Sorumluluğunuz var. Devletin bir cebinden bir cebine giriyor ama bakan oğlu iddiaları da var. Bunlar çok çirkin" dedi. Milletvekilleri ise Akşit'e tepkilerini, "Sayın Bakan sorumluluğunuz var. Hukuk müşavirleriniz neredeydi Ortada bir ihmalk rlık var" diye gösterdi. Erdoğan ise milletvekillerine, "Devletle iş yapmayın" uyarısında bulunarak, "Herkes dikkatli olmalı" dedi. 
Bu arada Başbakan Erdoğan, "Gazetelerde Türkiye Cumhuriyeti'nin AKP iktidarını yıpratma gayreti içerisinde olanlar, yanlışlar üzerine politika üretmek suretiyle bunu başaramazlar" diye konuştu. 

CHP Açıkla 

CHP İzmir Milletvekili Ahmet Ersin, Erdoğan'a, "Mesleği adına randevu alıp iş takibi yaptığını iddia ettiğiniz gazeteciler kimler " diye sordu. TBMM'de sunulan soru önergesinde, Erdoğan'ın tüm basını zan altında bıraktığı dile getirildi, "Bu tavrınız basını baskı altında tutma niyetinizin bir parçası mı " diye soruldu. 

Mumcu Hakareti o yaptı 

ANAP Genel Başkanı Erkan Mumcu ise, NTV'deki açıklamasında, Erdoğan'ın sözlerinin kendi sözlerinden ağır olduğunu kaydetti. Mumcu, "Sözlerimde en küçük hakaret ve kasıt yok. Ortada hakaret varsa Başbakan yapıyor" diye konuştu. Mumcu, sözlerini şöyle sürdürdü 'Ne aldınız ' diyor. Ben de diyorum ki verecek bir şeyimiz yok. Siz ne verdiniz Sizin, en azından vermiş olma ihtimalinize dair deliller Ankara Cumhuriyet Savcılığı'nda var. İsteyen baksın." 


</TEXT>
</DOC>
