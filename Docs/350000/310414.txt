<DOC>
<DOCNO> 310414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/guncel/gun90.html </URL>
<DATE> 2005/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Değişik mantık... 

Tuhaf bir olayla karşı karşıyayız. Bir otomobil reklamı yüzünden 4 kanala "program durdurma" cezası vermiş RTÜK. Reklamı hatırlayalım Yardım isteyen bir erkek sesi duyan kadın cama koşar, adamın biri pencere pervazına tutunmuştur, kadın "geliyorum, sakın düşme" gibi bir şey söyleyerek aşağı koşar. Aşağıda, yerde duran bir merdiven vardır, ancak kadın merdiveni tutup adama yardım etmek yerine, tam adamın altında duran arabasını çeker... Bu reklam, çocukların ve gençlerin ruhsal ve fiziksel gelişimine zararlı bulunarak, yayınlayan kanallardaki programlara ceza verilmiş. Tebrik ediyoruz RTÜK'ü 
Çünkü 
Biri daha doğru dürüst Türkçe konuşamayan, diğeri hiç konuşmayan sunucuların sunduğu ve her sabah yayınlanan, daha önce birbirini hiç tanımazken şu anda birbirinden nefret edenlerin birbirine her türlü küfür, hakaret ve terbiye sınırını aşan kelimeler ettiği programlar... Testereyle adam kesilen, işkencenin legal olduğu programlar... "Ne yaparsan yap ama kazan" formatlı programlar...Her türlü tuhaflığın taciz, ensest ilişki, dayak, aldatma vs. her gün ballandıra ballandıra anlatıldığı günlük kadın programları...Aşırı zenginliğin öne çıkarıldığı, daha bir tanesinde bile vergi levhası görülmeyen ultra zenginlerin yalılarının, kurulan ziyafet sofralarının, "yahu bunları bulamayanlar var" denmeden dozunun giderek artırıldığı diziler...Aşk, sevgi, arkadaşlık gibi kavramları tarihe gömen magazin-bilgilendirme programları... 
Çocuklara zararlı değil, bu reklam zararlı Şaka gibi... RTÜK'ün kuralları belli ama mantalitesini anlamak için farklı bir düşünce yapısına sahip olmak gerekiyor... 
Yine de gençlerin fiziksel ve ruhsal gelişimini kurtardıkları için teşekkür etmek şart. Mesela reytingleri yüzünden her gün ekrana çıkarılan, psikolojilerinin bozulduğu gözlerinden belli olan Caner ve Tülin'i -ki onlar da genç bu reklamdan kurtardıkları için ayrıca teşekkürler... 

Öhö 
"Aslında iki kişinin vuruşması..." b b 
</TEXT>
</DOC>
