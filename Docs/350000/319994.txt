<DOC>
<DOCNO> 319994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/son/sonsiy09.html </URL>
<DATE> 2005/03/02/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Yıldırım Telekom ihalesi için başvuran 1 yatırımcı vazgeçti 
</HEADLINE>
<TEXT>

     Ulaştırma Bakanı Binali Yıldırım, Türk Telekom'un özelleştirilmesi için açılan ihaleye ön yeterlilik başvurusu yapan 13 yatırımcıdan birinin ihaleye katılmaktan vazgeçtiğini bildirdi. 
     CHP Ankara Milletvekili Yakup Kepenek'in Türk Telekom'un özelleştirilmesiyle ilgili soru önergesini yanıtlayan Bakan Yıldırım, Telekom'un yüzde 55'inin blok satış yoluyla özelleştirilmesiyle açılan ihale sürecinde, 8'i yabancı, 5'i Türk olmak üzere 13 yatırımcının ön yeterlilik başvurusu yaptığını anımsattı. 
     Ön yeterlilik için başvuran Belgacom SA de Droit Public adlı yabancı yatırımcının ihaleye katılmaktan vazgeçtiğini bildirdiğini kaydeden Yıldırım, ihale şartnamesindeki yabancı yatırımcıların hissedarlık yapılarında bulunan kamu payları ile ilgili herhangi bir sınırlama getirilmediğini vurguladı. 
     Bakan Yıldırım, şöyle devam etti 
     ''Gerek imtiyazlı hissenin varlığı, gerekse Telekomünikasyon Kurumu'na tanınan yetkiler, Telekom'un özelleştirilmesinden sonra da milli güvenlik, kamu düzeni veya kamu hizmetinin gereği gibi yürütülmesi amaçlarıyla gerekli tedbirler alındı. Hizmetlerin serbest rekabet şartlarına uygun bir şekilde yürütülmesi için gerekli hukuki altyapı oluşturuldu.'' 
     
</TEXT>
</DOC>
