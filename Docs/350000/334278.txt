<DOC>
<DOCNO> 334278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/17/son/sontur06.html </URL>
<DATE> 2005/04/17/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Ermeni çeteler, 523 bin Türkü katletmiş... 
</HEADLINE>
<TEXT>

     Ermeniler, yıllardır sözde soykırımı iddialarıyla dünya kamuoyunu yanlarına çekmeye çalışırken, resmi belgeler, Ermeni çeteler tarafından 1910-1922 yılları arasında Anadolu'da 500 binden fazla Türk'ün katledildiğini gösteriyor. 
     Başbakanlık Devlet Arşivleri Genel Müdürü Doç. Dr. Yusuf Sarınay, uzun bir süredir Türkiye'ye, ''tarihinizle yüzleşin'' telkinleri yapıldığını belirterek, ''Tarihimizle yüzleşince, kendi kayıp ve acılarımızla karşılaşıyoruz'' dedi. 
     Ermeni soykırımı iddialarıyla ilgili olarak tarihin bir noktaya hapsedildiğini ve herkesin 1915 yılına kilitlendiğini kaydeden Sarınay, ''Sorun bu tarihte başlamıyor. 1915 bir sonuçtur'' dedi. 
     1878 yılından itibaren büyük devletlerin Ermeni meselesini kullanarak Osmanlı Devleti'nin içişlerine müdahale etmeye başladıklarını anlatan Sarınay, Osmanlı Devleti'nin 1. Dünya Savaşı başlarına kadar sabırlı bir şekilde dayandığını söyledi. 
     Sarınay, ''Tehcir kararı, Ermeni diasporasının iddia ettiği gibi muhtemel bir isyanı ve başka bir ülkeyle işbirliğini önlemeye yönelik alınmadı. Tehcir, fiilen bir isyanı ve yabancı bir ülkeyle işbirliğini önlemeye yönelikti'' diye konuştu. 
     Ermeni çetelerin Anadolu'da yüzbinlerce Türk'ü katlettiğini bildiren Sarınay, şunları kaydetti 
     ''Ermeniler bir devlet kurmak için Fransız, İngiliz ve Rusların vaad ettiği topraklarda bir çoğunluk oluşturamamış. Bu, büyük devletler tarafından da dile getirilmiş. İşte bu nedenle, çoğunluk oluşturabilmek için, belirli bölgelerde sistematik katliam yapmışlar. Katliamların özelikle Doğu Anadolu ve Çukurova'da yoğunlaşmasının nedeni, etnik temizliğe girişmiş olmalarıdır. Katliamlardan canlarını kurtaranlar da bu bölgelerden göç etmişler. Katliamların amacı, büyük Ermenistan hayalini gerçekleştirmektir.'' Sarınay, Ermeni çetelerinin bazen birkaç köy halkını toplayarak katliam yapması nedeniyle, kayıpların belgelere yüksek miktarlarda yansıdığını söyledi. 
     Her katliamın belgesi olduğunu ifade eden Sarınay, bunların yerel yöneticilerin İstanbul hükümetine gönderdiği yazı ve raporlarla, yabancı gözlemcilerin hazırladığı tutanaklardan oluştuğunu bildirdi. 
     
     TARİHLE YÜZLEŞMEK 

     Sarınay, uzun bir süredir Türkiye'ye, ''tarihinizle yüzleşin'' telkinleri yapıldığını belirterek, şunları söyledi 
     ''Biz tarihimizle yüzleşiyoruz. Tarihimizle yüzleşince, kendi kayıp ve acılarımızla karşılaşıyoruz. Yasımızı tutmadığımız için, herkes Türkiye'den birtakım şeyleri rahatlıkla alabileceğini düşünüyor. Anadolu'da 523 bin 955 Türk, Ermeni çetelerince katledilmiş. Bunda Batılıların da sorumluluğu çok büyük. Avrupa, Türkiye üzerindeki politikalarında Ermenileri araç olarak kullanmış. Bunun acısını da Ermeniler ve Türkler çekmiş. Avrupa'nın da kendisiyle yüzleşmesi lazım.'' 
     
     ERMENİ ÇETELERİNİN KATLETTİĞİ TÜRKLER 

     1910-1922 yılları arasında Ermeni çetelerin yaptığı katliamların tarih ve yerleri ile katledilen Türk sayısı şöyle 
     1910 Muş 10 ölü , 21 Şubat 1914 Kars-Ardahan 30 bin ölü , 1915 Van 44 ölü , 1915 Van 150 ölü , 1915 Bitlis 16 bin ölü , 1915 Muş 80 ölü , 1915 Bitlis-Hizan 113 ölü , 1915 Van 5 bin 200 ölü , Şubat 1915 Haskay 200 ölü , Şubat 1915 Dutak 3 ölü , Nisan 1915 Bitlis 29 ölü , Nisan 1915 Muradiye 10 bin ölü , Nisan 1915 Van 120 ölü , Mayıs 1915 Van 20 bin ölü , Temmuz 1915 Muş-Akçan 19 ölü , Ağustos 1915 Müküs 126 ölü , 9 Mayıs 1915 Bitlis 40 bin ölü , 9 Mayıs 1915 Bitlis 123 ölü , 15 Ocak 1916 Terme 9 ölü , 1 Nisan 1916 Van-Reşadiye 15 ölü , Mayıs 1916 Muş 500 ölü , 8 Mayıs 1916 Van-Tatvan bin 600 ölü , 8 Mayıs 1916 Bitlis 10 bin ölü , 8 Mayıs 1916 Pasinler 2 bin ölü , 8 Mayıs 1916 Tercan 563 ölü , 11 Mayıs 1916 Van 44 bin 233 ölü , 11 Mayıs 1916 Malazgirt 20 bin ölü , 11 Mayıs 1916 Bitlis 12 ölü , 22 Mayıs 1916 Van bin ölü , 22 Mayıs 1916 Köprüköy-Van 200 ölü , 22 Mayıs 1916 Van 15 bin ölü , 22 Mayıs 1916 Van 8 ölü , 22 Mayıs 1916 Van 8 bin ölü , 22 Mayıs 1916 Van 80 bin ölü , 22 Mayıs 1916 Van 15 bin ölü , 23 Mayıs 1916 Of 5 ölü , 23 Mayıs 1916 Trabzon 2 bin 86 ölü , 23 Mayıs 1916 Van 3 yüz ölü , 25 Mayıs 1916 Bayezid 14 bin ölü , Haziran 1916 Van-Abbasağa 14 ölü , Haziran 1916 Edremid-Vastan 15 bin ölü , 6 Haziran 1916 Şatak-Serir 45 ölü , 6 Haziran 1916 Şatak bin 150 ölü , 7 Haziran 1916 Müküs-Serhan 121 ölü , 14 Ağustos 1916 Bitlis 311 ölü , 1919 Sarıkamış 9 ölü , 1919 Tiksin-Ağadeve 5 ölü , 1919 Nahçivan 4 bin ölü , 6 Ocak 1919 Zaruşat 86 ölü , 21 Ocak 1919 Kilis 2 ölü , 22 Ocak 1919 Antep 1 ölü , 25 Ocak 1919 Kars 9 ölü , 26 Şubat 1919 Adana-Pozantı 4 ölü , 18 Mayıs 1919 Osmaniye 1 ölü , 13 Haziran 1919 Pasinler 3 ölü , 3 Haziran 1919 Iğdır 8 ölü , Temmuz 1919 Sarıkamış 803 ölü , Temmuz 1919 Kurudere 8 ölü , Temmuz 1919 Sarıkamış 695 ölü , 4 Temmuz 1919 Akçakale 180 ölü , 5 Temmuz 1919 Kağızman 4 ölü , 7 temmuz 1919 Kars-Göle 9 ölü , 8 Temmuz 1919 Mescitli 4 ölü , 8 Temmuz 1919 Gülyantepe 10 ölü , 9 Temmuz 1919 Kağızman 6 ölü , 9 Temmuz 1919 Kurudere 8 ölü , 11 Temmuz 1919 Mescitli 20 ölü , 19 Temmuz 1919 Bulaklı 2 ölü , 19 Temmuz 1919 Pasinler 2 ölü , 24 Temmuz 1919 Kars-Kağızman 9 ölü , Ağustos 1919 Muhtelif köyler 2 bin 502 ölü , 15 Ağustos 1919 Erzurum 1 ölü , 15 Ağustos 1919 Erzurum 426 ölü , Eylül 1919 Allahüekber 3 ölü , 9 Eylül 1919 Ünye 12 ölü , 14 Eylül 1919 Sarıkamış 2 ölü , Kasım 1919 Adana 4 ölü , 11 Kasım 1919 Maraş 2 ölü , 6 Kasım 1919 Ulukışla 7 ölü , 7 Aralık 1919 Adana 4 ölü , 1920 Göle 600 ölü , 1920 Kars 3 bin 945 ölü , 1920 Haramivartan 138 ölü , 1920 Nahçivan 64 bin 408 ölü , 1920 Nahçivan 5 bin 307 ölü , Şubat 1920 Kars civarı 561 ölü , 1 Şubat 1920 Zaruşat 2 bin 150 ölü , 2 Şubat 1920 Şuregel bin 150 ölü , 10 Şubat 1920 Çıldır 100 ölü , 28 Şubat 1920 Pozantı 40 ölü , 9 Mart 1920 Zaruşat 400 ölü , 9 Mart 1920 Zaruşat 120 ölü , 16 Mart 1920 Kağızman 720 ölü , 22 Mart 1920 Şuregel-Zaruşat 2 bin ölü , 6 Nisan 1920 Gümrü 500 ölü , 28 Nisan 1920 Kars 2 ölü , 5 Mayıs 1920 Kars bin 774 ölü , 22 Mayıs 1920 Kars 10 ölü , 2 Temmuz 1920 Kars-Erzurum 408 ölü , 2 Temmuz 1920 Zengebasar bin 500 ölü , 27 Temmuz 1920 Erzurum 69 ölü , Mayıs 1920 Kars-Erzurum 27 ölü , Ağustos 1920 Oltu 650 ölü , Ağustos 1920 Kars-Erzurum 18 ölü , 15 Ekim 1920 Bayburt bin 387 ölü , 20 Ekim 1920 Göle 100 ölü , 17 Ekim 1920 Pasinler 9 bin 287 ölü , 18 Ekim 1920 Tortum 3 bin 700 ölü , 19 Ekim 1920 Erzurum 8 bin 439 ölü , 26 Ekim 1920 Kars civarı 10 bin 693 , Ekim 1920 Aşkale 889 ölü , 1 Aralık 1920 Kosor 69 ölü , 3 Aralık 1920 Göle 508 ölü , 4 Aralık 1920 Kosor 122 ölü , 4 Aralık 1920 Kars-Zeytun 28 ölü , 4 Aralık 1920 Sarıkamış bin 975 ölü , 6 Aralık 1920 Göle 194 ölü , 7 Aralık 1920 Kars-Digor 14 bin 620 ölü , 14 Aralık 1920 Sarıkamış 5 bin 337 ölü , 29 Kasım 1920 Zaruşat bin 26 ölü , Aralık 1920 Erivan 192 ölü , 1921 Nahçivan 12 ölü , 1921 Bayburt 580 ölü , 1921 Arpaçay 148 ölü , 1921 Karakilise 6 bin ölü , 1921 Karakilise 6 bin ölü , Şubat 1921 Zenibasar 18 ölü , 21 Kasım 1921 Pasinler ölü , 21 Kasım 1921 Erzurum bin 215 ölü , 1918 Hınıs 870 ölü , 1918 Tercan 580 ölü , Mart 1922 Maraş 4 ölü . 
     
</TEXT>
</DOC>
