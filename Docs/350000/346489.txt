<DOC>
<DOCNO> 346489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/sontur24.html </URL>
<DATE> 2005/05/27/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Süt kazanı patladı 4 ağır yaralı 
</HEADLINE>
<TEXT>

     Adana’da, süt mamulü imalatı yapan işyerinde meydana gelen kazan patlamasında 4 kişi yaralandı. 
     Alınan bilgiye göre, merkez Seyhan İlçesi’ndeki Gürselpaşa Mahallesi’nde, 3 katlı bir binanın girişinde, yaklaşık 5 yıldır faaliyet gösteren, Resul Demir’e ait imalathanede, henüz belirlenemeyen bir nedenle patlama meydana geldi. 
     Patlamanın etkisiyle sokağa çıkan vatandaşlar, imalathanedeki yaralıları dışarı taşındı. 
     Olay yerine gelen polis ekipleri, yaptıkları incelemede, patlamanın süt kazanından kaynaklandığını tespit etti. 
     Olayda ağır yaralanan Nizam Yılmazer 52 Çukurova Devlet Hastanesi’ne, Ahmet Kurt 39 , Ali Demir 29 ve Durdane Demircioğlu 25 ise Adana Numune Hastanesi’ne kaldırıldı. 
     Yaklaşık 30 metrelik alana dağılan kazan parçaları, çevrede park halindeki bazı araçlarda da zarara yol açtı. 
     Olay yerine gelen itfaiye ekipleri binanın çevresinde olası riskleri dikkate alarak önlem aldı. 
     Yetkililer, patlamanın sebebinin belirlenmesi için çalışmaların sürdürüldüğünü bildirdiler. 
     
</TEXT>
</DOC>
