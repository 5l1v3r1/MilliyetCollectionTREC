<DOC>
<DOCNO> 334097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/17/guncel/gun14.html </URL>
<DATE> 2005/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
EMEP'li gençlerden 2 zanlıya teşhis 
</HEADLINE>
<TEXT>


ELVAN EZBER İstanbul 

Bağcılar'da, EMEP'in gençlik kolu üyesi oldukları belirtilen Erhan Batga 22 ve Hüseyin Kıyak'ın 27 , Güneşli Ülkü Ocakları'na götürülüp dövülmeleriyle ilgili soruşturma kapsamında 6 kişi gözaltına alındı. Batga ve Kıyak, hastanedeki tedavilerinin ardından, zanlılardan ikisini teşhis etti. Bağcılar Adliyesi'ne dün sevk edilen zanlılar için savcılık bir gün daha ek gözetim süresi verdi. İki taraf arasında dün de küçük bir gerginlik yaşandı. Gözaltına alınan arkadaşlarına destek için adliye binası önünde toplanan bir grup, bitişikteki Bağcılar EMEP ilçe binasındakilere sözlü tacizde bulundu. EMEP İl Başkanı Kamil Tekin Sürek de yaptığı açıklamada, Emep Gençliği üyesi Batga ve Kıyak'ın kaçırılarak Güneşli Ülkü Ocağı'na götürüldüğünü iddia ederek, "Burada kendilerine 4 saat boyunca işkence edilmiştir. Ocağa giden resmi kıyafetli bir polis, işkenceye tanık olduğu halde müdahale etmemiş. Yöneticilerimizin ısrarı üzerine ocağa giden başka bir ekip, 6 kişiyi gözaltına almış, gençleri dışarı çıkarmıştır. Hükümet gelişmelerden sorumludur" dedi. 


</TEXT>
</DOC>
