<DOC>
<DOCNO> 334356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/yasam/ayas.html </URL>
<DATE> 2005/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Metroseksüel erkek devri bitti 
</HEADLINE>
<TEXT>


Kadınların gözünde değerini yitiren 'metroseksüel' kavramı yerini 'sert erkek'lere bıraktı 

DIŞ HABERLER 

KENDİNE bir kadın kadar iyi bakan hatta manikür-pedikür yaptıran, giyimine özen gösteren metroseksüel erkekler kadınların gözünde değerini yitirdi. Kadınlar zamanını ayna karşısında veya bakım salonunda geçiren erkeklerden değil, sert görünen erkeklerden hoşlanıyor ABD'deki Harris araştırma şirketinin soru yönelttiği 1128 Amerikalı kadının yüzde 90'ı az bakımlı ve rahat erkeklerden hoşlanıyor. 

Erkek dediğin maç izler 
ARAŞTIRMAYA katılan kadınların yüzde 47'si parasını kozmetik yerine elektronik cihazlara harcayan erkekleri tercih ederken, yüzde 41'i 'Bay Doğru'nun bir spor takipçisi olması gerektiğini söylüyor. Anket sonuçları 'metroseksüel' diye tanımlanan Jude Law, Orlando Bloom ve Hugh Grant gibi aktörlerin artık 'out' olduğunu gösteriyor. Kadınların yeni gözdeleri ise, erkeksi duruşlarıyla dikkat çeken aktörler Clive Owen, Daniel Craig ve Colin Farrell. 



</TEXT>
</DOC>
