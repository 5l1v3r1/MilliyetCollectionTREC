<DOC>
<DOCNO> 341275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sonspo23.html </URL>
<DATE> 2005/05/10/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Beşiktaş'ta Sergen idmanda sakatlandı... 
</HEADLINE>
<TEXT>

     Beşiktaş, İstanbulspor ile hafta sonunda yapacağı lig maçının hazırlıklarını sürdürdü. 
     Teknik direktör Rıza Çalımbay yönetiminde BJK Nevzat Demir Tesisleri’nde gerçekleştirilen antrenmana, bu akşam Sivasspor ile yapılacak hazırlık maçında oynamayacak futbolcular katıldı. 
     Antrenmanda futbolcular kondisyon ağırlıklı bir çalışma yaparken, idmana sakatlıkları devam eden Ahmet Dursun, İbrahim Üzülmez, Juanfran, Mustafa Doğan, Ali Güneş ve İbrahim Akın katılmadılar. 
     Bu arada, antrenmanda sakatlanan Sergen çalışmayı yarıda bıraktı. 
     Kulüp doktoru Yalçın Yavuzer, Sergen’in sağ arka adalesinde çekme olduğunu ve tedavisine başladıklarını söyledi. 
     Öte yandan, Sivasspor maçında forma giyecek Murat Şahin, Ramazan Kurşunlu, Emre Aşık, Fatih Sonkaya, Ahmet Yıldırım, İbrahim Toraman, Koray Avcı, Berkant Göktan, Tayfun Korkut, Ahmet Hassan, Daniel Pancu ve Veysel Cihan antrenmana katılmadı. 
     
</TEXT>
</DOC>
