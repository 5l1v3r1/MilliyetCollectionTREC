<DOC>
<DOCNO> 346520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/sonyas01.html </URL>
<DATE> 2005/05/27/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
Suudi Arabistan'da, araç kullanma yasağını çiğneyen kadın kazada öldü 
</HEADLINE>
<TEXT>

     Kadınların araç kullanmasının yasak olduğu Suudi Arabistan’da bir kadın, direksiyon başındayken geçirdiği kazada hayatını kaybetti. 
     El Vatan gazetesinin haberine göre, geçimini sağlamak için araç kullanmak zorunda kaldığı belirtilen elli yaşlarındaki kadın, geçen hafta başkent Riyad’ın 100 kilometre batısında meydana gelen kazada öldü. 
     Suudi Arabistan’da kadınların araç kullanmasının yasak olmasına rağmen, özellikle kırsal kesimde kadınların ailelerinin ihtiyacını karşılamak için araç kullandıkları belirtiliyor. 
     El Vatan gazetesi, geçen hafta, ülkenin kuzeyindeki Hail’de bir kadının kamyon kullanırken çekilmiş fotoğrafını yayımladı. 
     Gazeteye konuşan kadın, ailesini geçindirmek zorunda olduğunu, tarım ürünlerini satmak için araç kullanmak zorunda kaldığını söyledi. 
     
</TEXT>
</DOC>
