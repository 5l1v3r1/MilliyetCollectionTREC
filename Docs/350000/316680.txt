<DOC>
<DOCNO> 316680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/son/sondun10.html </URL>
<DATE> 2005/02/19/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Nazarbayev'den Orta Asya ülkelerine çağrı Orta Asya birliği kuralım 
</HEADLINE>
<TEXT>

     Kazakistan Devlet Başkanı Nursultan Nazarbayev, Orta Asya devletleri birliği kurmayı önerdi. 
     Nazarbayev, dün akşam parlamentonun bileşik oturumunda, 6 Kazak televizyon kanalından canlı yayınlanan yıllık ''ulusa sesleniş'' konuşmasında, komşu Orta Asya ülkelerine çağrıda bulunarak, Asya ülkeleri birliği kurmayı teklif etti. 
     Süper güçlerin, bölgede nüfuz ve hakimiyet sağlama yarışını oturdukları yerden izlediklerini ifade eden Nazarbayev, bu sorun karşısında, kendilerinin de tavır belirlemeleri gerektiğini kaydederek, şunları söyledi 
     ''Önümüzde iki seçenek var şimdiye kadar olduğu dünya ekonomisi için ebedi hammadde kaynağı olarak kalıp, bir imparatorluğun gelmesini mi bekleyelim, yoksa Orta Asya bölgesinde önemli bir birliğin ilk adımını mı atalım Ben bütün komşularımıza, ikinci seçeneği öneriyorum. Atalarımızın birlik idealine de, sıradan bölge insanının arzu ve çıkarına da uygun olan bu.'' Nazarbayev, Kazakistan, Özbekistan, Kırgızistan arasındaki ebedi dostluk anlaşmalarının bu ülkeler arasında birlik için sağlam temel oluşturacağına işaret ederek, ''Ortak ekonomik çıkarlarımız, ortak kültürel-tarihi temelimiz, dinimiz, çevresel problemlerimiz var, AB bile kuruluşunda bu kadar ortak nokta hayal etmemiştir'' diye konuştu. 
     Nazarbayev, Orta Asya birliği kurulması halinde, diğer bölge ülkelerinin Türkmenistan ve Tacikistan de katılma ihtimalinin yüksek olduğunu söyledi. 
     
</TEXT>
</DOC>
