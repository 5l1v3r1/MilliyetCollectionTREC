<DOC>
<DOCNO> 327711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/son/sondun05.html </URL>
<DATE> 2005/03/28/ </DATE>
<TIME> 07.05 </TIME>
<AUTHOR>  </AUTHOR>
<HEADLINE>
Japonya'dan tsunami uyarı verisi... 
</HEADLINE>
<TEXT>

     Japonya'nın, bugünden başlayarak Büyük Okyanus'un kuzeybatısındaki ülkelere tsunami uyarı verisi sağlayacağı bildirildi. 
     Japonya'daki Meteoroloji Ajansı Deprem ve Tsunami Gözlemleri Bölümü Müdür Yardımcısı Akira Nagai, kurumunun Rusya, Güney Kore, Çin, Filipinler, Endonezya ve Yeni Gine'ye, Büyük Okyanus'un kuzeybatısında, Japonya ve söz konusu ülkelerin yakınında meydana gelebilecek Richter ölçeğine göre 6.5 ve daha yukarı büyüklükteki depremlerden sonra tsunami uyarı verisi sağlayacağını belirtti. 
     Nagai, ''Sistem, felaketlere karşı tedbirleri güçlendirmek için bir danışma sağlayacak ve tsunamiler nedeniyle oluşan hasarın azaltılmasına imkan verecek'' diye konuştu. 
     Sistemin ayrıca, deprem meydana gelmesi halinde depremin yeri ve şiddeti hakkında veri sağlamanın yanı sıra belirlenen tsunamiler hakkında bilgi vereceği açıklandı. Ajansın, ABD ve 26 Aralık'ta meydana gelen büyük tsunami felaketinden etkilenen ülkelerle de benzer işbirliğine gitmeyi umduğu kaydedildi. 
     
</TEXT>
</DOC>
