<DOC>
<DOCNO> 321766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/sondun21.html </URL>
<DATE> 2005/03/08/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Kosova Başbakanı istifa etti 
</HEADLINE>
<TEXT>

     Eski Yugoslavya için Lahey'de kurulan BM savaş suçları mahkemesi tarafından savaş suçlusu olarak itham edilen Kosova Başbakanı Ramuş Haradinay istifa etti. 
     Haradinay, kabinesiyle yaptığı toplantının ardından düzenlediği basın toplantısında, ''İstifamı devlet başkanına, meclis başkanına ve hükümete sundum'' dedi. 
     Yarın Lahey'e gitmesi beklenen Haradinay, çalışma arkadaşlarına teşekkür ettiği açıklamasında, masum olduğunu belirtti. 
     Bu arada, BM'nin Kosova'da güvenlik seviyesini artırdığı ve NATO'nun bölgeye takviye asker gönderdiği bildirildi. 
     Kosova'da NATO liderliğindeki barış gücünün KFOR sözcüsü Yüzbaşı Sarah Erikson, takviye için 500 İngiliz askerinin dün gece Priştine'ye gönderildiğini belirterek, güvenlik koşullarının istenen düzeyde olmadığına dair göstergeler bulunduğunu belirtti. 
     
</TEXT>
</DOC>
