<DOC>
<DOCNO> 319837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/siyaset/axsiy02.html </URL>
<DATE> 2005/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İstifalara 'yedek' önlem 
</HEADLINE>
<TEXT>


AKP, bir partiden ayrılanların milletvekilliğinin düşürülmesi ve yerlerine yedek milletvekilliği uygulamasının getirilmesi konusunu tartıştı 

ABDULLAH KARAKUŞ Ankara 


Erkan Mumcu, Süleyman Sarıbaş, Mehmet Eraslan ve Göksal Küçükali'nin arka arkaya istifa etmesi ve bu sayının daha da artacağı duyumlarının alınması AKP'de tedbir arayışlarına neden oldu. Başbakan Recep Tayyip Erdoğan başkanlığında önceki gün yapılan Merkez Yönetim Kurulu MYK toplantısında, bir partiden istifa edenlerin milletvekilliğinin düşürülmesi ve yerlerine yedek milletvekilliği uygulamasının getirilmesi konusu tartışıldı. 
AKP Grup Başkan Vekili İrfan Gündüz de, kulislerde istifa eden milletvekillerine yönelik önlem alınmasının konuşulduğunu belirterek, CHP'den de buna yönelik talepler geldiğini vurguladı. 

Erdoğan sıcak 
"Vatandaş kişiye değil partiye oy veriyor" diyen Erdoğan da, uygulamaya sıcak bakarak şunları söyledi "Avrupa'da da buna benzer uygulamalar var. Bir partiden istifa eden milletvekiline yönelik tedbir alınması lazım. İstifa eden milletvekilinin milletvekilliği düşürülebilir" dedi. Uygulama için Anayasa değişikliği gerekebileceği belirtilirken, toplantıda uygulamanın hayata geçirilmesi için tam bir mutabakata varılmadı. 

'Ankara'ya kapanmayız' 

ANKARA Milliyet 

Başbakan Recep Tayyip Erdoğan, partisinin milletvekilleri tarafından çok sık seyahat ettiği eleştirilerine, "Dükk nına kapanan tüccar ne kadar başarılı olursa, Ankara'ya kapanan siyasetçi de o kadar başarılı olur" karşılığını verdi. Erdoğan, "Türkiye'yi ayıplanan bir ülke olmaktan kurtarmaya çalışıyoruz" dedi. Dün 5 günlük Afrika turuna çıkan Başbakan Erdoğan, İtalya'dan kiralanan özel bir uçakla Etiyopya'ya gitti. 

Çiller de böyle karşılanmıştı 

Başbakan Erdoğan'a, dün grup toplantısı için TBMM'ye gelişinde eski DYP Genel Başkanı Tansu Çiller'e yapılan karşılamanın aynısı yapıldı. 23 milletvekili, kar yağışına rağmen merdivenlere dizilip Erdoğan'ı bekledi. 


</TEXT>
</DOC>
