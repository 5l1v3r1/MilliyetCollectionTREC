<DOC>
<DOCNO> 343608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sondun28.html </URL>
<DATE> 2005/05/18/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
İsrail uçağı, Hamas militanlarını vurdu 
</HEADLINE>
<TEXT>

     İsrail’e ait bir savaş uçağı, Yahudi yerleşim birimlerine havan topu saldırısı düzenleyen Hamas militanlarına füze saldırısı düzenledi. 
     İsrail ordusundan adını açıklamayan bir sözcü, savaş uçağının, Gazze Şeridi’nin güneyindeki Gush Katif Yahudi yerleşim birimine havan topu saldırısı hazırlığı yapan bir grup Hamas militanına füze saldırısı düzenlediğini açıkladı. 
     İsrail uçağı saldırısının, Filistinli militanların Yahudi yerleşim birimlerine 4 adet havan topu mermisi fırlattıktan dakikalar sonra meydana geldiği belirtildi. 
     Hamas, füze saldırısında üyelerinden birinin ağır yaralandığını bildirdi. 
     İsrail, Şubat ayındaki ateşkes ilanından sonra ilk kez bir hava saldırısı düzenliyor. 
     
</TEXT>
</DOC>
