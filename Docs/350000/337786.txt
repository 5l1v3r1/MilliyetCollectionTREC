<DOC>
<DOCNO> 337786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sonsiy11.html </URL>
<DATE> 2005/04/28/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
AKP'li milletvekilinin imam kardeşi hastaneye müdür oldu 
</HEADLINE>
<TEXT>

     CHP Denizli Milletvekili Mehmet Neşşar, Birecik Devlet Hastanesi Müdürlüğü’ne bir imamın atamasını trajikomik buldu. 
     CHP Denizli Milletvekili Muhmet Neşşar, yaptığı yazılı açıklamada, Sağlık Bakanı Recep Akdağ’ın AKP Milletvekili Yahya Akman’ın imam kardeşi Sait Akman’ın Birecik Devlet hastanesi Müdürlüğü’ne atamasına tepki göstererek, "Amacı hastaları yaşatmak olan bir kurumun başına, Hakkın Rahmetine kavuşmuşlara hizmet verme konusunda uzman bir kişinin getirilmiş olması trajikomik bir durum yaratmıştır" dedi. 
     Bazı dış güçlerin Türkiye’yi bir İslam Cumhuriyeti’ne çevirme yönündeki yaklaşımlarını anımsatan Neşşar, bu tehdide karşı tüm Bakanların laik Cumhuriyet ilkelerine ve Anayasa Mahkemesi kararlarına azami dikkat göstermesi gerektiğini belirtti. Neşşar, "Hastane müdürlüğüne atanan imam Yahya Akman’ı ve bu kişinin uygulamalarını, sözkonusu tehditler bağlamında ülkemiz bakımından Sağlık Bakanı’nın duruşuna dair kaygı verici bir kanıt olarak tespit ediyorum" dedi. 
     
</TEXT>
</DOC>
