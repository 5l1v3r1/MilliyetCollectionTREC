<DOC>
<DOCNO> 336835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/guncel/gun02.html </URL>
<DATE> 2005/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaset geliri okulsuz kızlara 
</HEADLINE>
<TEXT>


Haluk Levent, yeni albümünün kendi payına düşen gelirini Milliyet'in başlattığı "Baba Beni Okula Gönder" kampanyasına bağışladı 

İSTANBUL Milliyet 

Doğu ve Güneydoğu Anadolu'da ailelerinin maddi imk nsızlıkları nedeniyle okula gönderilmeyen kızların, eğitime kazandırılması için başlatılan seferberliğe bir destek de rock şarkıcısı Haluk Levent'ten geldi. DMC'den 28 Nisan'da piyasaya çıkacak "Annemin Türküleri" albümünün satışından elde edilecek gelirle kampanyaya katılacağını belirten Levent, şunları söyledi 
"Yıllardır Anadolu'nun değişik yerlerinde konserler veriyorum. Okula gönderilmeyen kızlarla o kadar çok karşılaştım ki. Hep bu kızlar için bir şey yapmak istedim. Milliyet'te yayımlanan fotoğrafları görünce çok duygulandım. Anadolu konserlerim sırasında tanıdığım, okula gidemeyen 2 kızı hatırladım. Çok etkilendim. Ben de bu kampanyaya bir katkıda bulunmak istedim. Yeni albümümün bana kalan tüm gelirini Milliyet'in kampanyasına bağışlıyorum." 
Kampanyaya her türlü desteği vermeye hazır olduğunu da belirten Levent, "Kampanya için ücretsiz konser vermeye de hazırım. Her tür öneriye, her tür yardım talebine açığım" dedi. 


</TEXT>
</DOC>
