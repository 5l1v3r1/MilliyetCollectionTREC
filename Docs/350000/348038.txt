<DOC>
<DOCNO> 348038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/ekonomi/eko05b.html </URL>
<DATE> 2005/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
2004'te kredi kartı kullanımı yüzde 98 arttı 
</HEADLINE>
<TEXT>


Başbakan Yardımcısı Abdüllatif Şener, kredi kartı kullanımının 2004'te yüzde 98 artarak 14 milyar YTL'ye ulaştığını söyledi 


Başbakan Yardımcısı ve Devlet Bakanı Abdüllatif Şener, kredi kartı ile yapılan harcamaların 2004 yılında bir önceki yıla oranla yüzde 98 arttığını bildirdi. Bağımsız Iğdır Milletvekili Dursun Akdemir'in kredi kartı harcamalarıyla ilgili önergesini cevaplandıran Şener, kredi kartları ile toplam harcama tutarının 2003 yılında 7 milyar 29 milyon 534 bin YTL 7 katrilyon 29 trilyon 534 milyar lira , 2004 yılında ise 13 milyar 920 milyon 286 bin YTL 13 katrilyon 920 trilyon 286 milyar lira olduğunu kaydetti. 2004 yılında kredi kartı ile yapılan harcama tutarının 2003 yılına göre yüzde 98 arttığını belirten Şener, şöyle devam etti 
"Kredi kartlarındaki gelişmelerin, makro ekonomik göstergeler ve bankacılık sektöründeki gelişmelere paralel olarak gerçekleşeceği tahmin edilmekte ve mevcut eğilimden aşırı bir sapma beklenmemektedir. Tüm bankaların 2004 Aralık dönemindeki kredi kartı müşteri sayısı 26 milyon 681 bin 128'dir. Söz konusu rakamın değerlendirilmesinde bir kişinin birden fazla bankadan kredi kartı sahibi olabileceğinin de göz önünde tutulması gerekmektedir." 

Takip de arttı 
Her bir müşteriye düşen ortalama kredi kartı harcama tutarının 2004 yılı itibariyle 522 YTL 522 milyon lira olduğunu kaydeden Şener, takipteki kredi kartı tutarının 2003 yılında 264 milyon 508 bin YTL 264 trilyon 508 milyar lira , 2004 yılında 639 milyon 846 bin YTL'ye 639 trilyon 846 milyar lira yükseldiğini belirtti. 


</TEXT>
</DOC>
