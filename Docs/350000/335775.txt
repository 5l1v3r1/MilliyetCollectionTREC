<DOC>
<DOCNO> 335775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/spor/spo16.html </URL>
<DATE> 2005/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Lazio, Juve'ye bileniyor 
</HEADLINE>
<TEXT>


Fabio Capello'nın göreve gelmesiyle sezona çok iyi başlayan Juventus'un finişe gelmeye nefesi yetmedi. Şampiyonlar Ligi'nden elenen Juve'ye Serie A'da bir darbe de Lazio'dan gelebilir 


Hafta içinde Inter'e sahasında kaybederek Milan'la aynı puanda kalan Juventus'un başkent deplasmanında da işi kolay gözükmüyor. Son 3 maçında aldığı 7 puanla UEFA için umutlanan Lazio, Torino'dan puanla dönebilir. Özellikle gündüz maçında Milan puan kaybederse, tereddütsüz Lazio'yu düşünün. 

Milan-Parma 
Juventus'un Inter'e kaybetmesiyle zirveye ortak olan Milan, sahasında Parma'yı geçecek güçte, ama Kırmızı-Siyahlılar'da ciddi bir gol sıkıntısı göze çarpıyor. Erken gol bulamazlarsa sıkıntı yaşayabilirler. 

Siena-Udinese 
Siena müthiş bir çıkışta. Önce Milan'ı, ardından Roma'yı geçen Siena, Udinese'yi de yenip düşme korkusundan tamamen kurtulabilir. Favori Siena. 

Bologna-Fiorentina 
İki ekip de 45 gündür galibiyet yüzü göremiyorlar. İki ekip de düşme korkusunu yakından hissediyorlar. İki ekibin de şiddetle puana ihtiyacı var. İki ekip de birer puana hayır demeyeceklerdir. 

Messina-Inter 
Inter, sezon başından beri ilk kez 4 maç üst üste kazanarak taraftarlarını mutlu etti. İlk yarıda sezonun en farklı galibiyetini aldığı Messina karşısına da çok moralli çıkacaklar. Messina'nın da ligin rahat takımlarından biri olması ibreyi Inter'e çeviriyor. Banko Inter. 

Atalanta-Palermo 
Son 5 haftada aldığı 10 puanla Serie A'ya tutunan Atalanta, sahasında Palermo'yu geçecek güçte. UEFA Kupası kovalayan Palermo bir puan arayacak. 



</TEXT>
</DOC>
