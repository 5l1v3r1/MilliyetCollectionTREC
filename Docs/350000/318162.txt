<DOC>
<DOCNO> 318162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/son/sondun24.html </URL>
<DATE> 2005/02/24/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Rumlar KKTC'deki Amerikan silahlarını AB'ye şikayet edecek 
</HEADLINE>
<TEXT>

     Kıbrıs Rum kesiminin, "son birkaç gün içinde Türkiye'den KKTC'ye gönderilen" ABD yapımı silahlara ilişkin olarak AB'ye bilgi vereceği kaydedildi. 
     Rum kesiminde yayın yapan Kıbrıs Haber Ajansı'nın haberinde, "Kıbrıs Cumhuriyeti, Avrupalı ortaklarını, Türkiye'den Ada'nın işgal edilmiş bölgelerine Amerikan yapımı silahların son birkaç gün içindeki transferiyle igili olarak bilgilendirecek" denildi. 
     Rum yönetimi Savunma Bakanı Kyriacos Movronicolas'ın, "Türk provokasyonlarını" kınadığı belirtilirken, bu tutumun, Kıbrıs sorununun erken çözümü çabalarıyla aykırılık içerdiğini söylediği kaydedildi. Movronicolas'ın, bu nareketlerin, Türkiye'nin Ada'daki askeri varlığını güçlendirmeye yönelik olduğu ve ateşkes hattındaki tansiyonu arttıracağı yönündeki yorumlarına dikkat çekildi. 
     
</TEXT>
</DOC>
