<DOC>
<DOCNO> 307811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/sonsiy02.html </URL>
<DATE> 2005/01/19/ </DATE>
<TIME> 02.15 </TIME>
<AUTHOR>  </AUTHOR>
<HEADLINE>
Livaneli, İzmir'de açıklıyor 
</HEADLINE>
<TEXT>

     Elif DEMİRCİ DHA 

      CHP İstanbul Milletvekili Zülfü Livaneli, CHP Genel Başkanlığı'na adaylığını kurban bayramının 3'üncü günü İzmir Gündoğdu Meydanı'nda açıklayacak. 
     CHP'de Deniz Baykal ve Mustafa Sarıgül dışında 3'üncü Yol' arayışına giren partililer, Zülfü Livaneli'nin adaylığında birleşti. Livaneli, kurban bayramının 3'üncü günü İzmir Gündoğru Meydanı'nda adaylığını halka resmen açıklayacak. Livaneli'ye desteğini açıklayan CHP İzmir İl Başkanı Alaattin Yüksel, önceki gün Ankara'ya giderek Livaneli ve kendisine destek veren milletvekilleriyle görüştü. Yüksel, adaylık açıklamasını İzmir'de yapmayı Livaneli'nin kendisinin istediğini belirterek, "Livaneli, adaylığını İzmir'de Alsancak Gündoğdu Meydanı'nda coşkulu kalabalıkla açıklayarak, yola İzmir'den çıkacak. İzmir'in Livaneli'ye uğurlu geleceğine inanıyorum'' dedi. 
     Bayramın 4'üncü günü de CHP Genel Başkanı Deniz Baykal İzmir'de gelerek, Ege Bölgesi kurultay delegeleriyle toplantı yaparak, oy isteyecek. 
     
</TEXT>
</DOC>
