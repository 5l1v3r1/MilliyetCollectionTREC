<DOC>
<DOCNO> 321649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/astro/index.html </URL>
<DATE> 2005/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Eskileri atma zamanı 
</HEADLINE>
<TEXT>


Bugünlerde Ay küçülürken yeni bir şeye başlamak zor olabilir. Geçmişe ait konuları bir kenara koymak ve kendimizi akışa bırakmak gerekiyor. Aksi halde gereksiz huzursuzluklar yaşayabiliriz.Koç'lar pozitif enerjilerini kullanabilmeli. Özellikle grup çalışmalarında arkadaşların ve dostların desteğini almaları onları mutlu ediyor. İleriye dönük planlarında iyimserlik hakim. Boğa'lar bugün kararlı ve planlı hareket etmek durumundalar. Çabalarını öne çıkarmak için iş hayatında yaratıcı yanlarını kullanmaları onlar için en doğrusu. İkizler bugün rahat hareket edebilecekler. Duygusal alanda uyumlu bir tutum içindeler. Yengeç'ler ortaklaşa girişimlerde akılcı ve yapıcı olmaya çalışmalı. Eşin parasal durumuyla ilgili konularla ilgilenirken beklenmedik gelişmelere karşı dikkatli olunmalı. Aslan'lar ilişkilerinde inattan kaçınmalılar. Duygusal beraberliklerinde akılcı davranarak birtakım sorunlar aşılabilir. Başak'lar birtakım işlerini gözden geçirmek zorunda kalabilecek. Bazı düzenlemeler ve sağlığa ilişkin konular öne çıkabilir.Terazi'ler son dönemde verdikleri emeğin karşılığını alabilecek. Hayattan keyif almak ve yaratıcı alanda yenilikler denemek onları heveslendiriyor. Akrep'ler sıkı çalışarak verimli sonuçlar elde edebilecekler. Bu arada ev ve ailevi sorumluluklar da unutulmamalı. Planlı olmaları gereken konular var. Yay'lar için bugün pek çok konuyla ilgilenmek söz konusu. Yeni düşünceler dikkat çekiyor.Alacakları haberler dikkat çekici olabilir. Oğlak'lar birikimleri konusunda gerçekçi davranmalı. Riskten uzak kalarak yeni kararlar almaları onlara fayda sağlayabilir. Kova'lar pek çok konuda hareketlilikten yana. Kendilerini ifade etmekten memnunlar. Kişisel girişimlerinde fayda görecekleri gelişmeler var. Balık'lar bugün önlemci olmalılar. Duygusal olarak huzursuzluktan uzak kalmaya çalışmalı ve dikkatlerini yeni girişimleri üzerinde yoğunlaştırmalılar. 
</TEXT>
</DOC>
