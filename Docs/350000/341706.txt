<DOC>
<DOCNO> 341706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/guncel/gun02.html </URL>
<DATE> 2005/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Öğrenci babası' doktor 
</HEADLINE>
<TEXT>


İzmir'de Dr. Mutlu, ÖSS adayı olan lise son öğrencilerine ihtiyaçları kadar rapor veriyor 

NESRİN COŞKUN İzmir DHA 

İzmir Bornova'da devamsızlık sorunu olan Öğrenci Seçme Sınavı ÖSS adaylarının imdadına Belediye Sağlık İşleri Müdürlüğü'nde görevli doktor lim Mutlu yetişti. Okullarından adları listeler halinde gönderilen son sınıf öğrencileri kimliklerini gösterip ihtiyaç duydukları süre için rapor alırken yaklaşık 1000 öğrenciye rapor veren Mutlu, "Amacım öğrencilerin mağduriyetlerini önlemek" dedi. 
Sağlık İşleri Müdürlüğü, bu yıl ilçede 10 bin lise öğrencisini kapsayan hepatit B taraması yaptı. 
Bu sırada okul yöneticileriyle iletişim kurduklarını belirten Mutlu, "Lise son sınıf öğrencilerinin rapor sorunu yaşayacağı dile getirildi. Okul müdürleri yardım istedi. Bu sorunu çözen bir yöntem değil. Parası olmayan, rapor alamayan öğrencilerin mağduriyetlerini önleyen bir uygulama" diye konuştu. Mutlu, öğrencilerin 5'er günlük raporlar aldığını kaydetti. 

Özel'de 25 YTL 
Özel sağlık kuruluşlarından rapor almanın en az 25 YTL'ye mal olduğunu belirten öğrenciler, Mutlu'nun katkısıyla ücretsiz rapor aldıklarını, duyulması halinde bunun engellenmesinden korktuklarını belirtti. 


</TEXT>
</DOC>
