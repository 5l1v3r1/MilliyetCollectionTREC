<DOC>
<DOCNO> 331280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/guncel/gun02.html </URL>
<DATE> 2005/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
BATUR Edebiyatçı dikkatli konuşmalı 
</HEADLINE>
<TEXT>


Orhan Pamuk'un Ermeni yorumu için edebiyatçı Enis Batur, "Bir konuda bilimsel anlamda ikilemler sürerken bize söz düşmez" dedi 

İSTANBUL Milliyet 

'Elma" adlı kitabı, müstehcenlikten 2001'de toplatılan şair ve yazar Enis Batur, Ermeni meselesiyle şimşekleri üzerine çeken Orhan Pamuk'un "cümleleri daha dikkatli kurması gerektiğini" söyledi. 
Vatan Kitap'a konuşan Batur, kendisinin de sık sık yurtdışı etkinliklere katıldığını anımsatırken, "Ermenileri katlettiniz mi diye sorduklarında ne diyorsunuz " sorusuna şu yanıtı verdi 
"Yaklaşık bir cevabım var. Muhakkak ki kaçamak tarafı var, ama ikiyüzlü değil. Birincisi, ben bir edebiyat adamıyım, tarihçi değil. Ancak tarihçilerin metinlerini izleyerek, onlardan kendime göre bir yorum yontabilirim. Tabloya baktığım zaman da kesin bir durum yok. Çok yakın tarihçi arkadaşlarım var. Ahmet Kuyaş, Mete Tunçay. Ahbaplığım olan Halil Berktay. Bunlar aynı yorumları getirmiyor ki. Dolayısıyla şu anda sağlıklı bilgilere sahip değilim. Ama bütün okuduklarımdan şunu anlıyorum burada soykırımı söz konusu değil." 
Galatasaray Üniversitesi'nde 2. Dünya Savaşı soykırımı üzerine ders verdiğini de hatırlatan Batur, "Terminoloji son derece net. Dünya kamuoyu bu konuda ikiyüzlü davranıyor. Hiçbir Yahudi'ye 'Ermeni soykırımı' lafını kabul ettiremezsiniz, çünkü 'Soykırımı eğer oysa, bizimki nedir ' diye sorarlar. Burada gerçekleştirilen şeyler katliam olabilir, kitlesel imha olabilir ama soykırımı oluşturan elementler burada tam değil. 'O zaman İstanbul'daki Ermeniler veya İzmir'dekiler niye yaşamaya devam etti'nin cevabı yok" dedi. 
Batur, Pamuk'la ilgili şunları söyledi. 
Bir edebiyat adamının cümleleri kurarken bazı şeylere dikkat etmesi lazım. Rakam vermek doğru değil. Çünkü bu rakamları ne Orhan Pamuk, ne ben belgelerde gördük. Böyle bir çalışma yapmadık. Bu konuda bilimsel anlamda h l ikilemler devam ederken bize söz düşmez. Kişisel görüşümüz olabilir, bunları dikkatli kelimelerle tabii ki söyleyeceğiz.Diyeceksiniz ki, bu kanıdaysa neden söylemesin Söylersiniz de bunların sonucunda bir bedel var. Daha iyi seçilmiş kelimelerle hemen hemen aynısının söylenebileceğini düşünüyorum.Orhan Pamuk'a yapılan muamele hiçbir biçimde kabul edilemez. Tam bir linç girişimi bu. Yarın öbür gün meczubun biri Orhan'ı vurmaya kalkarsa 

</TEXT>
</DOC>
