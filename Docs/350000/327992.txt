<DOC>
<DOCNO> 327992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/siyaset/siy03.html </URL>
<DATE> 2005/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Topçu Yargılanma nedenim 28 Şubat 
</HEADLINE>
<TEXT>


Eski Bayındırlık ve İsk n Bakanı Yaşar Topçu, Yüce Divan'da yargılanmasının nedeninin, "28 Şubat sürecinden sonra Refahyol koalisyonunun dağılmasındaki rolü" olduğunu savundu 

ANKARA Milliyet 


Karadeniz Sahil Yolu ihalesine az sayıda firma çağırdığı, projede devleti yüzde 400 oranında zarara uğrattığı iddiasıyla Yüce Divan'a sevk edilen eski Bayındırlık ve İsk n Bakanı Yaşar Topçu, yargılanmasına 28 Şubat sürecinden sonra Refahyol koalisyonunun dağılmasındaki rolünü gerekçe olarak gösterdi. Yüce Divan'da savunma yapan Topçu sözlerine, 9. Cumhurbaşkanı Süleyman Demirel'i kastederek, "Ustam bana demişti ki 'Yaptığın işi savun, savunamayacağın işi yapma'" diye başladı. Topçu, söz konusu ihalelere bürokratların 11 firmayı çağırdığını, kendisinin bu rakamı 17'ye yükselttiğini kaydederek, "Az firma çağırmanın ölçüsü ne " diye konuştu. 

Bürokratlar sindi 
Tansu Çiller'in istifasının ardından dönemin Cumhurbaşkanı Demirel'in hükümet kurma görevini Erbakan'a vermediğini anımsatan Topçu, "Bu süreçte birinci derecede rolüm oldu. DYP'den 50 kadar milletvekilinin DTP ve ANAP'a katılmasını sağladım. Bakan olduğumda da DYP'liler bu iddiaları gündeme getirdi" dedi. 
Başbakan Erdoğan'ın İstanbul Büyükşehir Belediye Başkanı olduğu dönemde, İstanbul'un mücavir alanını değiştirdiğini kaydeden, Yüce Divan'a çıkarılmasında bunun da etkisi bulunduğunu iddia eden Topçu, şöyle devam etti "Yüksek tenzilat devlet için yararlı değil. Müteahhitler ihalelerde yüzde 25 k r ediyor. Yüzde 40 tenzilatla yapılan işlerin nasıl olduğu bilinir. Benden sonraki bakanlar, ihale sözleşmelerine göre keşif artışı yaptı. Yolsuzluk varsa neden imzalıyorlar Bakan'ın, Yüce Divan'a sevkimden bir gün sonra attığı imza var. İmzalanmışsa, ihaleler onaylanmış demektir. Sadece şov yapıyorlar." 
Yüce Divan, aralarında Ekinci ile Eyüp Aşık'ın da bulunduğu 11 kişinin tanık olarak dinlenmesine karar vererek duruşmayı 21 Nisan'a erteledi. 





</TEXT>
</DOC>
