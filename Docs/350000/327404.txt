<DOC>
<DOCNO> 327404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/son/sontur24.html </URL>
<DATE> 2005/03/26/ </DATE>
<TIME> 18.51 </TIME>
<AUTHOR>  </AUTHOR>
<HEADLINE>
Dalış yapan Rus turist vurgun yedi... 
</HEADLINE>
<TEXT>

     Antalya'nın Tekirova Beldesi'nde dalış yapan Rus turist, vurgun sonucu hayatını kaybetti. 
     AA muhabirinin aldığı bilgiye göre, Beldibi Beldesi'ndeki bir otelde kalan Vilademir İvanov 43 , Tekirova Beldesi Üçadalar mevkiinde dalış yaptı. Dalış sırasında vurgun yiyen Rus turist, hayatını kaybetti. 
     Rus turistin cesedini fark eden balıkçıların, durumu Kemer İlçe Jandarma Komutanlığı'na bildirmesi üzerine, İvanov'un cesedi denizden çıkarıldı. 
     Öte yandan Antalya'nın Belek İlçesi'ndeki bir otelde tatilini geçiren Rus turist Nikolay Belyekov 58 da aldığı aşırı alkol sonucu komaya girdi. Özel bir hastaneye kaldırılan Belyekov, hayatını kaybetti. 
     
</TEXT>
</DOC>
