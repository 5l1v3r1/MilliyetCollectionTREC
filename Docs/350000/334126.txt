<DOC>
<DOCNO> 334126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/17/spor/spo02.html </URL>
<DATE> 2005/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce fair - play 
</HEADLINE>
<TEXT>


Fenerbahçe Yönetim Kurulu, Beşiktaş'ı Şükrü Saracoğlu Stadı'nın kapısında çiçeklerle karşılayacak, derbi öncesinde yaşanan gergin ortamı böylece yumuşatmaya çalışacak 

YUSUF KOBAL 


Fenerbahçe yönetimi, bugünkü karşılaşmada Beşiktaş'a jest yapacak. Rakiplerini kapıda çiçeklerle karşılayacak olan Sarı - Lacivertliler, ortamı yumuşatmaya çalışacak. Yöneticiler, Beşiktaşlı misafirlerini özel olarak ağırlayıp, dostluk mesajı verecekler. Karşılaşmanın centilmenlik içinde geçmesi amacıyla yoğun çaba harcayacak olan Fenerbahçe yönetimi, kendi içinde de bu konuda söz birliği yapıp, gerginlik yaratacak herhangi bir eylemden kaçınmak için karar aldı. 
Sarı - Lacivertli taraftarlara da duyuru dağıtılarak karşılaşmanın Fenerbahçe camiasına yakışır bir ortamda oynanması sağlanacak. Tribünlere centilmenlik çağrısı yapacak olan yönetim, Kadıköy'de küfürün olmasını istemiyor. Bu arada Fenerbahçeli taraftarlar bugünkü derbide tribünlere provokatörlerin sızabileceği endişesini taşıyor. Kadıköy'de bundan sonraki ilk maçın Trabzonspor ile oynanacak olması nedeniyle sahanın kapanmasından çekinen taraftarlar oto kontrol sistemi ile birbirlerini denetleyecek. 

Fener pusuda 

Beşiktaş maçının hazırlıklarını dün yaptığı antrenmanla tamamlayan Fenerbahçe'de, Teknik Direktör Daum taktik ağırlıklı bir program uyguladı. Alman hoca, kararsız kaldığı sağ kanatta Önder Turacı'ya görev verirken, orta sahayı da Selçuk'a teslim etti. Anelka'yı orta sahanın sağında oynatan ve bu alanı kalabalık tutmayı amaçlayan Alman çalıştırıcının, Nobre'yi tek santrfor olarak sahaya süreceği, Alex'in de kendisine yardımda bulunacağı öğrenildi. 

Prime zam 

Beşiktaş derbisi öncesi Samandıra'da yatıp kalkan Sarı - Lacivertli yönetim, futbolcuların moral ve motivasyonu artırmak için 15 milyarlık primi 20 milyara çıkarttı. Galip gelinmesi durumunda şampiyonluğun büyük oranda garantileneceğini vurgulayan yöneticiler, Teknik Direktör Daum ile birlikte bu kararı verdiler. 

Daum fikstürü 

Fenerbahçe, Süper Lig tarihinde son üç iç saha maçı derbiler olan ilk ekip oldu. Daha önce ikinci yarıdaki tüm derbilerini iç sahada oynayıp şampiyon olan son kulüp Beşiktaş'tı. 1994 - 95 şampiyonu Siyah - Beyazlılar'ın başında Daum vardı. Ligde son altı sezonda bir devredeki derbilerin tamamını iç sahada oynayan takım bulunmuyor. 

Karaborsa uyarısı 

Sarı - Lacivertli kulüp, Beşiktaş maçı için Şükrü Saracoğlu Stadı yakınında sahte bilet satıldığı haberini alırken, taraftarların mağdur olmaması için karaborsa biletlerden uzak durulması uyarısında bulundu. Kulübün internet sitesinden yapılan açıklamada ayrıca bileti olanların saat 14.30'da statta olması istendi. 

Kadıköy ateşi 

Fenerbahçe ile Beşiktaş oynayacak. Ancak Kadıköy'deki büyük buluşmanın ateşi, Galatasaray ile Trabzon'u da ısıtacak. 19.00'daki maç, zirveye damgasını vuracak 


FENERBAHÇE 
Rüştü 
Önder 
Luciano 
Deniz 
Ümit 
Selçuk 
Aurelio 
Anelka 
Tuncay 
Alex 
Nobre 

BEŞİKTAŞ 
Cordoba 
Ali Güneş 
İ.Toraman 
Ronaldo 
Çağdaş 
Pancu 
A.Hassan 
Tayfur 
Koray 
Tümer 
Carew 
A.Dursun 

STAT Şükrü Saracoğlu 
BAŞLAMA SAATİ 19.00 
HAKEM Bülent Demirlek 
NAKLEN YAYIN Lig TV 
SAKATLAR Servet, Semih F.Bahçe İ. Üzülmez, Fatih Sonkaya, Ahmet Yıldırım Beşiktaş 

Bahisçilerin favorisi Fener 

Bahis şirketleri, derbide Fenerbahçe'yi favori olarak gösterdi. Kadıköy'deki karşılaşma için oranlarını belirleyen bahisçilerin Sarı - Lacivertliler'in galibiyetine derbi maçlara oranla oldukça düşük bir bedel belirlediği dikkat çekti. 

Bahis şirketleri FB Beraberlik BJK iddaa 1.55 3.10 4.30 beteurope 1.70 3.30 4.50 superbahis 1.66 3.30 5.00 ladbrokes 1.66 3.40 4.33 willhill 1.66 3.40 4.33 

Takım karşılaştırması FENERBAHÇE BEŞİKTAŞ Attığı Gol 66 55 Girdiği Gol Poz. 188 129 Yediği Gol 14 30 Verdiği Gol Poz. 70 98 Şut 449 385 İsabetli Şut 193 162 İsabetli Şut 42 42 Pas 13320 11880 İsabetli Pas 10520 8943 İsabetli Pas 78 75 İkili M.Top Çalma 722 687 İkili M. Top Kaybetme 694 819 Ofsayt 81 73 Yapılan Faul 478 477 Yaptığı Faul 427 444 T.Buluşma Sayısı 15949 15129 T.Oynama Süresi 11 35 59 10 37 03 T.Oynama 57 51 

F.Bahçe-Beşiktaş O G B M A Y İstanbul Ligleri 59 20 15 24 84 76 İstanbul Kupası 3 1 - 2 3 5 İstanbul Şildi 5 4 - 1 11 6 Milli Küme 23 8 5 10 39 39 Spor Toto 2 - - 2 - 2 Başbakanlık 2 - - 2 2 6 Cumhurbaşk. 4 2 - 2 5 6 Fed. Türk. Kp. 15 3 4 8 15 21 Türkiye 1. Ligi 95 31 31 33 89 100 T.S.Y.D Kp. 35 12 10 13 39 42 Donanma Kupası 5 2 2 1 5 3 Atatürk Kupası 2 2 - - 5 1 Özel 57 28 14 15 108 75 RESMİ 250 85 67 98 297 307 ÖZEL 57 28 14 15 108 75 Toplam 307 113 81 113 405 382 

Derbi heyecanı anketlerde 

Fenerbahçe - Beşiktaş derbisinin heyecanı internet sitelerine de yansıdı. Sporla ilgili web siteleri, düzenledikleri anketlerle dev maçın nabzını tuttu. 

İnternet Sitesi FB Berabere BJK www.ajansspor.com 43 5 52 www.tnn.net 49 4 47 www.bjkhaber.net 6 5 89 www.fenerhaber.net 89 6 5 

Önce PAF'lar 

Fenerbahçe - Beşiktaş rekabeti, bugün ilk olarak PAF takımlarının maçında yaşanacak. Karşılaşma, Sarı - Lacivertliler'in Dereağzı Tesisleri'nde saat 14.30'da başlayacak. Ligin ilk yarısındaki maçı Fenerbahçe 4-2 kazanmıştı. 

Medya ordusu 

Fenerbahçe'nin Beşiktaş ile yapacağı mücadeleyi adeta bir medya ordusu izleyecek. Karşılaşma için 268 medya mensubu akredite olurken, bunların 188'i basın tribününde, 80'i ise saha içinde görev yapacak. Derbiyi, 3'ü Alman, 2'si Fransız olmak üzere 5 yabancı gazeteci de izleyecek. 

Biletsiz maça gelmeyin 

Büyük derbi için İstanbul Emniyeti geniş güvenlik önlemleri aldı. Maçta 2 bin 700 emniyet mensubu görev alacak, stat içinde 54'ü kulübe, 4'ü polise ait toplam 58 kamera kullanılacak. Karşılaşmanın tüm biletleri satılırken, maç bileti olmayan seyirciler stat çevresine yaklaştırılmayacak, arama noktasından içeri alınmayacak. Bin 800 Siyah - Beyazlı taraftar da takımlarını desteklemek için Şükrü Saracoğlu Stadı'na gelecek. 


</TEXT>
</DOC>
