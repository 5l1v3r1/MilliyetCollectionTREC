<DOC>
<DOCNO> 337830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sonspo24.html </URL>
<DATE> 2005/04/28/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Fenerbahçe'nin üçüncülük maçına taraftar ilgi göstermedi 
</HEADLINE>
<TEXT>

     Basketbolda FIBA Erkekler Avrupa Ligi dörtlü finalinin ilk maçında dün BC Kiev’e yenilerek finale çıkamayan Fenerbahçe’nin, bugün Rusya’nın BC Khimki takımı ile yaptığı üçüncülük maçına taraftarlar ilgi göstermedi. 
     Abdi İpekçi Spor Salonu’nun büyük bir bölümünü dünkü maçta dolduran sarı-lacivertli taraftarların çoğu, bugünkü maça gelmedi. 
     Salonda pota arkaları ve protokol tribününün yanları boş kaldı. 
     Üçüncülük maçını yaklaşık 1000 taraftar izledi. 
     
     PROTOKOL TRİBÜNÜ DE BOŞ KALDI 
     Fenerbahçe’nin üçüncülük maçında protokol tribünü de boş kaldı. 
     Protokol tribününde sadece Basketbol Federasyonu Başkanı Turgay Demirel, Fenerbahçeli yöneticilerden Mahmut Uslu, Murat Özaydınlı, Semih Özsoy ve Işık Eyigüngör karşılaşmayı izledi. 
     Dünkü maçı izleyen FIBA Avrupa Başkanı George Vassilakopoulos, FIBA Genel Sekreteri Borislav Stankovic ve Fenerbahçe Kulübü Başkanı Aziz Yıldırım bugünkü üçüncülük maçına gelmedi. 
     Bu arada, karşılaşmayı A Milli Basketbol Takımı Antrenörü Bogdan Tanjevic de izledi. 
     
     ŞOV BİR GÜN SÜRDÜ 
     BC Kiev maçına ışık gösterileri arasında çıkan Fenerbahçeli oyuncular, bugünkü maça normal şekilde çıktı. 
     Dünkü maçta molalarda gösteri yapan dans grubunun da bugün Fenerbahçe’nin maçında olmaması dikkati çekti. 
     
</TEXT>
</DOC>
