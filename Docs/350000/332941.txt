<DOC>
<DOCNO> 332941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/soneko41.html </URL>
<DATE> 2005/04/13/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Ekonomik büyümede gelecek 30 yılın yıldızı Rusya olacak... 
</HEADLINE>
<TEXT>

     Rusya'nın, ekonomik büyüme konusunda önümüzdeki 30 yıl içinde yıldızı en çok parlayacak ülke konumunda olacağı bildirildi. 
     Uluslararası Para Fonu'nun IMF Rusya Temsilcisi ve İsviçre Finans Grubu UBS'nin Araştırma Merkezi Direktörü Jonathan Anderson, Rus haber ajansı RİA Novosti'ye yaptığı açıklamada, gelecek yıllarda Rusya'nın ekonomik büyümede dünya üçüncülüğü için Brezilya ile yarışacağını söyledi. 
     Anderson ekonomik büyüme konusundaki yarışın Rusya, Çin, Hindistan ve Brezilya arasında geçeceğini tahmin ettiklerini belirterek, ''Eğer Rus hükümeti küçük işyerleri için uygun koşulları yaratmayı ve hammadde üretimi dışındaki ekonomi sektörlerini oluşturmayı başarabilirse, orta dönem büyüme hızı yılda yüzde 5-7 arasında olur'' diye konuştu. 
     Tahminlerine göre petrol fiyatlarının zirveye ulaştığını ifade eden Anderson, ''Petrol fiyatları düşmeye başlayarak yıl sonunda varilde 40-45 dolar civarında olacağını tahmin ediyoruz'' dedi. 
     
</TEXT>
</DOC>
