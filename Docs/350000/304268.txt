<DOC>
<DOCNO> 304268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/yazar/temelkuran.html </URL>
<DATE> 2005/01/07/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
CHP, alamet ve kıyamet üzerine Şubuo 
</HEADLINE>
<TEXT>


Eski aylardan kırpık kırpık kesilip yapılan, sonra sönen yıldızlara dönüşüyor sanki yüzleri İki adam, iktidar hırsıyla parlayan fotoğraflar veriyorlar durmadan. Giderek bütün mesele iki yüze dönüşüyor, iki yüz arasında yapılacak, mecburiyetten bir seçime dönüşüyor hik ye. Belki de partinin kapısına bir tabela asılmalı bundan böyle 
"İdeoloji değişimi sebebiyle tahliyeden dolayı bütün 'mallar' maliyetine " 
Deniz Baykal'ın da, Mustafa Sarıgül'ün de kaybettiği bir kurultay olsa keşke. Zira nihayetinde ikisinden biri kazandığında oy atanların tamamı kaybedecek de, o sebeple 
"H l bir şey beklenebilir mi CHP'den " diye soranlar olacaktır elbette. Belki doğru. Ama birçok kurban veren, Türkiye'yi değiştirebilecek olgunluk günleri de yaşamış olan bir sol gelenekten beslenen bir partinin, eski aylardan kırpılıp yapılan yıldızlardan bile daha sönük olmaması icap eder de, o bakımdan 

CHP ve dünyanın gerisi Emeğin, sınıfın yeniden tarifine çalışıldığı bir zaman geçiyor dünyanın başından. Yeni tarifiyle emeğin, sermayeyle masaya nasıl oturması gerektiğinin hesabı yapılıyor bütün yeryüzünde. İşsizlerin, çocukların, öğrencilerin, giderek sermayenin dışında kalan insanlığın tamamının "sınıf" kavramına dahil edilip edilemeyeceği üzerine konuşuyor düşünen insanlar. 
Bu emeğin dili ne olmalı, bu soruluyor şimdi. Kendini ancak sendika cazgırlarının bağırdığı sloganlarla ifade etmesine izin verilen endüstri işçileriyle, çok dilli, suşiden anlayan, uluslararası havaalanlarında İsviçre yapımı saatlerine bakarak telaşlanan "yeni işçilerin" dili nerede kesişir, kesiştirilebilir mi Bunlara bakıyor şimdi dünyanın halinden memnun olmayanlar. Parasızlığın kölesi olmuş evsizle, işinin kölesi olmuş genel müdür arasındaki "kölelik" ortak paydası nasıl adlandırılır, anlatılır, bunlara bakıyoruz. Dünyaya bakıyorsak eğer, bunlara bakıyoruz. 

Mütekaitler Ulus, devlet, halk, toplum, aile, cemaat gibi bütün kavramlar çözülürken, yeni tarifler edinirken, h l bu kavramların eski ezberini bozmamak için, tatlı bir devlet-ulus nostaljisi içinde yaşayıp giden insanlar yönetiyor partileri. Hatta öyle ki bu yeni belirsizliği, dünyanın başından geçen bu yeni olayları anlayamayanlar, paniğe kapılanlar korkup "Huuu " bile çekiyorlar tıpkı Rahşan hanım gibi... "Allah'a sığınıp solcu oldum " mu diyorlar acaba kendi aralarında bu mütekait ihtilalciler 
Dünyada olup bitenleri anlamayıp, hayatın tek dinamiğini kendi iktidar hırsları sanan "mütekaitler" artık sepyalaşıp fotoğraflarında, aramızdan çekip gitmeliler. Yeni çocuklar gelecekler 
Sosyal demokrasiden öyle büyük lokmalı işler beklemeli mi Bilemem. Ama bütün bu "yan yollar" bir Marksist ana damardan beslendiğine göre, sosyal demokrat bir partiyi yönetecek olanlardan dünyada neler olup bittiğini, Türkiye'de neler olup bittiğini anlamalarını, hadi onu da geçtim, az buçuk haberdar olmalarını beklerim. Yazık çünkü. Yazık. Değil mi 
Yoksa şu bu o yani. Şubuo. Çok yazık o kadar çocuğa. Eskilere ve yenilere... 
Sigara içmeden yazılmıştır Yarın saat 14.00'te Karşıyaka Nik h Salonu'nda söyleşim var. Daha detaylı konuşuruz 



</TEXT>
</DOC>
