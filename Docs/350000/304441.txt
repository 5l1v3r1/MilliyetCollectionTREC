<DOC>
<DOCNO> 304441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sontur19.html </URL>
<DATE> 2005/01/07/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Fatih'te bombalı saldırı 
</HEADLINE>
<TEXT>

     Fatih'te garsonlarıyla tartıştığı içkili restorana patlayıcı madde atan müşteri, 3 kişinin yaralanmasına neden oldu. 
     A.A muhabirinin aldığı bilgiye göre, Yedikule İlyasbey Caddesi'ndeki bir restoranın çalışanlarıyla tartışan müşteri, buradan ayrıldıktan sonra geri geldi. 
     Cebinden patlayıcı madde çıkaran bu kişi, daha sonra tartıştığı kişilerin oturduğu masaya attı. 
     Meydana gelen patlamada işyeri çalışanları Kadir Düel, kardeşi Mahmut Düel ve Musa Bağlan yaralandı. 
     SSK İstanbul Eğitim Hastanesi'ne kaldırılan yaralılardan Mahmut Düel ve Musa Bağlan ayakta tedavi edilirken, Kadir Düel tedavi altına alındı. 
     Bu kişilerin, ifadelerinde, patlayıcıyı 'kobra' lakabıyla tanınan bir kişinin attığını söyledikleri öğrenildi. Olaydan sonra kaçan saldırganın yakalanması için başlatılan operasyon sürüyor. 
     
</TEXT>
</DOC>
