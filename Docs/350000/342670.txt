<DOC>
<DOCNO> 342670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/15/siyaset/axsiy02.html </URL>
<DATE> 2005/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Gözaltı için 4 gün yeterdi' 
</HEADLINE>
<TEXT>


Savcı Şalk, AİHM'nin 'Gözaltı süresi uzun tutuldu' yorumu için, "Hava şartları nedeniyle İmralı'ya geç gittik, bu yüzden sorgu süresi aşıldı" dedi 

TÜRKER KARAPINAR Ankara 


Avrupa İnsan Hakları Mahkemesi'nin AİHM adil yargılanmadığına karar verdiği terörist Abdullah Öcalan'ı sorgulayan dönemin DGM Savcısı Talat Şalk, hava şartları nedeniyle İmralı adasına zamanında gidemediklerini belirterek, "Aslında bize 4 gün yeterdi" dedi. Öcalan, 16 Şubat 1999'da Kenya'da yakalanarak Türkiye'ye getirildikten sonra İmralı adasına konuldu. Güvenlik güçlerince 16 - 21 Şubat arasında ifadesi alınan Öcalan, ardından Ankara DGM savcıları Şalk, Hamza Keleş ve Nuh Mete Yüksel'ce sorgulandı. Şalk, o günleri Milliyet'e şöyle anlattı 

AİHM kararını nasıl değerlendiriyorsunuz 
Artık karar verilmiş. Adil yargılama ilkesi ve kötü muamele yapıldığının ihlalini tespit etmiş. Bizim mahkememiz bütün dünyanın gözü önünde yapıldı. Bize göre adil yargılandı. Ama AİHM'nin daha evvelden kabul ettiği bir ilke var. "Askeri yargıcın bulunması, yargılama adil olsa bile adil yargılama ilkesinin ihlalidir" diyor. O zaman anayasa değişmemişti. DGM'lerde askeri yargıçlar vardı. 

Ne kadar sürdü askeri yargıçla 
8. celsede askeri yargıç duruşmadan çıktı. Anayasa'nın değişmesi gündeme gelmişti. Bu yüzden Başkan Turgut Okyay yargılamaya giderken yedek h kimi de yanında götürmüştü. Yedek h kim de baştan sonuna kadar izledi. Anayasa değişince de yedek h kimin asil ataması yapıldı. Burada önemli olan 6 AİHM yargıcı, "Adil yargılama ilkesi ihl l edilmemiştir" dedi. Bunun içinde AİHM'nin İsviçreli başkanı da var. Yani yargılama adil oldu. Öcalan da bunu kabul etti. Bize teşekkür etti. Maalesef AİHM bu şekilde karar verdi. 
İdam cezasının olması kötü muamele sayıldı. 
AİHM, kötü muameleyi, idam cezasının olması olarak kabul ediyor. O zaman Türkiye'de idam cezası vardı. Ancak sonradan idam cezası kaldırıldı. Ve cezası da ağırlaştırılmış müebbet hapis cezasına çevrildi. Mahkemenin bunu da göz önünde bulundurması gerekirdi. 

Cezası değişir mi 
Öcalan suçunu ikrar etti. Özür diledi. "PKK örgütünü ben kurdum. Tüm ölüm emirlerini ben verdim. Başlangıçta maksadımız bir Kürt devleti kurmaktı ama ben bunun imk nsız olduğunu sonradan anladım" dedi. Duruşmada da, "Şehit ailelerinden özür diliyorum" dedi. AİHM, sözleşmenin 6. maddesinin ihlal edildiği kanısına vardı ki ben ihlal edilmediğini düşünüyorum. Mahkemenin 6 h kimi de bizim gibi düşünmüş. Netice değişmeyeceği için mahkemenin bunu göz önüne alması lazımdı. Aynı cezayı yine alır. 

Gözaltına alınmasına itiraz edildi mi 
Hayır. Öcalan'ın avukatları vardı ancak gözaltına alınmasına itiraz etmediler. Etselerdi, değerlendirilirdi. 

AİHM, 'Gözaltı süresi uzun tutuldu' diyor. 
Aslında bize 4 gün de yeterdi ama hava şartları sebebiyle biz adaya çıkamadık. Adaya gider gitmez sorguya başladık. Ancak o kadar rüzg r vardı ki, gemiler yanaşamadı, helikopter bile kalkamıyordu. 

Sorgu ne kadar sürdü 
Biz ertesi gün adaya gittik ve Öcalan'ı sorguladık. Sabah 09.00'dan gece 22.30'a kadar. Nöbet araları hariç uzun bir sorgu oldu. Ertesi gün de tutuklanma talebinde bulunduk ve tutuklandı. Avrupa'da gözetim süresi 4 gündür. Biz bir gün aşmışız. Fazla bir aşma değil. Bu biraz da hava muhalefetinden kaynaklanıyor. 

'Örgütü onu öldürebilirdi' 

O sırada neler hissettiniz 
- Tabiatıyla biz de heyecanlıydık. Türkiye'nin yıllardan bu yana aradığı bir örgütün elebaşını ele geçirmişiz ve sorgulamaya gidiyoruz. Benimle beraber olan arkadaşlar da heyecanlıydı. Öcalan'a biz kendimizi tanıttık. Biz savcıyız, DGM'de görevliyiz, seni sorgulamaya geldik dedik. Bizim bu sözlerimizi duyunca biraz rahatladı. Artık hukuki sürecin başladığını anladı. 

Güvenlik tedbirleri nasıldı 
Sorgu boyutu gittikçe daha rahatladı. Her sorumuza cevap verdi. Sorgu sırasında yemek arası verdik. Beraber yemedik. Devlet, Abdullah Öcalan'ın hayatını korumak için olağanüstü tedbirler de almıştı. Mesela 2 kariyer sahibi doktor vardı. Sürekli kendisini muayene ediyorlardı. Bakımı gayet iyiydi. Yargılayıp cezasını vermek istedik. Onun için hayatını koruduk. Hayatı tehlikedeydi. Sadece ona düşman olanlar değil, örgüt de onun hayatına kastedip öldürebilirdi. Böyle bir durum da vardı. 


</TEXT>
</DOC>
