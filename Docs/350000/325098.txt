<DOC>
<DOCNO> 325098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/19/son/sonspo25.html </URL>
<DATE> 2005/03/19/ </DATE>
<TIME> 19.33 </TIME>
<AUTHOR>  </AUTHOR>
<HEADLINE>
Yıldıray Baştürk 2 maç sonra forma buldu 
</HEADLINE>
<TEXT>

     Almanya Birinci Futbol Ligi Bundesliga takımlarından Hertha Berlin'de oynayan milli futbolcu Yıldıray Baştürk, bugün, 2 maç aradan sonra Armenia Bielefeld karşılaşmasında forma giyerken, takımının 3. golünü de kaydetti. 
     Marx'ın 29 ve 56. dakikalarda attığı gollerle maçı 2-0 önde götüren Hertha Berlin, güzel futboluyla göz dolduran Yıldıray'ın 90. dakikada kaydettiği golle sahadan 3-0 galip ayrıldı. 
     Alman gazeteleri, daha önceki bir maçta ceza sahasında topa eliyle müdahale ettiği için kırmızı kart gören ve 2 maç oynamama cezası verilen Yıldıray'ın bugüne kadar forma giymediği maçlarda takımının galip gelemediği yönündeki haberlere geniş yer vermişlerdi. 
     Bundesliga'da bugün yapılan maçlarda alınan sonuçlar şöyle 
     Bayer Leverkusen - FC Kaiserslautern 2-0 Hamburg - Borussia Dortmund 2-3 Hannover 96 - Mönchengladbach 2-1 Bayern Münih - Hansa Rostock 3-1 Nürnberg - Werder Bremen 1-2 Karşılaşmalar sonunda Bayern Münih 1 maç fazlası ve puanla lider durumda bulunuyor. Bayern Münih'i aynı puan ve averajla Schalke 04, 47 puanla Werder Bremen, 45 puanla Stuttgart ve 44 puanla Hertha Berlin takımları izliyor. 
     Ligin son sıralarında ise 22 puanla Bochum, 20 puanla Hansa Rostock ve 16 puanla Freiburg bulunuyor. 
     
</TEXT>
</DOC>
