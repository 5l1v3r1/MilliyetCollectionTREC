<DOC>
<DOCNO> 335224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/sonspo22.html </URL>
<DATE> 2005/04/20/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Diyarbakırspor, Galatasaray maçının hazırlıklarını sürdürüyor... 
</HEADLINE>
<TEXT>

     Diyarbakırspor, deplasmanda yapacağı Galatasaray maçının hazırlıklarını sürüdürüyor. 
     Ligde kalma mücadelesi veren ve geçen hafta sahasında Trabzonspor'a 1-0 yenilen Diyarbakırspor, hafta sonundaki Galatasaray maçından puanla dönmemin hesaplarını yapıyor. 
     Diyarbakırspor Kulübü Menajeri İsmet Yılmaz, Trabzonspor yenilgisini unuttuklarını ve Galatasaray maçına konsantre olduklarını belirterek, bu maçtan puan almalarının kendileri için büyük avantaj olacağını söyledi. 
     Galatasaray maçı hazırlıklarını günde tek idmanla sürdürdüklerini ve 23 Nisan Cumartesi günü uçakla İstanbul'a gideceklerini ifade eden Yılmaz, şöyle konuştu 
     ''Trabzonspor maçından puansız ayrılmamız Galatasaray maçının önemini bizim için daha da artırdı. Galatsaray maçından sonra Ankaragücü ile deplasmanda karşılaşacağız. Bu nedenle Galatasaray maçından puan alıp Ankaragücü maçına moralli çıkmak istiyoruz. Rakibimizin hedefi ve gücü ortada. Ancak bizim de puana çok ihtiyacımız var. Şampiyonluk mücadelesi bizi ilgilendirmiyor. Biz kendi durumumuzu düşünüyoruz.'' Yılmaz, sarı kart cezalısı Redi Jupi'nin Galatasaray maçında forma giyemeyeceğini de sözlerine ekledi. 
     
</TEXT>
</DOC>
