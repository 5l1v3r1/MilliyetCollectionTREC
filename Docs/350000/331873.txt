<DOC>
<DOCNO> 331873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/10/spor/bbas.html </URL>
<DATE> 2005/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu nasıl rekabet 
</HEADLINE>
<TEXT>


Galatasaray ile Fenerbahçe arasında oynanan basketbol derbisinde yine olaylar çıktı. Sahaya yağan maddeler nedeniyle salon boşaltıldı, taraftar ile polis çatıştı 


Basketbolda bu sezon bir derbi karşılaşması daha "tribün terörüne" kurban gitti. Kümede kalma savaşı veren Galatasaray ile ezeli rakibi Fenerbahçe arasında oynanan maçta hakemler, sahaya atılan yabancı maddeler nedeniyle iki kez maçı durdurarak soyunma odasına giderken, çözüm salonun boşaltılmasında bulundu. 
Oyunun 13. dakikasında Fenerbahçeli oyuncuların üzerine su şişeleri ve bozuk para atılması üzerine hakemler soyunma odasına gitti, maç 15 dakika durdu, uyarı anonsları sonrası oyun devam etti. Ancak ikinci devrenin 4. dakikasında yine Fenerbahçe'nin mola aldığı bir sırada Sarı - Lacivertliler'in bulunduğu bölüme ayran atılınca bu kez hakemler, ikinci kez durdurarak uyarı anonsu yaptırdıkları maçın seyircisiz oynanması için soyunma odasına gittiler. 

Arbede çıktı 
Ardından, yapılan tüm uyarılara rağmen salondan çıkmamakta direnen Galatasaraylı taraftarlar ile çevik kuvvet arasında arbede çıktı. Polis, uzun süren uğraşlar sonunda Galatasaraylı seyircileri çıkarırken, bu kez gerilim salonun dışına sıçradı. Salon dışında da taşkınlığa devam eden fanatikler, polisi taş yağmuruna tutarken, bazı araçlara da hasar verdiler. 

Gerginlik 
Bu arada, olayların meydana geldiği sırada salon içinde Galatasaraylı yöneticiler Turgay Kıran ve Derya Taşdelenler ile Fenerbahçe menajeri Nedim Karakaş arasında da tartışma yaşandı. Taşdelenler daha sonra ise maçı izleyen Milli Takım Menajeri Doğan Hakyemez'le de tartıştı. Olaylar nedeniyle yaklaşık 45 dakika sonra yeniden mücadeleye devam edilebilirken, maçın tamamında toplam 1 saatlik duraklama yaşanmış oldu. 

Fener ezdi, geçti 63-90 

Galatasaray karşısında ilk periyotta aksayan Sarı-Lacivertli takım, ikinci çeyrekten itibaren dışarıdan ve içeriden potayı isabetli şut yağmuruna tuttu, farkı kolay buldu 


Basketbol Ligi'nde kümede kalabilmek için son kozlarından birini oynayan Galatasaray, ezeli rakibi Fenerbahçe'ye olaylı maçta farklı yenildi 63 - 90. 
Maça iyi başlayan, 5.30'da Umut'un turnikesiyle 11 - 2 öne geçen Sarı - Kırmızılılar, toparlanan Fenerbahçe'nin geriye kalan 4.30 dakikadaki 16 - 5'lik serisine engel olamayınca ilk çeyrek 17 - 17 kapandı. 
İkinci periyotta Edwards ile pota altında Galatasaray'a üstünlük kuran, Salyers, Rasim ve Ömer'in üçlükleriyle devreyi 41 - 35 önde kapayan Fenerbahçe, üçüncü çeyrekte arayı açmaya başladı. Pota altı savunması düşen Galatasaray'ı hem içeriden, hem de dışarıdan bombardımana tutan Sarı - Lacivertliler, son periyotta arayı daha da açarak maçı 90 - 63 kazandılar. 

İstatistik 

SONGÜL TÜRE 


GALATASARAY OYUNCU TS 2S 3S SA R 4 Jacobson 5 0 5 1 2 2 2 4 6 Johnson 10 5 6 0 2 - 4 6 Boddicker 10 5 8 0 3 - 6 4 Arda 5 1 4 1 5 - 2 8 Burak 18 1 3 4 6 4 4 4 7 Keep 13 6 11 - 1 1 2 3 Umut 2 1 2 0 3 - - 3 Cihad - - - - - TOPLAM 63 19 39 6 21 7 7 22 

FENERBAHÇE OYUNCU TS 2S 3S SA R 7 Harvey 8 4 6 - - 8 8 Ömer 17 3 7 2 5 5 5 3 4 Erdal - - - 0 2 2 8 Mrsic 14 1 3 4 8 - 6 9 Salyers 27 6 9 4 10 3 4 14 8 Rasim 16 - 5 7 1 2 5 6 Edwards 8 4 7 - - 1 3 Barış - - - - - TOPLAM 90 18 32 15 30 9 13 39 

1.PERİYOT 17 - 17, 2.PERİYOT 41 - 35 F.Bahçe , 3.PERİYOT 65 - 50 F.Bahçe , MAÇ SKORU 90 - 63 F.Bahçe 
HAKEMLER Engin Kennerman, Aytuğ Ekti, Ozan Çakar 

Karşıyaka-T.Telekom 86-81 

Maçın karnesi 
HAKEMLER Mustafa Can, Deniz Kıyak, Alper Özgök 
PINAR KARŞIYAKA Muratcan 8 19, İnanç 6 7, Holman 7 13, Lloreda 8 21, Braswell 8 24, Faruk 5 2, Onur 4 
TÜRK TELEKOM Davenport 7 15, Grays 8 22, Umut 7 12, Mutlu 6 9, Gazi 6 5, Stefanovic 4 4, Adem 7 14 
1.PERİYOT 24 - 21 P.Karşıyaka , 2.PERİYOT 45 - 37 T.Telekom , 3.PERİYOT 62 - 59 P.Karşıyaka , MAÇ SKORU 86 - 81 P.Karşıyaka 
BEŞ FAUL Davenport 37.53 , İnanç 39.58 

Tekel 83 - İTÜ 76 

Maçın karnesi 
HAKEMLER Mehmet Keseratar, Berk Torun, Tarkan Tuser 
İST.TEKELSPOR Phillips 8 18, Serhat 6 5, Ufuk 7 13, Williams 6 8, Dixon 7 11, Fatih 8 16, Atıl 6 5, Wilkerson 4 2, Engin 6 5, Cihan 4 
İTÜ Kemal 7 19, Harun 8 21, Reha 4 7, Germany 5 6, Kendrick 7 17, Serdar 5 4, Berkan 4 , Güray 4 2, Levent 4 
1. PERİYOT 25-19 Tekel , 2. PERİYOT 47-31 Tekel , 3. PERİYOT 67-56 Tekel , MAÇ SKORU 83-76 Tekel 

B.Kolej 78 - D.Şafaka 86 

Maçın karnesi 
HAKEMLER Fatih Dalay, Serkan Emlek, Vedat Borulday 
ANK.BÜYÜK KOLEJ Arda 7 16, Felton 7 22, Murat 8 29, Tunç 4 3, Onur Polat 4 2, Özgür 3 , Kerem 4 4, Orçun 3 , Onur Altınmakas 2 , Miliçeviç 3 2 
DARÜŞŞAFAKA Cüneyt 7 12, Erdem 7 9, Rice 7 14, Whorton 5 6, Jones 8 18, Soner 5 7, Tufan 8 18, Polat 3 2, Cevher 3 , 
1. PERİYOT 26-19 B.Kolej , 2. PERİYOT 41-28 B.Kolej , 3. PERİYOT 57-50 Darüşşafaka , MAÇ SKORU 86-78 Darüşşafaka 
BEŞ FAUL Erdem 36.20 
DİSKALİFİYE Onur Altınmakas 29.57 

Potada bugün 
Abdi İpekçi Salonu 
17.00 Ülkerspor - Erdemirspor 
Akatlar Salonu 
15.00 Beşiktaş - Efes Pilsen 


</TEXT>
</DOC>
