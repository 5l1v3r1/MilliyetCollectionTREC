<DOC>
<DOCNO> 304631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/son/sondun27.html </URL>
<DATE> 2005/01/08/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Suların yükselebileceği uyarısı Andaman adaları halkını korkuttu 
</HEADLINE>
<TEXT>

     Uzmanların, bölgede büyük çaplı gel-git dalgaları olabileceği uyarısı, Hindistan'ın Andaman ve Nikobar adalarında yaşayan balıkçıları ve çiftçileri korkuttu. Bölge halkının, evlerini terk etmeye hazırlandığı bildirildi. 
     Yetkililer, panik yapılmasını gerektirecek bir durum olmadığını vurgulasa da 26 Aralık'ta meydana gelen 9 büyüklüğündeki depremin ardından yüzden fazla artçı sarsıntının hissedildiği bölge halkının korkuya kapıldığı belirtiliyor. 
     Kıyıda yaşayanların, evlerini terk ettiği ve suların yükselmesinin beklendiği 9-12 Ocak tarihleri arasında, kıyıya yakın tepelere gitmeye hazırlandığı bildirildi. 
     Uzmanlar, tsunamiden sonra adaların çevresindeki su seviyesinin hafifçe yükseldiğini belirterek, bunun büyük çaplı gel-git belirtisi olabileceğini söyledi. 
     
</TEXT>
</DOC>
