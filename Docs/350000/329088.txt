<DOC>
<DOCNO> 329088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/son/sonyas20.html </URL>
<DATE> 2005/03/31/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Almanların yarısı depresyonik 
</HEADLINE>
<TEXT>

     Almanya'da yapılan bir araştırma, yaklaşık her 2 aileden birinde depresyon geçiren kişilerin bulunduğunu ortaya koydu. 
     ''Stern Gesund Leben'' Stern-Sağlıklı Yaşam adlı dergi tarafından yapılan araştırmada, Alman halkının yüzde 'ü, kendisinin ya da bir aile ferdinin depresyon geçirip geçirmediği sorusuna ''evet'' cevabını verdi. 
     Haberde, depresyon Alman halkının ''milli hastalığı'' olarak nitelendirildi. Araştırmaya katılan her 5 kişiden birinin de depresyonda olduğunu söylediği kaydedildi. Bu kişilerden sadece yüzde 22'si, tedavileri sırasında hiçbir sorunla karşılaşmadıklarını belirtti. 
     Dresden Üniversitesi psikologlarından Prof. Hans-Ulrich Wittchen, dergiye yaptığı açıklamada, Almanya'da insanların gittikçe daha sık ve daha erken yaşlarda depresyon geçirdiğini, bu hastalığın intihara da neden olabileceğini belirterek, ''Depresif hastalıkların salgın hastalık gibi yayılması aşamasındayız'' dedi. 
     
</TEXT>
</DOC>
