<DOC>
<DOCNO> 322548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/son/sonsiy05.html </URL>
<DATE> 2005/03/10/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
AKP'de Mumcu istifaları ANAP kongresine kadar sürecek 
</HEADLINE>
<TEXT>

     AKP'deki istifalar, Isparta Milletvekili Erkan Mumcu'nun ANAP'la anlaşmaya varması halinde, genel başkanlığa seçileceği nisan ayındaki konreye kadar sürecek. 
     Erkan Mumcu ile bağlantılı olarak Malatya Milletvekili Süleyman Sarıbaş ve Yozgat Milletvekili Mehmet Erdemir, AKP'den birer hafta arayla ayrıldı. Mumcu'nun ANAP'la görüşmelere resmen başlaması üzerine AKP'deki Mumcu yanlısı milletvekillerinin birer birer istifa etmeleri kararlaştırıldı. Bu milletvekillerinin istifaları ANAP kongresine kadar sürecek. Sayılarının yaklaşık 5'i bulması beklenen istifacı milletvekillerinin ANAP Genel Başkanı'nın seçileceği nisan ayı başındaki kongrede Mumcu ile birlikte ANAP'a katılmaları planlanıyor. 
     AKP'de istifasına kesin gözüyle bakılan Isparta Milletvekili Sait Armağan ve Malatya Milletvekili Miraç Akdoğan ilk gidecek milletvekilleri olarak görülüyorlar. 
     Mumcu ile birlikte ANAP'a gidici adaylardan birinin daha istifanın bu hafta içinde gerçekleşmesi bekleniyor. 
     
     MESUT YILMAZ'DAN VİZE 
     Bu arada ANAP'ın eski Genel Başkanı Mesut Yılmaz'ın da Erkan Mumcu'nun ANAP liderliğine sıcak baktığı belirtildi. 
     Yılmaz'ın bir dönem kendisiyle mücadeleye de girişen Mumcu'nun liderliğine vizeyi ANAP'lılara yönelik, "İstediklerini yapın. Rahat bırakın" mesajıyla verdiği ifade edildi. 
     
</TEXT>
</DOC>
