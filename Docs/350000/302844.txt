<DOC>
<DOCNO> 302844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/02/son/sontur28.html </URL>
<DATE> 2005/01/02/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Şırnak'ta 2 terörist ölü olarak ele geçirildi... 
</HEADLINE>
<TEXT>

     Irak'tan Türkiye'ye girmeye çalışan terör örgütü PKK Kongra-Gel mensupları ile güvenlik güçleri arasında Şırnak'ta çıkan çatışmada 2 terörist ölü olarak ele geçirildi. 
     Alınan bilgiye göre, terör eylemlerinde bulunmak üzere Irak sınırındaki Uludere İlçesi'ne bağlı Şenoba Beldesi yakınlarından Türkiye'ye giriş yapmak isteyen bir grup terör örgütü PKK Kongra-Gel mensubunun, güvenlik kuvvetlerinin ''teslim ol'' çağrısına ateşle karşılık vermesi üzerine çatışma çıktı. 
     Çıkan çatışmada, 2 örgüt mensubu ölü olarak ele geçirildi. Örgüt mensuplarının üzerlerinde silahları ile birlikte örgüte ait doküman ve mayınlama eylemlerinde kullanılmak üzere çok miktarda patlayıcı madde ele geçirildi. 
     Bölgede operasyonlar sürdürülüyor. 
     
</TEXT>
</DOC>
