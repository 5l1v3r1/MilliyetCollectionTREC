<DOC>
<DOCNO> 338465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/son/sonspo21.html </URL>
<DATE> 2005/04/30/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Ankaragücü 4 - Diyarbakırspor 1 maç bitti 
</HEADLINE>
<TEXT>

     Birinci Süper Futbol Ligi'nde Ankaragücü, Diyarbakırspor'u 4-1 yendi. 
     Karşılaşmanın ilk yarısında topla daha fazla oynayan ve rakip kalede pozisyonlar bulan Ankaragücü, baskılı futbolunun karşılığını bulduğu 3 golle aldı. 
     Ankaragücü'nün hücuma kalktığı anlarda geliştirdiği hızlı ataklarla etkili olmaya çalışan konuk ekip Diyarbakırspor ise, yediği golden sonra beraberliği bulsa da başkent ekibinin 2 gol daha atmasına engel olamadı. 
     5. dakikada Ankaragücü savunmasının hatasından yararlanan Sinan'ın vuruşunda, top yan ağlarda kaldı. 
     6. dakikada Sinan'ın ceza alanı dışından sert şutunda, topu kaleci Orkun yatarak kontrol etti. 
     16. dakikada Umut'un sağ taraftan ortasında, Emre'nin kafasından seken topla buluşan Faruk, plase bir vuruşla takımını 1-0 öne geçirdi. 
     31. dakikada sol taraftan kullanılan köşe atışında, Cem Beceren'in kafayla indirdiği topla ceza alanında buluşan Sinan, kalesini terkeden kaleci Orkun'dan önce meşin yuvarlağa müdahale ederek ağlara gönderdi 1-1. 
     41. dakikada Faruk'un sağ taraftan yaptığı ortada arka direkte topla boş pozisyonda buluşan Umut, meşin yuvarlağı ağlara göndererek skoru 2-1 yaptı. 
     45. dakikada sağ taraftan gelişen Ankaragücü atağında, Evren'in ortasında ceza alanında topla buluşan Cenk, topu 3. kez filelere gönderdi 3-1. 
     Karşılaşmanın ilk yarısı, Ankaragücü'nün 3-1 üstünlüğüyle tamamlandı. 

     
</TEXT>
</DOC>
