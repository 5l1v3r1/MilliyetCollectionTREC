<DOC>
<DOCNO> 301153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/guncel/axgun02.html </URL>
<DATE> 2004/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaz'da yılbaşı keyfi 
</HEADLINE>
<TEXT>


Yeni yıla Boğaz'da girmek isteyenler için tekne turu alternatifleri bulunuyor. Lüfer teknelerinde dansöz, yemek ve içki eşliğinde yedi saat boğaz keyfi sürebilirsiniz 

Burcum Devrez 

YILBAŞINA İstanbul Boğazı'ndaki lüfer teknelerinde girmek mümkün. Balık yerine kestaneli hindi dolması ikram edilen 7 saatlik Boğaz turu sırasında, dansöz izleme imk nı da var. Lüfer Tur Organizasyon, 8 yıldır teknede yılbaşı partisi düzenliyor. Lüfer 66 isimli teknede dansöz, sınırsız içki ve yemek 120 milyon lira. 

Canlı müzik isteğe bağlı 
42 metrelik, 200 kişi kapasiteli teknedeki partinin yemeksiz bölümüne katılmak isteyenler de, 75 milyon lira karşılığı sınırsız içki paketinden yararlanabilir. 15 - 20 kişilik tekneleri tercih edenler için canlı müzik isteğe bağlı. Kişi başı 100 milyon lira. 20.30'da Bebek'ten hareket eden tekneler 03.00'te sahile dönüş yapacak. 

Yılbaşında 'lüfer' mönüsü 

Gidiş kokteyli kuruyemiş, cips, yeşil zeytin , peynir çeşitleri, söğüş domates salatalık , patlıcan soslu biber dolma, Amerikan salata, acılı ezme, karışık turşu, patlıcanlı salata, yaprak sarma, barbunya pilaki, bakla favası, mantar salata, hamsi ançuez peynirli tepsi böreği, patates kroket, balık köftesi kestaneli hindi dolması mevsim salatası, mevsim meyveleri, karışık Türk tatlıları limitsiz alkollü ve alkolsüz içki. 


</TEXT>
</DOC>
