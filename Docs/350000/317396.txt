<DOC>
<DOCNO> 317396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/ekonomi/eko03.html </URL>
<DATE> 2005/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
TMSF'nin batık tahsilatı 1.3 milyar dolar 
</HEADLINE>
<TEXT>


ANKARA ANKA 

Başbakan Yardımcısı Abdüllatif Şener, TMSF'nin batık bankaların h kim ortaklarıyla diğer kredi borçlularından Kasım 2004 sonuna kadar yapılan toplam tahsilatın 1 milyar 250.5 milyon dolar düzeyinde gerçekleştiğini açıkladı. 1997 - 2003 yılları arası TMSF'ye devredilen 22 bankanın Fon'a devir tarihlerindeki toplam zararları, İmar Bankası'nın kayıtdışı mevduatının da devir zararı olarak dikkate alınması halinde 24 milyar dolar olarak hesaplanıyor. 
Bakan Şener'in verdiği bilgilere göre, TMSF bünyesindeki bankaların h kim ortaklarından Kasım 2004 sonuna kadar toplam 673.2 milyon dolarlık tahsilat gerçekleştirildi. Tahsilatın 407.7 milyon doları nakit, 96.8 milyon doları ise ayni olarak yapıldı. Tahsilatın 168.7 milyon doları ise bankalar kapatılmadan ya da TMSF bünyesindeyken banka tarafından gerçekleştirildi. 

Krediler 500 milyon dolar 
TMSF'nin yaptığı nakit tahsilatın 232 milyon doları, ayni tahsilatın da 77.3 milyon doları, borçlarını geri ödemek için TMSF'yle protokol yapan batık banka sahiplerinden gerçekleştirildi. 
TMSF, batık bankaların kredi alacakları nedeniyle kurumsal borçlulardan 454.7 milyon doları nakit, 42.1 milyon doları ayni olmak üzere toplam 496.8 milyon dolarlık, bireysel borçlulardan da tümüne yakını nakit olmak üzere toplam 80.5 milyon dolarlık tahsilat yaptı. 


</TEXT>
</DOC>
