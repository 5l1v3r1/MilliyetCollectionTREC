<DOC>
<DOCNO> 332585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sonsiy10.html </URL>
<DATE> 2005/04/12/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Bakan Çelik Karı koca arasına girilmez 
</HEADLINE>
<TEXT>

     Mehmet HARBURCU- Barış DURAK ŞANLIURFA, DHA 

      MİLLİ Eğitim Bakanı Hüseyin Çelik, son günlerde sıkça gündeme gelen eşlerin tayini konusunda engelleme olmadığın belirterek, "Eş durumu, bir özür grubu, bir mazaret grubu. Karı koca arasına kesinlikle girilmez'' dedi. 
     Özel bir uçakla Şanlıurfa'ya gelen Milli Eğitim Bakanı Hüseyin Çelik Şanlıurfa Öğretmen evinde onuruna verilen yemek sonrası basın mensuplarının sorularını yanıtladı. Çelik, son günlerde gündeme gelen eşlerin tayini konusunda engelleme olmadığını ve eşlerin istediği yere tayininin çıkabileceğini belirterek şunları söyledi 
     "Hiç bir zaman biz öğretmenlerin devlet memurlarının eş durumundan tayinlerini engellemeye yönelik hiç bir şey yapmadık. Bundan sonra da yapmayız. İller arasında ilden ile yapılan tayinler arasında şüphsiz eşler birbirinin yanına gidecektir. Burada kesinlikle bir engelleme, bir kısıtlama yok. Eş durumu, bir özür grubu, bir mazaret grubu. Karı koca arasına kesinlikle girilmez. Yapılan uygulama şudur. Sürekli yer değiştirmeye tabi olan personel dediğimiz bir devlet personeli var. Bunların eşleri il içersinde tayin edilirken, normal kadro uygulamasının dışana çıkarak yüzde 5'lik opsiyon tanılıyordu. Bu da belli okullardaki öğretmenlerimizin birikmesine yol açıyordu. Nitekin bir yasa tasarısı taslağı olarak Başbakanlığa gönderilmiştir. Başbakanlık durumu inceleyerek bir karara varacaktır. Bir kez daha söylüyorum eş durumundan tayin yapmama söz konusu değildir. Bu uygulama aynen devam edecektir.'' Bakan Çelik, daha sonra Milli Eğitim Bakanlığı Daire Başkanları ile durum değerlendirme toplantısına katıldı. Toplantıya Şanlıurfa Valisi Şemsettin Uzun, Şanlıurf'nın 9 AKP milletvekili, Belediye Başkanı Ahmet Fakıbaba, ilçe belediye başkanları ve Milli Eğitim müdürleri katıldı. Basına kapalı olan toplantının geceyarısına kadar devam etti. 
     
</TEXT>
</DOC>
