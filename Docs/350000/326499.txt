<DOC>
<DOCNO> 326499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/siyaset/asiy.html </URL>
<DATE> 2005/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hiç ilerleme yok 
</HEADLINE>
<TEXT>


Almanya Başbakanı Schröder, Türkiye'nin reformları uygulamaya geçirmediğini söyledi. Erdoğan ise, "Türkiye'ye yönelik eleştiriler kabul edilemez" diyerek yanıtladı 

Mehmet Aktan - Berlin Fotoğraf ŞERİF ÇIRAY 


Almanya Başbakanı Gerhard Schröder, Türkiye'yi Avrupa Birliği AB reformlarında gerekli adımları atmamakla eleştirdi. Başbakan Recep Tayyip Erdoğan ise, 24 saat içinde 2 ayrı açıklamayla, Türkiye'ye yönelik eleştirilerin kabul edilemez olduğunu söyledi. 
Alman N - TV televizyonunda ikili röportajlarıyla tanınan Gazeteci Sandra Maischberger'in konuğu olan Schröder, Türkiye'nin 17 Aralık'tan sonra reformların uygulamasında hiç ilerleme sağlayamadığını iddia etti. 

Geri adım yok ama 
Avrupa Parlamentosu'nda "Türkiye karşıtı" seslerin yükselmesine rağmen Türkiye'ye AB üyeliği sözünün arkasında duran Schröder, Maischberger'in, "Türkiye AB yolunda reform sürecinde geri adım mı attı " sorusuna, "Geri adım yok. Ama Türkiye, reformların uygulamaya geçirilmesinde hiç ilerleme sağlamadı" yanıtını verdi. EPP toplantısı için gittiği Brüksel'de aynı yönde eleştirilere sert karşılık veren Erdoğan, dün de Türkiye Odalar ve Borsalar Birliği TOBB yönetim kurulu toplantısı sonrasında AB süreciyle ilgili dedikodular üretildiğini dile getirdi. 

'Piyasaları etkileyebilir' 
Bu dedikodulara itibar edilmemesi gerektiğini vurgulayan Erdoğan, sözlerini şöyle sürdürdü "17 Aralık öncesi AB sürecine nasıl dört elle sarıldıysak şu anda da aynı durumdayız. 17 Aralık öncesi sürecin atmosferiyle 17 Aralık sonrası sürecin atmosferi aynı değildir. O zaman ki yol haritasıyla şu andaki yol haritası aynı değildir. Benim görüştüğüm AB üyesi ülkelerindeki muhataplarımın hiç birisinden ben bu tür bir şey duymuyorum. Ama nedense böyle bir havayı birileri pompalamaya gayret ediyor. Bunlar özellikle ekonomik piyasalarımızı olumsuz istikamette etkileyebilir. Bu konuda dayanışma içerisinde olunması lazım." 


</TEXT>
</DOC>
