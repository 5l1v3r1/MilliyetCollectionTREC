<DOC>
<DOCNO> 312239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/spor/spo15.html </URL>
<DATE> 2005/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



TÜRKİYE Otomobil Sporları Federasyonu tarafından düzenlenen eğitim seminerlerinin ilki 5-24 Şubat tarihleri arasında Antalya, İstanbul, Ankara, Bursa, Sakarya, Kocaeli, Muğla, İzmir ve Çanakkale'de yapılacak. İkinci dönem seminerleri ise Mart'ta Çorum, Samsun, Hatay, KKTC, Çankırı, Eskişehir, Gaziantep ve Urfa'da gerçekleştirilecek. 
UEFA, 2006-2007 yılından itibaren Şampiyonlar Ligi ve UEFA Kupası'nda oynayacak takımların 25 kişilik kadrosunda alt yapıdan en az iki, yerli takımlardan da iki olmak üzere toplam en az dört futbolcu bulunması kararını aldı. Bu kural, 2007-08'de altı, 2008-09 sezonu için de sekiz olarak yürürlüğe girecek. 
BASKETBOLDAKİ şike iddialarına konu olan ve disiplin kurulu tarafından 6 maç hak mahrumiyeti cezası alan Mersin Büyükşehir Belediyesi coachu Rebah Sıdalı, Tahkim Kurulu'na itirazda bulundu. 
ALMAN Futbol Federasyonu, bu sezon yapılan Ahlen - Wacker Burghausen, Wuppertale-Werder Bremen Amatör , E.Braunschweig-St.Pauli ve Paderborn-Hamburger maçlarının maniple edildiğini açıkladı. 
CHELSEA'NİN file bekçisi Petr Cech, Blackburn Rovers karşılaşmasında da kalesini gole kapattı. Toplam 781 dakikadır gol yemeyen Çek kaleci İngiltere Premier Ligi'nin yeni rekorunu kırdı. 
VOLEYBOL Federasyonu'nun geleneksel "Medya Oscarları" yarışmasında yazarımız Ragıp Tekin, Panorama dalında "İyi ki Varsınız" eseriyle birinciliği elde etti. 
UEFA ve CAF'ın ortaklaşa düzenlediği Meridyen Kupası Gençler Futbol Turnuvası bugün Aydın ve İzmir'de başlayacak. Turnuva kapsamında Türkiye ve Tunus A Milli Takımları 9 Şubat'ta İstanbul'da Gala maçında karşılaşacak.. 
TAHKİM Kurulu, Samsunspor'un itirazını değerlendirirek Kirita'nın üç maçlık cezasını bir maça indirdi. 

ANADOLU TURU 

Bulak transferleri beğendi 
DENİZLİSPOR Teknik Direktörü Giray Bulak, yeni transferlere övgü yağdırdı. Özellikle Altay'dan alınan Fatih'in yıldız adayı olduğunu belirten Bulak, idman eksiği bulunmasına rağmen Çek Martin Horak'a da tam not verdi. 

Hikmet Karaman'a mesaj 
KAYSERİSPOR'DA, Diyarbakır maçı öncesi eksikler can sıkıyor. Cezalı Müslim Can'ın yanı sıra sakat kaleci Metin Aktaş da yarın forma giyemeyecek. Basın Sözcüsü Musa Soykarcı, "On futbolcu aldık. Şimdi tüm sorumluluk teknik heyette" dedi. 

Veli Sezgin inançlı 
AKÇAABAT Sebatspor Başkanı Veli Sezgin, kümede kalacaklarına kesin olarak inandıklarını, buna göre yatırım yaptıklarını söyledi. Sezgin, "Düşme gibi bir düşünceye sahip olsaydık, takımı küçültür, gelecek yılın ekibini oluştururduk" dedi. 

Makasi'ye gün doğdu 
SAKARYASPOR'DA deplasmandaki zorlu Denizlispor maçı için alarm verildi. Futbolcuların hırslı olduklarının gözlendiği çift kalede, teknik patron Şaban Yıldırım, cezalı Ali Cansun'un yerine forma vermeyi düşündüğü yeni transfer Makasi'yi denedi. 



</TEXT>
</DOC>
