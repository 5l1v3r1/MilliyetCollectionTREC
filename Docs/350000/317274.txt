<DOC>
<DOCNO> 317274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/sonspo04.html </URL>
<DATE> 2005/02/21/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Carew'in kredisi bitiyor... 
</HEADLINE>
<TEXT>

     Antep maçında ilk on bire alınan John Carew, istenilen performansı sergileyemedi. Teknik kurmaylar yıldızla özel olarak ilgilenecekler. 
     
     Hiç katkısı yok 

     Grip nedeniyle oynayamadığı Denizlispor maçı sonrası Antep’te ilk onbirde sahaya çıkan, ancak hiç bir olumlu hareketi bulunmadığı için ilk yarının bitiminde oyundan alınan John Carew’in kredisi yavaş yavaş tükeniyor. Teknik kurmaylar, hafta içi tüm idmanlarda Norveçli yıldızla özel olarak ilgilenecek ve durumu hakkında uyarılarda bulunarak dikkatini çekecek. 
     
     Tümer ve Pancu dönüyor 

     Gaziantepspor önündeki etkisiz futboluna mazeret olarak, geçirdiği hastalık nedeniyle çok halsiz düşmesini gösteren Carew’in, antrenmanlarda aşama kaydetmemesi halinde bu hafta yedeğe çekilmesi bile gündemde. Çalımbay’ın şu an için forvetteki bankosu Veysel Cihan... Üstelik Ahmed Hassan’ın formu, Tümer’in cezasının bitmesi ve Pancu’nun durumunun iyiye gitmesi de genç hocanın avantajları... 

     
</TEXT>
</DOC>
