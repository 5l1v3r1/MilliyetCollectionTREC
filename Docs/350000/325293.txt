<DOC>
<DOCNO> 325293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/son/soneko08.html </URL>
<DATE> 2005/03/20/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Hazine'den 6 ayda bir değişken ödemeli YTL cinsinden tahvil ihalesi 
</HEADLINE>
<TEXT>

     Hazine, bu hafta biri bono diğerleri tahvil olmak üzere 3 ihale birden gerçekleştirecek. 
     Hazine bu hafta düzenleyeceği ihalelerin ilkini 6 ayda bir değişken ödemeli YTL cinsinden Devlet Tahvili ile yarın yerine getirecek. 
     Söz konusu ihalede satılacak kağıtlar 23 Mart 2005 tarihinde ihraç edilirken geri ödemesi 17 Şubat 2010 olarak belirlendi. 
     Tahvilin 24 Ağustos 2005 tarihinde yapılacak kupon ödemesi 23 Şubat 2005 ihraç tarihli 6 ay vadeli referans bono ihalesi sonucunda yüzde 10,02 yüzde 8,52 yüzde 1,50 olarak tespit edildi. 
     
     SALI GÜNÜ İKİ İHALE DÜZENLENECEK 
     Hazine, 22 Mart Salı günü ise 231 gün vadeli YTL cinsinden iskontolu Hazine Bonosu ve 5 gün vadeli YTL cinsinden iskontolu Devlet Tahvili ihalesi yapacak. 
     231 gün vadeli YTL cinsinden iskontolu Hazine Bonosu ihalesinde satılacak kağıtların geri ödemesi 9 Kasım 2005, 5 gün vadeli YTL cinsinden iskontolu Devlet Tahvilinin geri ödemesi 27 Eylül 2006 olarak belirlendi. 
     Her iki ihalede satılacak kağıtların ihracı 23 Mart Çarşamba günü yapılacak. 
     
     SON DURUM 
     Hazine en son 15 Mart tarihinde düzenlediği 91 gün vadeli referans bono ihalesinde bileşik faiz yüzde 16.24 olmuştu. 
     İhaleye nominal 2 milyar 165.6 milyon YTL teklif gelirken nominal satış 1 milyar 128.7 milyon YTL, net satış da 1 milyar 87 milyon YTL olarak belirlenmişti. İhalede basit faiz yüzde 15.34 olmuştu Hazine, gelecek hafta Mart ayının en büyük iç borç geri ödemesinde, 4 milyar 728 milyon YTL'si piyasaya olmak üzere toplam 6 milyar 541 milyon YTL ödeme yerine getirecek. 
     
</TEXT>
</DOC>
