<DOC>
<DOCNO> 332447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sondun04.html </URL>
<DATE> 2005/04/12/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Rumsfeld'den Bağdat'a sürpriz ziyaret 
</HEADLINE>
<TEXT>

     Amerika Birleşik Devletleri Savunma Bakanı Donald Rumsfeld Irak'a sürpriz bir ziyaret gerçekleştirdi. 
     Rumsfeld, sabah saatlerinde başkent Bağdat'a geldi. Gazetecilerin sorularını yanıtlayan Savunma Bakanı, yeni hükümetin siyasi ahlak ilkelerinden ödün vermemesi gerektiğini, aksi halde güven ortamının zarar göreceği uyarısında bulundu. 
     
     Aralıkta ulusal seçime destek 
     Rumsfeld, Amerika Birleşik Devletlerinin Irak'ta ağustos ayında yeni bir anayasa oluşturulmasını ve aralık ayında ulusal seçimlerin yapılmasını desteklediğini belirtti. 
     ABD'li bakan, "ABD birliklerinin Irak'taki varlığı sonsuza kadar sürmeyecek" diye konuştu. 
     Donald Rumsfeld'in, Başbakan İbrahim Caferi ve Devlet Başkanı Celal Talabani ile de görüşmesi bekleniyor. 
     
</TEXT>
</DOC>
