<DOC>
<DOCNO> 333069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sontur27.html </URL>
<DATE> 2005/04/13/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Bu yıl bu okullardan üniversiteyi kazanan çıkmadı .. 
</HEADLINE>
<TEXT>

     Akademik eğitim veren ve ''genel liseler olarak'' isimlendirilen liselerden 77'si ile kamuoyunda ''süper liseler'' olarak bilinen Yabancı Dil Ağırlıklı YDA liselerden 4'ünün öğrencilerinden hiçbirinin üniversiteyi kazanamadığı belirlendi. 
     Öğrenci Seçme ve Yerleştirme Merkezi ÖSYM , 2004 yılında yapılan Öğrenci Seçme Sınavı'nın ÖSS sonuçlarına ilişkin istatistikleri yayımladı. 
     İstatistik kitabında, okulların geçen yıl ÖSS'ye giren öğrencilerinin üniversiteye yerleşme durumlarıyla ilgili bilgiler yer alıyor. 
     İstatistiklere göre, ÖSS ile üniversitelerin 4 yıllık lisans programlarına hiç öğrenci gönderemeyen okulların başında mesleki ve teknik liseler ile çok programlı liseler geliyor. Ancak bu liselerden meslek yüksekokullarına ''sınavsız'' geçiş yapılabildiği için bir çok öğrenci bu yolu tercih ediyor. 
     Bu liselerin dışında akademik eğitim veren genel liselerden 77'si ile süper liselerden 4'ünün öğrencilerinden hiçbiri ne lisans programlarını ne de önlisans ve Açıköğretim programlarını kazanabildi. Süper liseler, 5 üzerinden en az 4 diploma notu ortalamasıyla öğrenci kabul ediyor. 
     Ayrıca istatistiklerden, çoğu genel lise ile süper lisenin ancak 1 veya birkaç öğrencisini üniversiteye sokabildiği tespit edildi. 
     
     OKULLAR 
     ÖSYM istatistiklerine göre üniversiteye hiç öğrenci gönderemeyen genel liseler ile Yabancı Dil Ağırlıklı liseler şunlar 
     -Adana-Ceyhan Sağkaya Lisesi, -Adana-Ceyhan Doruk Lisesi, -Adana-Yumurtalık Zeytinbeli M.A Öztürk Lisesi, -Adana-Ceyhan Yeşildam Lisesi, -Adıyaman-Fevzi Çakmak Lisesi, -Adıyaman-Besni Lisesi YDA , -Afyon-Emirdağ Davulga Lisesi, -Ankara-Nallıhan Sarıyar Lisesi, -Ankara-Şereflikoçhisar Çalören Lisesi, -Antalya-Özal Sancak Lisesi YDA 
     -Balıkesir-Marmara Lisesi -Balıkesir-İvrindi Korucu Lisesi, -Burdur-Karamanlı Lisesi -Burdur-Bucak Kızılkaya Hacı İbrahim Çelik Lisesi, -Çorum-Laçin Lisesi, -Denizli-Tavas Kızılcabölük Yaşar Öncan Lisesi, -Denizli-Acıpayam Kelekçi Lisesi, -Diyarbakır-Bismil Lisesi YDA , -Elazığ-Sivrice Lisesi, -Elazığ-Alacakaya Lisesi -Erzurum-Şenkaya Lisesi, -Eskişehir-Han Şehit Bayram Özden Lisesi, -Gaziantep-Islahiye Fevzipaşa Lisesi, -Gaziantep-Nizip Uluyatır Lisesi, -Hatay-Hassa Lisesi -Hatay-İskenderun Barbaros Lisesi, -Hatay-Dörtyol Kuzuculu K.Karabekir Lisesi, -Isparta-Sütçüler Kesme Lisesi, -Isparta-Eğirdir Mehmet Ali Yüceer Lisesi, -Isparta-Yalvaç Körküler Lisesi, -Mersin-Çamlıyayla Kasım Ekenler Lisesi, -Mersin-Belediye Lisesi, -Mersin-Bozyazı Tekmen Lisesi, -Kars-Arpaçay Lisesi, -Kars-Selim Lisesi, -Kars-Akyaka Lisesi, -Kastamonu-İhsangazi Lisesi, -Kayseri-Pınarbaşı Pazarören Lisesi, -Kırklareli-Üsküp Lisesi, -Kırşehir-Çiçekdağı Boğazevci H.Kılıçözlü Lisesi, -Konya-Cihanbeyli Yeniceoba Lisesi, -Konya-Ilgın Aşağıçiğil Lisesi, -Konya-Kulu Tavşançalı Lisesi, -Konya-Kulu Kozanlı Lisesi, -Konya-Emirgazi Lisesi, -Konya-Kulu Karacadağ Lisesi, -Konya-Yunak Turgut Lisesi, -Malatya-Yeşiltepe Lisesi, -Malatya-Yeşilyurt Gündüzbey Lisesi, -Malatya-Kale İzollu Lisesi, -Malatya-Battalgazi Dr. S. Hacı Evliyagil Lisesi, -Kahramanmaraş-Afşin Çoğulhan Lisesi, -Kahramanmaraş-Afşin Tanır Lisesi, -Mardin-Savur Lisesi, -Mardin-İMKB Lisesi, -Muğla-Kavaklıdere Lisesi, -Muş-Malazgirt Alparslan Lisesi, -Muş-Yaygın Lisesi, -Muş-Şehit Astsubay T.Güçlütürk Lisesi, -Niğde-Niğde Edikli Lisesi, -Niğde-Bor Bahçeli Atatürk Lisesi, -Ordu-Ünye Tekkiraz Lisesi, -Siirt-Eruh Lisesi, -Sivas-Ulaş Lisesi, -Sivas-Gemerek Sızır Lisesi, -Trabzon-Trabzon Çağlayan Adnan Menderes Lisesi, -Trabzon-Akçaabat Akçaköy Lisesi, -Trabzon-Yomra Lisesi YDA , -Şanlıurfa-Akçakale Lisesi, -Şanlıurfa Bozova Lisesi, -Yozgat-Çandır Büyükkışla Şehit Ramis Şahin Lisesi, -Aksaray-Gülağaç Demirci Lisesi, -Bayburt-Demirözü Lisesi, -Karaman-Karaman Taşkale Lisesi, -Karaman-Yeşildere Lisesi, -Kırıkkale-Delice Büyükyağlı Lisesi, -Kırıkkale-Cumhuriyet Lisesi, -Kırıkkale-Delice Çerikli Lisesi, -Kırıkkale-Keskin Köprü Lisesi, -Kırıkkale-Çelebi Lisesi, -Şırnak-Beytüşşebap Lisesi. 
     
     ÖSYM BAŞKANI'NIN UYARISI 
     ÖSYM Başkanı Ünal Yarımağan, kitabın önsözünde sınavın amacının ortaöğretimdeki eğitim ve öğretimi değerlendirmek değil, üniversitede başarılı olabilecek öğrencileri seçmek olduğunu vurguladı. 
     ''Ancak ortaöğretim okulları kendilerini değerlendirebilmek, diğer okullar ve özellikle kendi türündeki okullar ile durumlarını kıyaslayabilmek için sınav sonuçlarına ihtiyaç duymaktadır'' diyen Yarımağan, şunları kaydetti 
     ''Amacı ortaöğretimdeki eğitim ve öğretimi değerlendirmek olmayan bu sınavın sonuçlarını ihtiyatlı olmak kaydıyla okulların kendilerini değerlendirmek için kullanmalarında bir sakınca yoktur. İlköğretimden sonra öğrencilerini seçme sınavı ile alan ve eğitim olanakları yeterli olan bir okulun ÖSS sonuçlarının bu olanaklardan yoksun olan okulların sonuçlarıyla karşılaştırılırken dikkatli olunması gerekir.'' 
     
</TEXT>
</DOC>
