<DOC>
<DOCNO> 331550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/son/sontur34.html </URL>
<DATE> 2005/04/08/ </DATE>
<TIME> 20.15 </TIME>
<AUTHOR>  </AUTHOR>
<HEADLINE>
Gurbetçilerin yurda gelişleri başladı 
</HEADLINE>
<TEXT>

     Yurtdışında çalışan işçilerin, tatillerini geçirmek amacıyla yurda gelişleri başladı. 
     Otokuşet trenle 81 yolcu ve 50 araç, Kapıkule Sınır Kapısı'nda pasaport ve Aşyekadın Tren Garı'nda gümrük işlemlerinin yapılmasından sonra yurda giriş yaptı. Gurbetçiler, Şehit Asım İlköğretim Okulu öğrencilerinin halkoyunları gösteri ile karşılandı. 
     Gurbetçileri Otokuşet trenle yurda getiren Optima firması sahibi Renate Menoi Şvero, AA muhabirine yaptığı açıklamada, yolcuların kendilerini tercih etmeleri dolayısıyla mutlu olduklarını söyledi. 
     Optima Türkiye Temsilcisi Erol Gence de başarılı bir sezon geçirilmesi dileğinde bulundu. Bu yılki hedeflerinin 600 tren seferi ve 70 bin yolcu olduğunu belirten Gence, demiryolu, gümrük ve muhafaza ekiplerinin de katkılarıyla iyi bir sezon geçeceğine inandıklarını kaydetti. 
     Gence, gelen trende 81 yolcu 50 aracın bulunduğunu, bundan sonraki trenlerde ise 100'ün üzerinde yolcu beklediklerini söyledi. 
     Daha sonra otokuşet trenindeki araçlar, rampa yardımıyla indirilerek gümrük işlemlerinin tamamlanmasının ardından karayoluyla yollarına devam ettiler. 
     
</TEXT>
</DOC>
