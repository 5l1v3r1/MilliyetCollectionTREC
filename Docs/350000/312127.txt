<DOC>
<DOCNO> 312127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/sontur22.html </URL>
<DATE> 2005/02/03/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Taciz skandalı büyüyor... Sosyal Hizmetler İl Müdürü de gözaltında .. 
</HEADLINE>
<TEXT>

     Urla'daki, Barbaros Çocuk Köyü'nde ''cinsel taciz ve cinsel ilişki'' iddialarıyla ilgili sürdürülen soruşturma kapsamında, Sosyal Hizmetler İl Müdürü Nazmi Taşkın gözaltına alındı. 
     Alınan bilgiye göre, soruşturmayı sürdüren savcı Murat Gök, çocuk köyü yöneticilerinin bazı olayları kendisine bildirdiklerini ileri sürdükleri, açığa alınan Sosyal Hizmetler İl Müdürü Nazmi Taşkın'ın, konuları adli mercilere bildirmeyerek görevi ihmal ettiği gerekçesiyle gözaltına alınmasını istedi. İlçe Jandarma Komutanlığı ekipleri, Taşkın'ı gözaltına aldı. 
     Taşkın, ifadesi alınmak üzere Urla Cumhuriyet Savcılığı'na getirildi. 
     Olayların ortaya çıkmasının ardından Taşkın, açığa alınmıştı. 
     
</TEXT>
</DOC>
