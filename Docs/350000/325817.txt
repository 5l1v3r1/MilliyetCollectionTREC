<DOC>
<DOCNO> 325817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/sondun13.html </URL>
<DATE> 2005/03/22/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Financial Times Kerkük BM denetimine bırakılsın 
</HEADLINE>
<TEXT>

     LONDRA DHA 

      İNGİLTERE'de yayımlanan Financial Times gazetesi, 'Irak'ın açmazı' diye nitelediği Kerkük'ü Irak'ta yeni hükümetin kurulması önündeki en büyük pürüz olarak gösterdi. 
     Kerkük'ü etkisiz hale getirilmesi gereken bir saatli bombaya benzeten Financial Times, Uluslararası Kriz Grubu'nun bu kentin yönetiminin Birleşmiş Milletler denetimine bırakılması yönündeki önerisini hatırlattı. Haberde şöyle denildi 
     "Kerkük meselesi Irak istikrara kavuşana dek diplomasinin buzdolabına kaldırılmalı. Bunu yapmanın bir yolu, Uluslararası Kriz Grubu adlı düşünce kuruluşunun da önerdiği gibi, kenti ve hatta eyaleti, Birleşmiş Milletler denetimine bırakmak. Bu kolay olmayabilir, ama denemeye değer. 
     Saddam dönemindeki uygulamalara da değinen gazete, "Irak nüfusunun beşte birini oluşturmalarına rağmen ocaktaki seçimlerde meclisteki sandalyelerin dörtte birini kazanan Kürtler bunun en fazla nüfuza sahip olabilecekleri dönem olduğunu biliyorlar" dedi. Haberde, Kürtlerin ve müttefiklerinin aşırı zorlamanın tehlikeli olduğunun farkına varması gerektiği de vurgulandı. 
     
</TEXT>
</DOC>
