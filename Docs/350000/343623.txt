<DOC>
<DOCNO> 343623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sondun43.html </URL>
<DATE> 2005/05/18/ </DATE>
<TIME> 20.05 </TIME>
<AUTHOR>  </AUTHOR>
<HEADLINE>
Pakistan'lı din adamları " İntihar saldırıları İslam'a uygun değil" 
</HEADLINE>
<TEXT>

     Pakistanlı müslüman din adamları, ibadet yerleri ve sıradan insanları hedef alan intihar saldırılarının caiz olmadığına hükmettiler. 
     50’den fazla din adamı, yayınladıkları ortak bildiride, İslam 
     adına düzenlenen nice intihar saldırısında çok sayıda insanın öldüğünü belirterek, bu tür saldırıların İslam’a aykırı olduğunu belirttiler. Din adamlarından Münibur Rahman, AFP muhabirine, Pakistan’da son yıllarda binlerce insanın intihar eylemlerinde hayatlarını kaybettiğini hatırlattı. Rahman, ortak bildirinin, hem Şii hem de Sünni yetkililerce imzalandığını kaydetti. Diyanetten sorumlu federal bakan Amir Liyakat da, "belli bir otorite sahibi insanların imzaladığı bu açıklamanın, hiç olmazsa Pakistan’da işe yarayabileceğini" söyledi. Siyasi partilerin yetkilileri ise, ortak açıklamayı memnuniyetle karşıladıklarını bildirdiler, ancak "eylemcilerin açıklamayı kaale alacaklarından emin olmadıklarını" belirttiler. 
     
</TEXT>
</DOC>
