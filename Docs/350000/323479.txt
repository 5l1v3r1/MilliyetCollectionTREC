<DOC>
<DOCNO> 323479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/13/son/sontur16.html </URL>
<DATE> 2005/03/13/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Yapay buz dağı, Mimar Sinan heykeli oldu... 
</HEADLINE>
<TEXT>

     Erciyes Kayak Merkezi'nde, su püskürtülerek oluşturulan ve Erciyes Dağı görünümü verilmesi planlanan buz kütlesi, Mimar Sinan'ın heykeline dönüştürüldü. 
     Edinilen bilgiye göre, bir telesiyej işletmesinin girişimiyle pist sonundaki aydınlatma direğine bağlanan hortumdan püskürtülen suyun donmasıyla oluşan buz kütlesinde, Erciyes Dağı'nın görünümü verilerek, dağcıların buzul tırmanış antrenmanı yapmaları planlandı. Ancak, gündüz hava sıcaklığının artınca istenilen büyüklüğe ulaşmayan kütle, Erciyes Üniversitesi Güzel Sanatlar Fakültesi Heykel Bölümü öğrencileri tarafından Mimar Sinan heykeline dönüştürüldü. 
     Heykel Bölümü Başkanı Dr. Recep Özer, yaptığı açıklamada, 10 öğrencinin, 5 metre eninde ve 5 metre yüksekliğindeki buz kütlesinden, 2 günlük çalışma sonucu Mimar Sinan'ın baş heykelini yaptığını söyledi. 
     
</TEXT>
</DOC>
