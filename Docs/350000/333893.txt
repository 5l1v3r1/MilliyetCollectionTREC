<DOC>
<DOCNO> 333893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/spor/spo07.html </URL>
<DATE> 2005/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Gurur günü 
</HEADLINE>
<TEXT>


Türkiye Spor Yazarları Derneği'nin düzenlediği TSYD- adidas Spor Gazeteciliği Armağanı Yarışması'nda dereceye giren arkadaşlarımız, ödüllerini törenle aldı 


TSYD - adidas Spor Gazeteciliği Armağanı Yarışması'nda 10 ödül kazanan Milliyet ekibi, ödüllerine kavuştu. TSYD Levent Sosyal Tesisleri'nde yapılan ve Başbakan Yardımcısı Mehmet Ali Şahin, Gençlik ve Spor Genel Müdürü Mehmet Atalay ile spor camiasının önde gelen isimlerinin de katıldığı törende dereceye giren Cüneyt Karakaya, Cemal Ersen, Bilal Meşe, Ercan Güven, Gökhan Türe, Cengiz Malgır, Yılmaz Atakanı ve Osman Çırpan ödüllerini aldı. 
Gecede Bakan Şahin'e Sportif İletişim, Halit Kıvanç'a Mikrofonda 50.Yıl ödülleri verilirken, TMOK ve AIPS Başkanı Togay Bayatlı, Denizli Valisi Gazi Şimşek ve Spor Toto Teşkilat Müdürü Erdenay Oflas'a da Şükran Plaketi sunuldu. 


</TEXT>
</DOC>
