<DOC>
<DOCNO> 329190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/yazar/asik.html </URL>
<DATE> 2005/04/01/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Kırgızistan dersi 
</HEADLINE>
<TEXT>


Amerika ile İncirlik pazarlığı sürüyor. Yetkililer, isteklerin Irak ve Afganistan ile sınırlı olduğunu söylüyor. Biz kuşkuluyuz. Afganistan ve Irak operasyonlarının en sıcak anında İncirlik için bu kadar bastırmamıştı Amerika... Şimdi ise gündemde daha çok Suriye ve İran var. 
Ayrıca bugün konuşulanlar yarın için ne kadar geçerlidir, o da meşk k 
Kanaltürk'te önceki gece Merdan Yanardağ, Kırgızistan konusunu tartıştı konuklarıyla... İnce noktalar sergilendi... 
Örneğin... ABD terörü önleme bahanesiyle Afganistan'a indikten kısa süre sonra Kırgızistan'da askeri üs kurmuştu. O günlerde terörün önlenmesine katkı deyince akan sular duruyordu. Pentagon, kısa süre önce Kırgızistan'a Awacs uçakları yerleştirmek istedi. Askar Akayev yönetimi, bu uçakların terörü önlemekle ilgisi olmadığını belirterek teklifi geri çevirdi. ABD - Kırgızistan ilişkileri biraz da bu olay yüzünden sertleşti. Akayev düştü... Manzaraya bakınız... Terörle mücadele bahanesiyle Kırgızistan topraklarına yerleşen ABD, şimdi oradan Awacs uçakları kaldırıp Rusya ve Çin'i kontrol etmek istiyor. ABD ile ilişkiler, görün bir ülkenin başına ne işler açabiliyor. 
Bu satırlar yazılırken Sky Türk kanalında emekli Tuğgeneral Nejat Eslen'in şu sözleri çalınıyor kulağımıza 
- İncirlik'le ilgili karar, Türkiye'nin yeni dünya savaşında taraf olup olmayacağını da belirleyecektir... 

Yeni TCK'den sonra roller değişecek... 
Tazminatları artık Başbakan Erdoğan değil, hükümet aleyhine AİHM'ye dava açan gazeteciler kazanacak... 
Haldun Ertem 

Apo'nun yargısı... Avrupa İnsan Hakları Mahkemesi, Apo'nun yeniden yargılanmasını isterse ne olur 
Aslında önce başka bir ihtimal var. O da Apo'ya tazminat ödemek. 
AİHM Türkiye'yi Apo'ya tazminat ödemeye mahk m edebilir. Türkiye de öder. 
Apo'nun yeniden yargılanmasına gelince... İktidar, yasaları, Apo'nun yeniden yargılaması yolunu kapatacak şekilde değiştirmişti. AİHM eğer bu konuda diretir, Türkiye ise direnemezse bir kez daha güç duruma düşecek. Eğer direnemeyecekseniz neden yasayı bu şekilde değiştirdiniz diye sorulacak o zaman hükümete... 

Yeni Şafak'ın manşetinde Prof. Ömer Dinçer'in demeci 
- Yeniliğe direniyorlar... 
Hangi yenilik Bilimsel intihal aşırma yenilik mi 

Tunuslu kadınlar... Başbakan Erdoğan, Tunus Meclisi'nin yüzde 30'unun kadın olması nedeniyle "Onlar bizden daha ilerideler" demiş... 
Profesör Tahir Balcı soruyor 
- İyi de, bu Meclis'in üçte ikisini Tayyip Bey tek başına belirlemedi mi 

Isparta'ya bağlı Sütçüler Kaymakamı Mustafa Altınpınar, Orhan Pamuk'un kitaplarını toplatıp imha etmeye kalkıştı. Pamuk'u eleştirmek başka, kitap yakmak başka. Hükümet, bu konuda aktif tavır almayarak demokrasi karnesine bir olumsuz puan daha yazdırdı... 

Kalemize gol Evlere şenlik ceza yasasının uygulaması ertelendi. Yasa aradan geçecek zaman içinde adam edilir mi Zor. Çünkü bu yasanın her tarafı ayrı ses veriyor. Dün Hürriyet'te Oktay Ekşi yazmıştı. Yasanın "soykırım" suçuna ilişkin 76. maddesine göre "...Bir planın icrası suretiyle, milli, etnik, ırki veya dini bir grubun tamamen veya kısmen yok edilmesi maksadıyla, bu grupların üyelerinden sadece birinin, bırakın öldürülmesini... Bedensel ve ruhsal bütünlüğüne zarar verilmesi bile" soykırım suçu sayılıyor. Grubun tamamen veya kısmen yok edilmesi sonucunu doğuracak koşullarda yaşamaya zorlanması ki tehciri bu kapsama sokmak gayet kolay da soykırım suçu kapsamına giriyor. En önemlisi bu suçlarda zamanaşımı işlemiyor. 
Eski Yargıtay Başsavcısı Vural Savaş diyor ki 
- Böyle bir soykırım tanımı ne BM kararlarında ne AB kriterlerinde ne de uluslararası hukukta var... 
- Madde uygulamada ne gibi sonuçlar doğurur 
- En başta Ermenilere soykırım yaptığımızı kendi kendimize kabul etmiş oluruz. Zamanaşımı olmadığı için karşımıza çıkarılacak maddi ve manevi faturayı ödemek yükümlülüğüyle karşı karşıya kalırız. Geçenlerde Ceviz Kabuğu programına katılan Ermeni kökenli bir yurttaşımız, siz dedi, eğer zorunlu göçü kabul ediyorsanız, ki ediyorsunuz, o zaman bu maddeye göre soykırım suçunu da kabul ediyorsunuz demektir. 

Konya'dan yazan okurumuz soruyor "Kamu'da türban yasağı kalktı da benim haberim mi olmadı 
Sık sık gittiğimiz 6 No'lu Sağlık Ocağı'nda türbanlı doktor ve hemşiler nasıl görev yapıyor Sağlık Bakanlığı bu konuda ne diyor 



</TEXT>
</DOC>
