<DOC>
<DOCNO> 305371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/sondun16.html </URL>
<DATE> 2005/01/11/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Şaron ve Abbas bir araya gelecek 
</HEADLINE>
<TEXT>

     İsrail Başbakanı Ariel Şaron ile Filistin devlet başkanlığına seçilen Mahmud Abbas arasındaki telefon görüşmesinde, taraflar arasında bir toplantı düzenlenmesinin ele alındığı belirtildi. 
     İsrail ve Filistinli yetkililer, iki taraf arasında uzun bir aradan sonra yapılan ilk üst düzey bağlantıda, Şaron'un seçimi kazandığı için Abbas'ı telefonla arayarak, kutladığını doğruladılar. 
     Abbas'ın sözcüsü Mahir Şelabi, Abbas ve Şaron'un ''barış sürecini canlandırma yöntemleri ve önümüzdeki günlerde belirlenecek bir toplantı'' hakkında konuştuklarını açıkladı. 
     Şaron'un makamından yapılan açıklamada da Şaron'un ''Filistin Özerk Yönetimi'nin seçilmiş başkanı Abbas ile konuştuğu, seçimlerdeki zaferi ve kişisel başarısı nedeniyle kutlayarak, başarı dileklerini ilettiği'' belirtildi. Açıklamada, Şaron ve Abbas'ın yakında yeniden görüşme konusunda anlaştıkları kaydedildi. 
     Üst düzey bir İsrailli yetkili de Şaron'un Abbas'a ''işbirliği teklif ettiğini ve birkaç gün içinde konuşmaya devam edeceklerini söylediğini'' aktardı. 
     Abbas ve Şaron, son olarak Abbas başbakan iken, 2003'te 10 dakika görüşmüşlerdi. 
     
</TEXT>
</DOC>
