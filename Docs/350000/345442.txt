<DOC>
<DOCNO> 345442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/son/sontur08.html </URL>
<DATE> 2005/05/24/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Nazmi ile İranlı Rojin'in aşkına kan bulaştı 
</HEADLINE>
<TEXT>

     Konya'da bir seramik fabrikasında çalışan kız arkadaşı İran vatandaşı Rojin Zandi'yi 16 tanıştırmak için ailesinin yanına götüren Nazım Yıldız 22 , eve baskın yapan genç kızın babası Fattah Zondi tarafından bıçaklandı. 
     Özel bir seramik farbrikasında çalışan Yıldız, iş arkadaşı İranlı Zandi ile aşk yaşamaya başladı. Birbirlerini çok seven iki genç, evlenmeye karar verdi. Yıldız dün Rojin'i ailesi ile tanıştırmak için merkez Karatay ilçesindeki evine götürdü. Bu arada ziyaret için dün fabrikaya gelen baba Fattah Zandi, kızının Yıldız'ın evine gittiğini öğrenince çılgına döndü. Yıldız Ailesi'nin evine baskın yapan Zandi, kendisine kapıyı açan Nazmi Yıldız'ı yanağından bıçaklayarak kaçtı. Aşırı kan kaybeden Yıldız, evde bulunan yakınları tarafından Konya Numune Hastanesi'ne kaldırıldı. Yıldız, 4 ay önce tanıştık ve birbirimizi çok seviyoruz. Babası bizi yanlış anlamış" dedi. Baba Fattah Zandi ise yakalanarak gözaltına alındı. 
     
</TEXT>
</DOC>
