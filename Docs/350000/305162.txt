<DOC>
<DOCNO> 305162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/son/sonspo12.html </URL>
<DATE> 2005/01/10/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Malatyaspor'da Tanrıverdi yeniden başkanlığa getirildi... 
</HEADLINE>
<TEXT>

     Malatyaspor yönetim kurulu kendi arasında gerçekleştirdiği kısmi görev dağılımı sonunda başkanlığa yeniden Hikmet Tanrıverdi'yi getirdi. 
     Malatyaspor yönetim kurulu, Pazar günü yapılan genel kuruldan sonra ilk toplantısını yaptı. 
     Kulüp idari binasında gerçekleştirilen ilk toplantıda başkanlığa yeniden Tanrıverdi getirilirken, başkan vekilliklerine Celal Birsen ve İlhan Kavuk, başkan yardımcılıklarına Şaban Taçyıldız, Süleyman Karaman, Fahrettin Kayhan, Özcan Kayhan ve Metehan Berktaş, muhasipliğe ise Mehmet Orhan getirildi. 
     Yönetim kurulundaki diğer görev dağılımının ise daha sonra yapılacağı bildirildi. 
     
</TEXT>
</DOC>
