<DOC>
<DOCNO> 347321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/guncel/gun01.html </URL>
<DATE> 2005/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Mualla sergisinde büyük tartışma 
</HEADLINE>
<TEXT>


Fikret Mualla sergisinin düzenleniş biçimini eleştiren yazar Edgü'ye yanıt veren sergi küratörü Akay, "Bir sanatçıyı korumak, onu bir spekülasyon aracı yaparak, üzerinden para kazanmak değildir" dedi 

KÜLTÜR SANAT 

Türk resminin önde gelen isimlerinden Fikret Mualla'nın bugüne kadar gerçekleştirilen en kapsamlı retrospektif sergisi, büyük bir tartışmayı da beraberinde getirdi. Yazar - eleştirmen Ferit Edgü, Radikal gazetesinde yayımladığı bir mektupla serginin küratörleri Haşim Nur Gürel, Levent Çalıkoğlu ve Ali Akay'ı yerden yere vurdu. 

İtirazları 
Ferit Edgü, mektubunda şu eleştirileri dile getirdi 
"Küratörlüğü meslek edinmiş sizler, bir başkasının düşünüp tasarladığı bir sergiye, o kişinin bir araya getirdiği yapıtlardan zorunlu olarak çekilenler yerine, gelişigüzel yapıtlar seçmeyi ya da meslekten olmayan kişi ya da kişilerin seçtiği yapıtları, sorumluluğunu taşıdığınız sergiye sorgusuz sualsiz nasıl dahil edebiliyorsunuz " 
Edgü, sergide ve katalogda yer alan Maulla'nın yaşamıyla ilgili baştan sona yanlış bilgiler olduğunu, resimlerin hiçbir somut veriye dayanmadan yorumlandığını, tarihsiz resimlerin hangi yıllara ait olduğunun saptanamayıp sergi içinde gelişigüzel serpiştirildiğini de dile getirdi. 

'Yanlışlar' 
"Retrospektif bir sergide, yaşamına hiç yer verilmemiş olmasını nasıl açıklayacaksınız Bakırköy'de, Sainte-Anne'da çizdiği desenlerin, dostu Abidin Dino'nun deyişiyle Albastı Defterleri'nin yer almadığı bir Fikret Mualla retrospektifi düşünülebilir mi " diyen Edgü, şöyle devam etti 
"İlk retrospektifinde, üzerine kuşkunun en küçük gölgesi düşmemiş yapıtlarının sergilenmesi gerekmez miydi Hadi, siz 3 küratör, asıllarıyla sahtelerini birbirinden ayırt edemiyorsunuz bu hiç de ayıp değil , bu durumda nereden, kimden geldiklerine bakmanız gerekmez miydi " 

Müfteri konumuna düşersiniz 

Akay, Edgü'yü eleştiren bir yazı kaleme aldı. Serginin küratörleri de ayrıca toplu olarak Edgü'ye yanıt verdi. Açıklamada, Akay, Çalıkoğlu ve Gürel, "Serginin küratörlüğüne getirilme nedenlerini, 'Serginin her türlü ticari çıkar endişesinden uzak tutulması kararlılığı" şeklinde özetleyerek şöyle devam etti "Sergideki yapıtların orijinalliği konusundaki her türlü olumsuz görüş iddialarının, iddia sahiplerince nesnel ve bilimsel kanıtlarla ispatlanması gerektiği, aksi takdirde bu iddiaları ortaya atan kişilerin "müfteri" konumuna düşeceği kanısındayız. Öte yandan, tümü kendi koleksiyonunuzda olan ve sergiden çektiğiniz yapıtların St. Anne Desenleri , sergide olmamasını sorgulamanıza ve benzeri iddialarınıza bir anlam veremiyoruz. Sizin anlamsız ve yanlış bulduğunuz metinleri ise, öncelikle sanatçının mektuplarından alınmış ifadeler ve yakınları tarafından kaydedilmiş sözlerinden oluşturduk." 

Akay Mualla'ya hiç saygınız yok 

Mualla sergisinin 3 düzenleyicisinden biri olan Ali Akay, Ferit Edgü'nün eleştirilerini şöyle yanıtladı 
" ... Soyadı ona saygıyı gerektirirken mektubunuz bana ona pek saygınız olmadığını düşündürtmeye başladı. Onu kişisel bir malzeme yapmanıza üzüldüm çünkü bir sanatçının haklarını korumak demek, benim için, onu bir spekülasyon aracı yaparak, uzun süreler boyunca satmak ve üzerinden para kazanmak değil. 
Siz bunu yıllarca yaptınız ve sizin için değer, sahte mi değil mi oldu. Halbuki bazı insanlar onun röprodüksiyonlarını çerçeveletip evlerine veya iş yerlerine koyarak, onu seviyorlar. ... Ne yazık ki bunları söylemek zorundayım çünkü mektubunuzun içeriği ve de kamuya açık olana ifadesinin arkasında yatan, "sanatçıyı küratörlere" karşı savunmak dediğiniz şey aslında onun parasal değerine ait olmaktan öteye gitmiyor. 
Belki de, o nedenle hayatınızda hiç bir zaman görmediğiniz bir ressamı bu kadar çok sattınız ve de onun üzerine kayda değer bir şey yazmadınız. Onu çok iyi tanıdığınızı söylediniz ama bu sizin için eserinin kaç para ettiği anlamına geldi. ... Sahte mi değil mi diye bir sorun varsa, Mualla araştırmaları yapılsın. 
Dünyadaki tüm Fikret Mualla'lar toplanıp, ama hepsi, sizinkiler de, denetlensin 
Bu, benim sorunum değil, sizin sorununuz. Ben başkalarının yaptığı gibi olmayan uzmanlığımın iddiasında değilim. Ama siz de, bunun uzmanı değilsiniz. Sahtelik uzmanı olmak için teknik yöntemleri bilmek lazımdır. ... 


</TEXT>
</DOC>
