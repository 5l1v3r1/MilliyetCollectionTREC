<DOC>
<DOCNO> 312692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/05/son/sonspo17.html </URL>
<DATE> 2005/02/05/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Ribery'nin tedavisine yarın başlanacak... 
</HEADLINE>
<TEXT>

     Galatasaray'da, Teknik Direktör Gheorghe Hagi'nin futbolculara verdiği iki günlük izin bugün başladı. 
     Sarı-kırmızılılar, Çaykur Rizespor ile gelecek hafta oynayacakları lig maçının hazırlıklarına 7 Şubat Pazartesi günü başlayacaklar. 
     Bu arada, ara transferin son gününde sözleşme imzalayan Fransız futbolcu Franck Ribery, bu akşam İstanbul'a gelecek ve yarından itibaren bu oyuncunun kasığında bulunan sakatlığının tedavisine başlanacak. 
     Kulüp doktoru Murat Çevik, futbolcunun bu hafta sakatlığı nedeniyle oynayamayacağını ifade ederken, ''Ancak, daha sonraki hafta fizik-kondisyon durumuna ve teknik heyetin kararına göre oynayabilir. Ribery'nin yaptığımız muayeneye göre uzun sürecek bir sakatlığı yok'' dedi. 
     
</TEXT>
</DOC>
