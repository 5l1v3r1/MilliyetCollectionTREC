<DOC>
<DOCNO> 300113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/spor/spo10.html </URL>
<DATE> 2004/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe ambargosu 
</HEADLINE>
<TEXT>



Zirvede yarış 
MİLLİYET'in 51.Geleneksel Yılın Sporcusu Anketi'nde oy kullanma süresi olarak son haftaya girilirken "Yılın Sporcusu" seçiminde zirvede nefes kesen bir kapışma yaşanıyor. Olimpiyatın gümüş madalyalı genç boksörü Atagün Yalçınkaya ilk sıradaki yerini korurken, NBA'deki başarılı temsilcimiz Mehmet Okur, dünyaca ünlü haltercimiz Halil Mutlu ve genç atletimiz Eşref Apak az bir oy farkıyla ilk sırayı kovalıyor. 

Her kategoride 
YILIN Takımı, Yılın Antrenörü, Yılın Futbolcusu ve Yılın Spor Adamı'nda Fenerbahçe hegomonyası yaşanıyor. Sarı - Lacivertli takım her geçen gün farkı açarken, kulüp başkanı Aziz Yıldırım, Teknik Direktörü Christoph Daum ve futbolcusu Van Hooijdonk kategorilerinde lider durumda. Dünyada Yılın Sporcusu'nda Alman pilot Schumacher rakipleriyle arayı açıyor. Oylama 28 Aralık Salı günü sona erecek. 


</TEXT>
</DOC>
