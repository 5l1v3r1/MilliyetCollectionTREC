<DOC>
<DOCNO> 344326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/son/sonspo19.html </URL>
<DATE> 2005/05/20/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Şenol Güneş Fenerbahçe kazansın... 
</HEADLINE>
<TEXT>

     Şampiyonlar Ligi’ne katılma yolunda umutları artan Trabzonspor’un hocası Şenol Güneş, derbiyi F.Bahçe'nin kazanması işimize gelir dedi. 
     
     Fair-Play hatırlatması 
     Süper Lig’de ilk ikiye girerek Şampiyonlar Ligi’ne katılma hesapları yapan Trabzonspor’da gözler Fenerbahçe - Galatasaray derbisine çevrildi. Haftalık olağan basın toplantısında dev maç için yorum yapan Bordo - Mavili takımın teknik direktörü Şenol Güneş, camianın hislerine tercüman oldu. Konumumuz ve hedeflerimiz itibarıyla Fenerbahçe’nin galibiyetini bekliyoruzö diyen Karadeniz ekibinin patronu, fair play çağrısı yapmayı da ihmal etmedi. 
     
     Samsunspor uyarısı 
     Ligde geçtiğimiz hafta alınan sonuçların kendileri açısından çok pozitif olduğunu da anlatan Güneş, takım olarak Fenerbahçe - Galatasaray maçına değil Samsunspor müsabakasına konsantre olmaları gerektiğinin altını çizdi. Futbolcularını bu konuda uyardığına değinen deneyimli hoca, Takımımı biraz tatil havasında gördüm. Ardından Samsun maçının sezon için ne kadar önemli olduğunu anlatarak motivasyonu yükseltmeye çalıştımö yorumunu yaptı. 
     
     Petkoviç huzursuz 
     Transfer konusu hakkında da görüşlerini açıklayan Şenol Güneş, bazı asılsız haberlerin mevcut futbolcular üzerinde de olumsuz etki yaptığını belirtti. Örneğin Petkoviç takımdan yollanacağı yönündeki haberler nedeniyle çok yıprandı. Şimdi Tolga konusu gündemde. Ancak teklif ettikleri rakama onu bırakmamız söz konusu dahi olamaz. Çünkü biz o fiyatlara Tolga kalitesinde bir futbolcuyu kesinlikle tranfser edemeyizö diye konuştu. 
     
     Yabancı titizliği 
     Yabancı oyuncu seçiminde çok titiz olacaklarını ve kontenjanı doldurmak için transfer yapmayacaklarını anlatan Bordo - Mavililer’in hocası, Kulübede oturacak bir yabancı almayacağızö açıklamasını yaptı. Arayışlarının sürdüğünü ve ellerinden daha iyi isimlerle masaya oturabileceklerine dikkat çeken Güneş, yerli oyuncuların ise mutlaka takımda tutulacağını kaydederek, Trabzonspor çıtayı yükseltecektir ve her değerine ihtiyacı vardırö dedi. 
     
     Fatih Tekke’ye övgü 
     Trabzonspor’un tüm futbolcular için bulunmaz bir fırsat olduğunu da sözlerine ekleyen Güneş, Bir oyuncu belki bir başka kulüpte daha fazla para kazanabilir. Ancak futbol hayatı biter. Trabzonspor futbolcuya değer kazandırır. Bunları iyi düşünmeleri gerekirö ifadesini kullandı. Kaptan Fatih Tekke’yi de öven tecrübeli teknik adam, kaçırdığı goller nedeniyle eleştirilen yıldız futbolcunun bu sezon fıtık olmasına rağmen forma giyip büyük bir fedakarlık yaptığını bildirdi. 
     
</TEXT>
</DOC>
