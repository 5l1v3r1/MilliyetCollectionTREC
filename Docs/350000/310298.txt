<DOC>
<DOCNO> 310298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/sonspo10.html </URL>
<DATE> 2005/01/28/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
NBA'e üç maçla devam edildi 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan 3 maçla devam edildi. 
     Doğu Konferansı Güneydoğu Grubu lideri olan ligin en çok kazanan takımı San Antonio Spurs, sahasında Pasifik Grubu ikincisi Sacramento Kings'i 90-80 yendi. 
     Arjantinli oyuncu Emanuel Ginobili, 25 sayı, 6 ribaunt ve 3 asist, double-double yapan Tim Duncan da 20 sayı, 12 ribaunt ve 4 asistlik performanslarıyla Spurs'e galibiyeti getiren isimler oldular. 
     Sakatlanan Sırp oyuncusu Predrag Stojakoviç'in yokluğunu hisseden Sacramento Kings'de ise Brad Miller'ın 19 sayı, 7 ribaunt ve 5 asist, Mike Biby'nin 17 sayı, 3 ribaunt ve 6 asist, Chris Webber'ın da 16 sayı, 8 ribaunt ve 6 asistlik performansları, galibiyet için yeterli olmadı. 
     Son 13 maçından 12'sini ve son 5 maçını üstüste kazanan Chicago Bulls, sahasında Charlotte Bobcats'i de 101-93 yendi. 
     Maçta Jannero Pargo'nun 14, Andres Nocioni'nin 17 ve Eric Piatkowski'nin 16 sayısı, Bulls'u galibiyete taşıdı. 
     Öte yandan maçın en skorer ismi olan Kareem Rush'ın 24 sayısı, Jason Hart'ın 17 sayısı ve Gerald Wallace'ın 15 sayısı, Bobcats'in yenilgisine engel olamadı. 
     Günün diğer maçında ise geçen sezonun şampiyonu Detroit Pistons, deplasmanda Indiana Pacers'ı 88-76 yendi. 
     Lige, TSİ yarın sabaha karşı 12 maçla devam edilecek. 
     
</TEXT>
</DOC>
