<DOC>
<DOCNO> 340947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/sonspo01.html </URL>
<DATE> 2005/05/09/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
Bisiklet Turu ödülleri törenle verildi 
</HEADLINE>
<TEXT>

     Cumhurbaşkanlığı 41. Uluslararası Türkiye Bisiklet Turu’nda dereceye giren sporculara ödülleri, Alanya’da düzenlenen törenle verildi. 
     Rıhtım Meydanı’nda halka açık düzenlenen ödül töreninde, ferdi ve takım olarak genel klasmanda ilk üç dereceye giren sporculara, kupa ve ödüllerini, Balkan Bisiklet Birliği Başkanı ve Avrupa Bisiklet Birliği Başkan Yardımcısı Tzimas Thanasis, Bisiklet Federasyonu Başkanı Emin Müftüoğlu ve Alanya Belediye Başkan Vekili Hakan Nazifoğlu verdi. 
     Törende, başarılı sporcuların yanı sıra yarışmaya emeği geçenlere, eski sporcu ve eski bisiklet hakemlerine çeşitli ödüller verildi. 
     Bisiklet Federasyonu Başkanı Emin Müftüoğlu, yaptığı konuşmada, son derece başarılı bir organizasyon geçirdiklerini belirterek, Türkiye’de bisiklet sporunu hak ettiği yere getireceklerini söyledi. 
     Balkan Bisiklet Birliği Başkanı ve Avrupa Bisiklet Birliği Başkan Yardımcısı Tzimas Thanasis de Türkiye’de bisiklet sporunun gelişmesi için kendisinin ve birliğinin destek vereceğini söyledi. Thanasis, Türkiye’de Avrupa Bisiklet Şampiyonası düzenlenmesi için de çalışacağını bildirdi. 
     Kupa ve ödül töreninden sonra, Grup 110 da bir konser verdi. 
     
</TEXT>
</DOC>
