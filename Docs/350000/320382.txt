<DOC>
<DOCNO> 320382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/sonsiy31.html </URL>
<DATE> 2005/03/03/ </DATE>
<TIME> 19.09 </TIME>
<AUTHOR>  </AUTHOR>
<HEADLINE>
DEHAP Batman il yönetimi görevden alındı 
</HEADLINE>
<TEXT>

     DEHAP Batman İl Başkanı Mehdi Öztüzün ve yönetim kurulu üyeleri, genel merkez tarafından görevden alındı. 
     AA muhabirinin aldığı bilgiye göre, DEHAP Batman İl Başkanı Öztüzün'ün yerine, genel merkez tarafından M. Ali Şimşek getirildi. 
     Yönetim kurulu üyeliklerine de Mizbah Ok, Mecit Tekin, Ekrem Değirmenci, Cemal Aydın, Cengiz Oral, Şaziye Kayar, Nuriye Başçı, İzzettin Ege, M. Ali Oğuz, Şehmus Canpolat, Dilber Sevim, İlyas Okalin, Eşref Ekinci ve Şehmus Kaygusuz atandı. 
     Görevden alınan Öztüzün, 8 Şubat 2005 tarihinde yaptığı açıklamada, ''Yabancı heyetler bizden farklı istemlerde bulunuyor. Türkiye ikinci Yugoslavya olabilir. İlimize gelen yabancı heyetler Etnik kimliklerinizi ön plana çıkartın farklılıklarınızı tartışın diyerek farklı yönlerimizi ön plana çıkarmamızı istiyor'' diyerek, tartışmalara neden olmuştu. 
     
</TEXT>
</DOC>
