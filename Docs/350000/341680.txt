<DOC>
<DOCNO> 341680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sonyas14.html </URL>
<DATE> 2005/05/11/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Tutankamon'un silikondan yüzü yapıldı 
</HEADLINE>
<TEXT>

     Mısırlı, Fransız ve Amerikalı uzmanlar ilk kez, ünlü Mısır firavunu Tutankamon’un, silikondan bir yüzünü yaparak, firavunun "neredeyse kesin" yüz hatlarını oluşturmayı başardılar. 
     Mısır Eski Eserler Yüksek Konseyi Başkanı Zahi Havas, uzmanların, yapılan yüzün şekli ve yüz hatları konusunda hem fikir olduklarını, ancak kulaklar ve burnun şekli konusunda fikir ayrılıkları yaşadıklarını belirtti. 
     Öte yandan Mısırlı uzmanların, Tutankamon’un, sol bacağından aldığı yaranın mikrop kapması nedeniyle kangren olduğunu ve ünlü firavunun bu nedenle hayatını kaybettiğini belirttiler. Böylece, Tutankamon’un ensesine aldığı darbe sonucu öldüğüne ilişkin varsayım da ortadan kalkmış oldu. 
     Havas, Tutankamon’un başına aldığı darbe sonucu öldüğüne dair kanıta rastlanmadığını belirterek, "İtalyan ve İsviçreli uzmanlarla yaptıkları incelemeler sonunda, Mısırlı uzmanların, Tutankamon’un, sol bacağındaki yaranın mikrop kapması ve hızla kangrene dönüşmesi nedeniyle öldüğü sonucuna vardıklarını" söyledi. 
     
Bu arada, uzmanlar, Tutankamon’un çocukluk döneminde hiçbir hastalık geçirmediğini ve sağlık durumunun iyi olduğunu da bildirdiler. 
     Mısır hanedanının 12. firavunu olan ve 3 bin 300 yıl önce, 9 yaşında taç giyerek 10 yıl hüküm süren Tutankamon, 19 yaşında ölmüştü. 
     Son derece zengin olan ve hırsızların soygununa uğramayan Tutankamon’un mezarı, 1922 yılında İngiliz arkeolog Hward Carter tarafından bulunmuştu. 
     

     
</TEXT>
</DOC>
