<DOC>
<DOCNO> 323176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/son/sondun38.html </URL>
<DATE> 2005/03/12/ </DATE>
<TIME> 23.22 </TIME>
<AUTHOR>  </AUTHOR>
<HEADLINE>
Mısır muhalefet lideri hapisten çıktı 
</HEADLINE>
<TEXT>

     Mısırlı muhalif lider Eymen Nur'un, kefalet ücretini ödeyerek hapisten çıktığı bildirildi. 
     Daha önce avukatı, Nur'un kefalet ücretini yatırmayı reddettiği için hala hapiste olduğu bildirmişti. 
     Hapisten çıkışında binlerce kişi tarafından omuzlara alınan Nur 40 , partisinin rengi olan sarı giysiler içindeki taraftarlarına yaptığı konuşmada suçsuz olduğunu tekrarladı ve cumhurbaşkanlığı seçimlerinde aday olacağını söyledi. 
     Eymen Nur, ''Sizler için cumhurbaşkanlığı seçimlerine katılacağım. Özgürlük arayışımızın bedelini ödüyoruz'' dedi. 
     Nur, geçen hafta hapishaneden, cumhurbaşkanlığına aday olacağını açıklamıştı. 
     Yarın Partisi lideri Nur ve 5 parti yöneticisi, resmi evrakta sahtekarlık suçlamasıyla tutuklanmıştı. 
     
</TEXT>
</DOC>
