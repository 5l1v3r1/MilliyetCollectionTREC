<DOC>
<DOCNO> 330175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/son/sontur25.html </URL>
<DATE> 2005/04/04/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Cami tuvaletinde uyuşturucudan ölüm... 
</HEADLINE>
<TEXT>

     Maltepe'deki bir cami tuvaletinde, aşırı dozda uyuşturucu alan bir kişinin cesedi bulundu. 
     Alınan bilgiye göre, Merkez Camii tuvaletini kullanan vatandaşlardan biri, yerde yatan bir kişiyi görünce durumu polise bildirdi. İhbar üzerine olay yerine gelen polisin yaptığı incelemede, kolunda serum lastiği ile enjektör bulunan kişinin ölü olduğu belirlendi. 
     Olay yerindeki incelemelerde, ölen kişinin üzerinden Kahraman Akgün adına düzenlenmiş kimlik bulundu. 
     Kimlik bilgileri doğrultusunda yapılan araştırmada, Akgün'ün ''uyuşturucu satmak'' suçundan sabıkalı olduğu anlaşıldı. 
     Akgün'ün cesedi, Kartal Dr. Lütfi Kırdar Eğitim ve Araştırma Hastanesi morguna kaldırıldı. 
     
</TEXT>
</DOC>
