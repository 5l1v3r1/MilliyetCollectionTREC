<DOC>
<DOCNO> 340066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/yasam/yas02.html </URL>
<DATE> 2005/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılların emeği sergide 
</HEADLINE>
<TEXT>


İlhan Koman'ın retrospektif sergisi Koman Vakfı ve Ahmet Koman'ın girişimiyle, Yapı Kredi Kültür Merkezi'nde dün açıldı 

Aslı Onat 

İlhan Koman'ın retrospektif sergisi, dün akşam Yapı Kredi Kültür Merkezi Sermet Çifter Salonu ve Kazım Taşkent Sanat Galerisi'nde açıldı. Açılışa Yaşar Kemal, tiyatro sanatçıları Macide Tanır ve Mücap Ofluoğlu'nun yanı sıra Balkan Naci İslimyeli ve Ferit Edgü gibi isimler katıldı. Koman Vakfı'nın kurucusu ve İlhan Koman'ın oğlu Ahmet Koman'ın girişimiyle açılan sergiye oldukça kalabalık bir davetli topluluğu katıldı. 

'Oğluma teşekkür ederim' 
İlhan Koman'ın ilk eşi ve Ahmet Koman'ın annesi Melda Kaptana, sergiyle ilgi olarak şunları söyledi "Oğlum serginin açılabilmesi için çok çalıştı. Kendisine teşekkür ediyorum. İlhan Koman'ın sergisinin Türkiye'de geç açılmış olduğunu düşünmüyorum, çünkü bu eserleri bir araya getirmek çok zorlu bir işti. Ahmet, serginin en iyi şekilde düzenlenmesini amaçladı ve bu emeline ulaştı. Şimdiye kadar İlhan Koman'ın eserlerinin bir arada sergilenmesi yönünde çok teklif aldı, ama tam anlamıyla içine sinecek şekilde yapılıncaya kadar bekledi. Bu serginin açılabilmiş olmasından dolayı çok mutluyum." 


</TEXT>
</DOC>
