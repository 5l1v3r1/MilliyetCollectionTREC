<DOC>
<DOCNO> 336162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/23/son/sondun07.html </URL>
<DATE> 2005/04/23/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Papa'nın taç giyme törenine 36 devlet ve hükümet başkanı katılacak 
</HEADLINE>
<TEXT>

     Roma Katolik Kilisesi'nin ruhani lideri Papa 16. Benediktus, bu sabah Vatikan'da gazetecileri kabul etti. Medya mensupları için düzenlenen özel kabul, Vatikan'daki VI. Paul Salonu'nda yapıldı. 
     Gazetecileri kabul etmekten büyük memnuniyet duyduğunu belirten 16. Benediktus, şöyle konuştu 
     ''Sizin haftalardır sürdürdüğünüz çalışmalar sayesinde tüm dünyanın gözü Aziz Petrus'a, meydana, selefimin İkinci Jean Paul rahat bir biçimde dünyaya veda ettiği Papalık Sarayı'na, daha sonra da onun yerine seçildiğim Sixtus Şapeli'ne çevrildi. Beni ziyarete gelmiş olduğunuz için de hepinize teşekkür ederim.'' Bu arada, Aziz Petrus San Pietro Meydanı'nda 16. Benediktus için yarın düzenlenecek taç giyme töreni ve özel ayin için hazırlıklar sürüyor. 
     Tören ve ayine, aralarında 36 devlet ve hükümet başkanının da bulunduğu, yaklaşık 140 yabancı heyetin katılması bekleniyor. 
     Aziz Petrus Meydanı'na akın edecek insan sayısının ise 150 bin civarında olacağı tahmin ediliyor. 
     
</TEXT>
</DOC>
