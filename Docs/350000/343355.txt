<DOC>
<DOCNO> 343355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sonspo11.html </URL>
<DATE> 2005/05/17/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
İspanyol basını İstanbul’un yeni fatihi Alonso 
</HEADLINE>
<TEXT>

     DHA 

ÜNLÜ İspanyol Formula 1 pilotu Fernando Alonso’nun Türkiye ziyareti ve Sultanahmet Meydanı’nda Renault otomobiliyle yaptığı şov, İspanyol basınında büyük yankı uyandırdı. İspanyol gazetelerin hemen hemen tümü Alonso’nun Türkiye’de krallar gibi karşılandığını yazarak Türk yarışseverlerin İspanyol pilota gösterdiği yakınlığın İspanya’yı aratmayacak düzeyde olduğuna dikkat çekti. 
     İspanyol gazetelerindeki yorumlar şöyle 
     Diario as Alonso İspanya’dan sonra Türkiye’de de idol haline geldi. İspanyol pilot İstanbul’da unutulmaz bir gün yaşadı. 
     El Mundo Deportivo Sultanahmet Meydanı’ndan İspanyol rüzgarı geçti. Fernando Alonso Türk yarışseverlere tarihi mekanlarda unutulmaz dakikalar yaşattı. 
     La Nueva Espana Alonso’dan 20 bin İstanbulluya gösteri yarışı. İspanyol pilot bu tarihi kentte yapılacak yarışta tüm Türk seyircisini arkasına alacak. 
     ABC Fernando Alonso yeni R-25’ni İstanbul seyircisine tanıttı. 5 büyük yarışın 3’nü kazanan İspanyol pilot İstanbul’da da yeni zafere imza atacak. 
     
     ’İSPANYA’DA BİLE BU SEVGİ AZ GÖRÜLÜR’ 

     Marca İstanbul’un yeni fatihi Fernando Alonso. Alonso’ya gösterilen ilgi İspanya’da bile az görülür. Ağustos ayında bu ülkede yapılacak yarışta tüm Türkler İspanyol pilotu destekleyecek. 
     Sport İstanbul’da Alonso Şov. Fernando tarihin en eski uygarlıklarına sahne olan İstanbul’un eski hipodrom meydanında büyülü bir gösteri yaptı. 
     
</TEXT>
</DOC>
