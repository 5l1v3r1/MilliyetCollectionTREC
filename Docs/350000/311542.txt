<DOC>
<DOCNO> 311542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/magazin/amag.html </URL>
<DATE> 2005/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Beni örnek aldılar' 
</HEADLINE>
<TEXT>


'Tatar Ramazan' filminin tüm mafya dizilerinin kaynağı olduğunu söyleyen Kadir İnanır 'İstersek o dizilerin en iyisini çekeriz' dedi 

Birsen Altuntaş 

Kanal D'nin ilgiyle izlenen 'Bütün Çocuklarım' adlı dizisinde 'Ali Yahya' karakteriyle televizyon seyircilerinin karşısına çıkan Kadir İnanır'la dizi ve filmlerden, oyunculuktan konuştuk... 

'Bütün Çocuklarım'ın başarısını nasıl değerlendiriyorsunuz 
İstersek biz bu diziye aksiyon, drama ya da gerilim koyarız ve izleyiciyi televizyona mıknatıs gibi yapıştırırız. Ama bu dizinin özelliğinde öyle bir şey yok. Dizi bu tekniklere kesinlikle ihtiyaç duymayan sinema filmi tadında bir dizi. Bunun için reytingi çok tavanlarda değil, ama kendini kurtaracak kadar izleyiciye de sahip. Türk halkına çok sevdirdiğim filmleri dizi şeklinde çekip hasılat rekorları kıranların öncüsü benim. 'Tatar Ramazan'ı halk h l unutmuyorsa, bunun tadında yapılan diziler o filmden alınmadır. Biz istesek o tarz dizinin en l sını çekeriz. Mafya tarzı bir dizi yapsak bunun başarısı çok büyük olur. Ben ispatlayayım diyorum. Gelecek sezon o tarz bir film çekeyim. Benim eski filmlerden bir tanesini baz olarak alalım, bir tane de biz çekelim. 

Diğer dizileri de takip ediyor musunuz Yeni oyuncuları nasıl buluyorsunuz 
Vakit buldukça izliyorum. Bugün çekilen dizilerin mali portresi çok önemli rakamlar. Bunun bilincinde olunmalı. 'Bütün Çocuklarım' dizisinin toplam maliyeti 4 milyon dolarsa, bugün bu para ile orta ölçekli bir fabrika harekete geçirilebilir. Bu yapılan işlerden yarına artı değerlerin kalması, orada iyi bir oyuncu olduğunun kanıtlanması gerekir. Yeni oyuncular, bu dizileri izleyen insanlarla irtibatı kopartmasınlar ve saygılı olsunlar. İnsanlar yaptığı işle anılmazlar. Tüm yaşantısıyla ve söyledikleriyle bir bütün olduğu ve yaşadığı ülkede bu değerlerle tanılır hale geldiği zaman star olur. Bir şarkı söylemeyle star olunmaz. Sürekli çalışıyor olmak, yarına bir tehlike sayfası açıyor olabilir. Her şöhretin bir bedeli vardır, ödenmiş ya da ödenecek. 

Son günlerde vizyona giren ve iyi gişe yapan Türk filmleriyle ilgili görüşleriniz neler 
Çoğu komedi filmi. Sinemadaki gelişmeler ise gayet güzel. Filmin pazarlamasını iyi yaparsanız iyi sonuçlar alırsınız. Önümüzdeki yıldan itibaren sponsorların fazlalaşacağını, oyuncu ve yönetmenlerin film sayısını artıracağını da düşünüyorum. 


</TEXT>
</DOC>
