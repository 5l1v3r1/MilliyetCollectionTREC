<DOC>
<DOCNO> 346718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/son/sonspo08.html </URL>
<DATE> 2005/05/28/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Milan çalkalanıyor, Ancelotti'nin koltuğu sallanıyor... 
</HEADLINE>
<TEXT>

     2003’te Şampiyonlar Ligi, 2004’te İtalya Ligi şampiyonluğu... Bu sezon Serie A’da ikincilik, Şampiyonlar Ligi’nde final... Bu başarılara rağmen Ancelotti’nin koltuğu sallanıyor. 
     
     Capello olsaydı...’ 
     İstanbul’da yapılan Şampiyonlar Ligi finalinde 3-0 öne geçtiği karşılaşmada şampiyonluğu Liverpool’a kaptıran Milan’da yer yerinden oynadı. Karşılaşmanın hemen sonrasında teknik direktör Carlo Ancelotti’nin görevinin başında olduğunu ifade eden Milan’ın onursal başkanı Silvio Berlusconi dün yaptığı açıklamayla gündeme damgasını vurdu Ancelotti şu anda takımın başında gibi gözüküyor. Keşke Juventus Teknik Direktörü Capello boşta olsaydı, onunla anlaşırdık... 
     
     Roma beklemede 
     Çizme basını da Ancelotti’nin durumu hakkında Kırmızı - Siyahlı kulüpte soru işaretlerinin bulunduğuna dikkat çekti. Corriere dello Sport Gazetesi, Ancelotti muammasıö diye manşet atarken, Galliani, Ancelotti’nin görevde kalmasından yana, Berlusconi kuşkuluö ifadesi kullanıldı. Tuttosport ise Galiani’nin Ancelotti kalacak’ sözünü manşete taşıdı. Bu arada Milan’da, olası bir teknik direktör değişikliği durumunda Roma’nın Ancelotti’ye talip olmaya hazır olduğu belirtildi. 
     
</TEXT>
</DOC>
