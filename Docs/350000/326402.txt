<DOC>
<DOCNO> 326402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sontur37.html </URL>
<DATE> 2005/03/23/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Şırnak'ta 2 terörist teslim oldu... "Bizim gibi kaçmak isteyen çok var" 
</HEADLINE>
<TEXT>

     Şırnak'ın İdil İlçesi'nde terör örgütü PKK Kongra-Gel mensubu 2 kişi güvenlik güçlerine teslim oldu. 
     Şırnak Valiliği'nden yapılan yazılı açıklamada, İl Jandarma Komutanlığı'nca ailelerin de desteği ile teröristlerin teslim olmalarına yönelik başlatılan çalışmalar neticesinde, terör örgütü PKK Kongra-Gel üyesi R.E. ve kardeşi R.E'nin İdil İlçesi'nde güvenlik güçlerine kendiliğinden teslim olduğu ifade edildi. 
     Açıklamada, ailelerin çocuklarına kavuşmanın sevincini yaşarken, teslim olan kardeşlerin de pişmanlıklarını dile getirdiği belirtilerek, ayrıca kendileri gibi örgütten kaçmak isteyen çok sayıda arkadaşlarının da bulunduğunu ve terör örgütünün kendilerine zarar vereceği endişesiyle korktuklarını söyledikleri bildirildi. 
     
</TEXT>
</DOC>
