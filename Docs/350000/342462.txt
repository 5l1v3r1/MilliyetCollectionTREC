<DOC>
<DOCNO> 342462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/yazar/cemal.html </URL>
<DATE> 2005/05/14/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Alternatif yokluğu 
</HEADLINE>
<TEXT>


Konu, son seçimlerde AKP'ye oy verenlerin nabız atışlarıydı. Bunun için 12 günde 11 il dolaştım. AKP'nin seçmen tabanındaki sade vatandaşların eğilimlerini yokladım. 
Bu 11 ili gelişigüzel seçmedik. Tarhan Erdem bu açıdan bana yardımcı oldu, ipuçları verdi. 
Ayrıca, Ankara büromuzun deneyimli siyasal muhabiri Aydın Hasan da benimle birlikte yollara düştü. Gidilecek illerde önce o nabız tuttu, aydınlatıcı notlar hazırladı ve izlenimlerini aktardı. 
Bu arada Milliyet ve Doğan Haber Ajansı muhabirleri her ilde bana eşlik ettiler, yol yordam gösterdiler. Yurttaş Tümer fotoğrafları çekti. Ulaştırmadan Ethem Çıracı'yla Nihat Gül toplam 4038 kilometre direksiyon salladılar Anadolu yollarında... 
Nasıl bir tablo 
Bu böyle olur diye bir iddiayla ortaya çıkmanın herhangi bir inandırıcılığı olamaz. Hele Türkiye gibi siyasetin çok güç öngörülebildiği, değişken olduğu bir ülkede bu daha da imk nsızdır. 
Ama bir fikir verir mutlaka. 
Nedir bu 
Bir iktidar partisi olarak AKP yıpranıyor. AKP'nin seçmen tabanında vozurdama süreci işlemeye başlamış durumda. 
Şaşırtıcı değil bu da. 
Çünkü Erdoğan hükümeti iki buçuk yıldır işbaşında... 
İktidar yıpranması bir olgu. 
Eski deyişle vakıa. 
Ama buna karşılık bir olgu daha dikkati çekiyor 
Alternatif eksiği 
İktidar partisini eleştirenlerin muhalefeti beğendikleri de söylenemez. 
Her durakta aynı soruyu sordum 
"İyi güzel, hükümeti eleştiriyorsunuz. Haklı nedenleriniz de var. Peki ama yarın seçim olsa kime, hangi partiye oy vereceksiniz " 
Bu soruya net cevap çıkmadı. 
Daha doğrusu, gönül rahatlığıyla ben şu lideri beğeniyorum, oyumu bu partiye atacağım, benim alternatifim budur diyene çok seyrek rastladım. 
Bu nedenle şöyle denebilir 
İktidar eleştirildi. 
Ama alternatif gösterilmedi. 
Sorularımdan biri de şuydu 
"Bir seçim daha AKP alır mı " 
AKP'li olsun olmasın, bu soruya genellikle olumlu yanıt verildi. Bir seçim daha AKP diyenler çoğunluktaydı. 
Eğer bu eğilim değişmezse, seçim günü şu iki sonuç gündeme gelebilir 
1 Sandık başında, "Madem AKP kazanacak, ben de oyumu ona atayım" diyenler çoğalır. 
2 "Nasıl olsa AKP kazanacak, ben de o zaman sandığa gitmem" diyenler çoğalabilecek. Böyle bir gelişme, seçime katılma oranını düşürebilir, böylece AKP'nin oy oranını yükseltir. 
Her iki ihtimal de var. 
Siyasal yelpazenin sağında MHP, DYP, ANAP, Saadet yer alıyor. 
Önce Erkan Mumcu'nun ANAP'ı. 
Göz ucuyla izleniyor. Ama iki handikabı var. Birincisi, Mumcu'nun AKP bırakıp gitmesi... İkincisi, ANAP isminin kirli olması... 
Mehmet Ağar'la DYP... 
Doğru Yol'un kökleri derine gidiyor. Ama hemen her durakta Mehmet Ağar'la ilgili soru işaretleri açık dille ifade ediliyor. Devlet, derin devlet, polislik... Merkez sağ siyasetin tabanında güven verici yankılanmalar yarattığı söylenemez bu temaların... 
MHP'ye gelince... 
Her şeyden önce Devlet Bahçeli bu tabanda güçlü bir lider imajı çizmiyor. Ama bazı yerlerde MHP'nin güçlendiği, toparlandığı dikkati çekiyor. 
Erbakan Hoca... 
Hoca'nın Saadet Partisi'nin yeniden ayağa kalkacağını, alternatif haline gelebileceğini söylemek zor. 
Bu dört partiden MHP ile DYP, yüzde 10 barajını geçebilir. Genç Parti'nin sahneden silinmiş olması da bunu kolaylaştırabilir. Ama barajı geçseler de, nereye kadar gidebilir bu iki parti 
Yüzde 11-12'nin ne kadar üstüne çıkabilirler Çıkabileceklerinin işaretini göremedim. 
Bir başka deyişle 
MHP ile DYP'nin barajı aşmaları, AKP'nin milletvekili seçimlerini tek başına kazanmasını etkilemez. Ama tek başına Anayasa'yı değiştirebilecek çoğunluğu ele geçirmesine bir ihtimal set çekebilir. 
AKP oylarını artırabilecek bir başka nokta var. Gezdiğim 11 ilde en çok kulağıma çalınan bir cümle 
"Koalisyon istemiyoruz." 
Ve hemen arkasından 
"İstikrar istiyoruz. Çok başlı koalisyonlardan çok çekti bu ülke..." 
Koalisyonla istikrarsızlığı yan yana koyan bu görüşlere özellikle yelpazenin merkezden sağa açılan kanadında sık rastladım. Bu bakış açısı da, seçim sandıkları meydanlara konduğu zaman AKP oylarını artırabilir. 
Bir de duyarlı konular var. 
AKP tabanında da ses getiren 
Kıbrıs, Ermeni, Apo ve PKK, Avrupa Birliği, Kuzey Irak ve Amerika, türban... 
AKP'nin seçmen tabanının bazı kesimlerinin bu konulardan etkilendiği her durakta dikkatimi çekti. Ağar, Bahçeli, Erbakan Hoca da anlaşılan hep buralara dokunup ses getirmenin peşindeler. 
Tayyip Erdoğan ve AKP kurmayları elbette bu durumun farkındalar. O yüzden olacak, bu konularda gayet dikkatli bir çizgi izliyorlar. 
Bazen gerekeni yapmaktan kaçınıyorlar. Susmamaları gereken yerlerde susuyorlar. Manevra alanlarını daraltma pahasına da olsa, bazı adımları atmıyorlar. 
Bazen de örneğin Bülent Arınç'la mesaj verip geri çekiliyorlar. 
Çok özetlenirse 
Alternatifsizlik, "bir seçim daha AKP" ihtimalini güçlendiriyor. 
12 günde 11 il böyle diyor. 
Yarın 
Baykal'lı CHP... 



</TEXT>
</DOC>
