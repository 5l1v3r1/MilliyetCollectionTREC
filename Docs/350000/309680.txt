<DOC>
<DOCNO> 309680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/sontur54.html </URL>
<DATE> 2005/01/26/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Tecavüz sanığı "Eşim çok güzel bir kadındır, ihtiyacım yok" 
</HEADLINE>
<TEXT>

     Adana'da, üniversite öğrencisi genç kıza tecavüz ettikleri ve cep telefonu ile kredi kartlarını gasp ettikleri iddiasıyla tutuklanan 2'si kardeş 3 sanığın yargılanmalarına devam edildi. 
     Adana 5. Ağır Ceza Mahkemesi'ndeki duruşmada, sanıklar Tolga ve 28 Hüseyin Aktaş 23 ile Erhan Günsel 20 hazır bulundu. 
     Çukurova Üniversitesi İktisadi ve İdari Bilimler Fakültesi 4. sınıf öğrencisi mağdur F.N.A ise duruşmaya, rahatsız olduğu gerekçesiyle katılmadı. 
     Tanık olarak dinlenen Seyhan Baraj Gölü DSİ görevlisi İrfan Arısoy, olay günü bir arkadaşıyla nöbetçi olduğunu belirterek, şunları söyledi 
     ''Sabaha karşıydı. Dışarıdan ses gelince oraya giderek bakmak istedim. Bir kadın, Yaklaşmayın, çıplak durumdayım dedi. Hemen kulübede bulunan arkadaşım Ali Karakız'a durumu anlattım. Ali Karakız, çıplak olan kıza ceketini verdi. Ancak kızın durumu pek iyi değildi. Alkol almış görümündeydi. Sonra polise haber verdik. Sanıkları tanımıyorum.'' Haklarında, ''tecavüz, alıkoyma ve gasp''' iddiasıyla 37'şer yıl ağır hapis cezası istemiyle dava açılan sanıklardan Tolga Aktaş, müştekiyi zorla otomobile bindirmediklerini söyledi. 
     Tecavüz ve gasp iddiasını kabul etmeyen Tolga Aktaş, ''Benim eşim çok güzel bir kadın. Başkasıyla ilişkiye girmeye ihtiyacım yok. İftiraya uğradık'' dedi. 
     Sanık avukatları, F.N.A'nın çelişkili ifadeler verdiğini, psikolojik sorunları bulunduğunu ve alınan raporlarda tecavüze rastlanmadığını belirterek, tahliye kararı verilmesini istediler. 
     Müşteki avukatı ise genç kızın iyi niyetle sanıkların aracına bindiğini ve mağdur olduğunu iddia etti. 
     Mahkeme heyeti, tanıkların dinlenmesi ve eksik evrakın tamamlanması için duruşmayı erteledi. 
     Tolga ve Hüseyin Aktaş ile Erhan Günsel, geçen yıl Ekim ayında, evine dönmek için otostop yapan genç kızı araçlarına aldıktan sonra götürdükleri DSİ Piknik Alanı'ndaki çamlıkta tecavüz ederek, cep telefonunu, parasını ve kredi kartlarını gasp ettikleri iddiasıyla yargılanıyorlar. 
     
</TEXT>
</DOC>
