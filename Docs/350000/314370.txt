<DOC>
<DOCNO> 314370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/sondun13.html </URL>
<DATE> 2005/02/11/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Le Figaro Sarkozy Ukrayna'yı Türkiye'ye tercih ediyor 
</HEADLINE>
<TEXT>

     Fransa'da iktidardaki Halkın Hareketi Birliği UMP 
     Başkanı Nicolas Sarkozy'nin, Türkiye'nin AB üyeliğine karşı çıkarken AB'ye girmek istediğini bildiren Ukranya'yı ziyaret etmesi dikkat çekti. Le Figaro gazetesi, "Sarkozy, Ukrayna'yı Türkiye'ye tercih ediyor" yorumunu yaptı. 
     Le Figaro, Kiev kaynaklı haberinde Nicolas Sarkozy'nin Fransa Cumhurbaşkanı Jacques Chirac'ın sağ kolu Ulusal Meclis Başkanı Jean Pierre Debre'nin Türkiye'yi ziyaret etmesine kızdığını anımsattı. 
     Gazete, "Bazıları, Jean-Louis Debre gibi, kampanya yapmaya Türkiye'ye gidiyor. Nicolas Sarkozy ise, Ukrayna'ya giderek 'imtiyazlı ortaklık' kavramını pekiştiriyor" diye yazdı. 
     Gazete, Sarkozy'nin, çok beğendiği Ukrayna Cumhurbaşkanı Viktor Yuşçenko'ya Avrupa ile ortak bir tekstil ve çelik pazarı kurulmasını önerdiğine dikkat çekti. Ayrıca Sarkozy'nin, Debre'nin Türkiye ziyaretinin, Fransa'da yapılacak Avrupa Anayasası referandumunda "evet" çıkmasını isteyen Cumhurbaşkanı Chirac ve Başbakan Raffarin'e katkıda bulunmadığını savunduğuna değindi. 
     Jean-Louis Debre'nin Türkiye ziyaretinin tartışıldığı parti toplantısında Debre'nin konuşma tarzını beğenmeyen Sarkozy'nin Ukrayna ziyaretiyle intikam alma fırsatını elde ettiğini öne sürüldü. 
     Le Figaro, Sarkozy'nin, 2005 yılında bir Cumhurbaşkanına layık dış temaslar gerçekleştirmek istediğini, bu açıdan Ukrayna ziyaretinin başarılı geçtiğini kaydetti. 
     
</TEXT>
</DOC>
