<DOC>
<DOCNO> 317676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/son/sonyas08.html </URL>
<DATE> 2005/02/22/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Hong Kong'ta "cep telefonu yaşı" 6'ya düştü .. 
</HEADLINE>
<TEXT>

     Hong Kong'da yapılan bir araştırma, modern yaşamın vazgeçilmez unsuru cep telefonunun 6 yaşında çocuklar tarafından bile kullanıldığını ortaya koydu. 
     Ming Pao Daily News gazetesi tarafından yapılan bir kamuoyu araştırmasına göre, araştırmaya katılan ailelerin yüzde 67'si 18, yüzde 25'i 13, yüzde 5'i de 6 yaşından küçük çocuklarının cep telefonu taşıdığını belirtti. 
     Gazetenin sorularını yanıtlayan 13 yaşındaki bir çocuk, arkadaşlarının sosyal baskısı yüzünden 5 yaşından beri cep telefonu kullandığını belirterek, sonuncusunun değeri 385 Amerikan Doları olmak üzere 10 cep telefonuna sahip olduğunu anlattı. 
     Asya'da en yüksek cep telefonu kullanma oranına sahip Hong Kong'da 6,9 milyonluk nüfusun yüzde 86'sı bir veya daha fazla mobil telefonu sahip bulunuyor. 
     Geçen yıl yapılan araştırmaya göre, Hong Kong'daki cep telefonu sayısının 7,35 milyon olduğu belirtiliyor. 
     
</TEXT>
</DOC>
