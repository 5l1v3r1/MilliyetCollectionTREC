<DOC>
<DOCNO> 335281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/sontur32.html </URL>
<DATE> 2005/04/20/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Boynundan 2 kilo ağırlığında ur çıktı 
</HEADLINE>
<TEXT>

     Zonguldak'ta, korktuğu için tedavisini geciktiren guatr hastasının boynunda büyüyerek 2 kilo ağırlığa ulaşan ur, ameliyatla alındı. 
     Doktorların, yaklaşık 20 yıldır şikayetçi olduğu guatr hastalığının tedavisi için ameliyat olması gerektiğini söylemesinden korkan Türkiye Taşkömürü Kurumu'ndan TTK emekli maden işçisi Dursun Nalbant , rahatsızlığının ilerleyerek nefes darlığı çekmesine yol açmasından dolayı ailesinin ısrarı üzerine hastaneye gitti. 
     Nalbant'ın boynundaki ur, Zonguldak Atatürk Devlet Hastanesi hekimlerinden Op. Dr. Fatih Kar'ın gerçekleştirdiği, 2 saat süren ameliyatla çıkarıldı. 
     Op. Dr. Kar, bu büyüklükteki ura rastlanmasının normal olmadığını belirterek, şöyle dedi 
     ''Genellikle guatrın yol açtığı ur büyümeden hastalar ameliyat edilir. Ancak kişi korktuğundan tedavisini geciktirmiş. Büyüyen ur, soluk borusuna baskı yaptığından nefes darlığına yol açar. Guatrı olan kişilerin vakit geçirmeden doktora başvurmaları gerekir.'' Nalbant'ın ağabeyi Ahmet Nalbant da ısrarlarına rağmen kardeşinin ameliyat olmak istemediğini, geç de olsa sağlığına kavuşmasından mutluluk duyduklarını söyledi. 
     Ameliyattan yeni çıktığı için konuşamayan Nalbant'ın, bir süre daha hastanede kalacağı bildirildi. 
     
</TEXT>
</DOC>
