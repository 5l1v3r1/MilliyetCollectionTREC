<DOC>
<DOCNO> 341611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sontur03.html </URL>
<DATE> 2005/05/11/ </DATE>
<TIME> 01.30 </TIME>
<AUTHOR>  </AUTHOR>
<HEADLINE>
İskenderun'da kavga 1 ölü 6 yaralı... 
</HEADLINE>
<TEXT>

     Hatay’ın İskenderun İlçesi’nde iki grup arasındaki silahlı kavgada, 1 kişi öldü, 6 kişi yaralandı. 
     Şehit Pamir Caddesi’ndeki belediye otoparkındaki kavgada, Serkan Altan bıçakla yaraladı. 
     Olay üzerine otoparka gelen Altan’ın yakınları ile burada bulunanlar arasında da kavga çıktı. 
     Tabanca da kullanılan kavga sırasında yaralanarak Devlet Hastanesi’ne kaldırılan Kadir Altınsöz kurtarılamadı. 
     Olayda yaralanan Serkan Altan, Sadun Altınsöz, İbrahim Karapınar, Hayri Karapınar, İsa Duksal ve Hıdır Duksal’ın tedavilerinin Devlet Hastanesi’nde devam ettiği belirtildi. 
     İl Emniyet Müdürü Cafer Şahin, olay üzerine ilçeye gelerek yetkililerden bilgi aldı. 
     Yetkililer, olaya karıştığı belirlenen V.Y, M.B.K, K.M.T, V.A. ve B.E’nin gözaltına alındığını bildirdi. 
     
</TEXT>
</DOC>
