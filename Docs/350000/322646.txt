<DOC>
<DOCNO> 322646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/son/sontur40.html </URL>
<DATE> 2005/03/10/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Jaguar otomobili çalan 5 kişiden ikisi yakalandı 
</HEADLINE>
<TEXT>

     Pelit Pastaneleri'nin sahibi Selahattin Ayan'ın yeğeninin lüks otomobilini Etiler'den çaldıkları belirlenen 5 kişiden 2'si yakalandı. 
     İstanbul Asayiş Şube Müdürlüğü'nden alınan bilgiye göre, Etiler'deki bir sitenin önünden çalındıktan sonra Güngören'de hasarlı halde terk edilmiş olarak bulunan Elif Ayan'a ait 34 EA 650 plakalı lüks otomobilde yapılan incelemelerde, daha önceden sabıkası olan Murat K'nın 26 parmak izine rastlandı. 
     Bunun üzerine Küçükçekmece'deki evinde gözaltına alınan K, olay sırasında birlikte hareket ettiği Sinan Y'nin 22 de yakalanmasını sağladı. 
     Bu zanlıların verdikleri bilgiler doğrultusunda olaya karıştıkları belirlenen 3 kişinin daha yakalanması için çalışma başlatıldı. 
     Zanlıların polisteki sorgularında, 5 kişi olarak bir otomobille geldikleri Etiler'deki sitenin önünde 3 bayanı konuşurken gördüklerini, bu sırada araçtan inen firari Ahmet K'nın, çalışır haldeki lüks otomobili çalarak kaçtığını söyledikleri öğrenildi. 
     Zanlıların, olay sırasında Elif Ayan'ı bıçakla tehdit ettikleri iddiasını ise kabullenmedikleri belirtildi. 
     
</TEXT>
</DOC>
