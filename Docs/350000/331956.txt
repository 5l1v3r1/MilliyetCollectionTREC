<DOC>
<DOCNO> 331956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/10/son/soneko12.html </URL>
<DATE> 2005/04/10/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Sakıp Sabancı, kabri başında anıldı... 
</HEADLINE>
<TEXT>

     Merhum işadamı Sakıp Sabancı, ölümünün 1. yıldönümünde mezarı başında anıldı. 
     Zincirlikuyu Mezarlığı'ndaki anma törenine, eşi Türkan Sabancı, kızları Dilek ve Sevil Sabancı, kardeşi Erol ve yeğeni Güler Sabancı, torunu Melisa, Sabancı Holding Üst Yöneticisi CEO Celal Metin, Şişli Belediye Başkanı Mustafa Sarıgül ve işadamı Hüseyin Bayraktar katıldı. 
     Törende, Hacı Sabancı Lisesi, Sabancı Olgunlaşma Enstitüsü, Kandilli Kız Lisesi, Sabancı Anadolu Lisesi, Türkan Sabancı Görme Engelliler İlköğretim Okulu öğrencileri de hazır bulundu. 
     Duaların okunduğu törende, Sabancı Ailesi Kabristanı'na basın mensupları alınmadı. 
     
</TEXT>
</DOC>
