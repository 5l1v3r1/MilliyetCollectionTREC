<DOC>
<DOCNO> 346997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/dunya/dun01.html </URL>
<DATE> 2005/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Avrupa için bir yenilgi' 
</HEADLINE>
<TEXT>



Fransa Savunma Bakanı Michelle Alliot Marie "Referandum Fransa ve Avrupa için bir yenilgi." 
Fransa Dışişleri Bakanı Michel Barnier "Ülkenin anayasayı reddetmesi gerçek bir hayal kırıklığı. 'Hayır', ülkemiz için çetin bir sınav olacak, çünkü kendi çıkarlarını savunması zorlaşacak. Bu karar Avrupa genelinde hayal kırıklığı yaratacak." 
Fransız Yeni Sosyalist Partisi "Fransa kesinlikle sırtını Avrupa'ya dönmedi. Bu geri çekilmenin ya da meydan okumanın "hayır"ı değil. Bu, Avrupalıların kendi çıkarlarına karşı olan Avrupa politikalarına "hayır"ı. Vatandaşlar, Avrupa'yı yönetenlerden anayasayı yeniden yazmalarını istiyor." 
Polonya Dışişleri Bakanı Pawel Swieboda "Hayır Fransa için bir yenilgi. Gelecek yerine geçmişi seçme ve Avrupa'nın politik lideri rolünü kaybetme riskini göze alma anlamına geliyor. Fransa, birleşmenin gelişimini temsil eden bir ülkeydi. 'Hayır', Avrupa genelinde ciddi bir politik krizi tetikleyebilir. Birlik bundan sonra iç sorunlarına odaklanıp içe kapanabilir." 
Eski AB Komisyonu Başkanı Romano Prodi "Büyük bir hayal kırıklığına uğradım. Avrupa, Fransız seçmenlerin yolladığı mesajı dinlemeli." 
Avusturyalı Özgürlükler Partisi lideri Joerg Haider "Fransız seçmenin anayasayı reddi, insanların Brüksel'deki bürokratlara karşı isyanıdır. İnsanlar, ekonomi nedeniyle hayal kırıklığına uğradı. Euroya geçişle birlikte bir patlama vaat edildi, ancak bu gerçekleşmedi." 


</TEXT>
</DOC>
