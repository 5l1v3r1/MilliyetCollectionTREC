<DOC>
<DOCNO> 338927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/sonspo11.html </URL>
<DATE> 2005/05/02/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Süper Lig'de heyecan dorukta... İşte son 4 haftadaki karşılaşmalar... 
</HEADLINE>
<TEXT>

     Birinci Süper Futbol Ligi’nde bitime 4 hafta kala şampiyonluk yarışı ve ligde kalma mücadelesi veren takımları oldukça zorlu karşılaşmalar bekliyor. 
     Ligde son 4 haftaya girilirken, şampiyonluk yarışında ilk sırada yer alan Fenerbahçe, bu hafta sahasında şampiyonluk mücadelesi veren takımlardan Trabzonspor’u 2-1’lik skorla geçerken, kendisi için çok önemli 3 puana da sahip oldu. Bu galibiyetle moral bulan sarı-lacivertliler, Diyarbakırspor, Ankaragücü ve Konyaspor ile deplasmanda karşılaşırken, en yakın takipçisi Galatasaray’ı ligin bitimine bir hafta kala sahasında konuk edecek. 
     Lig ikincisi Galatasaray ise kalan 4 maçının 3’ünü sahasında yapacak. Fenerbahçe deplasmanına gidecek olan sarı-kırmızılı ekip, Gençlerbirliği, Denizlispor ve düşme hattında yer alan takımlardan Ankaragücü ile sahasında karşılaşacak. 
     Fenerbahçe yenilgisiyle zirve yarışında büyük yara alan Trabzonspor ise Konyaspor ve Samsunspor ile sahasında, Çaykur Rizespor ve İstanbulspor ile deplasmanda karşı karşıya gelecek. 
     Akçaabat Sebatspor’un matematiksel olarak ligden düşmesinin ardından düşme hattında yer alan 5 takım, son 4 haftada büyük mücadele içine girdi. 
     İstanbulspor ve Kayserispor, ligden düşme tehlikesini en yakından hisseden takımlar olurken, Sakaryaspor, Diyarbakırspor ve Ankaragücü rakipleri kadar olmasa da rahat nefes almış değiller. 
     Bu 5 takım arasında birbiriyle karşılaşacak takımlar ise Kayserispor ve Sakaryaspor. Puan cetvelinde arka arkaya yer alan bu iki takım, 1 hafta sonra Kayseri’de karşı karşıya gelecek. 
     Zirve yarışında olan ve ligde kalma mücadelesi veren takımların son 4 haftadaki maç programları ise şöyle 
     

FENERBAÇE Diyarbakırspor D . Ankaragücü D . Galatasaray. Konyaspor D .      

GALATASARAY Ankaragücü. Gençlerbirliği. Fenerbahçe D . Denizlispor.      

TRABZONSPOR Konyaspor. Çaykur Rizespor D . Samsunspor. İstanbulspor D .      

ANKARAGÜCÜ Galatasaray D . Fenerbahçe. Konyaspor. Çaykur Rizespor D .      

DİYARBAKIRSPOR Fenerbahçe. Konyaspor D . Çaykur Rizespor. Samsunspor D .      

SAKARYASPOR İstanbulspor. Kayserispor D . Akçaabat Sebatspor. Malatyaspor D .      

KAYSERİSPOR Gaziantepspor D . Sakaryaspor. Beşiktaş D . Büyükşehir Belediyesi Ankaraspor.      

İSTANBULSPOR Sakaryaspor D . Beşiktaş. Büyükşehir Belediyesi Ankaraspor D . Trabzonspor.      

     
</TEXT>
</DOC>
