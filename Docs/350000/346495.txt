<DOC>
<DOCNO> 346495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/sontur30.html </URL>
<DATE> 2005/05/27/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
TV'ye çıktığı için oğlu tarafından vurulup felç kalan kadın komadan çıktı 
</HEADLINE>
<TEXT>

     Elazığ’da, bir televizyon kanalında yayınlanan kadın programına katıldıktan sonra oğlu tarafından tabancayla vurulan Birgül Işık, tedavi gördüğü hastanenin yoğun bakım ünitesinden çıkarıldı. 
     Fırat Üniversitesi FÜ Fırat Tıp Merkezi FTM Genel Cerrahi Anabilim Dalı Öğretim Üyesi Yrd. Doç. Dr. Celalettin Camcı, AA muhabirine yaptığı açıklamada, hastanın hayati tehlikeyi atlatarak yoğun bakım ünitesinden çıkarıldığını, ancak felç durumunun devam ettiğini bildirdi. 
     Hastanın güvenlik gerekçesiyle polis tarafından koruma altında tutulduğunu kaydeden Camcı, "Hastanın psikolojik sorunları var ve tedavisi sürüyor. Bu çok normal. Oğlu tarafından vurulan bir insanın normal davranması beklenemez. Hasta kimseyle görüşmek istemiyor. 
     Ailesi de bunu istiyor" diye konuştu. 
     Birgül Işık, bir televizyon kanalında yayınlanan kadın programına katıldıktan sonra, 17 Mayıs’ta Elazığ’a dönüşünde otobüs terminalinin karşısında bulunan minibüs durağında beklerken, 14 yaşındaki oğlu tarafından tabancayla vurularak ağır yaralanmıştı. 
     
</TEXT>
</DOC>
