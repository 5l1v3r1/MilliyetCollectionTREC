<DOC>
<DOCNO> 331000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/yazar/cetiner.html </URL>
<DATE> 2005/04/07/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Liderlerin yakın çevresi kışkırtıcı değil uzlaştırıcı olmalı 
</HEADLINE>
<TEXT>


Rahmetli Başbakan Menderes'in bir "iç kabine"si vardı ki, hükümet kararlarının özü, her şey orada konuşulur, sonra, diğer bakanlara duyurulur, önerilirdi. 
Bu "iç kabine" ilanihaye devam etmezdi tabii. Olayların gidişine göre, içerideki kişiler değişirdi. Kafası çalışan, ama fazla itiraz etmeyen, uyumlu kişiler olurdu bunlar. Bir süre Emin Kalafat, Samet Ağaoğlu, Atıf Benderlioğlu gibi bakanlar yakın çevredeydiler. Sonra bir de bakacaktık Dr. Mükerrem Sarol gece gündüz ağasının yanında. İçeride veya dışarıda olan siyasetçiler, yani milletvekilleri, Başbakan'a yakın olanları genelde kıskanırlardı Herkesin ideali oraya ulaşabilmekti. 
Bu "iç kabine" yalnız Demokrat Parti'ye mahsus değildi. İsmet Paşa'nın da Pembe Köşk'te daima istişare ettiği bakanları, milletvekilleri, danışmanları vardı. 
Nereden geldim bu konuya Başbakanımız Recep Tayip Erdoğan'ın acaba "iç kabine"sinde kimler var, diye cidden merak ediyorum. Çünkü bu ara çok konuşuluyor da 
Acaba milletvekilleri mi bunlar Bakanlar mı Yoksa kendisinin seçtiği özel danışmanları mı Neden önemli bu yakın çevre Bir başbakanın her şeyi görebilmesi, duyabilmesi mümkün değil. İç kabinenin fonksiyonu, toplumun her kesimine ayna tutmak, fotoğrafını vermek, sesini duyurmak. Başbakanı kışkırtmamak, başbakanı olur olmaz övmemek "Çok harika konuştunuz efendim, iyi yaptınız efendim" dememek. Uzlaştırıcı olmak. 

Menderes sevgisi 
Yalnız başbakanlar, başkanlar, siyasetçiler için değil. Halkın ilahlaştırdığı sinema ve sahne yıldızlarının, ünlü sporcuların milyonların pompalamasına dayanabilmesi güç Pompa bilinçsiz, ölçüsüz kullanılırsa patlamaması mümkün değil 
Ülkemizde 10 yıl esen Menderes sevgisini ve adeta maniasını unutmayalım. Evladını Başbakan'a kurban etmek isteyenlerin bulunduğu bir çılgın toplum haline gelmiştik. 300-400 bin kişi karşılıyordu başbakanı meydanlarda. 
Deneyimli, yetenekli siyaset adamı olmasına rağmen Menderes, iktidarına atılan okların acısını unutabilmek için kalabalıkların arasına atıyordu kendisini Ha bire dolaşıyordu Anadolu'yu. On binlerce insanın omuzlarında, yaka paça adeta sürüklenerek miting meydanı kürsüsüne çıkarılıyordu. Hele İzmir'de gördüğüm bu son sahneyi hiç unutamam. 
Ne oldu 10 yıl ülkeye, millete hizmet veren yetişmiş devlet adamı, birkaç hata yaptı, önünü iyi göremedi. Halkın sevgilisi Menderes'in hazin sonu malum 

Gazi'nin kalbindeki kuş 
Kurtuluş Savaşı'ndan sonra Gazi Mustafa Kemal Paşa ilk kez İstanbul'a gelecek. Görkemli bir tören hazırlamışlar. Tepe-derya her taraf bayraklarla süslü. Sandallar, motorlar, vapurlar. Yollar, evlerin damları insanlarla dolu. Büyük kurtarıcıyı karşılamak, görmek istiyorlar. 
Hamdullah Suphi Tanrıöver, Mustafa Kemal Paşa'ya 
- Paşam, diyor, şimdi kalbiniz kim bilir nasıl kuş gibi çarpıyordur... Böyle bir karşılama kalübeladan beri dünya kurulalıdan beri kimseye yapılmamıştır. 
Mustafa Kemal, Hamdullah Suphi'nin yüzüne gülerek bakıyor, elini alıp kalbinin üzerine götürdükten sonra 
- Bak bakalım, diyor. O senin söylediğin kuş orada mı Kılım bile kıpırdamıyor kılım 
Hamdullah Suphi şaşkınlık içinde Paşa'nın yüzüne bakınca Mustafa Kemal ekliyor 
- Ben bu gösterilere ehemmiyet vermem. Her şey bir hesap işidir. Bu insanlar Vahdettin de bugün buraya gelmiş olsaydı, aynı sevinç ve heyecanla onu da karşılayacaklardı. 
Kıssadan hisse... 


</TEXT>
</DOC>
