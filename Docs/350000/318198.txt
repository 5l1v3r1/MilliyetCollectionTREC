<DOC>
<DOCNO> 318198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/son/soneko04.html </URL>
<DATE> 2005/02/24/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Borsa 26 bin 900'de kalmaya çalışacak 
</HEADLINE>
<TEXT>

     Dün petrol fiyatlarındaki gerileme, ABD enflasyonunun beklentilerin altında çıkması ve Sosyal Sigortalar Yasası'nın Meclis'e sunulacağı yönündeki haberlerle hareketlenen borsada bugün için ilk hedef 26 bin 900 seviyesinin üzerinde kalmak olacak. 
     Teşvik Yasası nedeniyle IMF ile hükümet arasında yaşanan anlaşmazlıkların kan kaybettirdiği borsa toparlanmaya çalışıyor. 
     Dış piyasalardaki gelişmelerin de ekisiyle dün 27 bin puana tekrar yaklaşan borsada, esas olarak IMF ile stand-by anlaşmasının imzalanması bekleniyor. Uzmanlar, konuya ilişkin olarak gelecek olumlu açıklamaların yukarı hareketi destekleyeceğine işaret ediyorlar. 
     
     "Teşvik açıklamaları beklenecek" 
     Bugün için borsa açısından önemli bir beklentinin olmadığı kaydedilirken, Teşvik Yasası ile ilgili gelebikecek olası haber ve açıklamalar beklenecek, ayrıca iki istifa ile hareketlenen siyaset sahnesindeki gelişmeler izlenecek. 
     Borsanın 26 bin 900'de tutunması halinde yönünü yukarı çevireceğine işaret eden uzmanlar, bu durumda ilk hedef seviyenin 27 bin 250-300 aralığı olduğunu ifade ediyorlar. Aksi takdirde ise düşüşün 26 bin 400 desteğine kadar devam edebileceğine işaret ediliyor 
     
</TEXT>
</DOC>
