<DOC>
<DOCNO> 343475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sonyas27.html </URL>
<DATE> 2005/05/17/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Uzay istasyonunun oksijen jeneratörü bozuldu 
</HEADLINE>
<TEXT>

     Uluslararası Uzay İstasyonu’nun UUİ 
     Rus malı oksijen jeneratörünün bozulduğu, ancak iki kişilik mürettebatın 5 ay yetecek kadar oksijen rezervlerinin bulunduğu bildirildi. 
     Amerikan Havacılık ve Uzay Dairesi NASA yetkilileri, uzay istasyonunun ana oksijen jeneratörünün geçen hafta bozulduğunu ve mürettebatın tamir etmekte başarılı olamadığını belirttiler. 
     Rus kozmonot Sergey Krikalev ve Amerikalı astronot John Phillips’in, tamir için gerekli parçaların Ağustos’a kadar gelinceye dek rezervleri birbirine bağladıkları ve böylece 140 gün yetecek oksijen elde ettikleri kaydedildi. 
     NASA yetkilileri, Haziran ortasında uzaya gönderilecek Rus Progress füzesiyle UUİ’ye oksijen desteği gönderileceğini kaydettiler. 
     
</TEXT>
</DOC>
