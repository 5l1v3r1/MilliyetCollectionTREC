<DOC>
<DOCNO> 317369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/sonyas08.html </URL>
<DATE> 2005/02/21/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
'Fıkra gibi' istekler 
</HEADLINE>
<TEXT>

     Onur SAĞSÖZ DHA 

      ERZURUM'da Bilgi Edinme Hakkı Yasası'nın yürürlüğe girmesinden sonra resmi kurumların bünyesinde oluşturulan Bilgi Edinme Büroları'na yapılan binden fazla başvuru arasında, fıkra gibi' dedirtecek istekler yer aldı. 
     Avrupa Birliği Uyum Yasaları kapsamında TBMM Genel Kurulu'nda kabul edilen ve 24 Nisan 2004 yılında yürürlüğe giren 4982 sayılı Bilgi Edinme Hakkı Yasası'nın uygulanmasında garipliklerle karşılaşıldı. 
     
     "BİLGİDEN ÇOK FOTOĞRAF İSTİYORLAR'' 
     Bilgi Edinme Hakkı Yasası'nın özgürlükçü yanının bulunduğunu ifade eden Vali Yardımcısı Karanfil, hemen her başvuruyu titizlikle incelediklerini ve gereğini yaptıklarını belirtti. Karanfil ayrıca bazı vatandaşların fıkra gibi' talepleri olduğunu vurgulayarak, "Ciddi olmayan başvuruları dikkate almıyoruz. Yurt dışındaki birçük vatandaşlarımız ısrarla Erzurum'un tarihi yerlerinden ve Palandöken Dağı'ndan fotoğraflar istiyorlar. Yine de elimizden geldiği kadar vatandaşlarımıza yardımcı olmaya çalışıyoruz'' diye konuştu. 
     
     İŞTE 'FIKRA GİBİ' İSTEKLER 
     Bilgi Edinme Yasası kapsamında Erzurum'da kamu kuruluşlarına başvuranlardan bazılarının 'fıkra gibi' istekleri şöyle 
     Ben üniversite öğrencisiyim. Erzurum'a yeni geldim. Yenişehir semtinden Atatürk Üniversitesi'ne nasıl gidebilirim Lütfen bana yol güzergahını bildirin. 
     MİT elemanı nasıl olabilirim. Bana yol gösterir misiniz 
     Belediye tapulu arsamın yeşil alan olduğunu söylüyor. Ben şimdi bu arsamı nasıl satacağım 
     Erzurum'da kaç tane yıldızlı oteli var Hangisini tavsiye edersiniz 
     Kimlerde ruhsatlı silah var Bir yılda kaç cinayet işlendi 
     1933- 1940 yılları arasında Erzurum'da bulunan köy odaları ve kent merkezindeki kahvehane sayısı kaçtı 
     Nüfus kayıt örneğini çıkartıp adresime gönderir misiniz 
     Ben gurbetçiyim, Erzurum'u çok özledim. Şöyle tarihi eserlerden ve Palandöken Dağı'ndan çekilmiş fotoğraflar gönderir misiniz 
     Türkiye ekonomisi ne zaman düzelecek 
     Çok merak ediyorum. Vali Bey mi çok maaş alıyor, yoksa Belediye Başkanı mı " 
     
</TEXT>
</DOC>
