<DOC>
<DOCNO> 325729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/magazin/amag.html </URL>
<DATE> 2005/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Çırak' adayları restoran işletti 
</HEADLINE>
<TEXT>


Kanal D'de geçen pazar akşamı yayımlanan ilk bölümde "kestane" satan "Çırak" adayları, bu hafta Beyoğlu'nda Hacı Baba adlı restoranın işletmeciliğini üstlendi 


Ali Eyüboğlu 

KANAL D'de geçen pazar akşamı yayımlanan ilk bölümde "kestanecilik" yapan "Çırak" adayları, bu hafta restoran işletmeciliğinden en çok parayı kazanmanın uğraşını verecek. Erkekler, bu hafta aralarında 3 gerçek restoran işletmecisi olmasının avantajıyla işe başladı. 

Dansöz bile oynattılar 
BEYOĞLU'NUN turistik restoranlarından Hacı Baba'nın işletmeciliğini bir gün kızlar, bir gün de erkekler grubu üstlendi. Başkanlığını Gizem Tokgöz'ün yaptığı kızlar grubu, daha fazla müşteri ve hasılat için dansöz bile oynattı. 



Erkekler fasıl heyeti 
ERKEKLER de dansöz için anlaştı, ancak gelmeyince kendileri fasıl yaptı. Tuncay Özilhan, bu hafta da "Çırak" adaylarından birini eleyecek. Bu adayın kim olacağı pazar akşamı belli olacak. 




</TEXT>
</DOC>
