<DOC>
<DOCNO> 310321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/sonspo33.html </URL>
<DATE> 2005/01/28/ </DATE>
<TIME> 22.46 </TIME>
<AUTHOR>  </AUTHOR>
<HEADLINE>
Galatasaray maçının ardından... 
</HEADLINE>
<TEXT>

     Konyaspor Teknik Direktörü Saffet Susiç, ''Beşiktaş'a yaptığımızın aynısını Galatasaray'a da yapmak istedik ama olmadı'' dedi. 
     Susiç, maça çok iyi başladıklarını, ancak yakaladıkları pozisyonları değerlendiremediklerini ifade etti. Takımından son derece memnun olduğunu kaydeden Susiç, ''Şanssız olup gol atamazsan, mağlup olursun. Yakaladığımız 7-8 gol pozisyonunu değerlendiremeyince, arkasından mağlubiyet geldi'' dedi. 
     Futbolcularının ellerinden gelen her şeyi sahada ortaya koyduğunu belirten Susiç, Galatasaray'dan daha fazla gol şansı bulduklarını sözlerine ekledi. 
     Galatasaray Teknik Direktörü Gheorge Hagi ise ikinci yarıya iyi bir başlangıç yapmanın mutluluğunu yaşadıklarını söyledi. İyi yolda olduklarını ve bunun devam edeceğini belirten Hagi, şöyle devam etti 
     ''Önümüzde 16 maçımız daha var. Bunların hepsinden iyi sonuç almak istiyoruz. Rakip çok iyi kadroya sahip. Beşiktaş'ı yendiler. İlk yarıda futbol adına her şeyi yaptık. Birinci devrede iyi oynadık ve bence maç ilk yarıda bitmişti. Çok mutluyum'' diye konuştu. 
     Bir gazetecinin, ''Hafta içinde yaşanan olaylar takımı etkiledi mi '' sorusu üzerine Hagi, ''Gördüğünüz gibi takım çok iyi durumda. Bunu Almanya'da ispat ettik. Burada da ispat ediyoruz. Başkanın, takımın yanında olduğunu göstermesi bizi, ayrıca motive ediyor'' diye konuştu. 
     Maçtan sonra soyunma odasına giderek futbolcuları kutlayan kulüp başkanı Özhan Canaydın ise ikinci yarıya güzel başlangıç yapmanın mutluğunu yaşadıklarını belirterek, ''Hafta içindeki kötü olaylar bizi tahrik ve motive etti. Bizi kamçıladı. Bu başarının devamı gelecek'' diye konuştu. 
     
</TEXT>
</DOC>
