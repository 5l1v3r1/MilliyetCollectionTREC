<DOC>
<DOCNO> 319582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/soneko06.html </URL>
<DATE> 2005/03/01/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Petrol, OPEC'in açıklamasıyla geriledi... 
</HEADLINE>
<TEXT>

     Petrol fiyatları, ABD'de etkili olan soğuk hava dalgasının ısınma yakıtı talebini artırmasıyla varil başına 52 dolara yaklaşmasının ardından hafif gevşedi. Uzmanlar, OPEC'in fiyatların yüksek seyretmesinin üretimi düşürme gereğini azalttığı yönündeki yeni açıklamalarını izliyorlar. OPEC'in üretimi değiştirmemesi halinde fiyatların 50 doların altına inmesi beklentiler arasında. 
     Reuters'in haberine göre, ABD hafif ham petrolü varil başına 51.98 dolar ile seansın en yüksek düzeyine ulaşmasının ardından bu sabah varil başına 51.72 dolardan işlem görüyordu. ABD ham petrolünün varil fiyatı dün 52.28 dolar ile dört ayın zirvesini görmüştü. 
     Fiyatlar, OPEC'in Genel Sekreter vekili Adnan Şihab-Eldin'in dünyadaki petrol arzı ve talebinin dengede veya arzın biraz fazla olduğunu söyleyerek, "Günde 100,000-200,000 varili aşmazsa şu anda dengeli bir piyasa var" demesinin ardından gevşedi. 
     Kuveyt, Katar, Venezüella ve Endonezya, OPEC'in 16 Mart'ta İran'da yapacağı toplantıda resmi üretim kotalarını değiştirmemesini isteyen ülkeler arasında yer alıyorlar. 

     
</TEXT>
</DOC>
