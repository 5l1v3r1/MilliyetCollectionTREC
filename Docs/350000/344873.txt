<DOC>
<DOCNO> 344873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/astro/index.html </URL>
<DATE> 2005/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabır gerek 
</HEADLINE>
<TEXT>


Haftanın ilk gününde Ay saat 18 37'ye kadar boşlukta kalıyor. Pek çok konuda yeni bir girişim için daha sabırlı olmalı ve gereksiz risklerden kaçınmalıyız. Koç'lar bugün enerjilerini doğru kullanmaları halinde başarıya yakın olacaklar. Yakın çevrelerinde uyumlu ve yapıcı olurken, duygusal çıkışlardan kaçınmalılar. Boğa'lar hayata ilişkilerine bakış açılarında pozitif olabilmeli. Özellikle ikili ilişkilerde alınganlık göstermek yerine yapıcı yanlarını öne çıkarmalılar. İkizler günlük işlerinde planlı ve tutarlı hareket etmeye bakmalı. Olaylara karşı sakin yaklaşmalılar. Yengeç 'ler rahat şartlar altındalar. İş hayatında öne çıkabilecekleri kararlar alabilirler ancak, duygusal çıkışlarında kontrollü olmalılar. Aslan'lar sabırlı olmaları halinde birçok işin üstesinden gelebilecek durumdalar. Başak'lar düşünceleri ile ilgi çekebilecekler. Yakın çevrelerindeki hareketlilik onlara iyimserlik katıyor. Duygular ve düşünceler arasında denge kurmaya çalışmalılar. 
Terazi'ler parasal konularda değişiklik yapabilmeli. Bu sayede kazançlarını artırabilme şansları var. Beklenmedik fırsatlar yeni anlaşmaları beraberinde getirebilir. Akrep'ler son derece ilgi toplayabilecekleri bir günde. Kişisel girişimlerinde alacakları olumlu sonuçlar onlara cesaret veriyor. İlişkilerini etkileyecek pozitif gelişmelere yakın olmalılar. Yay'lar bir çok konuda kendini toparlamaya gayret etmeli. Geçmişe ait konulardan etkilenmemek için, gerçekçi bir biçimde davranmalarında fayda var. Oğlak'lar bugün kafalarındaki yeni planları ve düşünceleri netleştirmeli. Bu sayede grup çalışmalarında pozitif gelişmeler sağlanabilir. Bu arada yakın çevrelerinin desteğini almalılar. Kova'lar duygusal alanda huzursuz olabilir. Bunun dışında iş hayatında çabalarının karşılığını almaları onları heveslendiriyor. Aceleci davranmamalılar. Balık'lar için kafalarındaki düşünceleri yerine oturtmakta zorlansalar da, başarıya açıklar. Başkalarından alacakları önerileri olumlu değerlendirmeye gayret etmeliler. 


</TEXT>
</DOC>
