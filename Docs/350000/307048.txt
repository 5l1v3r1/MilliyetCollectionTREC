<DOC>
<DOCNO> 307048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/magazin/yazdud.html </URL>
<DATE> 2005/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Evde herkes mahkemelik 
</HEADLINE>
<TEXT>


Kan gövdeyi götürüyor Seval Öznur'a namus davası açacak, Belma Hanım hayatının tehlikede olduğunu söylüyor, İnci ve Adviye Hanım 'Kontes' Belma ile kanlı bıçaklı, hesaplaşmalar, şarkılı türkülü sataşmalar, istenmeyen gelinler... 



Herkes soruyor Kanal D'de yayınlanan 'Size Anne Diyebilir miyim' evinde ne yaptığımı. Yazdıklarım ortada. Hepsi gerçek. Ben ise eğleniyorum. Hayır, şaka yapmıyorum, çok ciddiyim. Aralarındaki çok şeker insanları tanıdığım için de memnun oluyorum. Bu aralar evde kan gövdeyi götürüyor. Neler mi yaşanıyor Buyrun... 

Teyzeden Türker'e Seval'i unut 
Ş.D E, nasılsınız bakalım Makbule Hanım önce sizden başlayalım. İzmir'den kardeşiniz Bedriye Hanım aradı. Türker'in ve sizin Seval'i unutmanızı istiyor. Kadıncağız ağlamaklıydı valla. 
MAKBULE H Bitti zaten. Seval yüzünden Günay Hanım'la bir sorunum olmuştu. Onu da hallettik. 
Ş.D Evde çok büyük gruplaşmalar var. Ne diyorsunuz Bu hafta kayınvalide adayları olarak hangi gelin adayını göndermeyi düşünüyorsunuz 
MAKBULE H Ben herkese hem mesafeliyim hem de uzağım. Gelin adayları arasında herkesin favorisi var. İçlerinde Ayşin ve Selma'nın yok. O nedenle ben bu hafta onların adını vereceğim. 

Favorim Sir Winston Tea House 
Konak dönüşü İzmir ve Çeşme'deki favorim Sir Winston Tea House'un Alsancak'ta yeni açtığı şubeye girdik. Patronlar Murat Girginç ve Davut Mayruk yine çok şık bir yer yapmışlar. Dekorasyonu, servis elemanları, mönüsü ve konumuyla Paris'teki benzerlerinden farksız. Deri koltukları, mermer zemini, büyük boy tablo ve cam dekorasyonuyla dikkat çekiyor. Salon şefi Mustafa Burgaz ve 20 kişilik ekibiyle, her gün 10.00-02.00 arasında hizmet veren Sir Winston Tea House günde ortalama 700 kişi ağırlıyor. 40 çeşit çay, 20 çeşit kahve bulunuyor. Ben burada en çok kestaneli pasta ve tiramisuyu seviyorum. İkisi de felaket lezzetli. Ayrıca şef Onur çok şeker ve yakışıklı bir çocuk. Valla on santim uzun olsa jön olup Hülya Avşar'la oynayabilirdi. Telefon numarası 0232 463 10 21. 

Kimler ruh hastaları 
BELMA H Benim bugün moralim çok bozuk Şenay Hanım. Çıkınca hukuki bir savaş açmayı düşünüyorum. Son derece ağır hakaret ve suçlamalar var bana karşı. Gökhan tercihini Billur'dan yana yapınca gelin adaylarından bazılarının bana karşı tutumu değişti. Burası sanki cezaevi, Öznur ve Ayşin de dayı havasındalar. Bu ikisinin kesinlikle gitmesi gerekiyor. Normal olduklarını düşünmüyorum. İkisi de ruh hastası. Hele Öznur, damat adaylarına gidip diğer gelinleri kötülüyor. 
Ş.D Bana Ankara'dan telefon geldi. Diyorlar ki "Gökhan üç kez nişanlanıp ayrılmış". Bu doğru mu Ayrıca üniversite mezunu değilmiş. Senin kayınvaliden de 80 yaşındaymış. Mal varlığı onunmuş ama hiçbiriniz ilgilenmiyormuş onunla. 
BELMA H Yok yok, doğru değil. Gökhan son sınıf öğrencisi. Kayınvalidem ayrı evde oturuyor, eşi var yanında. Gelir, bende de kalır. Arıyoruz, soruyoruz. 
Ş.D Billur ve Gökhan'ı evlendirmeyi düşünüyor musun Billur'un ailesi onay veriyor. 
BELMA H Öyle mi Anlaşma devresindeler. Ben Billur'u çok seviyorum. Ama hayati tehlike içindeyim burada. Avukatıma talimat vermek istiyorum. 

Kontes ile Öznur birbirine girdi 
ADVİYE H Ağlamaktan gözleri kızarmış halde Burada hep kızları kışkırtan Belma Hanım. "Burada gelin adayı yok" demişti. Kızları tutan benim. Onunla asla konuşmam. Sen 'kontes' diyorsun ama onun konteslikle hiç alakası yok. 
Ş.D Neyse, sen onu bırak. Nurçin, sana ve oğluna "Bu iş olmuyor Adviye Teyze" derse ne yaparsın 
ADVİYE H Benim oğlum boş bir insan değil, "Kısmet değilmiş" derim. Hiçbir zaman da ağzıma almam. Öyle bir şey yapacak kız değil, yanılmam. Gözlerim ağlamaktan kan içinde. Belma Hanım gerçekten altınların peşinde. Devamlı iğneliyor. 
Ş.D Belma Hanım size karşı. Öznur, Ayşin ve siz de ona karşısınız. Bütün kavgalara Belma Hanım'ı sebep gösteriyorsunuz. O da sizlerin çok laf taşıdığınızı söylüyor. 
BELMA H Bütün kızlar burada. Onlara sorabilirsiniz Şenay Hanım. 
ÖZNUR Yandaşları onlar. Niçin biliyor musunuz İnsanları kışkırtıyor. Arkadaşım Ayşin'in fiziksel görünümüyle dalga geçiyor. Yeter yaa. Dayanamıyorum bunun çirkinliklerine artık. 
BELMA H Karşımda bir genç kız var ama iyi bir tedaviden geçmeli. Geçen gün Müjgan Hanım'ı da ağlattılar. Bunlar beni zehirler de... 
ÖZNUR Tavsiye edeceğin bir doktor varsa söyle. Favori seçildiğim için bana yapmadıkları yok. Odaya giriyor, "Ha ha ha çatlasın düşmanlar" diye şarkı söyleyip kışkırtıyor insanları. 
BELMA H Oğlum seni istemediği için böyle yapıyorsun. İyi ki de istemedi. Çok ama çok mutlu oldum. 
ÖZNUR Ben istemedim. Senin yalan dünyanda işim yok. Benim seninle sorunum var. Ona kötü demedim. Ben seçmedim, oğlunuz gelip benimle ilgilendi. Bir genç kızın namusuyla oynamayın. 
Öznur yanımdan fırlayarak Belma Hanım'ın üzerine yürüdü. Ayşin ve ben Öznur'a engel olurken Belma Hanım bağıra bağıra "Sizi dava edeceğim, sizi dava edeceğim" dedi ve mutfağa girdi. Ben haftanın favori annesi Müjgan Hanım ile konuşmaya başladım. Her zamanki gibi ılımlı, sevecen Müjgan Hanım. Oğlu Volkan'ın Aysel ile ilişkisini tasvip ediyor. Bu arada Gürkan için de yeni gelin adayını ilk kez 

Ayşin ile Selma ayrılmak istiyor 
AYŞİN Belma Hanım mutfakta fiziksel görünümümle dalga geçince etkilendim. Bu evde büyük gruplaşmalar var. Hep Belma Hanım yaratıyor bu kavgaları. Sürekli aile terbiyesi ve görgüden söz ediyor. Ben artık çıkmak istiyorum Şenay Abla. Ama gönlümde Gürkan'ın olduğunu da inkar edemem. 
SELMA Belma Teyze'nin bizi yönlendirdiği söyleniyor kesinlikle doğru değil. Kendi kararlarımızı kendimiz verebiliyoruz. Sürekli tahrik, karalamalar, laf sokmalar ve kıskançlıklar var. Dava edeceğim. Adviye Hanım da var bunlar arasında. Ben gruplara dahil değilim. Ayşin oynuyor. Aysel ile Volkan evlenebilir. İkizler tam evlenecek damat adayları. Öznur ne yapmaya çalışıyor anlamıyorum. Bana buradan ekmek yok. O nedenle ayrılmak istiyorum. 

Ali Doğan iç güveyi olacak 
Kayınvalide ve gelin adaylarının kaldığı ev çok karışık, çok. Önümüzdeki günlerde daha büyük kavgalara hazırlıklı olun. Gelelim damat evine. Gittiğimde herkes sabaha karşı yattığı için yeni kalkmıştı. Gürkan traş olurken Ali Doğan etrafı temizleyip kahvaltı hazırlıyordu. Günde 10 ekmek yeniyormuş damat adaylarının evinde. Nurçin'e olan aşkı nedeniyle Ali Doğan'ın düzeni çok değişmiş. 08.00'de kalkıyor, temizlik yapıyor, sonra öğle uykusuna yatıyormuş. Ali Doğan, yani Adviye Hanım'ın oğlu, kendini Nurçin ile evliliğe iyice hazırlamış. Hatta Nurçin, İzmir'e gitmek istemediği için iç güveyi olarak Ankara'ya bile gitmeyi göze alıyor. 

Türker ilaçla uyuyor 
Bir ara Seval'e çok tutkun olan Türker, uyku düzeni bozulunca annesinden aldığı uyku ilacı ile uyuyor. Çok da kilo vermiş. Seval yüzünden bir ara dargın olan Sabri ile Türker barıştı. Zaten Türker'in gönlünde şimdi İzmirli Öznur var. Gökhan annesinin evdeki gelin adaylarıyla takışmalarından rahatsız. Öznur ile olan dostluğunu ise tamamen bitirmiş. Ama annesi Belma Hanım yüzünden değil, ona göre Öznur'un bazı yanlışları var. Bu arada Hakan-Müge aşkı tam gaz gidiyor. Bir gece önce kayınvalide ve gelin adaylarının evlerine yaptıkları ziyarette Müge barbunya yapmış. Hakan "Müge'nin eli de lezzetli, kendi de. Biz buradan evlenerek çıkan tek çift olabiliriz" diyor. 

Damatlarda bek ret tartışması 
Salı günü POSTA'nın birinci sayfasında yer almıştı damat adayları arasındaki bek ret tartışması. Şimdi tek tek yorumlara göz atalım 
HAKAN Bizim toplumumuzda çok önemli bir şey. Şöyle önemli olmayabilir Uzun bir ilişkisi olduysa ve böyle bir şey yaşanmışsa, benim için sorun olmaz. Her çıktığıyla olmuşsa tabii ki hoş değil. 
TÜRKER Benim için de önemli değil ama tercihen bakire olmasını isterim. 
VOLKAN Açıkçası benim için önemli. Bir takım şeyleri korumak adına genç kızlarımıza böyle bir şey verilmiş. 
GÜRKAN Benim için çok önemli. Bir şeylerin beni kemirmesini istemem. Hele de konu evlilik olunca. 
GÖKHAN Benim için de önemli ama Hakan'la aynı düşünüyorum. 
SABRİ Ben de bek ret konusuna önem veriyorum. Ama gerçekten anlaşabileceğim bir insansa ve bana dürüstçe bazı şeyleri ifade ettiyse, olabilir. 
DOĞAN Benim için hem çok önemli hem çok önemsiz. Ama net olarak önemsiz. 
Hoş kalın. 



</TEXT>
</DOC>
