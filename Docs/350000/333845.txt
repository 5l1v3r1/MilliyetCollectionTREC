<DOC>
<DOCNO> 333845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/ekonomi/eko01.html </URL>
<DATE> 2005/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İçeride de dışarıda da FED çalkantısı başladı 
</HEADLINE>
<TEXT>


FED'in faizleri daha hızlı artıracağı beklentisi, büyük teknoloji şirketlerinin kötü bilanço açıklamaları dünya borsalarını salladı. Yabancı satışı ile gerileyen İMKB bileşik endeksi de 688 puan değer yitirdi 

ORHAN TEKEOĞLU - MURAT ÖĞÜTÇEN 

ABD'deki kurumsal tahvil getirilerindeki artış, özellikle gelişmekte olan ülke piyasalarında satışlara neden oluyor. ABD Merkez Bankası'nın FED faiz artış beklentisi ve büyük teknoloji şirketlerinin bilançolarındaki k r düşüşleri, başta New York Borsası olmak üzere dünya borsalarındaki teknoloji hisselerine satış getirdi. Dow Jones endeksi önceki gün yüzde 1.2 düşüşünden sonra dün de yüzde 1.2 kayba uğradı. Nasdaq'ın dünkü düşüşü de yüzde 1.60 oldu. Asya borsalarındaki satışlar Avrupa borsalarına yansımasıyla Londra Borsası yüzde 1.09, Frankfurt yüzde 2.04 ve Paris Borsası da yüzde 1.92 değer yitirdi. Önceki gün yüzde 4 düzeyinde gerileyen Brezilya Borsası'nın dünkü kaybı da yüzde 1.21 düzeyinde oldu. 

Teknoloji hisseleri satışta 
ABD'de sanayi üretiminde mart ayında meydana gelen 0.3'lük artış piyasalarda ekonominin yavaşlayabileceği endişelerini ortaya çıkardı. ABD'de ithalatın pahalı hale gelmesinin enflasyon riskini artırması ve bunun da FED'in faizleri daha hızlı yükseltebileceği endişelerini artırdı. Öte yandan, IBM ve Samsung Electronic gibi teknoloji şirketlerinin ilk çeyrek rakamlarının beklentilerin altında gelmesi, global anlamda teknoloji şirketlerinin hisselerine satış olarak yansıdı. 

Delphi'ye soruşturma 
Dow Jones'ta ağırlığı olan General Motors GM hisselerinin önceki gün yüzde 6'lık düşüşle 1993'ten bu yana en düşük seviyesini görmesi satışlardaki bir başka neden oldu. GM'de görülen satışın ise şirketin en büyük üreticisi olan Delphi'nin Amerikan Sermaye Piyasası Kurulu tarafından soruşturulma haberlerinin neden olduğu belirtildi. 

İMKB yüzde 2.8 düştü ABD faiz artışından kaynaklanan endişelerin yanı sıra Fransa'da 29 Mayıs'taki referandum sonucunun olumsuz sonuçlanma ihtimali ve son günlerde Türkiye'nin çeşitli kentlerinde meydana gelen olaylar, İstanbul Borsası'ndaki yabancı satışlarını hızlandırdı. Hisse senetleri yüzde 2.81 düşüş gösterirken, endeks 688 puanlık düşüşle 23.853'e geriledi ve yılın en düşük seviyesine indi. 
Borsadaki son iki günlük düşüş yüzde 6 düzeyinde olurken, endeks 28 Şubat günkü 28.396 zirvesine göre yüzde 16 değer kaybetti. 
FED'in faiz artırımlarını hızlandırabileceğine yönelik sinyaller, tüm gelişen piyasalar ve Türkiye açısında da önemli bir risk unsuru olarak algılanıyor. 

Dolar yurt içinde 1.3730'a çıktı ABD'deki faiz artırım beklentisi ve şubat ayı net sermaye girişinin, beklentilerin üzerinde çıkmasına rağmen dolar euroya karşı küçük çapta değer kaybetti ve parite 1.2903 oldu. Dolar içeride ise TL karşısında değer kazanarak 1.3650'den 1.3730'a çıktı. Bono faizleri de 0.20 puanlık artışla 17.46'ye yükseldi. 

Eurobondlar hızlı düştü Dünyadaki riskten kaçma eğilimi, büyük dış finansman yükümlülükleri nedeniyle özellikle Türk eurobondlarını da olumsuz yönde etkiliyor. Türkiye'nin 30 yıllık gösterge faizi bu hafta içinde 5 puan geriledi ve 132.313'ten işlem görüyor. 

Dünya borsaları inişe geçti Borsa Düşüş New York -1.20 Nasdaq -1.60 Brezilya -1.20 Arjantin -2.90 Meksika -0.99 İngiltere -1.09 Almanya -2.04 Fransa -1.92 İtalya -2.37 Avusturya -1.70 İspanya -2.09 Portekiz 2.09 Norveç -2.76 Rusya -0.96 Japonya -1.66 Tayvan -1.48 G.Kore -0.70 Endonezya -1.08 Hindistan -3.29 
Saat 21.00 itibariyle 

</TEXT>
</DOC>
