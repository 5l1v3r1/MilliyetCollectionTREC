<DOC>
<DOCNO> 303813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/sontur39.html </URL>
<DATE> 2005/01/05/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Otobüsün altında kalan çocuk, annesinin gözü önünde öldü 
</HEADLINE>
<TEXT>

     Antakya'da, özel halk otobüsünden inerken dengesini kaybederek düşen çocuk, annesinin gözleri önünde ezilerek can verdi. 
     Emniyet Müdürlüğü Küçükdalyan Beldesi'nde, Mustafa P'nin yönetimindeki 31 DH 715 plakalı özel halk otobüsünün hareket etmesi üzerine annesi Emire Gül'ün 24 ardından araçtan inen küçük Salih 5 dengesini kaybederek düştü. Otobüsün arka tekerleğinin altında kalan küçük çocuk, ezilerek öldü. Olayı gören anne Emire Gül, sinir krizleri geçirdi. Anne, vatandaşlar ve olayın duyulmasının ardından kaza yerine gelen yakınları tarafından güçlükle sakinleştirildi. 
     Kaza sonrasında, şoför Mustafa P, polisler tarafından gözaltına alındı. 
     Küçük çocuğun cesedi, polis kordonunda yaklaşık bir saat bekletildikten sonra savcının olay yerine gelmesinin ardından otopsi yapılmak üzere hastaneye kaldırıldı. 
     Babası Bülent Gül'ün yurtdışında olduğu öğrenilen Salih Gül'ün, Koçören Köyü'nden annesiyle Küçükdalyan Beldesi'nde oturan ve hasta olan dedesi Mustafa Gül'ü ziyarete geldiği kaydedildi. 
     
</TEXT>
</DOC>
