<DOC>
<DOCNO> 348259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/sonsiy10.html </URL>
<DATE> 2005/06/02/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
AKP'li Dişli AB'de kanama var 
</HEADLINE>
<TEXT>

     AKP Genel Başkan yardımcısı Şaban Dişli, Fransa’nın ardından Hollanda’daki referandumdan çıkan sonucu, "AB’de kanama var" sözleriyle değerlendirdi. Dişli, bu gelişmelere karşı Türkiye’nin bir B Planı olmadığını belirterek, "B Planı eşittir A Planı. Bu da tam üyelik hedefidir" dedi. 
     Dişli düzenlediği basın toplantısında Fransa’nın ardından Hollanda halkının da net bir çoğunlukla Avrupa Anayasası’nı reddettiğini, bunun AB yetkililerinde hayal kırıklığına neden olduğunu belirtti. Fransa ve Hollanda referandumlarında "hayır" kampanyası yürütenlerin büyük çoğunluğunun AB’ye karşı olmadıklarını açıkladıklarını kaydeden Dişli, "Her iki referandumda da çıkan sonuçlara göre AB’de bir kanama vardır. AB yetkilileri 16 Haziran’daki AB zirvesinde bu sonuçları değerlendirerek bu kanamayı durdurabileceklerini düşünüyorum" dedi. 
     
     AVRUPA HALKLARINI İKNA ETMELİYİZ 
     Dişli, hiç kimsenin referandum sonuçlarını Türkiye aleyhine kullanmaya çalışmaması gerektiğini söyledi. 
     Türkiye’nin 3 Ekim’de başlayacak müzakere sürecinde bir aksamanın söz konusu olmadığını, bunun 16 Haziran’daki zirvenin sonuç bildirgesinde de vurgulanacağını belirten Dişli, AB yetkililerinin de dün bunu teyit ettiklerini kaydetti. Türkiye’nin kendi sürecinin takvimi içinde devam ettiğini, reel sektörün müzakere heyetinde yer almaya büyürk ilgi gösterdiklerini anlatan Dişli, "Reform sürecinin nasıl başarıyla yürüttüysek şimdi de yeni görevimiz iç kamuoyumuzla yoğun bir iletişim ve Avrupa halklarını ikna kampanyası yürütmektir" diye konuştu. Dişli, Türkiye’nin bu gelişmelere karşı bir B Planı’nın bulunup bulunmadığına ilişkin bir soruya, "Biz bu süreci sonuna kadar devam ettireceğiz. Bu uzun bir süreçtir. Engeller de ortaya çıkabilir. Engeller olsa bile biz hedeften sapmayacağız. 
     Hedef de tam üyeliktir. Yani bizim için B Planı eşittir A Planı olmak zorunda" dedi. 
     Dişli, Aankara Anlaşması’nın genişletilmesine ilişkin Uyum Protolü’nün imzalanmasının Güney Kıbrıs’ı tanıma anlamına gelmeyeceğini belirtirken de, "Kıbrıs’ta kılıcı, eşit statüde tam çözüm olana kadar Güney kıbrıs’ı tanımayacağımızı Başbakanımız da Dışişleri Bakanımız da Avrupalı yetkilililere defalarca söylemiştir" şeklinde konuştu. 
     
</TEXT>
</DOC>
