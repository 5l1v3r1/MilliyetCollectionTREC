<DOC>
<DOCNO> 348745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/son/sonyas13.html </URL>
<DATE> 2005/06/03/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Beckham, ABD'de futbol okulu açıyor... 
</HEADLINE>
<TEXT>

     İngiliz ulusal futbol takımı ve Real Madrid'in yıldızı David Beckham, futbol sevgisinin alt sıralarda yer aldığı ABD'nin California eyaletinde futbol okulu açıyor. 
     Beckham, Los Angeles'ın Galaxy ve Chivas gibi profesyonel futbol kulüplerine ev sahipliği yapan Carson'da açacağı futbol akademisinin müjdesini vermek üzere dün ABD'ye gitti. 
     Benzer bir futbol okulunu daha önce Londra'da açan Beckham ABD'ye gidişinde yaptığı açıklamada, Los Angeles'ta açacağı futbol akademisine 500 bin dolar yatırım yapacağını ve ilk kayıt yaptıracak 300 çocuğa 500'er dolar burs vereceğini belirtti. 
     İngiliz futbol yıldızı, Asya'da da gelecek yıl iki futbol okulu daha açmayı planladığını, bunun için araştırmalarını sürdürdüğünü kaydetti. 
     
</TEXT>
</DOC>
