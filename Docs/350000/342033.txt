<DOC>
<DOCNO> 342033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sonyas24.html </URL>
<DATE> 2005/05/12/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Sarhoş vekiller meclisten atıldı... 
</HEADLINE>
<TEXT>

     Ekvator’da sarhoş olup bir otelde olay çıkaran 4 milletvekili sürekli olarak parlamentodan atıldı. 
     Milletvekilliğinden atılan kadın milletvekili Maria Augusta Rivas, ayrıca diğer milletvekillerinden birinin kendisine tecavüz etmeye çalıştığını ileri sürmüştü. 
     Olaylar, 4 milletvekili geçen ay ticari görüşmeler için gittikleri Peru’da kaldıkları otelde yaşandı. 
     Parlamento, farklı partilerden olan 4 milletvekilini, Meclis’in ahlaki kurallarına uymadıkları için ihraç etti. 
     Yolsuzluk skandallarının gözden düşürdüğü politikacılara karşı duyulan hoşnutsuzluklar, Ekvator’da 1997’den bu yana 3 Devlet Başkanı’nın halkın yaptığı gösteriler sonucunda görevden uzaklaştırılmasıyla sonuçlandı. 
     Milletvekillerinin atılmasıyla sonuçlanan son olay da Ekvator parlamentosunun eski devlet başkanı Lucio Gutierrez’i, yetkilerini kötüye kullandığı gerekçesiyle düzenlenen protesto gösterileri sonunda görevden alması sırasında yaşandı. 
     
</TEXT>
</DOC>
