<DOC>
<DOCNO> 331637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/siyaset/siy02.html </URL>
<DATE> 2005/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Müzakereci olabilirim' 
</HEADLINE>
<TEXT>


AKP Genel Başkan Yardımcısı Şaban Dişli AB ile müzakereler için teklif gelirse kabul ederim 

ANKARA Milliyet 


AB sürecinde başmüzakerecilik görevini üstlenecek isim için adaylar arasında gösterilen AKP Genel Başkan Yardımcısı Şaban Dişli, istenen kriterlere uygun olduğunu belirterek, "Görev verilirse ben hazırım" dedi. 
Referans gazetesinin sorularını yanıtlayan AKP'nin dış ilişkilerden sorumlu Genel Başkan Yardımcısı Dişli, "Müzakereler için teklif gelirse kabul ederim" dedi. 
Teknik altyapının kurulması için önce bir kanun veya yönetmelik çıkarılması gerektiğini kaydeden Dişli, başmüzakereciliği "Sadece Atatürk'ün batı uygarlığını model olarak göstermesiyle değil, Tanzimat'tan bu yana süregelen Batı'ya yönlenme politikasını ulaştırmak çok riskli ve zorlu bir süreç olsa da çok şerefli bir görev" olarak niteledi. 
Başmüzakereci için istenilen kriterlere kendini uygun gören Dişli, "Avrupa kültürünün en önemli özelliği uyum kültürüdür. Ben Hollanda'da 10 yıl yaşamış ve bankacılık yapmış birisi olarak buna aşinayım" diye konuştu. Dişli'ye göre, AB takvimi şöyle işleyecek "Hazirana kadar AB kendi müzakere çerçevesini verecek. Biz de kendi çerçevemizi belirleyeceğiz. Başmüzakerecinin belirlenmesi yanında bu işin bir mutfağı olacak. Bu mutfak Devlet Planlama Teşkilatı mı, yoksa AB Genel Sekreterliği mi veya bakanlık mı Hangisi olacaksa, onun kanunu ya da yönetmeliğinin çıkması lazım." 

3 dil biliyor 

ODTÜ Ekonomi ve İstatistik mezunu olan Dişli, ABD'de Suny Buffalo'da matematiksel ekonomi üzerine master yaptı. Harvard Üniversitesi'nde hızlandırılmış işletme programına katılan Dişli, İngilizce, Flamanca ve Fransızca biliyor. 


</TEXT>
</DOC>
