<DOC>
<DOCNO> 343660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/soneko34.html </URL>
<DATE> 2005/05/18/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
S P'den Erdemir'e yüksek not... 
</HEADLINE>
<TEXT>

     Zonguldak’ın Ereğli İlçesi’nde kurulu Ereğli Demir ve Çelik Fabrikaları ERDEMİR T.A.Ş.’ye, kredi derecelendirme kuruluşu Standart Poor’s’tan yüksek not verildiği bildirildi. 
     ERDEMİR Genel Müdürlüğü’nce yapılan yazılı açıklamada, elde ettiği rekor üretim ve karlılık rakamlarını bu yıl da ortaya koyduğu yüksek performansıyla perçinleyen fabrikanın, uluslararası bağımsız kredi derecelendirme kuruluşu Standart Poor’s’tan aldığı yüksek not "B.B" ile adını bir başarıya daha altın harflerle yazdırdığı belirtildi. 
     Türkiye’deki banka ve finans kuruluşları dışındaki işletmeler arasında bir ilki gerçekleştirerek alabileceği en yüksek kredi notunu alan ERDEMİR’in dünyanın birçok öncü çelik firmasını da geride bıraktığı kaydedilen açıklamada, şöyle denildi 
     "ERDEMİR’in aldığı bu not, aynı zamanda yönetim kalitesini ve finansal gücünü ortaya koyması açısından Türk sanayisinde başarı ölçütü olarak ayrı bir önem arz etmektedir. Dünya devleriyle rekabetinde önemli adımlar atarak gücüne güç katan fabrikamızın notu, ülkemizin aldığı notla da eşittir. Standart Poor’s’un değerlendirmesinde en önemli faktör ülke tavanı kısıtlamasıdır. Buna göre, şirketler faaliyette bulundukları ülkenin ratinginden daha yüksek rating alamazlar. Ülke ratingi ’B.B’ olduğundan Türkiye’den hiçbir kuruluşun bu notun üzerine çıkması mümkün olamaz." 
     
</TEXT>
</DOC>
