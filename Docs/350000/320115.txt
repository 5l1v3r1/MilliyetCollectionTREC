<DOC>
<DOCNO> 320115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/son/sontur37.html </URL>
<DATE> 2005/03/02/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Komşusunun kimliğiyle kredi çekti .. 
</HEADLINE>
<TEXT>

     İzmir'de, komşusunun kimliğini kullanarak bankadan kredi çektiği iddia edilen kişi aranıyor. Kredi çektiği iddia edilen zanlıya kefil olan ağabeyi ve kardeşi yakalandı. 
     Alınan bilgiye göre, İstanbul'da yaşayan Daşdan Daşçı, İş Bankası Sıraselviler Şubesi'ne kredi çekmek için başvuruda bulundu. Banka yetkilileri, Daşçı'ya, İzmir'de İş Bankası Bornova Şubesi'nden bir ay önce 32 bin 910 YTL tutarında otomobil kredisi çektiğini, ikinci kez kredi veremeyeceklerini bildirdi. 
     Daşçı'nın, İzmir'den kredi çekmediğini belirtmesi üzerine İş Bankası Bornova Şubesi ile temasa geçen Sıraselviler Şubesi yetkilileri, çekilen krediyle İzmir'deki Aslan Uzunalioğlu Şirketi'nden kamyonet alındığını tespit etti. 
     Banka yetkililerinin görüştüğü Aslan Uzunalioğlu Şirketi görevlileri, Daştan Daşçı kimliğiyle kamyonet alan kişilerin bir araç daha almak için firmaya geleceklerini bildirdi. 
     Banka görevlilerinin durumu polise bildirmesi üzerine İzmir Yankesicilik ve Dolandırıcılık Büro Amirliği ekipleri, Aslan Uzunalioğlu Şirketi'ne gelen Oktay B. 30 ile kardeşi Muhammet B'yi 24 yakaladı. 
     Yapılan sorgulama sonucu, zanlıların kardeşi Alpay B'nin 27 , İstanbul'da Daştan Daşçı ile komşu evlerde oturduğu, ele geçirdiği Daşçı'nın kimliğine kendi fotoğrafını yapıştırarak İş Bankası Bornova Şubesi'nden otomobil kredisi çektiği, ağabeyi Oktay B'nin de Mustafa Eravcı sahte kimliğini kullanarak krediye kefil olduğu belirlendi. Küçük kardeş Muhammet B'nin ise olayı bildiği halde polise haber vermediği iddia edildi. 
     Firarda olan Alpay B'nin arandığı belirtildi. 
     Oktay B. ve Muhammet B'nin, işlemleri tamamlandıktan sonra adliyeye sevk edilecekleri bildirildi. 
     
</TEXT>
</DOC>
