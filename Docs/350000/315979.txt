<DOC>
<DOCNO> 315979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/yasam/yas05.html </URL>
<DATE> 2005/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İşe gittiler, seks tuzağına düştüler 
</HEADLINE>
<TEXT>


Türk işadamlarını 'iş bahanesiyle' Romanya'ya davet eden Türk çetesi, uyuşturucu ve seks kasetleriyle şantaj yaptıkları işadamlarını soydu 

Tolga Şardan 

Rumen polisi, iş görüşmesi bahanesiyle Bükreş'e davet ettikleri Türk turizmcileri tuzağa düşererek şantaj yaptıkları belirtilen 5 Türk'ü gözaltına aldı. Çetenin, rehin aldığı işadamlarının ailelerinden fidye istediği, hayat kadınlarıyla birlikte görüntülediği anlaşıldı. 
Bükreş'te kaçırılan, fidye vererek kurtulduktan sonra Türkiye'ye dönen 2 işadamının şik yeti, çeteyi ortaya çıkardı. Rumen polisi, çetenin Türk lideri Halim Atma ile Türk asıllı adamları Veli Ersin, Ali Metin ve Ferhat Chean'ı gözaltına aldı. Zanlılardan Atma, Ersin ve Metin tutuklanarak cezaevine konuldu. 

Bagaja uyuşturucu 
Turizmcilerle geçen yıl temasa geçen çete üyeleri, işadamlarını Bükreş'e davet etti. İşadamları, havaalanına adım attıkları andan itibaren tuzağa düşürüldü. Bagajlarına uyuşturucu paketi yerleştirilen bazı işadamları, polis rolündeki kişilerce alıkonuldu. Zor durumda kalan işadamları, sahte polislerin elinden kurtulabilmek için yüklü miktarda para ödedi. 

Seks kasediyle şantaj 
İşadamlarına Rumen hayat kadınlarını gönderen çetenin, ilişki sırasında çekilen görüntülerle şantaj yaptıkları da saptandı. Türk işadamlarının ailelerinden fidye alan, kredi kartlarını son limitlerine kadar kullanan zanlıların, cep telefonlarını da alarak havaalanına bıraktıkları tespit edildi. 

UYUŞTURUCU, SEKS, PARA VE ŞANTAJ 


1- Her şey çetenin, turizmci işadamlarını Romanya'ya davet etmesiyle başladı. 

2- İşadamları havaalanına iner inmez tuzağın içindeydi bagajlarına uyuşturucu paketleri kondu. 

3- Bazı işadamlarına da Romen hayat kadınları g"nderildi, gizlice çekim yapıldı. 

4- Polis kılığındaki çete üyeleri, işadamlarını, uyuşturucu ve kasetlerle korkutmayı başardı. 

5- İşadamları, sahte polislerin elinden kurtulabilmek için yüklü miktarda para "dedi. 


</TEXT>
</DOC>
