<DOC>
<DOCNO> 343062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/son/sontur07.html </URL>
<DATE> 2005/05/16/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Eşini, kızlarının önünde palayla öldürdü 
</HEADLINE>
<TEXT>

     Neşet KARADAĞ ADANA, DHA 

      ADANA'da, kanserden ölen üvey ağabeyinin eşiyle evlenen 38 yaşındaki Cihat Doğan, 43 yaşındaki eşi Necla Doğan'ı 70 santimetre uzunluğundaki palayla öldürdü. Necla Doğan'ın ilk eşinden olan kızları 6 yaşındaki Dilan ve 12 yaşındaki Hülya da annelerinin öldürülüşlerine tanık oldu. Olayın ardından şoka giren Dilan, Annemin kafasına bıçakla vuruyorduö dedi. Kaçan katil zanlısı Cihat Dağan ise polis tarafından yakalandı. 
     Şehit Erkut Mahallesi, 6 Sokak, 5 numarada kiracı olarak oturan Necla Doğan, 6 yıl önce ilk eşi 44 yaşındaki Faruk Koyuncu kanserden ölünce Sana ve yeğenlerime bakarımö diyen eşinin hırsızlıktan sabıkalı üvey kardeşi Cihat Doğan ile 2003'de cezaevinde evlendi. Lokantalarda bulaşıkçı olarak çalışan 2 kız çocuğu annesi Necla ile eşi Cihat Doğan, bugün öğle saatlerinde henüz belirlenemeyen bir nedenle tartıştı. Kızları Dilan ve Hülya'nın gözleri önünde yaşanan tartışmanın kavgaya dönüşmesi sonucu Cihat Doğan, evde bulundurduğu 70 santimetre uzunluğundaki palayla eşinin vücuduna rastgele vurduktan sonra kendisini bekleyen 01 T 1509 plakalı taksi ile kaçtı. 
     Komşuları tarafından Numune Hastanesi'ne götürülen Necla Doğan, ameliyata alındı. Ancak, tüm müdahalelere karşın kurtarılamadı. 
     
     OPERASYONLA YAKALANDI 
     Eşini öldürdükten sonra kaçan Cihat Doğan'ı yakalamak için Emniyet Müdürlüğü ekipleri operasyona başladı. Doğan'ın kaçtığı taksi Sarıyakup Mahallesi'nde terkedilmiş olarak bulundu. Araştırmalarını sürdüren polis, Doğan'ı bir arkadaşı ile birlikte Manas İlköğretim Okulu yakınlarında yakalandı. Doğan'ın üzerinden suç aleti pala da çıktı. 
     Gözaltına alınarak Emniyet Müdürlüğü'ne götürülen Doğan, eşini namus meselesi’ yüzünden öldürdüğünü söyledi. 
     
     ANNESİNİN ÖLDÜRÜLMESİNİ GÖRDÜ 
     Üvey babasının, annesini öldürdüğü sırada evde bulunan Hülya, ifadesi alınmak üzere karakola götürülürken, kardeşi Dilan ise 70 yaşındaki anneannesi Fadime Yıldıran'a sarılıp ağladı. Şoka girdiği gözlenen küçük kız, olayla ilgili polisin sorularını cevaplarken, Anneme bağırdı. Sonra elindeki büyük bıçakla annemin kafasına vurdu. Kanlar aktıö dedi. Kızı öldürülen anne Yıldıran ise kızının son bir yıldır 3 kez Cumhuriyet Savcılığı'na eşinin kendisini öldürmek istediği yönünde şikayet dilekçesi verdiğini belirterek, Kızım öldürüleceğini biliyordu. Karakola, savcılığa bildirdi. Ama, kızımın şikayetine aldıran olmadı. Sonunda bu hırsız, hapçı kızımı öldürdüö diye ağladı. 
     
</TEXT>
</DOC>
