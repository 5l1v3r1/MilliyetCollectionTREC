<DOC>
<DOCNO> 331071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/son/sondun60.html </URL>
<DATE> 2005/04/07/ </DATE>
<TIME> 22.07 </TIME>
<AUTHOR>  </AUTHOR>
<HEADLINE>
İsrail'e füze saldırısı... Mofaz "Bunu kabul etmeyeceğiz" 
</HEADLINE>
<TEXT>

     İsrail Savunma Bakanı Şaul Mofaz, Filistinli grupların geçen ay ateşkes kararı almasından sonra, bugün İsrail'e bir roket atılması üzerine, bunu ''kabul etmeyeceklerini'' söyledi. 
     Mofaz, roket saldırısıyla ilgili olarak yaptığı açıklamada, ''Filistin Yönetimi'nin söylediği ile olanlar arasında tahammül edilmez bir açık var. Bu çok ciddi bir olay ve İsrail bunu kabul etmeyecek'' dedi. 
     Filistin Yönetimi sözcüsü de, kısa bir açıklamayla, olayla ilgili soruşturma açıldığını söyledi. 
     Bu akşam, Filistinli militanlar, Gazze'den İsrail'in batısındaki Negev'e bir roket atmışlar, olayda ölen ya da yaralanan olmamıştı. 
     Roket atılan bölge, 4.5 yıl süren ikinci Filistin intifadası sırasında sık sık militanların hedefi olmuştu. Filistinli militanlar, 17 Mart'ta, 2005'in sonuna kadar İsrail'le ateşkes yapılması konusunda anlaşmaya varmıştı. 
     
</TEXT>
</DOC>
