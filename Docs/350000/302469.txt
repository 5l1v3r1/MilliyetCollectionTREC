<DOC>
<DOCNO> 302469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/01/son/sontur31.html </URL>
<DATE> 2004/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Erdoğan, Safranbolu'da... 
</HEADLINE>
<TEXT>

     Başbakan Recep Tayyip Erdoğan, Safranbolu'da, ev ziyaretleri yaptı. 
     Erdoğan ve eşi Emine Erdoğan, konakladıkları işadamı Remzi Gür'ün evinden akşam saatlerinde yaya olarak çıktılar. Erdoğan ile eşi, daha sonra vatandaşların evlerine ziyarette bulundular. 
     Basın mensupları, ev ziyaretlerine alınmazken, çevrede yoğun güvenlik önlemleri alındı. 
     Erdoğan, Gür'ün evine yürüyerek dönerken, gazetecilerin sokağın karanlık olduğunu ifade ederek, kameraların ışıklarını açmak istediklerini söylemesi üzerine, ''Şu anda sıradan vatandaşız'' karşılığını verdi. 
     Eşi Emine Erdoğan da gazetecilere, ''Biz sizi uyuyor sanıyorduk'' diyerek, espri yaptı. 
     
</TEXT>
</DOC>
