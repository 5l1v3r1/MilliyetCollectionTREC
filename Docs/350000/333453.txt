<DOC>
<DOCNO> 333453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/sontur46.html </URL>
<DATE> 2005/04/14/ </DATE>
<TIME> 19.10 </TIME>
<AUTHOR>  </AUTHOR>
<HEADLINE>
Kanalşa düşen şişeyi almak isterken öldü 
</HEADLINE>
<TEXT>

     Şanlıurfa'nın Akçakale İlçesi'nde, sulama kanalında gördüğü kola şişesini almak isterken suya düşen çocuğun cesedi, Suriye'de bulunarak Türkiye'ye getirildi. 
     AA muhabirinin aldığı bilgiye göre, 10 gün önce, Harran İlçesi'ne bağlı Köprüce Köyü'nden geçen su kanalında yüzen kola şişesini almak isteyen Ömer Aslanbaş 9 , dengesini kaybederek kanala düştü. 
     Emniyet güçlerinin aramasına rağmen cesedi bulunamayan Aslanbaş'ın yakınları, cesedi bulmak için resmi izin alarak Suriye'ye gitti. 
     Aslanbaş'ın yakınları, Suriye sınırını geçtikten sonra 2 kilometre mesafedeki kanal süzgecinde, Aslanbaş'ın cesedini buldu. 
     Yakınlarınca sınırdan geçirilerek resmi makamlara teslim edilen Aslanbaş'ın cesedi, sağlık kurulu ve savcılıkça zabıt tutulmasının ardından ailesine teslim edildi. 
     Aslanbaş'ın babası Habeş Aslanbaş, ''Çocuğum kola şişesini almak isterken ayağı kayıp düşmüş. Bundan başka söyleyecek bir şey yok'' dedi. 
     
</TEXT>
</DOC>
