<DOC>
<DOCNO> 346836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/29/magazin/amag.html </URL>
<DATE> 2005/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney, kendini tarihe adadı 
</HEADLINE>
<TEXT>


BAYRAM KAYGUSUZ 

Türk sinemasında 40. yılını dolduran Salih Güney, Ankara Üniversitesi'nin arkeoloji kazılarında halkla ilişkiler sorumluluğu ve basın danışmanlığı yapmaya başladı. Arkeolojiye büyük ilgi duyduğunu anlatan Güney, şöyle konuştu 
"Konservatuvar yıllarımda arkeoloji hobimdi. Prof. Dr. Jale İnan'la tanışınca kendimi bu misyonun içinde buldum. Yapılan kazıları ve çıkan eserleri bütün dünyaya daha iyi tanıtmak istiyorum. Üniversiteliler ve liselilerle tarihi yerleri temizliyorum. Çok büyük bir tarihin üzerinde oturuyoruz ama farkında değiliz." 
Türkiye'den çalınan tarihi eserlerle ilgili bir de sinema filmi projesi olduğunu belirten Güney, sözlerini, "Tarihe aşkım yüzünden 1999'da 'Gece Çakalları' adlı bir sinema filmi yazdım. Sponsor arıyorum. Dünyada da beğenilecek ve seyirci bulacak bir film yapacağım" diye bitirdi. 



</TEXT>
</DOC>
