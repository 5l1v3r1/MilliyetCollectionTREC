<DOC>
<DOCNO> 334132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/17/spor/spo09.html </URL>
<DATE> 2005/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdemir şampiyon 3-0 
</HEADLINE>
<TEXT>


Ereğli temsilcisi, tek set alması halinde mutlu sona ulaşacağı Polis Akademisi ve Koleji karşısında rahat galibiyete ulaşarak, üst üste ikinci kez kupayı müzesine taşıdı. Erdemirli oyuncular zaferi doyasıya kutladı 


Voleybolda Antalya'da yapılan erkekler final turunun ikinci etabında, maçların tamamlanmasına bir gün kala Erdemirspor şampiyonluğunu ilan etti. Final turlarında ilk dört maçını kazanan Ereğli ekibi, sadece bir setin kendisine yeteceği karşılaşmada Polis Akademisi ve Koleji'ne şans tanımadı, güle oynaya zafere ulaştı. 
Erdemirspor, ilk sette etkili servislerle rakibin gardını düşürdü, dönen toplarlarda da iyi blok yaparak bu bölümü 25 - 21 önde kapattı. İlk set sonrası şampiyonluğunu ilan eden Erdemir, kısa bir kutlama yaptı. 
Kırmızı-Beyaz-Mavililer, ikinci sette özellikle ABD'li oyuncuları Donald, Gardner ve Billings'in başarılı mücadelesiyle 25-14 sonuca gitti. Son seti de 25-21 kazanan Erdemirli oyuncular, maçtan sonra teknik heyet ve yönetim ile birlikte şampiyonluğu coşkuyla kutladılar. 

Maçın karnesi 
ZEKİ KUBAN 

HAKEMLER Ömer Mihalıççık, Ömer Yörükoğlu 
ERDEMİRSPOR Donald 10 , Gardner 10 , Barış 10 , Billings 10 , Emre 10 , Yasin 10 , Ali Peçen L 10 , Ersin 10 , Ali Yılmaz 10 , Adem 10 , Murat 10 
POLİS AKADEMİSİ Selçuk 5 , Can 7 , Özkan 5 , Ertan 5 , Ender 6 , Fatih 6 , Bilal L 6 , Erdinç 5 , Doğan 4 
SETLER 25-21, 25-14, 25-21 

Halk Bankası teselli buldu 3-0 

Antalya'da yapılan Final - Four müsabakalarının ikinci etabında Halk Bankası, Arkas Saint Joseph'i set vermeden yenerek Türkiye ikinciliğini garantiledi. Bir gün önce Polis Akademisi'ne mağlup olduğu maça oranla daha iyi bir oyun ortaya koyan Başkent ekibi, oldukça çekişmeli bir mücadele yaşanmasına rağmen hücum gücünü devreye sokarak, rakibine set alma imkanı vermedi. 

Maçın karnesi 
HAKEMLER Ali Bağde, Cihat Fırıncıoğlu 
HALK BANKASI Krniç 7 , Osman 7 , Mehmet 8 , Ali 8 , Sinan 6 , Gökhan 8 , Cengiz 6 , Semih 6 
ARKAS SAİNT JOSEPH Türker 5 , Ufuk 6 , Zafer 6 , Bülent 5 , Barutov 8 , Kadir 4 , Umut 5 , Markoviç 4 , Tamer 4 
SETLER 27 - 25, 25 - 21, 25 - 22 

Filede bugün 
15.30 Polis Akademisi - Arkas Saint Joseph 
18.00 Erdemirspor - Halk Bankası 

PUAN DURUMU TAKIM O G M AS VS P Erdemirspor 5 5 0 15 1 18 Halkbankası 5 3 2 11 8 12 Polis Aka. 5 1 4 6 14 4 A.S.Joseph 5 1 4 5 14 2 


</TEXT>
</DOC>
