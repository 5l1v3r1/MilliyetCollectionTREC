<DOC>
<DOCNO> 326222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sondun51.html </URL>
<DATE> 2005/03/23/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Arap Birliği zirvesi sonuç bildirisi... 
</HEADLINE>
<TEXT>

     Arap Birliği'nin dün başlayan 17. zirvesi, Cezayir'in başkenti Cezayir'de bugün sona erdi. 
     Zirve sonunda yayımlanan nihai bildirinin ana hatları şöyle 
     
     1- Arap-İsrail anlaşmazlığı 
     Barış planı Birlik ülkeleri, Beyrut'ta 2002'de kabul edilen ve barışa için toprak ilkesini benimseyen barış planına desteğini ifade etti. Zirvede, bu plana destek için uluslararası topluma çağrı yapıldı ve planın bir an önce uygulanması için Arap bakanlar komisyonuna görev verildi. 
     Filistin meselesi Arap liderleri, İsrail-Filistin anlaşmazlığının çözümünün uluslararası hukuka, barış için toprak ilkesine ve zorla toprak ilhakına karşı çıkılmasına dayalı olması gerektiğini ifade etti. 
     Golan Arap ülkeleri, Suriye'nin işgal edilen Golan'ı geri almak için yaptığı halkı talebe destek verdi. 
     Lübnan ile dayanışma Arap liderleri, Lübnan'ın siyasi tercihlerindeki egemenlik hakkına, İsrail'de tutuklu bulunan Lübnanlı mahkumların serbest bırakılması talebine destek verdi. 
     
     2- Irak 
     Arap liderleri, Irak'ın toprak bütünlüğüne, egemenliğine, bağımsızlığına ve içişlerine karışılmamasına saygı duyulmasının gereğini bir kez daha dile getirdi. Liderler, 30 Ocak'taki seçimlerden dolayı Irak'ı tebrik etti. 
     
     3- Sudan 
     Arap liderleri, Sudan'da barışı, kalkınmayı ve ülkenin birliğini destekledi ve Darfur'daki durumdan duyulan endişeyi dile getirdi. Arap ülkeleri, acil insani yardım çağrısında da bulundu. 
     
     4- Silahsızlanma 
     Liderler, Ortadoğu'yu kitle imha silahlarından arınmış bir bölge yapma kararlılıklarını dile getirdi. İsrail'in, tesislerinin Uluslararası Atom Enerjisi Ajansı'nın UAEA teftişine açmayı reddetmesini tehlikeli bulunduğu belirtildi. 
     
     5- Terörizm 
     Arap liderleri, terörizmin her türlüsünü kınadı ve gerekçeleri ne olursa olsun terörle din ya da kültür arasında bağlantıyı ve işgal altındaki halkların meşru mücadele hakkıyla terör arasındaki bağlantıyı reddetti. 
     
     6- Arap Birliği 
     Geçici bir Arap parlamentosu kurmaya karar veren liderler, Genel Sekreter'i bir Arap adalet divanı ve bir Arap güvenlik konseyi kurulması planının araştırılması ve gelecek zirveye kadar hazır edilmesi için özel komisyonlar kurmakla görevlendirdi. 
     Arap Birliği'nin geçirmekte olduğu mali krizin aşılması için, liderler, üye ülkelerin yıllık aidatlarının düzenlenmesine ve aidatların ödenmemesi durumunda iç yönetmeliğin uygulanmasına karar verdi. 
     Liderler, bir sonraki zirvenin Mart 2006'da Hartum'da yapılmasına karar verdi. 
     
</TEXT>
</DOC>
