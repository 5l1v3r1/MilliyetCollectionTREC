<DOC>
<DOCNO> 348077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/siyaset/siy04.html </URL>
<DATE> 2005/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP'ta kadına yüzde 30 kota 
</HEADLINE>
<TEXT>


4 Haziran'da delegelerin onayına sunulacak tüzükte kadın kotası yüzde 20'den 30'a çıkarıldı 

ELİF DEMİRCİ İzmir DHA 


ANAVATAN Partisi'nin ANAP 4 Haziran'da yapacağı tüzük değişikliği Merkez Karar Yürütme Kurulu'ndan MKYK onay aldı. Kadın kotasının yüzde 30 olarak belirlendiği partide kadınlar temkinli davranıyor. Partinin kadın yöneticileri, "Yüzde 30 kota koymak değil, bunu işletmek önemli" dedi. 
ANAP MKYK'sı tüzük değişikliğini tartışmasız kabul etti. 4 Haziran'da delegelerin onayına sunulacak tüzükte kadın kotası yüzde 20'den yüzde 30'a çıkarıldı. ANAP MKYK Üyesi Yunus Yunusoğlu, bu kotanın il ve ilçe yönetimleri ile milletvekili aday listelerinde uygulanacağını söyledi. Yunusoğlu, il ve ilçe kongrelerinde de çarşaf liste istendiğini ancak blok listeye karar verildiğini dile getirdi. ANAP'ta kadın kotasının yüzde 30'a çıkarılması partili kadınları sevindirdi, ancak kadın yöneticiler bu kotanın k ğıt üzerinde kalmamasını, uygulamaya geçirilmesini istedi. 


</TEXT>
</DOC>
