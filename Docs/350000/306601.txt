<DOC>
<DOCNO> 306601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sonyas06.html </URL>
<DATE> 2005/01/14/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Yasemin Kozanoğlu'ndan tsunami partisi 
</HEADLINE>
<TEXT>

     Cesur SERT DHA 

      MANKEN ve DJ Yasemin Kozanoğlu, Güney Asya'da yaşanan tsunami felaketinin ardından açılan yardım kampanyalarına destek vermek için kolları sıvadı. 
     Ünlü DJ Yasemin Kozanoğlu, İzmir Karşıyaka'da Envy adlı gece kulübünde katıldığı bir partide tsunami felaketiyle ilgili açıklamalarda bulundu. 
     Çevreye, insana ve doğaya karşı her zaman duyarlı ve ateşli bir savunucu olduğunu belirten Kozanoğlu, "Bu felaketlerin en büyük sebebi doğal dengeyi bozan insanoğlunun ta kendisidir. Bitki örtüsü, tabiat, doğada yaşayan hayvanları yok etmekten vazgeçmeyen insanlara en büyük cezayı yine doğal afetle geldi. Hayatını kaybeden, açlık ve hastalıkla mücadele eden bu insanlar için benimde katkımın olmasını istedim. Bayram öncesi beş DJ arkadaşlarımla İstanbul'da Fame adlı mekanda düzenleyeceğimiz partide alacağımız ücretleri buraya göndereceğiz. Konuklardan da bu konuda destek isteyeceğiz'' dedi. 
     
</TEXT>
</DOC>
