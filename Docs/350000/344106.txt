<DOC>
<DOCNO> 344106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/guncel/agun.html </URL>
<DATE> 2005/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Fezlekedeki 'Şahin Çetesi' 
</HEADLINE>
<TEXT>


Her taşın altından Sedat Şahin çıkıyor. İstanbul'un gece hayatı ondan soruluyor, Yargıtay'daki adamları davaların seyrini öğreniyor. Bir Rus bakan, İstanbul'da onu ziyaret etmek istiyor 

Musa Kesler - İstanbul 

"Lale Operasyonu" kapsamında tutuklanan Sedat Şahin ve adamları hakkında hazırlanan polis fezlekesinde, çetenin faaliyetleriyle ilgili birbirinden ilginç ayrıntılar yer aldı. İstanbul'un gece hayatını kontrol altına alan Şahin'in, istediği sanatçıyı istediği mek nda sahneye çıkardığı, ayrıca İstanbul'a gelen bir Rus bakanın Şahin'i ziyaret etmek istediği öne sürüldü. Ayrıca, Şahin grubunun, Yargıtay'daki adamları vasıtasıyla davaların seyri konusunda bilgi aldıkları da iddia edildi. 

FEZLEKEDEKİ SATIRBAŞLARI 
Gece hayatının h kimi 

Şahin grubu, İstanbul gece hayatını kontrol altında tutarak, istediği sanatçıyı istediği barda sahneye çıkaracak, istemediğini de çıkarmayacak kadar etkin. 

ORTAÇ'A TEHDİT 

Şahin, dinlenen telefon görüşmelerinden birinde, Mehmet isimli adamını arayarak, "Serdar Ortaç herhangi bir yerde program yapıyor mu İki kez mesaj attım, bana geri dönmedi. O i..... bul, canımı sıkmasın, sahneden mi almam lazım onu Benim ne yanlışımı görmüş de gelmiyor " diye tehditvari konuşuyor. 

'SAHNEYE GÜLŞEN ÇIKACAK' 

Vedat Şahin, Etiler'deki Keops adlı kulüpte sahneye çıkarmak istediği Gülşen'le ilgili, adamı Halis Kocaman'ı arayarak "Yarın, Keops'un yöneticilerine diyorsun ki, 'Yılbaşı gecesi Asena Keops'ta çıksın'" diyor. Kocaman'ın "Abi, Tatlıses de çıkarsa ters olmaz mı " demesi üzerine Şahin, "Tatlıses çıkmıyor, bitti. Gülşen çıkacak, onun çıkmasını istiyorum. 4 bin dolar istiyoruz, eğer çıkartmıyorlarsa dükk nı kapatıp gitsinler" ifadelerini kullanıyor. Vedat Şahin ayrıca, manken Aysu Baceoğlu'nun doğum günü için Mehmet Ali Erbil'in ortağı olduğu bardan yer ayırttığını ve para alınmamasını isteyerek, bütün sanat camiasının partiye geleceğini söylüyor. 

'GÜZEL İNSAN, EMRET' 

Sedat Şahin, Asena olayıyla ilgili tehdit ettiği iddia edilen İbrahim Tatlıses'i aradığında, ünlü türkücü telefonu, "Emredin güzel insan " diyerek açıyor. Tatlıses, Şahin'in "Ne zaman müsaitsin, görüşebilir miyiz " sorusu üzerine, Berlin'e gideceğini, ama daha sonra mutlaka görüşeceklerini belirterek, "Başım üstüne, şeref duyarım" diye yanıt veriyor. 

'MÜZİK PİYASASINA GİRELİM' 

Müzik piyasasının önde gelen isimleriyle bir toplantı yapan Sedat Şahin, Hasan Erdem'i arayarak, "Bu piyasada ciddi bir boşluk var" diyor ve müzik dünyasına girmek istiyor. Erdem de, "Abi girelim o piyasaya, ama işi bilen biri olsun" yanımızda diyerek, piyasada etkin olan Bayar Müzik'in sahibi Burhan Bayar'ın kendileriyle birlikte olacağını anlatıyor. 

Kolu Yargıtay'a uzandı 

Haydar adlı adamı Vedat Şahin'i arayarak davasının Yargıtay'da kaçıncı mahkemede olduğunu soruyor. Vedat Şahin "1'de" deyince, adamı, "Şu anda Celal Demirtük isimli eski Yargıtay üyelerinden birinin avukat oğlunun yanındayım. Başkan Sabit Bey'e de çok yakın" karşılığını veriyor. 

TV DANIŞMANI VİZESİ ALMIŞ 

Sedat Şahin'in, Hüseyin Saral'ın öldürüldüğü olay için İtalya'ya geçerken kullandığı vizeyi, kendisini medya sektöründe çalışan biri gibi göstererek aldığı da ortaya çıktı. İtalyan makamları tarafından Türk Emniyeti'ne gönderilen belgede, "Sedat Şahin Number One TV ve Fashion TV'de bin dolar telifli ücret-le danışman olarak görev yapmaktadır" ifadesi kullanıldı. 

RUS BAKAN'IN ZİYARET İSTEĞİ 

Türkiye'yi ziyarete gelen bir Rus bakanın, Şahin'i ziyaret etmek istediği de fezlekede yer aldı. Şahin'i arayan Mustafa Özbey, "Bakan daha gitmemiş. Yarın müsaitseniz öğleden sonra Rusya'dan gelen bakanla sizi ziyarete geleceğiz" dedi. Şahin de, "Yarın 3 uygun mu " diyerek randevu verdi. Mustafa da "Tamam ben sizin uygun saatinize göre organize ediyorum. Tekrar sağ olun" yanıtını verdi. 

Kürşat Yılmaz İhlas'ın tahsilatçısı 

Batık Yurtbank'ın eski sahibi Ali Avni Balkaner'in, ortağı Yetkin Berberoğlu'nun tehdit edilmesine ilişkin olarak Kartal Cezaevi'nde alınan ifadesi de fezlekede yer aldı. Balkaner ifadesinde, İhlas Holding'e olan 20 milyon dolarlık borcunu ödeyememesi üzerine 2003 başlarında Kürşat Yılmaz'ın kendisini telefonla arayarak, 'İhlas Holding'e ait alacağın kendisine geçtiğini ve parayı ödemesi gerektiğini' söylediğini anlattı. 
Bu görüşmeden birkaç ay sonra Yurtbank'a ait binada İhlas Holding temsilcisi ve birkaç kişiyle görüşen Yılmaz, Balkaner'e İhlas Holding'in alacağı olan 20 milyon doları nasıl ödeyeceğini sordu. Balkaner'in, alacağın Yılmaz'a geçmesini kabul etmemesi üzerine İhlas Holding'in bir adamının "Sen Kürşat'la anlaş, biz aradan çıktık" dediği iddia edildi. 

POLİSLER YARDIM EDİYORDU 

İddianamede Şahin grubunun, sorunlarını çözmek için sık sık emniyet görevlilerinden yardım aldıkları da yer alıyordu. Fezlekede ilginç bir ayrıntı ise daha dikkat çekti Silahını kaybeden Beşiktaşlı futbolcu Okan Buruk, Bahçelievler İlçe Emniyeti'ne başvurdu. Daha sonra Şahin grubunun silahlı kanadından Savaş Aksu'yu arayan ve Bahçelievler'de görevli polis memuru İlhan olduğunu söyleyen kişi, Buruk'un silahını kaybettiği için Cahit müdürle oturup konuştuklarını aktarıp, "Savaş, seni rahatsız edeceğim, şöyle bir kollarını uzat bakayım sağa sola" diyerek silahın bulunması için yardım istediği anlatıldı. 

ACAR, NEDEN HIŞMINA UĞRADI 

Erdal Acar'ın, 3 milyon dolarlık alacağını tahsil etmek için Cavit Çağlar'ın oğlu Mustafa Çağlar'ı vurdurmak amacıyla plan yaptığı ortaya çıktı. Acar'ın Onur Özbizerdik'e bu iş karşılığında Çağlar'dan alacağı 3 milyon doların yarısını vermeyi teklif ettiği ifade edildi. Çağlar'ın planı haber alması üzerine, Erdal Acar'ın da bu konudan Hasan Erdem'i sorumlu tutarak evini bastığı için Sedat Şahin grubunun hışmına uğradığı belirtildi. 


</TEXT>
</DOC>
