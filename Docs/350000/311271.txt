<DOC>
<DOCNO> 311271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sondun13.html </URL>
<DATE> 2005/02/01/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
11 günde yüzlerce deprem 
</HEADLINE>
<TEXT>

     Orta Amerika ülkelerinden Ekvador'da, son 11 günde merkez üssü ülkenin açıklarında olan yüzlerce sarsıntı endişe yarattı. 
     Ekvador Ulusal Politeknik Okulu Jeofizik Enstitüsü yöneticisi Hugo Yepez, Reuters ajansına yaptığı açıklamada, ''Bu normal değil. Bu bölge büyük depremler üretmeye açık, çok büyük depremler'' diye konuştu. 
     Sahil kenti Manta açıklarında Pasifik Okyanusu'nda 20 Ocak'tan bu yana meydana gelen depremlerin Richter ölçeğine göre 4'ten büyük olduğu ve şu ana kadar yaklaşık 320 sarsıntı meydana geldiği belirtiliyor. Bu depremlerde ölen ya da yaralanan olmazken, bazı küçük balıkçı köylerinin zarar gördüğü kaydediliyor. 
     Uzmanlar, Ekvador sahil şeridi yapısının, Asya'nın güneyinde aralık ayındaki 9 büyüklüğünde depremin yol açtığı tsunami gibi dev dalgaları engelleyebileceğini belirtiyor. 
     
</TEXT>
</DOC>
