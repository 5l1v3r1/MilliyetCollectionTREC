<DOC>
<DOCNO> 330810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sonspo34.html </URL>
<DATE> 2005/04/06/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Valerenga formasıyla Beşiktaş'a 3 gol atan Carew Bilseydim atmazdım 
</HEADLINE>
<TEXT>

     Beşiktaş'ın Norveçli futbolcusu John Carew, Beşiktaş ailesinin bir parçası olmaktan mutluluk duyduğunu ve siyah-beyazlı ekipte kalmak istediğini söyledi. 
     Beşiktaşlı futbolcular Carew, Çağdaş ve Tayfun, Beytepe Üniversitesi'nda katıldıkları panelde öğrencilerin sorularını yanıtladı. 
     Türkiye'de çok güzen günler geçirdiğini belirten Carew, ''Burada, Beşiktaş ailesinin bir parçası olmaktan çok mutluyum. Kalmak istiyorum, burada yapılacak daha çok işim var'' dedi. 
     Taraftarın çok şeyi hak ettiğini, gelecek sezon onları sevindirmek için ellerinden geleni yapacaklarını ifade eden Norveçli futbolcu, İnönü Stadı'nın muhteşem bir atmosferi olduğunu, buradaki ambiansı hiçbir yerde görmediğini vurguladı. 
     
     PASCAL NOUMA İLE KARŞILAŞTIRMA 

     Bir öğrencinin, ''Beşiktaş'a geldiğinde 'Nouma gibi beni de seveceksiniz' diye bir açıklaman olmuştu, ama sen hala onun kadar sevilmedin taraftarlar arasında, neden '' sorusuna, Carew şu cevabı verdi 
     ''Ben onun stat dışında yaptıklarını yaparmıyım, bilemiyorum. O çok başarılı ve karizmatik bir futbolcuydu. Umarım ileride ben de taraftarların gözünde onun gibi bir karizmaya sahip olurum.'' Bir soru üzerine, Fenerbahçeli Alex'in, Galatasaraylı Ribery'den daha iyi bir oyuncu olduğunu kaydeden Carew, kendisini barların önünde gördüğünü iddia eden bir öğrenciye de ''Hiçbir zaman dışarı çıkmıyorum. Ama önemli olan beni barın önünde değil, içinde görmenizdir'' dedi. Bir öğrencinin ''Arsenalli Thierry Henry'nin, 'Carew ile oynamak isterdim' diye bir açıklaması var. Ne diyorsun '' sorusuna Norveçli futbolcu, ''Beşiktaş'a gelsin, beraber oynayalım'' yanıtını verdi. 
     Carew, 1998-1999 sezonunda İstanbul'da oynanan Avrupa Kupa Galipleri Kupası 2. tur ikinci maçında, Valerenga formasıyla Beşiktaş'a 3 gol atması konusunda ise ''Beşiktaş'a geleceğimi bilseydim, kesinlikle o golleri atmazdım'' dedi. 
     
     ÇAĞDAŞ ''BEŞİKTAŞLI ÇAĞDAŞ OLARAK BİLİNMEK İSTİYORUM'' 

     Beşiktaş'ın başarılı savunma oyuncusu Çağdaş Atan, futbolu bıraktıktan sonra ''Beşiktaşlı Çağdaş'' olarak bilinmek istediğini söyledi. 
     Beşiktaş'a gelmeden önce Denizlispor'da forma giydiğini hatırlatan Çağdaş, şöyle konuştu 
     ''Denizlispor ile Beşiktaş arasında çok fark var. Beşiktaş çok büyük bir kulüp ve burada sürekli göz önündesiniz. Denizlispor'da bu kadar ilgi görmüyordum. Burada ilgi görmemiz Beşiktaş'ın büyüklüğünden kaynaklanıyor. Futbolu bıraktıktan sonra 'Beşiktaşlı Çağdaş' diye bilinmek istiyorum.'' Çağdaş, Del Bosque'nin başarılı olamama nedenini Türkiye Ligi'ni iyi bilmemesine bağlarken, ''Ama Rıza hoca hem Türkiye Ligi'ni, hem de Beşiktaş'ı çok iyi biliyor. Bu avantajla takımın başına geçti. Rıza hocayı çok başarılı buluyorum, umarım bu başarı devam eder. Bizim bundan sonra birkaç prestij maçımız kaldı, onları kazanarak ligi iyi bir yerde bitirmek istiyoruz'' dedi. 
     Siyah-beyazlı futbolcu, Milli Takımlar Teknik Direktörü Ersun Yanal'ın, Dünya Kupası elemelerinde Hakan Şükür'ü kadroya almamasıyla ilgili de şunları söyledi 
     ''Ersun hoca çok başarılı ve ne yaptığını bilen bir teknik direktör. Sonuçta takımın teknik patronu o. Kimi alıp kimi almamak onun bileceği bir şey. Öte yandan, bence Hakan Şükür Türkiye'nin gelmiş geçmiş en büyük oyuncusudur. İnşallah grup elemelerini geçer ve Dünya Kupası'na katılırız.'' 
     
     TAYFUN ''TÜRKİYE'YE DÖNME NEDENİM DEL BOSQUE VE BEŞİKTAŞ'' 

     Beşiktaş'a sezon başında İspanya'nın Espanyol kulübünden transfer olan Tayfun da Türkiye'ye dönmeyi düşünmediğini belirterek, ''Ama teklifi yapan Beşiktaş ve teknik adam da Del Bosque olunca kararımı değiştirdim. Beşiktaş'a geldiğim için hiç pişman değilim'' dedi. 
     Tayfun, bu sezon istediklerini gerçekleştiremediklerini, gelecek sezon ise hedeflerinin kesinlikle şampiyonluk olduğunu söyledi. 
     Bir öğrencinin, ''Daha önce Fenerbahçe'de de oynadın. Fenerbahçe ile Beşiktaş arasındaki fark ne '' sorusuna Tayfun şu cevabı verdi 
     ''5 senem Fenerbahçe'de geçti, orada çok şey öğrendim. Fenerbahçe daha karışık ve daha medyatik bir kulüp. Beşiktaş ise bir futbolcu için daha iyi ortama sahip. Ama ben iki takımda da forma gidiğim için gurur duyuyorum.'' 
     
     FENERBAHÇE MAÇI 

     Siyah-beyazlı futbolcular, Birinci Süper Futbol Ligi'nin 28. haftasında FB Şükrü Saraçoğlu Stadı'nda Fenerbahçe ile yapacakları derbiyi kazanacakları iddiasında bulundular. 
     Fenerbahçe'yi yenecek tek takım olduklarını belirten Carew, ''Fenerbahçe ve Galatasaray şampiyonluk mücadelesi veriyor, ama bu bizi ilgilendirmiyor. Biz işimize bakıyoruz. Futbolda hiçbir şey belli olmaz. Daha 7 maç var önümüzde. Ligi çok daha farklı bir yerde de bitirebiliriz. Umarım Fenerbahçe'ye gol atarım'' dedi. 
     Çağdaş, Fenerbahçe'yi yenmelerinin Galatasaray için çok önemli olduğunu, ama Fenerbahçe ile Galatasaray arasındaki rakabetin kendilerini ilgilendirmediğini, sahaya çıkıp iyi bir mücadeleyle derbiden galip ayrılacaklarına inandığını söyledi. 
     Tayfun da son 13 maçtır sahasında yenilmeyen Fenerbamhçe'yi, evinde yeneceklerini iddia etti. 
     
</TEXT>
</DOC>
