<DOC>
<DOCNO> 302840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/02/son/sontur24.html </URL>
<DATE> 2005/01/02/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Konya'dan ilk hacı kafilesi yola çıktı... 
</HEADLINE>
<TEXT>

     Konya'dan kutsal topraklara gidecek hacı adaylarından 239 kişilik ilk kafile, bugün uçakla yola çıktı. 
     Atatürk Havaalanı'nda toplanan 239 hacı adayı, uçağa binmeden önce dua edip, yakınlarıyla vedalaştı. 
     İlk hacı kafilesi, Konya Valisi Ahmet Kayhan ve İl Müftüsü Mehmet Yavuz tarafından uğurlandı. Kayhan, dünyanın her tarafından Müslümanların adeta akın ettiği kutsal topraklara gidecek ilk kafileye iyi yolculuklar diledi. 
     Hacı adaylarından 11 yaşındaki Hatice Topbaş ise bu yaşta kutsal topraklara gitmekten dolayı mutlu olduğunu söyledi. 
     Hekim Ömer Onsun İlköğretim Okulu 5. sınıf öğrencisi Topbaş, sadece annesinden ayrı kalacağına üzüldüğünü belirterek, ''Savaşlarda çocukların ölmemesi için dua edeceğim. Irak'ta yaşanan olaylar beni çok üzüyor'' dedi. 
     Babaannesiyle kutsal topraklara gitmek üzere uçakla yola çıkan Topbaş, Vali Kayhan'ın elini öptükten sonra kendisini uğurlamaya gelen kardeşleri Mehmet ve Neziya'ya sarılarak vedalaştı. 
     Konya'dan, toplam 9 kafile ile 2129 hacı adayı kutsal topraklara gidecek. 
     
</TEXT>
</DOC>
