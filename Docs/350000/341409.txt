<DOC>
<DOCNO> 341409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/siyaset/siy09.html </URL>
<DATE> 2005/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'PKK, Türkiye'ye geri dönüyor' 
</HEADLINE>
<TEXT>


DHA 


ABD'de yayımlanan Washington Post gazetesi, Türkiye'de PKK'nın geri dönüşüne ilişkin işaretler bulunduğunu öne sürdü. Karl Vick imzasıyla yayımlanan haberde, geçen ay bölgede PKK'ya karşı yapılan hava destekli bir operasyondan söz edilirken, bu harek tın "Türkiye'nin 2 yıldır ABD'nin K. Irak'ta PKK'ya karşı düzenlemesini istediği operasyon tarzını" andırdığı belirtildi. 
Gazete, "Bush yönetimi PKK'yla mücadele edeceğine dair defalarca söz verdiyse de, örgüt üyeleri Irak'taki güvenli sığınağın keyfini sürmeye devam etmekle kalmayıp, Türkiye'ye de geri dönmeye başladı" ifadesini kullandı. Haberde, "Bölge halkının yaklaşık 5 yıllık sük net döneminin ardından bittiğine inandığı çatışmaları hatırlatacak şeylerin de PKK'lılarla birlikte geri döndüğü" yorumu yapıldı. Washington Post, "ABD'nin PKK'ya karşı harekete geçmemesinin tek sonucu, Türkiye'de Amerikan karşıtlığının körüklenmesi olmadı" diye yazdı. 


</TEXT>
</DOC>
