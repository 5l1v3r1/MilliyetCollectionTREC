<DOC>
<DOCNO> 339002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/sontur40.html </URL>
<DATE> 2005/05/02/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Ahmet Ağaoğlu'nun işyeri silahlı ve maskeli 4 kişi tarafından soyuldu... 
</HEADLINE>
<TEXT>

     Beşiktaş’ta eski Trabzonspor yöneticisi Ahmet Ağaoğlu’na ait işyerine gelen silahlı ve maskeli 4 kişi, çalışanları etkisiz hale getirerek aldıkları bir miktar parayla kaçtı. 
     Alınan bilgiye göre, Balmumcu Itri Sokak’taki 5 katlı bir binada faaliyet gösteren Atlantik Denizcilik adlı şirkete gelen kar maskeli 4 kişi, işyerinde bulunan 10 çalışanı tabancayla binanın orta katında topladı. 
     Çalışanların ellerini koli bandıyla bağlayan soyguncular, açtırdıkları kasadaki 2 bin 500 YTL ve 500 dolar ile çalışanların cüzdanlarını alarak kaçtı. 
     Olay yerine gelerek inceleme başlatan polis, şirket çalışanlarının verdiği eşkal doğrultusunda soyguncuların yakalanması için çevrede operasyon başlattı. 
     Soygunu haber alarak şirkete gelen Ahmet Ağaoğlu, soyguncuların, maaş dağıtım günü olduğunu sanarak soygun yaptıklarını düşündüğünü söyledi. 
     Ağaoğlu, kendisinin büyük parası olan bir işadamı olmadığını ifade ederek, spor adamı olduğunu kaydetti. 
     Yeni TCK’nın polisin elini kolunu bağlayacağını da öne süren Ahmet Ağaoğlu, "Allah onlara güç kuvvet versin" dedi. 
     
</TEXT>
</DOC>
