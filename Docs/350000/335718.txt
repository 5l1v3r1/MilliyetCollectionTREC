<DOC>
<DOCNO> 335718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/ekonomi/eko05.html </URL>
<DATE> 2005/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
TMSF, ikinci alacak ihalesine çıkıyor 
</HEADLINE>
<TEXT>


EKONOMİ SERVİSİ 

Tasarruf Mevduatı Sigorta Fonu TMSF , batık bankaların hakim ortakları dışındaki kurumsal ve ticari borçlulardan olan alacakların tahsilinde ikinci ihaleyi açıyor. İhalede, satış portföyü anapara tutarına ait dosyaların yüzde 80'ini oluşturan kısmı incelemeye alınacak. Açıklamaya göre 350 borçlu firmaya ait bin 750 adedi satılacak. 
Alacak satış ihalesi hasılat paylaşım yöntemiyle gerçekleştirilecek. Bu yöntemde, TMSF'nin hissedar olacağı bir Varlık Yönetim Şirketi'ne VYŞ alacak portföyünün hasılat paylaşımlı olarak satılması TMSF'nin ilk tercihi olmakla birlikte yatırımcılar, ortak VYŞ kurulmadan da hasılat paylaşım esasına göre teklif verebilecek. İhale süreci 29 Nisan'da başlayacak, 28 Ekim'de sonuçlanacak. 
TMSF'nin ilk alacak satış ihalesi 23 Ağustos 2004'te yapılmış, 38 firmaya ait yaklaşık 223 milyon dolarlık ihaleyi, Deutsche Bank grubu tarafından kurulan Bebek Varlık Yönetim, 22.5 milyon dolara almıştı. 

Ertürk Bu yıl devredeceğiz TMSF Başkanı Ahmet Ertürk, alacakların satışıyla ilgili olarak, "Onları bu yıl devredeceğiz. Ama bize daha yüksek getiri sağlayacak bir yöntemle yapmayı planlıyoruz" dedi. 
Varlık satışı için özel düzenlemeler gerektiğini belirten Ertürk, "Veto edilen yasa işimizi kolaylaştıracaktı. Ancak, Cumhurbaşkanı'nın hukuki gerekçelerini dikkate alıyoruz" dedi. 
Ertürk, Turkcell ve Yapı Kredi Bankası'nın satışı konusunda takvimin işlediğini söyledi. 


</TEXT>
</DOC>
