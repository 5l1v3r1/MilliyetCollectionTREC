<DOC>
<DOCNO> 333358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/sonsiy07.html </URL>
<DATE> 2005/04/14/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Emniyet sözcüsü Ramazan Er kalp krizi geçirdi 
</HEADLINE>
<TEXT>

     Emniyet Genel Müdür Yardımcısı ve sözcüsü Ramazan Er, kalp krizi geçirdi. 
     Alınan bilgiye göre, evinde dün gece rahatsızlanarak Yüksek İhtisas Hastanesi'ne kaldırılan Ramazan Er'in kalp krizi geçirdiğinin tespit edildiği bildirildi. 
     
     DURUMU İYİ 

     Emniyet Genel Müdürü Gökhan Aydıner, geçirdiği kalp krizi sonrası hastaneye kaldırılan Emniyet Genel Müdürlüğü Sözcüsü ve Emniyet Genel Müdür Yardımcısı Ramazan Er'i ziyaret etti. 
     Gökhan Aydıner, Yüksek İhtisas Hastanesi'nde tedavi altında bulunan Er'i ziyareti sonrasında AA muhabirinin sorusu üzerine, Er'in sağlık durumunun gayet iyi olduğunu söyledi. Aydıner, ''Doktorlar yapılması gerekeni yapmışlar, zamanında müdahale etmişler. Bir süre sohbet ettik'' dedi. 
     Ramazan Er'in bugün anjiyosunu yapan Prof. Dr. İrfan Sabah da, Er'in tıkalı olan bir damarının açıldığını ve genel durumunun iyi olduğunu bildirdi. Prof. Dr. Sabah, Er'in iki güne kadar taburcu edileceğini söyledi. 
     
</TEXT>
</DOC>
