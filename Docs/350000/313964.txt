<DOC>
<DOCNO> 313964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/10/ekonomi/eko06.html </URL>
<DATE> 2005/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Şener IMF için acelemiz yok 
</HEADLINE>
<TEXT>



Başbakan Yardımcısı ve Devlet Bakanı Abdüllatif Şener, IMF'yle ilişkilerde bir takvimin bulunduğunu, gecikmenin söz konusu olmadığını belirterek, "IMF yönetimi toplansın, bugün hemen işi bitirelim gibi bir aceleye girmenin gereği yok" dedi. CNN Türk'te katıldığı bir programda AB ve IMF programıyla ilgili olarak hükümette bir yavaşlamanın, ataletin olup olmadığının sorulması üzerine Şener, "Hayır, hükümet aynı tempoda, büyük bir ciddiyetle önündeki gündem maddeleri üzerinde çalışmalarını yapıyor, kararlarını alıyor" diye konuştu. 
2005'in ilk aylarında IMF'yle çalışmaların tamamlanacağını açıkladıklarını anımsatan Şener, "Sonucu görme insanların doğal bir duygusu. Ama bunun zamanlaması vardır. Gecikme diye birşey yok, herşey vaktiyle ve planlarımız dahilinde takip ediliyor" dedi. 


</TEXT>
</DOC>
