<DOC>
<DOCNO> 317972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/son/sonspo29.html </URL>
<DATE> 2005/02/23/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Şükra Saracoğlu Stadı'nın numaralı trübünü yıkılıyor 
</HEADLINE>
<TEXT>

     FB Şükrü Saracoğlu Stadı'nın numaralı tribününün yenilenmesi için hazırlıklara başlandı. 
     Stat müdürü Mürşit Tarhan, kulübün resmi sitesinde yaptığı açıklamada, numaralı tribünün ilk inşaat dilimi olan 2 bin 869 koltuk kapasiteli bölümün sökümünün tamamlandığını, bu hafta sonuna kadar bu bölümün üzerinde bulunan eternit sundurmanın da kaldırılacağını söyledi. 
     Hafta sonunda yapılacak Akçaabat Sebatspor maçında Migros tribününe bilet alan taraftarların, otoban köprüsü tarafındaki 13-14 numaralı giriş turnikeleriyle, yeni yapılan 1. kattaki 16-17 numaralı turnikeleri kullanarak stada girebileceklerini anlatan Tarhan, şunları ifade etti 
     ''Migros tribününe 16 ve 17 numaralı turnikelerden giren yaklaşık 5 bin taraftar, inşaat bitene kadar geçici olarak Migros tribünü arkasındaki çift çıkışlı çelik merdivenlerden 1. kata çıkacak ve bu kata monte edilecek olan 16 ve 17 numaralı turnikelerden bu tribüne girecek. Birinci yıkım dilimi içinde yer alan güvenlik kamera sistemleri, ses yayın sistemleri, telefon kabloları, GSM baz yansıtıcıları ve Biletix danışma merkezi geçici yerlerine aktarıldı. Ayrıca, toplam 24 tane saha aydınlatmasının, kale arkası tribünleri kedi yollarına montajı yapılırken, bu bölümlerdeki doğalgaz ve su tesisatları da kapatıldı.'' 
     
</TEXT>
</DOC>
