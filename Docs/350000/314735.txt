<DOC>
<DOCNO> 314735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/12/son/sontur07.html </URL>
<DATE> 2005/02/12/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Güzelder Şelalesi dondu... 
</HEADLINE>
<TEXT>

     Düzce'nin Gölyaka İlçesi'ndeki Güzeldere Şelalesi dondu. 
     AA muhabirinin edindiği bilgiye göre, Düzce'de etkili olan kar yağışının ardından hava sıcaklıklarında yaşanan ani düşüşler, yaz aylarında ihtişamlı sularıyla ziyaretçilerini ağırlayan Güzeldere Şelalesi'nin donmasına neden oldu. 
     Gölyaka İlçesi'nde 900 metre rakımda bulunan ve suyunu 30 metre yükseklikten akıtan Güzeldere Şelalesi, donmasıyla birlikte sularını buz sarkıtlarına teslim etti. 
     Şelalenin donmuş sularını görmeye gelen vatandaşlar, yazın olduğu gibi kışın da ortaya çıkan güzel manzarasını izleyerek dinlendiklerini kaydettiler. 
     Düzce'de, Güzeldere Şelalesi'nin yanı sıra, ''Tabiat Anıtı'' olarak koruma altına alınan Samandere Şelalesi Eftani Gölü Kuş Cenneti yolu üzerindeki Aydınpınar ile birbiri ardına sıralanan 5 şelale, Akçakoca İlçesi yakınlarındaki Aktaş Yığılca İlçesi'ndeki Saklıkent Şelalesi'nin de kısmen dondukları öğrenildi. 
     
</TEXT>
</DOC>
