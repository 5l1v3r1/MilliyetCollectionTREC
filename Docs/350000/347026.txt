<DOC>
<DOCNO> 347026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/magazin/amag.html </URL>
<DATE> 2005/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Okuyamayan kızlar için anlamlı gece 
</HEADLINE>
<TEXT>


Işın Karaca şarkı söyleyecek, Ney Grubu dans edecek, birbirinden ünlü modellerin katıldığı bir de defile olacak. Seray Sever'in sunacağı bu özel gecenin tüm geliri 'Baba Beni Okula Gönder' kampanyasına bağışlanacak 

İSTANBUL Milliyet 

Gazetemizin, kız çocuklarının okullaştırılması amacıyla sürdürdüğü 'Baba Beni Okula Gönder' kampanyası çerçevesinde Türkiye Proje Geliştirme Merkezi ile Çağdaş Yaşamı Destekleme Derneği de ortak bir defile düzenliyor. 
8 Haziran'da, Beyoğlu Yeni Melek Gösteri Merkezi'nde düzenlenecek defilenin tüm geliri, okuyamayan kızlara burs olarak verilecek. 

Gelin sürpriz 
Modacı Erkan Eren, 'Dance of Dresses by Erkan Eken' koleksiyonunun sunulacağı gecede etnik bir tarzın günümüz modernizasyonuyla buluşmasını hedefliyor. Defilede kıyafetleri İpek Tanrıyar, Aylin Arasıl, Nilay Dorsa, Simge Tertemiz, Doğa Bekleriz, Eylem Şenkal, Tuğçe Yulaç, Gizem Özdilli, Esin Moralıoğlu, Melisa Fidan, Sinemis Candemir, Duygu Ulaş, Ayçam İnci, Arzu Yanardağ, İmge Erdem, İrem Benli, Neslihan Yavuzcan, Merve Karan, Gali Kara ve Aygül Koçak sunacak. 
Finalde sergilenecek, 16. yüzyıl tarzının esintilerini taşıyan gelinliği ise sürpriz bir isim giyecek. 

Ücret almayacaklar 
Sunuculuğunu Seray Sever'in yapacağı geceye, Işın Karaca şarkılarıyla, Ney Dans Grubu da özel gösterileriyle destek olacak. 
Gecede yer alan sunucu Sever, model ve sanatçıların hiçbir ücret almayacağı bu anlamlı organizasyonunun davetiye ve kıyafet gelirleri de "Baba Beni Okula Gönder" kampanyasına bağışlanacak. 



</TEXT>
</DOC>
