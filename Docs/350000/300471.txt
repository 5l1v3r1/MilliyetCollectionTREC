<DOC>
<DOCNO> 300471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sondun05.html </URL>
<DATE> 2004/12/24/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Belçika da Türkiye için 'referandum' dedi 
</HEADLINE>
<TEXT>

     Türkiye'nin AB üyeliği için referandum yapılmasını isteyen ülkelerin arasına Belçika da katıldı. 
     Le Soir gazetesine demeç veren Belçika Başbakanı Guy Verhofstadt, "Türkiye konusu referanduma götürülmeli mi" sorusuna, "ben tüm sorunlarda referanduma gitmekten yanayım' yanıtını verdi. 
     Belçika Başbakanı, "eğer halka ne düşündüğünü sormaktan korkarsak, demokrasimizi çöpe atmış oluruz" dedi. Verhofstadt, ''biliyorum ki Türkiye, sorun çözüm bulunca Kıbrıs'ı tanımak istiyor" diye konuştu. 
     Verhofstadt, Türkiye'nin AB'ye katılımının Avrupa'ya güç kazandıracağını, Türkiye'nin boyutlarının ve jeostratejik ağırlığının bunu sağlayacağını ve Türk Silahlı Kuvvetleri'nin sınırları koruyacak güçte olduğunu söyledi. 
     
</TEXT>
</DOC>
