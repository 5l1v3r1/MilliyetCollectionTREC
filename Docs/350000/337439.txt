<DOC>
<DOCNO> 337439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sonspo15.html </URL>
<DATE> 2005/04/27/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Kayserispor'un kader maçı... 
</HEADLINE>
<TEXT>

     Kayserispor Basın Sözcüsü Musa Soykarcı, ligde kalmak için Denizlispor ile bu hafta yapacakları karşılaşmanın kendileri için dönüm noktası olacağını ifade etti. 
     Soykarcı, Denizlispor karşılaşmasında taraftar desteğine de büyük ihtiyaç duyduklarını belirterek, şunları söyledi 
     "Denizlispor’u ya yeneceğiz, ya yeneceğiz. Bu maçı alırsak ligde kalmak için şansımız sürecek. Denizlispor karşısına mutlak galibiyet için çıkacağız. Kaybedecek hiçbir şeyimiz yok. Takımda sakat ve cezalı futbolcu yok. Ligde kalma hesaplarını Denizlispor’u yenersek yapacağız. Bu maçta taraftar desteğine de büyük ihtiyacımız var." Musa Soykarcı, Denizlispor’dan 3 puan almaları halinde, deplasmanda Gaziantepspor’la yapacakları maçtan da puan almayı hedeflediklerini kaydederek "Ligde dengeler her an değişebilir. 
     Gaziantepspor maçından sonra Sakaryaspor Kayseri’ye gelecek. Bu maçın sonucu da düşecek takımı belirler. Umudumuzu koruyoruz" diye konuştu. 
     
</TEXT>
</DOC>
