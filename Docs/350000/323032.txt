<DOC>
<DOCNO> 323032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sonyas22.html </URL>
<DATE> 2005/03/11/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Elektrik faturalarını ödemeyenlerin TV ve bilgisayarlarına el konuldu 
</HEADLINE>
<TEXT>

     Rusya'nın Vladivostok kentinde, icra memurlarının, elektrik faturalarını ödemeyenlerin televizyon ve bilgisayarlarına icra yoluyla el koyduğu bildirildi. 
     İtar-Tass'ın haberine göre, Bölge Elektrik Dağıtım İdaresi Basın Merkezi'nden yapılan açıklamada, borçlarını ödemeyenlerin başka mallarını, hatta evlerini bile kaybedebileceği uyarısında bulunuldu ve icra takibine, bu yıl başında çok sayıda kişinin elektrik faturasını ödememesi yüzünden başvurulduğu kaydedildi. 
     Açıklamada, kent sakinlerinin yüzde 99'unun geçen yıl faturalarını ödediği, ancak bu yılın ilk ayında halkın yüzde 70'inin, şubat ayında ise sadece yüzde 63'ünün faturaları ödediğine dikkat çekildi. 
     Yetkililer, elektriğe bu yıl başında zam yapılması yüzünden çok sayıda kişinin faturalarını yatırmadığını, yılbaşından bu yana 2 bin 300 borçlu hakkında dava açıldığını, 15 milyon rublelik 545 bin dolar borcun sadece 2,6 milyon rublelik 100 bin dolar bölümünün tahsil edilebildiğini kaydetti. 
     
</TEXT>
</DOC>
