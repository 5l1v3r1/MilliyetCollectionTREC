<DOC>
<DOCNO> 303733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/sonspo10.html </URL>
<DATE> 2005/01/05/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Muhsin Ertuğral, Mısır'ın İsmaili takımında 
</HEADLINE>
<TEXT>

     Hilal YILMAZ - LONDRA DHA 

      TÜRK teknik direktör Muhsin Ertuğral'un, Mısır kulübü İsmaili takımının başına geçtirildiği bildirildi. 
     BBC'nin haberine göre, daha önce Güney Afrika, Tunus ve Avusturya'da teknik direktörlük yapan Ertuğral İsmaili ile 18 aylık bir kontrata imza atacak. Resmi işlemlerin henüz tamamlanmadığı belirtilen haberde, Ertuğral'ın "İsmaili mükemmel oyunculara sahip. Onları zaferlere taşıyacak bir şekilde yönlendireceğime eminim'' sözlerine de yer verildi. 
     Mısır liginde 4'üncü sırada bulunan İsmaili Kulübü Başkanı İbrahim Osman, Ertuğral ile prensipte anlaştıklarını belirtirken, Türk teknik adamın, geçtiğimiz hafta istifa eden Alman çalıştırıcı Theo Bucker'ın yerini alacağını kaydetti. 
     46 yaşındaki Muhsin Ertuğral, 1999-2003 yılları arasında hocalığını yaptığı Güney Afrika takımı Kaiser Chiefs'e, 2001'de Afrika Kupa Galipleri Kupası'nı kazandırmıştı. Ertuğral, ayrıca Güney Afrika'daki Santos, Tunus kulübü Club African ve son olarak Avusturya Süper Ligi'ndemi SV Mattersburg takımınlarını çalıştırmıştı. 
     
</TEXT>
</DOC>
