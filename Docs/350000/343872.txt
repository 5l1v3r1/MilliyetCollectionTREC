<DOC>
<DOCNO> 343872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/siyaset/siy08.html </URL>
<DATE> 2005/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Akbıyık ile Baysal barıştı 
</HEADLINE>
<TEXT>


Bolu DHA 


İzzet Baysal Vakfı Başkanı Ahmet Baysal, Başbakan Recep Tayyip Erdoğan'ın katıldığı temel atma törenini protesto ettiği gerekçesiyle Cumhurbaşkanı Ahmet Necdet Sezer'e ve YÖK Başkanı Prof. Dr. Erdoğan Teziç'e şik yet ettiği Abant İzzet Baysal Üniversitesi Rektörü Prof. Dr. Yaşar Akbıyık'la barıştı. Üniversitede düzenlenen bahar şenliklerinde Prof. Akbıyık'la samimi şekilde sohbet eden Baysal, "Bir kaza oldu. Herkes hata yapabilir. Üniversitenin geleceği için işbirliği içinde çalışacağız. Davranışlarımızda hata varsa, bunu irdeleyecek olan YÖK'tür" dedi. Prof. Akbıyık da, "Baysal ve ailesine sonsuz saygımız var" diye konuştu. 



</TEXT>
</DOC>
