<DOC>
<DOCNO> 332472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sondun29.html </URL>
<DATE> 2005/04/12/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
İsrail Hizbullah'ın casus uçağını düşürmeliydik... 
</HEADLINE>
<TEXT>

     İsrail Savunma Bakanı Şaul Mofaz, Hizbullah örgütünün dün ülkenin kuzeyine gönderdiği insansız casus uçağını düşüremediklerine üzüldüğünü söyledi. 
     Mofaz, İsrail ile Gazze Şeridi arasındaki geçiş noktası Erez'de basına yaptığı açıklamada, ''Bu iyi olmadı. Düşürülmüş olmasını isterdim. Hava kuvvetleri bu olayla ilgili soruşturma açtı'' ifadesini kullandı. 
     İsrail askeri kaynakları ise ''Askeri bakış açısıyla bu olayın hiçbir etkisi yok. İsrail'in egemenliğine bir saldırı söz konusudur, zaten kabul edilemez olan da budur'' ifadesini kullandı. 
     Aynı kaynaklar, ordunun böyle bir olayın tekrarlanmaması için gereken olanaklara sahip olduğunu, ancak kararın siyasetçilere düştüğünü belirtti. 
     İsrail, Hizbullah örgütünün ülkenin kuzeyine insansız casus uçağı gönderdiği yolundaki açıklamasını doğrulamıştı. İsrail ordu yetkilileri, küçük uçağın birkaç dakika boyunca İsrail üzerinde uçtuğunu kaydetmişti. 
     
</TEXT>
</DOC>
