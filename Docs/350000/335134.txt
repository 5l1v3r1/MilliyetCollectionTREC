<DOC>
<DOCNO> 335134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/soneko15.html </URL>
<DATE> 2005/04/20/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Doğan Holding, Ray Sigorta hisselerini devralıyor... 
</HEADLINE>
<TEXT>

     Doğan Holding, Ray Sigorta'nın yüzde 67.32 oranındaki hisselerini Dışbank ve Dış Yatırım Menkul Değerler'den toplam 22 trilyon lira bedelle devralıyor. 
     Doğan Holding'den İMKB'ye gönderilen açıklamada, Ray Sigorta'nın sermayesinin yüzde 58.31'ini oluşturan hisse senetlerinin, Dışbank'tan 18 trilyon 950.7 milyar lira bedelle devralınacağı belirtildi. 
     Ray Sigorta'nın yüzde 9.01 oranındaki hisselerinin de Dış Yatırım'dan 2 trilyon 929 milyar lira bedelle devralınacağı bildirildi. 1000 lira nominal bedelli bir hissenin satış fiyatı 1120 lira olarak belirlendi. 
     Devir işlemlerinin Hazine Müsteşarlığı'ndan izin alınmasının ardından tamamlanacağı ifade edildi. 
     Dışbank, devir bedelinin Ray Sigorta hisselerinin Banka'da kayıtlı defter değerine eşit olduğunu, bu nedenle Banka bünyesinde bir özkaynak etkisinin oluşmadığını bildirdi. 
     
</TEXT>
</DOC>
