<DOC>
<DOCNO> 348025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/dunya/adun.html </URL>
<DATE> 2005/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Daha büyük bir 'Hayır' 61.6 
</HEADLINE>
<TEXT>


Domino etkisi AB Anayasası'nı yüzde 55 oyla reddeden Fransızlardan 3 gün sonra Hollandalılar da anayasaya bu kez yüzde 61.6'yla 'hayır' dediler 

DIŞ HABERLER SERVİSİ 


Avrupa Birliği'nin AB kurucu üyelerinden Fransa'nın geçen pazar günkü referandumda Avrupa'nın birliğini tanımlayan esas belge niteliğindeki Avrupa Anayasası'na yüzde 55 oyla "hayır" demesinin ardından dün de Hollanda'da düzenlenen referandumda halk anayasayı yüzde 61.6 gibi daha yüksek bir oranla reddetti. 
Hollanda'daki 12 milyondan fazla seçmenin yüzde 63.5'i sandık başına gitmesiyle oluşan "hayır" tercihi, Fransız referandumu ile zaten hukuken ölü bir belge haline gelmiş olan Avrupa Anayasası'na politik bakımdan ağır bir darbe indirirken, korkulan domino etkisinin de gerçekleştiğini gösterdi. 
Her ne kadar Hollanda referandumunun hukuken bağlayıcılığı olmasa ve AB Anayasası hakkında belirleyici kararı Hollanda Parlamentosu'nun alması söz konusu olsa da, siyasi partiler katılım oranının yüzde 30'u geçmesi halinde mecliste halkın eğilimi doğrultusunda oy kullanacaklarını açıklamışlardı. 

Balkenende Üzgünüm 
Sonuçların açıklanmasının ardından Hollanda Başbakanı Jan Peter Balkenende, halkın anayasa konusunda sözünü söylediğini, halkın görüşüne saygılı olduklarını belirtti. Parlamentonun inisiyatifiyle referandumun yapıldığını anımsatan Balkenende, parlamentoda bugün yapılacak toplantıda bundan sonraki gelişmeleri değerlendireceklerini bildirdi. Balkenende, çıkan sonuçtan üzüntü duyduğunu da sözlerine ekledi. 
Bu arada AB liderlerinin 16-17 Haziran tarihlerinde toplanıp bundan sonraki onay süreci hakkında karar almaları bekleniyor. 

Türkiye 'hayır'ı üçüncü çıktı 

DIŞ HABERLER SERVİSİ 

Türkiye'nin, Avrupa Birliği'nin AB 6 kurucusundan ikisi olan Fransa ve Hollanda'daki anayasa referandumlarında önemli bir rol oynadığı görülüyor. Geçtiğimiz pazar günü Fransa'da yapılan referandum öncesinde düzenlenen kamuoyu yoklamalarında, anayasaya Türkiye'nin üyeliğine karşı oldukları için hayır demeyi kararlaştıranların oranı yüzde 12 olarak ortaya çıkmış ve Türkiye karşıtlığı hayır gerekçeleri içinde 5. sırada yer almıştı. 
Dünkü Hollanda referandumundan önce yapılan kamuoyu yoklamalarında ise Türkiye karşıtlığı oranı daha da yükseldi. Türkiye yüzünden referandumda hayır oyu kullanacaklarını açıklayanların oranı Hollanda'da yüzde 40 düzeyinde görüldü. Böylelikle Türkiye karşıtlığı hayır oyu gerekçeleri arasında 3. sıraya yükseldi. 

Brüksel cephesi 
İkinci ret ağır geldi 

GÜVEN ÖZALP Brüksel 

Fransa'nın ardından Hollanda'nın da anayasaya "hayır" demesi Avrupa Birliği'ndeki AB hayal kırıklığını derinleştirdi. AB Dönem Başkanlığı, Komisyon ve Parlamento adına yapılan ortak açıklamada, onay sürecinin devem etmesi istendi. Bildiride, "Avrupa devam ediyor, kurumları da tam anlamıyla işlemeye devam edecek" mesajı verildi. 
Jean Claude Juncker Dönem Başkanı Lüksemburg'un Başbakanı Avrupa artık hayal kurdurmuyor. Referandum sonuçları AB vatandaşlarının Avrupa'yı var olduğu şekliyle beğenmediğini gösteriyor. Dış dünyaya AB'nin işlediğini ve karar alabildiğini göstermeliyiz. Jose Manuel Barroso AB Komisyonu Başkanı Avrupa yoluna devam etmeli. Ciddi bir sorunumuz var, ama işimize devam etmeliyiz. AB Konseyi netleştirme yapmalı. Fransa Cumhurbaşkanı Jacques Chirac'ın basın bürosundan yapılan açıklamada, sonucun, Avrupa projesinin gelişmesiyle ilgili kaygılar, sorunlar ve güçlü beklentiler olduğunu ortaya koyduğu vurgulandı. Almanya Başbakanı Gerhard Schröder, anayasa sorunlarının Avrupa için genel bir krize dönüşmemesi uyarısında bulundu. İngiltere Dışişleri Bakanı Jack Straw, sonucun AB'nin geleceğiyle ilgili sorunları derinleştirdiğini söyledi. 

</TEXT>
</DOC>
