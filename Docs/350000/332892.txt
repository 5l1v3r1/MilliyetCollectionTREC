<DOC>
<DOCNO> 332892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sondun45.html </URL>
<DATE> 2005/04/13/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Tarihi bir görüşme Kosova bölünemez 
</HEADLINE>
<TEXT>

     Belgrad'daki temaslarını tamamlayarak bugün Kosova'daki uluslararası ve yerel yöneticilerin yanı sıra siyasi liderlerle görüşen Temas Grubu, Kosova'nın bölünemeyeceğini ve başka bir ülkeyle veya federasyonla birleşemeyeceğini yineledi. 
     ABD, Almanya, Fransa, İngiltere, İtalya ve Rusya'nın temsilcilerinden oluşan Temas Grubu'nun yanı sıra AB ve NATO temsilcilerinin katıldığı bu görüşmelerde, Kosova'nın nihai statüsünün belirlenmesi için uluslararası standartların hayata geçirilmesinin son derece önemli olduğuna dikkat çekildi. 
     Görüşmede, Priştine ve Belgrad arasındaki diyalogun sürdürülmesinin önemi de vurgulandı. 
     Kosovalı liderler Başkan İbrahim Rugova, Meclis Başkanı Necat Datsi, Başbakan Bayram Kosumi, Temas Grubu ile yapılan görüşmeyi çok verimli ve Kosova açısından tarihi bir görüşme olarak nitelendirerek, standartların hayata geçirilmesi yönündeki süreçler hakkında yapılan değerlendirmenin oldukça iyi olduğunu belirttiler. 
     Görüşmeye katılan Kosova hükümetindeki Sırp Bakan Slavişa Petkoviç ise Kosovalı Sırpların katılmadıkları, AB ve Priştine arasında yapılacak hiçbir anlaşmayı kabul etmeyeceklerini hatırlattı. 
     Bu arada, dün Kosova Muhafız Gücü'nü KMG ziyaret eden BM Kosova Geçici Misyon UNMİK Başkanı Sören Jessen Petersen, KMG'de istenen standartların yerine getirilmesinde ilerleme kaydedildiğini belirtti. 
     
</TEXT>
</DOC>
