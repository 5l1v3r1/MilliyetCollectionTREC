<DOC>
<DOCNO> 348338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/sontur31.html </URL>
<DATE> 2005/06/02/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Ayrılmak istedi, canından oldu 
</HEADLINE>
<TEXT>

     Eyüp KELEBEK ESKİŞEHİR, DHA 

ESKİŞEHİR’de 10 gün önce polis emeklisi sevgilisi 49 yaşındaki Şadi Cankılıç tarafından tabancayla şakağından vurulan 22 yaşındaki Hatice Sözbir, tedavi gördüğü hastanede öldü. 
     Merkeze bağlı Musaözü Göleti piknik alanında 10 gün önce polis emeklisi Şadi Cankılıç, kendisinden 27 yaş küçük sevgilisi Hatice Sözbir’i, ayrılmak istemesi yüzünden çıkan tartışma sonrasında ruhsatlı 9 mm. çapındaki tabancasıyla şakağından vurmuştu. Şadi Cankılıç, öldü zannetiği kadının babasına ait 26 EH 126 plakalı otomobili alıp olay yerinden kaçmıştı. 
     Gölet yakında olaydan bir gün sonra pikniğe giden vatandaşlar tarafından kanlar içerisinde bulunan Hatice Sözbir ambulansla Eskişehir Osmangazi Üniversitesi Tıp Fakültesi Hastanesi’ne kaldırılarak yoğun bakım servisinde tedavi altına alındı. Bekar olduğu belirtilen genç kadın, tedavi gördüğü hastanede bugün sabah saatlerinde kurtarılamayarak öldü. 
     
     YAKALANDI, SERBEST KALDI 

     Jandarma tarafından olaydan bir gün sonra 9 mm. çapındaki ruhsatlı tabancasıyla yakalanarak gözaltına alınan Şadi Cankılıç, çıkarıldığı nöbetçi mahkeme tarafından tutuksuz yargılanmak üzere serbest bırakıldı. Cenazeyi almak için Osmangazi Üniversitesi Tıp Fakültesi Hastanesi morguna gelen ölen Hatice Sözbir’in yakınları, Mahkeme sanığı serbest bıraktı. Yapılan itiraz üzerine sanık hakkında tutuklama kararı çıkartıldı. Ancak sanık halen yakalanamadı. Mahkemenin sanığı neden serbest bıraktığına bir anlam veremedik'' dediler. 
     Hakkında gıyabi tutuklama kararı çıkartılan Şadi Cankılıç’ın evli olduğu, Hatice Sözbir’i kendisinden ayrılmak istemesi üzerine çıkan tartışma sonrasında tabancayla şakağından vurduğu belirtildi. 
     
</TEXT>
</DOC>
