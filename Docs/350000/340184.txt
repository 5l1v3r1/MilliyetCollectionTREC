<DOC>
<DOCNO> 340184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/son/sonsiy09.html </URL>
<DATE> 2005/05/06/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Derviş'in göreve 15 Ağustos'ta başlaması bekleniyor 
</HEADLINE>
<TEXT>

     Birleşmiş Milletler Kalkınma Programı UNDP 
     başkanlığına getirilen Kemal Derviş’in 15 Ağustos tarihinde görevine başlaması bekleniyor. UNDP Türkiye Temsilciliği’nden yapılan açıklamada, Derviş’in UNDP Başkanlığı’na getirilmesinin Birleşmiş Milletler Genel Kurulu’nda oybirliği ile onaylandığı kaydedildi. Açıklamada, "Halen milletvekili olan Derviş’in Kalkınma Programı’ndaki dört yıllık görevine 15 Ağustos tarihinde başlaması bekleniyor" denildi. Derviş’in Kalkınma Programı başkanlığı konusunda BM Genel Kurulu ve Genel Sekreteri’nin kendisine duyduğu güvenden mutlu olduğunu ifade ettiği bildirilen açıklamada, Derviş’in şu sözlerine yer verildi 
     
     YILDA 3 MİLYAR DOLARA HÜKMEDECEK 
     "Yoksulluğa karşı ön cephede savaş veren ve tüm insanların özgür ve onurlu biçimde yaşaması mücadelesine öncülük eden bir kuruluşta çalışma imkanı bulmaktan dolayı büyük mululuk duyuyorum." Açıklamada Derviş’in UNDP’ye kalkınma yardımı alan bir ülkeden seçilen ilk başkan olduğu dikkat çekildi. 
     Yıllık bütçesi 3 milyar doları aşan UNDP 166 ülkede toplumların, küresel ve ulusal kalkınma hedeflerine ulaşması için çalışıyor. UNDP Başkanı, BM kuruluşlarının uluslararası yardım ve yeniden yapılanma faaliyetlerini koordine eden BM Kalkınma Grubu’na da başkanlık ediyor. 
     
</TEXT>
</DOC>
