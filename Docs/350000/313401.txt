<DOC>
<DOCNO> 313401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/sondun19.html </URL>
<DATE> 2005/02/08/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Kar, Ürdün ve İsrail'de hayatı felç etti... 
</HEADLINE>
<TEXT>

     Ürdün'ün başkenti Amman ve ülkenin büyük bir bölümü kara teslim olurken, başkente giden yollar kar yüzünden kapandı. 
     Polis, vatandaşlardan dikkatli olmalarını, zorunlu olmadıkça evlerinden çıkmamalarını istedi. Okulların tatil edildiği bildirildi. 
     Topraklarının tamamına yakını çöllerle kaplı ülkede kar yağması halkın çoğunu sevindirdi. 
     Bu arada Kudüs ve İsrail'in kuzeyinin de kara teslim olduğu, Kudüs'e kışın ilk kez kar yağdığı belirtildi. 
     Kar yağışının özellikle İsrail tarafından işgal edildikten sonra ilhak edilen Golan tepelerinde etkili olduğu, bölgede okulların tatil edildiği haberleri alınıyor. 
     
</TEXT>
</DOC>
