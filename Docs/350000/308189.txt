<DOC>
<DOCNO> 308189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/21/yazar/saglam.html </URL>
<DATE> 2005/01/21/ </DATE>
<TIME>  </TIME>
<AUTHOR> Erdoğan SAĞLAM  </AUTHOR>
<HEADLINE>
Nakit iadelerde damga vergisi kalktı 
</HEADLINE>
<TEXT>


Maliye Bakanlığı 2000 yılında mahsuplardan damga vergisi alınması uygulamasına son verdiği halde nakit iadelerde damga vergisi alınmaya devam edilmişti. Bu nedenle nakit iadelerde binde 7,5 oranında damga vergisi tahsil edilmekteydi. Öte yandan özel gider indiriminden doğan vergi farkının muhtasar beyanname ile beyan edilen gelir vergisinin mahsubundan ve mahsubun mümkün olmadığı hallerde vergi dairesinden nakden alınmasında da binde 7,5 oranında damga vergisi aranmaktaydı. 

Bu yıldan itibaren geçerli 
5281 sayılı Kanun'la Damga Vergisi Kanunu'nda da bazı değişiklikler yapıldı. Bunlardan biri avans makbuzlarının tablodan çıkarılması ve bentlerin yeniden düzenlenmesi. Ayrıca resmi daireler tarafından kişilere sadece mal veya hizmet alımına ilişkin olarak yapılacak ödemeler sırasında düzenlenecek k ğıtlar damga vergisine tabi tutulacak. Mal veya hizmet alımı ile ilgili olmaksızın yapılacak kamu ödemeleri, değişikliğin yürürlüğe girdiği 1.1.2005 tarihinden itibaren damga vergisine tabi tutulmayacak. 

Nerelerde geçerli olacak 
Bu nedenle, vergi dairelerince yapılan 
Her türlü vergi iadesi ödemeleri nakden veya mahsuben yapılan tüm KDV iadeleri dahil Fazla veya yersiz tahsil edilen paraların iadesi işlemleri sırasında düzenlenen k ğıtlardan damga vergisi alınmayacak. 
Dayanağı ortadan kalktığı için ücretlilerde vergi indiriminden doğan vergi iadesi nedeniyle de damga vergisi hesaplanmayacak. 
Bu nedenle vergi indirimi olarak hesaplanan tutarların muhtasar beyanname üzerinden hesaplanan gelir vergisine mahsubuna ilişkin olarak beyannamenin 24 no.lu satırının doldurulması gereği ortadan kalktı. Gelirler Genel Müdürlüğü'nün internet sitesinde www.gelirler.gov.tr yer alan 43 seri no.lu Damga Vergisi Kanunu Genel Tebliği Taslağı'nda da, ücretlilerde vergi indiriminden doğan vergi iadesi işlemleri sırasında düzenlenen k ğıtlardan damga vergisi alınmayacağı, Resmi Daireler tarafından yapılan sadece mal ve hizmet alımına ilişkin ödemeler sırasında düzenlenen k ğıtların, avans ödemeleri de dahil olmak üzere damga vergisine tabi tutulacağı açıklandı. 
Geç de olsa bir yanlıştan dönüldü. Emeği geçenlere teşekkürler... 
Bu vesileyle bütün okuyucularımızın kurban bayramını kutlarız. 



</TEXT>
</DOC>
