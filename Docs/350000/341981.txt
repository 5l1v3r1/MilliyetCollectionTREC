<DOC>
<DOCNO> 341981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sontur21.html </URL>
<DATE> 2005/05/12/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Şişli’de düzenlenen operasyonda 790 tüp yılan zehri ele geçirildi 
</HEADLINE>
<TEXT>

     Şişli’de düzenlenen operasyonda 790 tüp yılan zehri ele geçirildi. Olaya ilişkin 4 kişi gözaltına alındı. 
     Alınan bilgiye göre, bir istihbaratı değerlendiren Kaçakçılık İstihbarat ve Narkotik Gümrük Muhafaza Müdürlüğü ekipleri, yılan zehri satmak istedikleri öğrenilen kişilerle alıcı gibi davranarak temas kurdu. 
     Şişli’de buluşma yerinde yapılan operasyonda, gümrük muhafaza görevlilerine satılmak istenen 790 tüp yılan zehri ile Osmanlı dönemine ait 2 adet sikke ele geçirildi. 
     Konuya ilişkin Sait B, Mustafa Murat Ç, Mevlüt B. ve Erhan G. 
     gözaltına alındı. 
     Ele geçirilen ve tahmini değeri 100 bin YTL olan yılan zehri ile tarihi sikkelerin yurtdışına çıkarılmak istendiği belirtildi. 
     Öte yandan, Kaçakçılık İstihbarat ve Narkotik Gümrük Muhafaza Müdürlüğü ekiplerince Kasımpaşa’da yapılan bir operasyonda da, Roma ve Osmanlı dönemlerine ait 5 adet insan ve hayvan figürlü heykelcik ile 102 adet sikke ve eski para ele geçirildi. 
     Konuya ilişkin Hüseyin Ç, Zeki K, Mehmet Remzi E. ve Mustafa S. 
     gözaltına alındı. 
     
</TEXT>
</DOC>
