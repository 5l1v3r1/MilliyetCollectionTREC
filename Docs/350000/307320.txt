<DOC>
<DOCNO> 307320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/son/sonyas14.html </URL>
<DATE> 2005/01/17/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Alman gazetesi Oryantal dans çok sağlıklı 
</HEADLINE>
<TEXT>

     Evren Aydemir bildiriyor 

Almanya'nın başkenti Berlin'de yayımlanan Berliner Kurier gazetesi, oryantal dansın faydalı olduğunu yazdı. 
     Gazetenin haberinde, kadınların oryantal dansla genelde hiç kullanılmayan kaslarını hareket ettirdikleri, bunun da özellikle bel kemiği bölgesinde hareketsiz olan Batı Avrupalı kadınlar için çok sağlıklı olduğu belirtildi. 
     Oryantal dansın gergin kasları da gevşettiği ifade edilen haberde, oryantal dansla vücutlarını daha iyi hareket ettiren kadınların, kendilerine duydukları güvenin de arttığı kaydedildi. 
     Düzenli bir şekilde yapıldığı takdirde spor yapmak kadar etkili olduğu belirtilen oryantal dansın tüm kasları güçlendirdiğine, fakat birçok kadının bu dansı öğrenmekte zorlandığına dikkat çekildi. 
     
</TEXT>
</DOC>
