<DOC>
<DOCNO> 334758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/son/sondun51.html </URL>
<DATE> 2005/04/19/ </DATE>
<TIME> 20.28 </TIME>
<AUTHOR>  </AUTHOR>
<HEADLINE>
Fransa'da AB Anayasası yeniden görüşülecek... 
</HEADLINE>
<TEXT>

     Avrupa Parlamentosu Başkanı Josep Borrell, Fransa'da mayıs sonunda yapılacak referandumdan ''hayır'' çıkarsa Avrupa anayasasının tekrar görüşme konusu olamayacağını söyledi. 
     Paris ziyareti sırasında bu akşam basın toplantısı yapan Borrell, ''Fransa'da 29 Mayıs'ta yapılacak referandumda reddedilecek olursa, AB anayasasının tekrar pazarlık konusu yapılacağını düşünmemek gerekir'' dedi. 
     ''B planı yok. Fransızlar 'hayır'ın daha iyi olacağını düşünüyorlarsa yanılıyorlar. Nice antlaşması aynen yürürlükte kalacak'' diyen Borrell, ''AB bünyesinde farklı görüşlere sahip ülkeler olabileceğini de kabullenmek gerek'' diye konuştu. 
     Kamuoyu araştırmalarına göre, Fransızların çoğu AB anayasasına soğuk bakıyor. 
     
</TEXT>
</DOC>
