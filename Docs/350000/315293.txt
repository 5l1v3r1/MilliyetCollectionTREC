<DOC>
<DOCNO> 315293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/spor/ydemirkol.html </URL>
<DATE> 2005/02/15/ </DATE>
<TIME>  </TIME>
<AUTHOR> Mehmet DEMİRKOL  </AUTHOR>
<HEADLINE>
Futbolun Sevr'i 
</HEADLINE>
<TEXT>


Ülkemin tekstilcileri, AB'yi birbirine kattı. Çin'den gelen tekstil ürünlerini bir yıl daha "kota"lamak için. Amaç haksız olduğunu düşündüklerini rekabeti engellemek miydi, yoksa haksızlığı temelde onlar mı yapmaya çalışıyordu Bu konuda ahkam kesecek değilim. Ama sanırım temel fikrin ne olduğunu hepimiz anlıyoruz. Korunmak. Öyle ya da böyle, bir süre daha rahat nefes alabilmek. 
Peki ya sürekli kan kaybeden Türk futbolunda durum ne 
Pazar saat 14.00'de ülkenin Fenerbahçe ile birlikte en keyif veren takımı 25 bin taraftarıyla sahaya çıktı. Türkiye çapında en büyük 4 taraftar kitlesinden birine sahip, şampiyonluk mücadelesi veren Trabzonspor, izlemesi eğlenceli bir diğer takım Malatyaspor'la oynadı. Okuduklarımıza, özette gördüğümüze göre yılın en iyi oyunlarından biri sergilenmiş. Bizzat Malatyasporlu oyuncu ve teknik adamlar maç sonrası röportajlarda rakibin ne kadar sanatçı olduğunu anlattı. Ama biz bunu göremedik. Çünkü Türk futbolunu yönetenler ellerindeki ürünün en kaliteli örneğini satmak için hiçbir çaba göstermiyordu. Orada o muhteşem oyun oynanırken biz TV başında şifresiz, parasız bir şekilde Manchester derbisini izliyorduk Hem de UEFA'nın açık kanaldan yayın yasağı koyduğu bir saat diliminde . Türkiye'ye gelmiş, bu ülkeden geçmiş en muhteşem yeteneklerden biri, Yattara bugün izlenmesi çok güç bir sanatçılığı sergilerken, biz İngiliz futboluna tapınıyorduk. İsteyenler için o sırada İtalya'dan Juventus'u izlemek de ücretsizdi. Birkaç saat sonra Almanya'dan bir maç da izlenebilecekti. La Liga da. Fenerbahçe'nin rakibi Zaragoza açık kanaldaydı. Ama bir gün sonra Fenerbahçe'yi para ödeyerek izleyebilecektik. Yurt dışındaki en başarılı temsilcimiz Nihat, İspanya Ligi'ni kutsuyor ve biz onu açık kanalda izliyorduk. Ancak Türkiye'nin en pahalı transferi Anelka'nın Süper Ligi zenginleştirmesi şifre arkasındaydı. Şifreyle derdim yok. Böyle olması tek yol. Ama diğer liglerin ücretsiz olması 

Yattara'yı izletin 
Eğer amacınız Türk futbolunu büyütmek, ilgi çekici kılabilmekse böyle bir yayın politikasıyla bunu beceremezsiniz. Türkiye Ligi'nin çekiciliğini böylesine baltalayan bir politika doğrusu politikasızlık kabul edilemez. Bu yıl derbiler dışında sadece 4 Trabzonspor maçı yayınlandı. Samsun ve Diyarbakır maçları o hafta derbi olduğu için ekrana düşebildi. TRT'den yayınlanan maç sayısı ise 2. Ve eldeki sonuç şu Bu yıl C. Ronaldo'yu, Henry'yi, Yattara'dan daha fazla izledik. Hem de açık kanalda. Buna inanabiliyor musunuz Bu kadar gözlerden saklanan, halkından uzak tutulan bir oyunun, yaşaması mümkün mü Hele dünyanın en önemli 4 ligi açık kanalda yayınlanırken, böyle bir haksız rekabetle var olması olası mı Böyle mi Süper Ligi cazibe merkezi kılacaksınız 
Şu açık ki, bugün Türk futbolu Sevr atmosferi yaşıyor. Dünyanın üst düzey ülkelerinden hiçbirinde olmadığı bir şekilde dünya ligleri açık kanalda önümüze geliyor, ama Türk futbolu ve onu büyüten yıldızlar bizden saklanıyor. 
Şimdi NTV'nin, TV8'in yayınlarını yasaklamaya kalkmayın. Önce ligimizi bize getirin ki ne kadar Süper görelim. Bize Yattara'yı seyrettirin. Onu izleyebilmemiz için İspanya'ya gitmesini beklemeyin. 

Özür diliyorum 

Kendimizi çok kaptırıyoruz. Bazen ben de. Alex ve Anelka hakkında yazdıklarımızı düşünüyorum. Bazen çok gaddarız. Alex hakkında, onun takımı bozacağı yönünde çok ciddi şüphelerim vardı. Avrupa geçmişine dayanan şüphelerdi bunlar. Ama bugün bize cenneti yaşatıyor. Üzerinde söylenecek tek bir olumsuzluk yok. Tanrı ondan bize gösterdikleri için razı olsun. 
Anelka hakkında da benzer şüphelerim vardı, h l da toptan silinmiş değil. Ama attığı gol sonrası gülümsemesi bugüne kadar onun yüzünde hiç görmediğimiz bir haldi. Fenerbahçe onu başka biri mi yaptı bu kadar kısa sürede Ve biz bu ihtimali hiç düşünmemiştik. 

Güvenmek 
Ve Ribery. Henüz sahada bir şey görmedik. Ama Rize yolunda gördüklerim hiç akla gelmeyeni anlatıyordu. Böyle bir transfer, paralarını alamayan oyuncuları huzursuz edebilir diye düşünüyorduk. Uçakta ve tüm seyahat boyunca Kaptan Bülent'in onunla nasıl ilgilendiğini, şakalaştığını, hazırladığını, rahatlattığını, evinde hissettirdiğini görmenizi isterdim. Takımda yer bulamayan bir efsane, yeni ümitle nasıl ilgileniyordu. Görmeliydiniz. Kendinizi çok iyi hissederdiniz. Ve belki güvenmeyi öğrenirdiniz. Ben öğrendim. Temelsiz olmayan şüphelerim beni önyargılara itmiş olabilir. Bunun için özür dilerim. Konu olanlardan ve şüpheye düşürdüklerimden. 

Barça kandırmasın 

Zaragoza'nın, Barcelona'ya yenildiği maçın sihrine kapılmamalı. Zaragoza gizli liberosuz oynamadığı için sorunlar yaşıyor olabilir. Tam bir 4 süpürücülü oynuyorlar ve bunu da çok beceremiyorlar. Dolayısıyla özellikle çizgi halinde yakalandıklarında zorlanıyorlar. Ama maçı koparan kendi kalelerine attıkları ve bariz ofsayt olan iki goldür. Maç böyle koptu. Yoksa zordu. Öte yandan La Liga'da kolay gol yeseler de Avrupa'da kendi evlerinde 1, deplasmanda 2'den fazla yememişler. Daha iyi ve kontrollü oynuyorlar. Bu açıdan özellikle İstanbul'daki maçta Fenerbahçe rakibi açmakta zorlanacaktır. 

Duran toplar 
Fenerbahçe'nin burada iki silahı var. Başta duran toplar. Fenerbahçe, Manchester'a Old Trafford'da birisi geçersiz 3 korner golü atabilmiş bir organizasyona sahip. Bu yine en büyük silah olacak. Diğer silah ise Serhat, Anelka ve Tuncay gibi savunma arkasına kolay sarkabilen oyuncular. Bunları işletebilmek için Alex'i markajdan kurtarabilmek gerek. Yani sık sık oyundan kaybolma lüksünü ona tanımak gerekli. Serkan ve Aurelio'nun yokluğunda bunun nasıl sağlanabileceği Daum'un önünde duran en önemli sorun. Daum bunu çözebilirse Fenerbahçe burada kazanacaktır. Ama bir İspanyolla karşı karşıyayız. 
Yani ilk maçtaki sonuç ne olursa olsun ikinci maç yeni yepyeni bir oyun olacak. Hiçbir ilk maç sonucu, bir İspanyol'a karşı kesin avantaj anlamına gelmez. Bunu bu sene Trabzon'la yaşadık. Zaten Avrupa'da yaşamayan yok. Soğukkanlı olmalı. Hiç uyumamalı. 



</TEXT>
</DOC>
