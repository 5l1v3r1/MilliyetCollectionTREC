<DOC>
<DOCNO> 346024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/son/soneko16.html </URL>
<DATE> 2005/05/26/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Turkcell Pakistan Telekom ihalesine yeterlilik başvurusu yapıldı 
</HEADLINE>
<TEXT>

     Turkcell İletişim Hizmetleri A.Ş., Turkcell Uluslararası Yatırım Holding aracılığıyla Pakistan Telekom’un özelleştirmesi sürecinde, ihale şartnamesi alınmasının ön koşulu olarak belirlenen ön eleme safhası yeterlilik müracaatında bulunduğu, ihaleye katılım konusunda ise karar aşamasına henüz gelmediği belirtildi. 
     Turkcell İletişim Hizmetleri A.Ş.’den basında yer alan habere ilişkin Borsa Başkanlığı’nca istenen açıklamaya cevaben İMKB’ye gönderilen açıklamada, şirketin, telekomünikasyon alanında yatırım potansiyellerini değerlendirmek üzere, iştiraklerinden Turkcell Uluslararası Yatırım Holding aracılığıyla 7 Mart 2005 tarihinde Pakistan Telekom’un özelleştirmesi sürecinde, ihale şartnamesi alınmasının ön koşulu olarak belirlenen, ön eleme safhası yeterlilik müracaatında bulunduğu vurgulandı. 
     Açıklamada, Pakistan ile ilgili ön eleme safhasının geçilmiş olduğu ifade edilerken, ihale katılımı konusunda şirket yönetiminin karar aşamasına henüz gelmediği ve değerlendirme sürecinin devam ettiği kaydedildi. 
     
</TEXT>
</DOC>
