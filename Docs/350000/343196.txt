<DOC>
<DOCNO> 343196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/spor/spo12.html </URL>
<DATE> 2005/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Midtjylland kaybetmez 
</HEADLINE>
<TEXT>


Kupa şampiyonluğuyla moral bulan Brondby, çifte şampiyonluk için doludizgin ilerliyor. Ama Avrupa kupaları iddiası olan Midtjylland, deplasmanda mağlup ettiği Brondby'yi kendi evinde tekrar üzebilir 


Midtjylland bu maçı kazanabilirse Brondby ile arasındaki puan farkını altıya indirip şampiyonluk için de ümitlenecek. Bu ortamda önce ev sahibi takımın galibiyeti, sonra beraberlik düşünülmeli. 

Aalborg-Viborg 
Son 5 maçının dördünü kazanan ve Avrupa kupaları için ümitlenen Aalborg, istikrarsız bir orta sıra ekibi görüntüsündeki Viborg'u geçecektir. 

Aarhus-Randers 
Son 6 maçının 5'ini kaybeden ve iddiasız bir görüntü çizen Aarhus'un, şiddetle puana ihtiyacı olan Randers karşısında kazanması sürpriz olur. 0-2 düşünülmeli. 

Esbjerg-Silkeborg 
Büyük çıkış yaparak Avrupa kupaları ve Royal League için ümitlenen iki ekip karşı karşıya. Son 10 maçında 1 kez yenilen Esbjerg'le 2 kez yenilen Silkeborg'un mücadelesi beraberlik kokuyor. 

Kopenhag-Odense 
Yedi maçlık galibiyet serisi Silkeborg karşısında sona eren Kopenhag, zirve iddiası için Odense'yi rahat geçer. 

Herfolge-Nordsjaelland 
Ligin dibindeki iki ekibin de puana çok ihtiyacı var. Beraberlikten sonra iç saha avantajı olan Herfolge düşünülmeli. 



</TEXT>
</DOC>
