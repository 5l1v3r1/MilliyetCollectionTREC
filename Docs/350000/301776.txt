<DOC>
<DOCNO> 301776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/spor/spo07.html </URL>
<DATE> 2004/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Finale adım adım 
</HEADLINE>
<TEXT>



MİLLİYET'İN 51. Geleneksel Yılın Sporcusu anketinde oy verme süresi yarın sona erecek. Gelen oyların tasnifi sonrası da 51. yılda şeref kürsüsüne çıkan isimler yeni yılla birlikte belirlenecek. Olimpiyat ikincisi boksör Atagün Yalçınkaya ile milli basketbolcu Mehmet Okur arasındaki kıyasıya çekişme yaşanan "Yılın Sporcusu" seçiminde 3 olimpiyat altınlı Halil Mutlu da iki sporcumuzu yakından takip ediyor. 
YILIN Takımı kategorisinde Fenerbahçe Futbol Takımı, Halter ve İşitme Engelliler milli takımlarının önünde yer alıyor. Yılın Antrenörü klasmanında Fenerbahçe Teknik Direktörü Christoph Daum ve Yılın Futbolcusu'nda da Van Hooijdonk zaferlere çok yakınlar. Yılın Spor Adamı'nda Fenerbahçe Başkanı Aziz Yıldırım arayı biraz daha açtı. Dünya'da Yılın Sporcusu seçiminde de Formula 1'in yaşayan efsanesi Michael Schumacher'e kimse yetişemiyor. 


</TEXT>
</DOC>
