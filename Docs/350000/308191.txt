<DOC>
<DOCNO> 308191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/21/yazar/tamer.html </URL>
<DATE> 2005/01/21/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Bayramda kadınlarımızı düşünün 
</HEADLINE>
<TEXT>

UNDP Türkiye yetkilisi Yeşim Oruç'a göre kadın-erkek eşitsizliği devam ettiği sürece yoksulluğu yenmemiz mümkün değil 

Bu bayram sizleri derin konularla yormaya niyetliyim galiba. Dünkü konumuz solun geleceğiydi, bugünse kadınlarımız... 
Birleşmiş Milletler Kalkınma Programı UNDP ile Boğaziçi Üniversitesi İnsani Gelişme, Uygulama ve Araştırma Merkezi tarafından hazırlanan "Türkiye 2004 İnsani Gelişme Raporu"ndan bazı rakamlar koymak istiyorum önünüze. 
UNDP program yöneticisi Yeşim Oruç, Türkiye'de eşitsizliğin en derin olduğu alanın bölgeler arası değil, kadınlarla erkekler arasında olduğuna dikkat çekince, ben de rakamları cımbızla çekip yandaki tabloyu hazırladım. Tablolara peşpeşe baktığınızda hem Türkiye'nin Batısı ile Doğusu arasındaki uçurumu, hem de her iki bölgede kadınla erkek arasındaki eşitsizliği bir anda görebiliyorsunuz. 
Doğu'daki en yoksul ve geri kalmış illerimizde bile erkeklerde okuryazarlık yüzde 85'lere ulaşmışken, Şırnak gibi her 3 kadından 2'sinin okuryazar olmadığı illerimiz var h l . Toplumda bu denli geri bıraktırılan kadınların yetiştirdikleri nesillerin, Türkiye'yi ileri ülkeler safına taşıyabilmesi mümkün mü 
"UNDP Türkiye olarak bizim bütün analizimiz eğitimsiz olan kişiler üzerine" diyor Yeşim Oruç ve ekliyor "Eğitimsiz olan kişiler yoksulluğa mahkum, bugün de yarın da... Eğitimsiz olan kişilerin çoğu kim Kadınlar... Kadın-erkek eşitsizliğinin devam ettiği bir ortamda ne ekonomik büyümeden bir fayda sağlayabiliyoruz ne yoksulluğu azaltabiliyoruz ne de geleceğe eğitimli bir kuşak hediye edebiliyoruz. Bize göre Türkiye'de yoksulluğun belirleyici faktörlerinden biri de, kadınların eğitimsiz olması ve sağlık hizmetlerine erişememesi." 
Hazır yeri gelmişken, iki yıl kadar önce bu köşede enine boyuna tartışmaya açtığım "Neden kalkınmış Müslüman ülke yok " sorusuna Bilgi Üniversitesi öğretim üyesi, Radikal yazarı Prof. Dr. Haluk Şahin'den gelen yanıtı sizlere hatırlatmak istiyorum 
"İslam ülkelerinin sahip oldukları çok önemli doğal kaynaklara rağmen çağdaş uygarlık düzeyinin altında kalmış olmaları tesadüf olamaz. Bu durum 300-400 yıldır devam ettiğine göre geçici de olamaz. 
İslam toplumlarında geri kalmışlığı yeniden üreten bir motor var. Kadının sistematik bir biçimde eğitim süreçlerinin dışında tutulması ve cahil bırakılması, hem çocukların yetiştirilmesi açısından, hem de toplumun yarısının toplumsal katkısının az olmasından dolayı İslam toplumlarını handikaplı kılıyor. Yani başkaları iki motorla uçarken, siz tek motorla uçuyorsunuz. Ve üstelik bu motor da azgelişmişliği kuşaktan kuşağa aktaran bir taşıyıcı haline geliyor. 
Atatürk'ün kadın konusundaki radikal tutumunun ne kadar haklı olduğunu da gösteren bir tespit bu. Türkiye bugün bütün eksikliklerine rağmen İslam ülkelerine örnek gösterilecek bir toplumsal yapıya sahipse bunun nedeni, bu geri kalmışlığı yeniden üretme motorunun kısmen de olsa bundan üç kuşak önce kırılmış olmasıdır." 

Cinsiyete göre fırsat eşitsizliği En alttakiler Okuryazarlık Okullaşma Kişi başına GSMH Kadın Erkek Kadın Erkek Kadın Erkek Bitlis 55 87 41 64 1 854 2 002 Ağrı 48 86 44 70 1 626 1 968 Muş 48 86 45 70 1 369 1 787 Van 48 85 49 86 2 068 2 810 Bingöl 57 87 53 77 1 873 2 757 Şırnak 36 83 55 85 1 580 2 0127 Siirt 45 85 57 94 2 215 3 837 Mardin 50 85 58 82 2 286 2 739 
Kaynak UNDP, İnsani Gelişme Raporu 2004 GSMH Satın alma gücü paritesine göre 

Cinsiyete göre fırsat eşitsizliği En üsttekiler Okuryazarlık Okullaşma Kişi başına GSMH Kadın Erkek Kadın Erkek Kadın Erkek Kocaeli 86 97 95 104 14 594 18 339 Bolu 83 95 92 101 10 803 14 045 İstanbul 89 98 99 102 10 304 9 044 İzmir 86 97 97 108 8 501 10 314 Ankara 86 98 101 104 8 458 9 683 Kırklareli 86 97 96 100 7 323 11 597 Yalova 88 97 97 104 9 068 11 236 Zonguldak 79 95 87 103 6 292 10 343 
Kaynak UNDP, İnsani Gelişme Raporu 2004 GSMH Satın alma gücü paritesine göre 



</TEXT>
</DOC>
