<DOC>
<DOCNO> 329186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/yasam/yas09.html </URL>
<DATE> 2005/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Minik Hasan'ın tek umudu ilik nakli 
</HEADLINE>
<TEXT>


1 yaşındaki Hasan, dünyada sadece 4 kişide görülen bir hastalığın pençesinde. Yaşamak için yardım bekliyor 


Uludağ Üniversitesi UÜ Tıp Fakültesi Hastanesi'nde yatan 1 yaşındaki Hasan Yıldız, kurtarılabilirse dünya tıp literatürüne geçecek. Çocuk Sağlığı ve Hastalıkları Anabilim Dalı, İmmünoloji Bilim Dalı Başkanı Doç. Dr. Şebnem Kılıç, Hasan'ın yakalandığı rahatsızlığın literatürde 'CD3 Reseptör Defekti' olarak geçtiğini söyledi. 

İneklerimizi sattık 
Hastalığın, bağışıklık sisteminin en önemli elemanlarından 'T' hücrelerinin tanımlanmasını sağlayan reseptörlerin eksik olmasından kaynaklandığını ifade eden Kılıç, şöyle konuştu "Hasan çok sık ishal şik yetiyle geliyordu. Kan örneklerini İspanya'ya gönderdik. Hastalık ortaya çıktı. Hasan'ın dokularının, 6 yaşındaki ablasıyla uyduğu da tespit edildi. Kemik iliği nakli yapılırsa bu vaka, tedavisi başarıyla sonuçlanmış olarak literatüre geçecek. Nakil olmazsa 2 - 3 ay içinde Hasan'ı kaybederiz." 
Çaresiz anne Döndü Yıldız ise, "Eşim inşaatlarda çalışıyor. Hasan'ın tedavisi için arabamızı, ineklerimizi sattık. Bir oğlumuzu daha kaybetmek istemiyoruz" dedi. 




</TEXT>
</DOC>
