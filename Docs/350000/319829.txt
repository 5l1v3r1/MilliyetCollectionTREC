<DOC>
<DOCNO> 319829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/guncel/gun90.html </URL>
<DATE> 2005/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Takıntılar .. 

ShockHabercilerden ve SerinDuruşçulardan gelenler... 
Tv'deki filmlerde altta yazan "20sn. sonra devam edecek" yazılarının doğru olup olmadığını saat tutarak kontrol eder misiniz Eğer 25 saniye çıkarsa "bunu keşfeden ender insanlardan biriyim" diyerek içinizde küçük bir heyecan duyar mısınız Dolmuşta "bir milyonun üstünü şoför göndermezse isteyemem şimdi, en iyisi 5 milyon göndereyim de olayı garantiye alayım" diye düşünüp 5 milyon gönderir misiniz Sosyal ortamlarda ayakkabı çıkarmak gerektiğinde bir iki kere delik çorapla yakalandıktan sonra bu konuda hırs yapıp, sonraki misafirliğe özenle yıkanmış yeni bir çorapla gidip gururla ayakkabınızı çıkardıktan sonra, ortamdaki iki kişinin parmak uçlarının delik olduğunu fark edince kendi kendinize içinizden övünürken, o insanların bu olayı hiç takmadığını ve gayet rahat sohbete katıldığını görüp "peki ben yıllarca bu ıstırabı boşu boşuna mı çektim, benim çorabım delik olsaydı kesin alay ederlerdi..." sarmal soruları içinde kendi kendinizi yiyip bitirip kendi çapınızda gecenizi zehir eder misiniz cümle dediğin budur Az önce vedalaşıp ayrıldığınız birini 5-10 dakika sonra tekrar görünce "Acaba tekrar vedalaşsam mı " diye durduk yerde kendinize problem yaratır mısınız Vedalaşmayıp görmezden gelirseniz "Acaba yanlış anlamış mıdır " diye panik olur musunuz Umumi tuvaletlerde yanlışlıkla kapının kolunu tuttuğunuzda oradan elinize geçen ıslaklığa olabilecek "en kötü" anlamları yükleyip iğrenir misiniz Biri espri yaptığında ve herkes çok güldüğü halde siz olayı anlamadığınızda, espriyi anlamış ama beğenmemiş gibi yapıp durumu kurtarmaya çalışır mısınız Tutmanız üzere atılan anahtar vb. cisimleri yakalayamayınca illa ki "tutamadım" der misiniz Pazar akşamı yarın işe gideceğinizi düşünüp ''keşke tarih iki gün sonra başlasaydı, bugün cuma akşamı olurdu...'' diye mantığın sınırlarını zorlar mısınız Soğuk havalarda otobüste, dışarıyı görmek için camdaki su buharını sildikten sonra elinize bulaşan sıvının otobüsün içindeki insanların ağzından çıkan nefesin bir sonucu olduğunu düşünüp iğrenir misiniz 

Öküzlerin de takdirini kazanacağım kimin aklına gelirdi ki .. 
Robert Locomotive Trenin mucidi 

Nevada araştırmaları 

Nevada'da yapılan bir araştırmaya göre Evde sigarayı yakacak kibrit, çakmak bulamayan tiryakilerin 99'u sigarayı ocakta yakıyor. Bunların 78'i, 4'lü ocaktan kendisine yakın olan soldaki orta boy ocağı kullanıyor, 13'ü kendisine yakın olan sağdaki küçük ocağı tercih ediyor. Geriye kalan 9 ise arkadaki iki ocaktan birini tercih ediyor. Sigarayı ocaktan yakanların 68'i hayatlarında en az bir kez saçlarını ya da kaşlarını yakmış. Bu oran sigarayı arkadaki ocaklardan yakanlarda 97'ye kadar çıkıyor... 

Ani aşağılama tepkileri ve TDK'ye göre anlamları Top5 

1 Hop Uyarma amacıyla kullanılır... Zarf Birden ve hızla yapılan işleri anlatır... 
2 Höst At, katır, sığır gibi hayvanları, özellikle öküzü durdurmak için çıkarılan ses... Bir kimseyi uyarmak için kullanılan kaba seslenme... 
3 Yuh Hoşnutsuzluk ve öfke anlatır, yuf... 
4 Çüş Yürüyen eşeği durdurmak için söylenen söz... Hakaret yollu Yakışıksız bir davranış karşısında söylenen kaba bir söz... 
5 Oha Büyük baş hayvanları durdurmak için kullanılan seslenme. Kaba konuşmada Kaba ve yakışıksız bir davranışta bulunan kişilere karşı kullanılan söz... 
Not Bir de "Höh" var ama TDK sözlüğünde yok Her anlama gelir, onu da biz kullanıyoruz... 

Sana koymaz 
Sinan Engin Neyse ki bir şey olmamış sana... 
Sakaryasporlu Serdal Abi daha ne olsun, burnumu kırdılar .. 
Sinan Engin O önemli değil, sen yine çıkar, tamponla mamponla oynarsın .." 

Sonsuz bitiş 
"Herkesin dilinde tüy biter, benim dilimde Amazon ormanları bitti..." b b 
</TEXT>
</DOC>
