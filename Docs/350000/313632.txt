<DOC>
<DOCNO> 313632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/ekonomi/eko06.html </URL>
<DATE> 2005/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayi üretiminde 2004 yılı rekorla noktalandı 
</HEADLINE>
<TEXT>


2004'te yüzde 9.8 oranında artan sanayi üretimi, 129.5 endeks değeriyle tarihinin en yüksek seviyesine ulaştı 

EKONOMİ SERVİSİ 

Sanayi üretimi 2004'te ortalama yüzde 9.8 arttı. Üretim endeksi değeri ise rekor kırdı. DİE'nin Aralık 2004'e ilişkin sanayi üretim verilerine göre üretim aralıkta bir önceki yılın aynı dönemine göre yüzde 4.7 arttı. Endeks değeri ise 129.5'e yükseldi. Bu, 1997'den bu yana en yüksek seviye oldu. 

Petrolde düşüş 
Üretim, yıllık bazda ise ortalama yüzde 9.8 arttı. Üretim imalat sanayinde yüzde 10.4 artarken elektrik gaz ve su sektöründe yüzde 6.8 üretim artışı oldu. Endekste ağırlığı olan gıda, tekstil ve petrol üretiminde üretim düşerken taşıt araçlarında yüzde 50.2, makinede ise yüzde 21 artış yaşandı. 
Üretim mevsimsel etkilerden arındırıldığında ise farklı bir görüntü ortaya çıktı. İç talepteki artışla birlikte yılın ilk yarısında yakalanan yüksek üretim düzeyi ekonomiyi soğutmaya yönelik önlemlerin sonuç vermesi üzerine temmuzdan itibaren gerilemeye başladı. Üçüncü çeyrekte önceki dönemlere oranla daha düşük seyreden üretim aralıkta toparlandığının işaretlerini verdi. 

2004'te taşıt araçları üretimi yüzde 50 arttı Sektörler Aralık Yıllık İmalat sanayi sektörü 4,6 10,4 - Gıda içecek -7,3 -1,4 - Tekstil ürünleri imalatı -5,3 4,2 - Giyim eşyası imalatı -0,5 5,5 - Derinin işlenmesi -45,4 0,5 - Rafine edilmiş petrol ür. im. -8,1 -4,9 - Kimyasal madde ür. im. 13,6 13,0 - Plastik ürünleri imalatı -0,5 5,9 - Metalik olm. diğ. min.mad. 19,3 9,5 - Ana metal sanayi 8,2 7,8 - Metal eşya sanayi 3,6 12,0 - Makina ve teçhizat imalatı 7,7 21,0 - Büro, bilgi işlem mak. im. 178,0 226,7 - Elektrikli makina cihaz.im. 87,7 20,8 - Taşıt araçları ve karoseri im. 4,2 50,2 - Diğer ulaşım araçları im. 300,0 15,1 Madencilik 4,4 3,7 Elektrik gaz ve su 5,8 6,8 Toplam sanayi üretimi 4,7 9,8 

</TEXT>
</DOC>
