<DOC>
<DOCNO> 312687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/05/son/sonspo12.html </URL>
<DATE> 2005/02/05/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
İbrahim Toraman Hayatımda en önemli şey futbol... 
</HEADLINE>
<TEXT>

     Beşiktaş'ın genç defans oyuncusu İbrahim Toraman, Türkiye'nin en büyük kulüplerinden birinde oynadıklarını ve kulübe yakışır davranışlarda bulunmaları gerektiğini belirtti. 
     İbrahim, siyah-beyazlı kulübün aylık dergisinin şubat sayısına verdiği röportajda, özellikle günlük yaşantısı ile ilgili bilgiler verdi. 
     Genç oyuncu, kendisinin de büyük bir kulüpte oynaması nedeniyle özel hayatına dikkat ettiğini kaydetti. 
     İbrahim Toraman, takım arkadaşlarıyla yan yana geldiğinde fazla futbol konuşmak istemediğini ifade ederek, şöyle dedi 
     ''Ama mecburen konu dönüp dolaşıp futbola geliyor. Ya arkadaşlarım beni eleştiriyor, ya ben onlara bir şeyler söylüyorum. Ama futbol dışında da birçok şeyi konuşup paylaşırız. Ayrıca hayatımda en önemli şey futbol. İşimde başarılıysam, her şeyden zevk alıyorum. Günlerim daha iyi geçiyor.'' Utangaç biri olduğunu kaydeden İbrahim, hayatı boyunca hiç aşık olmadığını belirtti. 
     
</TEXT>
</DOC>
