<DOC>
<DOCNO> 332739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sonyas09.html </URL>
<DATE> 2005/04/12/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
11 Eylül öncesine dönüldü Havada yeni dönem 
</HEADLINE>
<TEXT>

     BBC 

İngiltere'de yayımlanan bir rapor, dünyadaki toplam ticari uçuş sayısının, 2001'den bu yana ilk kez 11 Eylül saldırıları öncesindeki düzeye eriştiğini ortaya koydu. 
     Uçuş kayıtlarını inceleyen OAG Official Airline Guide şirketince yapılan araştırmaya göre, dünyada bu ay yapılacak uçuş sayısı 2 milyon 270 bini aşacak. 
     Bu sayı, 2001 yılı Nisan ayına oranla 45 bin seferlik bir artışa karşılık geliyor. 
     Artışın iki önemli nedeni var. Bunlardan birincisi, müşterilerine ucuz fiyatlarla uçuş imkanı sunan havayolu şirketlerinin seferlerindeki artış. İkincisi ise Çin'de hava yolu taşımacılığının artması. 
     OAG şirketi yetkilisi Duncan Alexander, ucuz fiyatlarla uçuş imkanı sunan şirketlerin, hava taşımacılığı alanında tüm rekorları kırmaya devam ettiklerini söylüyor. Öyle ki bu şirketlerin uçuşları, bir yıl öncesine göre yüzde 19 arttı. 
     Şirketlerin koltuk kapasiteleri de aynı dönemde yüzde 20 artmış durumda. 
     Dünyada bu ay, 300 bin uçuşun bu şirketlerce yapılması bekleniyor. 
     Bu da yaklaşık olarak tüm uçuşlar içinde yüzde 10'dan fazla bir orana temsil ediyor. 
     11 Eylül 2001'deki terör saldırıları sonrası Irak Savaşı, Sars virüsünün Asya'da yayılması ve petrol fiyatlarının yükselmesi de, hava taşımacılığını olumsuz etkilemişti. 
     
</TEXT>
</DOC>
