<DOC>
<DOCNO> 303167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/son/sontur35.html </URL>
<DATE> 2005/01/03/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Üniversite öğrencisi, yılbaşı gecesi uyuşturucudan mı öldü 
</HEADLINE>
<TEXT>

     İzmir'in Bornova İlçesi'nde yılbaşı gecesi, arkadaşlarıyla katıldığı kutlamada uyuşturucu ve alkol aldıktan sonra öldüğü iddia edilen üniversite öğrencisi Süleyman Pamuk'un 21 kesin ölüm sebebini, yapılacak kan ve idrar tahlillerinin sonuçları belirleyecek. 
     İzmir Adli Tıp Kurumu'nda Pamuk'un cesedinden kan ve idrar örnekleri alınırken, yetkililer, tahlil sonuçlarının çıkmasının 10 gün süreceğini belirttiler. Kesin ölüm sebebinin bu tahlillerin sonuçlarına bağlı olduğunu kaydeden yetkililer, ayrıca alınan doku parçalarının İstanbul Adli Tıp Kurumu'na gönderildiğini ifade ettiler. 
     Yılbaşı kutlaması için barda alkol aldıktan sonra arkadaşının evine giden Ege Üniversitesi Fen Fakültesi Matematik Bölümü öğrencisi Süleyman Pamuk, burada fenalaşarak yaşamını yitirmişti. Olaydan sonra panik yaşayarak evden kaçan ve daha sonra polise başvuran arkadaşları, yılbaşı nedeniyle alkol aldıktan sonra esrar ile ectascy hap içtiklerini, bunun üzerine Pamuk'un fenalaşarak öldüğünü söyledikleri bildirilmişti. 
     Aydın Devlet Hastanesi doktorlarından Kemal Pamuk, oğlunun uyuşturucu şebekelerince tuzağa düşürüldüğünü iddia ederek, yetkililerin önlem almasını istemişti. 
     
</TEXT>
</DOC>
