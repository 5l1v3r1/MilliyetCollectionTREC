<DOC>
<DOCNO> 314716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/12/son/sonspo19.html </URL>
<DATE> 2005/02/12/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Galatasaray coştu 0-3 
</HEADLINE>
<TEXT>

     Birinci Süper Futbol Ligi'nde Galatasaray, deplasmanda Çaykur Rizespor'u 3-0 yendi. 
     Galatasaray'da, sarı kart gören Cihan ve Orhan Ak, kart cezalası durumuna düştü. Bu futbolcular gelecek hafta Sakaryaspor maçında forma giyemeyecek. 
     Karşılaşmada 2 gol atan Hakan, 217 golle en fazla gol atan futbolcular sıralamasında Metin Oktay'ın gol sayısına ulaştı. 
     En fazla gol atan futbolcular sıralamasında Tanju Çolak, 240 golle ilk sırada yer alırken, Hami Mandıralı ise 219 golle 2. sırada bulunuyor. 
     15. dakikada Ayhan'ın ceza alanı dışından çektiği sert şutta, top auta gitti. 
     18. dakikada sol taraftan ceza alanına giren Zafer, topu Şener'e aktardı. Uygun pozisyondaki bu futbolcunun vuruşunda, meşin yuvarlak auta çıktı. 
     26. dakikada Sabri'nin sağ taraftan ceza alanına ortaladığı topa iyi yükselen Orhan Ak kafayla vurdu. Meşin yuvarlak, kaleci Zdravkov'da kaldı. 
     33. dakikada Fahri'nin ceza alanı yayı üzerinden çektiği sert şutta, top auta gitti. 
     36. dakikada Necati'nin ceza alanı dışı sağ çaprazdan çektiği şutta, meşin yuvarlak auta çıktı. 
     40. dakikada Fahri'nin orta alandan verdiği pasta, topla ceza alanı dışında buluşan Zafer'in plase vuruşunda, top direğe çarparak auta gitti. 
     43. dakikada köşe atışından ceza alanına gelen topu Conçeicao, Kürşat'tan önce davranarak uzaklaştırdı. 
     44. dakikada Necati'nin ceza alanı dışından çektiği sert şutta, Zdravkov topu çelmeyi başardı ve ilk yarı 0-0'lık skorla sona erdi. 

     
</TEXT>
</DOC>
