<DOC>
<DOCNO> 326623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/son/soneko09.html </URL>
<DATE> 2005/03/24/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Migros'un 2004 net karı 74.4 milyon YTL 
</HEADLINE>
<TEXT>

     Migros, 2004 yılında 74 milyon 397 bin YTL net kar elde etti. 
     Migros'tan İMKB'ye gönderilen, enflasyon düzeltmesi yapılmış ve bağımsız denetimden geçmiş konsolide bilançoya göre, 2003 yılında 48 milyon 854 bin YTL olan şirketin faaliyet karı, 81 milyon 682 bin YTL'ye yükseldi. 
     2003 yılında 81 milyon 16 bin YTL olan net kar ise geçen yıl 74 milyon 397 bin YTL'ye geriledi. Şirketin 2004 yılındaki net satışları ise 2 milyar 273 milyon 937 bin YTL olarak gerçekleşti. 
     Migros'tan İMKB'ye gönderilen bir başka açıklamada, dün yapılan Yönetim Kurulu toplantısında, 2004 yılı Faaliyet Raporu, Konsolide Bilanço ve Gelir Tablosu ile Kar Dağıtım önerisinin görüşüldüğü ve kabul edildiği belirtilerek, bu kapsamda, Kurumlar Vergisi müstesna kazançlardan toplam 16 milyon 989 bin 81.19 YTL ve diğer kazançlara isabet eden fevkalade ihtiyatlardan 3 milyon 665 bin 918.81 YTL olmak üzere, toplam 20 milyon 655 bin YTL, 1.000 TL'lik nominal hisseye brüt yüzde 15 oranında 150 TL net yüzde 14,73 nakit temettü dağıtılmasına ve dağıtıma 16 Mayıs 2005 tarihinde başlanılmasına ilişkin önerinin Genel Kurula sunulmasına karar verildiği bildirildi. 
     
</TEXT>
</DOC>
