<DOC>
<DOCNO> 333524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/siyaset/siy04.html </URL>
<DATE> 2005/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Statüko bitecek çözüm gelecek' 
</HEADLINE>
<TEXT>


Cumhurbaşkanlığı seçiminin favori adayı Talat, Kıbrıslı Türk'ün statükodan çok çektiğini söyledi ve "17 Nisan statükonun sonu olacak" dedi 

SEFA KARAHASAN Lefkoşa 


KKTC Başbakanı ve 17 Nisan'daki Cumhurbaşkanlığı seçiminin favori adayı Mehmet Ali Talat, 17 Nisan'ın statükonun sonu olacağını ve adaya çözüm ve barış geleceğini söyledi. 
Magosa'daki mitingde konuşan Talat, DP Genel Başkanı Serdar Denktaş'ın "Talat statükoyu devralacak" sözlerine yanıt vererek, "Statükoyu ve statükonun kalıntılarını bu topraklardan temizlemek için yola çıktık" dedi. 
Talat, statükonun yıllarca Kıbrıslı Türklere çok çektirdiğini, çözümsüzlük girdabında dünyadan ayrı durmaya mahk m ettiğini ifade etti. 
Türklerin statükoyu yıkmak için dünyanın gıpta ettiği şekilde mücadele ettiğini belirten Talat, "Statükonun irili ufaklı tüm taşlarını temizledik" diye konuştu. 
Başbakan Talat, Kıbrıs Türk halkının sancağını cumhurbaşkanlığı sarayına dikeceğini kaydetti. 



</TEXT>
</DOC>
