<DOC>
<DOCNO> 319135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/magazin/amag.html </URL>
<DATE> 2005/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Estetiği ancak 50'den sonra düşünebilirim' 
</HEADLINE>
<TEXT>


DENİZ ALTUNTAŞ 

Son albümü "Özledin mi " ile müzik piyasasına hızlı bir dönüş yapan Sibel Can, 4 yıl aradan sonra Günay Restaurant'da sahneye çıkmaya başladı. ilk gecesinde sahneye derin göğüs dekolteli kostümüyle çıkan Can, konserine eşi Sulhi Aksüt'ün çok sevdiği "Lale Devri'nin Çocukları" isimli şarkısıyla başladı. Göğüslerini dikleştirdiği ve fazla yağlarını aldırdığı için zayıfladığı iddialarını kabul etmeyen Can, şöyle konuştu 

'Katı olmamak lazım' 
"Haluk Saçaklı'nın verdiği diyeti 6 aydır uyguluyorum ve spor yapıyorum. 3 çocuk doğurdum. Hiçbir zaman estetiğe gerek duymadım. Bu yaşta düşünmüyorum ama 50 yaşından sonra olabilir" dedi. Konserinde Nur Yerlitaş'ın hazırladığı 2 kostümü giyen Can, Ebru Gündeş'in "Hülya ile Gülben'i dinlemem. Ama Sibel Can'ı severim" açıklaması hakkında da şunları söyledi "Hülya da, Gülben de güzel şeyler yapıyor. Katı olmamak lazım" diye konuştu. 


</TEXT>
</DOC>
