<DOC>
<DOCNO> 346947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/29/son/sonsiy05.html </URL>
<DATE> 2005/05/29/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Gül AB yetkililerinin KKTC'ye yaklaşımı memnuniyet verici 
</HEADLINE>
<TEXT>

     Dışişleri Bakanı Abdullah Gül, Avrupa Birliği AB yetkililerinin Kuzey Kıbrıs Türk Cumhuriyeti’ne KKTC verilen sözlerin tutulması gerektiği yönündeki değerlendirmelerinin memnuniyet verici olduğunu ifade etti. 
     Dışişleri Bakanı Gül, Bahreyn’e yapacağı ziyaret öncesi Esenboğa Havaalanı’nda bir açıklama yaptı. Bahreyn’in özellikle finans konusunda önemli bir ülke olduğunu kaydeden Gül, Körfez İşbirliği Konseyi’nin başkanlığını da yürüten Bahreyn’in ziyaretinde ikili ilişkilerin daha da geliştirilmesinin amaçlandığını söyledi. 
     AB ile Körfez İşbirliği Konseyi arasında imzalanması öngörülen serbest ticaret anlaşmasına Türkiye’nin da dahil olabilmesi için ziyareti sırasında ekonomik işbirliği protokolü imzalanacağını anlatan Gül, iki ülke arasında resmi ve diplomatik pasaportlara vize uygulanması kaldırılması yönünde de bir anlaşma imzalanacağını da söyledi. 
     Açıklamalarının ardından gazetecilerin sorularını yanıtlayan Gül, bir gazetecinin AB yetkililerinin Rum kesimine tepki gösterdiği, KKTC’ye destek içerikli değerlendirmelerini anımsatması üzerine, değerlendirmelerden "memnuniyet duyduğunu" söyledi. 
     Bu tür açıklamaların "çok önemli ve anlamlı gelişmeler" olduğunu vurgulayan Gül, şöyle dedi 
     "Dostlarımızın bizim çağrımıza kulak verdiklerini görmekten büyük bir mutluluk duyuyorum. Çünkü, gerek Türkiye gerekse KKTC üstüne düşen herşeyi yapmıştı. Ne kadar uzlaşmacı olduklarını, ne kadar çok uzlaşma için karşılıklı adımların atılması gerektiğini yeterince göstermişlerdi ama ne yazık ki karşı taraftan bu çağrılarımıza uygun cevap çıkmamıştı bunun şimdi uluslararası çevre tarafından da gözleniyor olmasından ve buna paralel bazı anlamlı adımların atılıyor olmasından büyük bir memnuniyet duyuyoruz." 

ANKA 
     
</TEXT>
</DOC>
