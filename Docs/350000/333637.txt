<DOC>
<DOCNO> 333637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/sondun41.html </URL>
<DATE> 2005/04/15/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Rusya'nın Mohaçkale kentinde iki patlama 6 yaralı... 
</HEADLINE>
<TEXT>

     Rusya'nın Kafkaslar bölgesindeki Mohaçkale kentinde bu sabah meydana gelen iki patlamada en az 6 kişinin yaralandığı bildirildi. 
     Rus İnterfaks ajansı, iki patlamanın da Mohaçkale savcılığı binasının arkasındaki bir yerde birkaç saniye aralıklarla meydana geldiğini belirterek, 6 kişinin yaralandığını, binayı alevlerin sardığını duyurdu. 
     Kentteki hastaneye kaldırılan yaralılardan ikisinin Mohaçkale savcı yardımcıları olduğu belirlendi. 
     Yetkililer, binada yangından dolayı ciddi hasar meydana geldiğini belirtti. 
     Saldırganların yakalanması için operasyon başlatıldığı kaydedildi. 
     
</TEXT>
</DOC>
