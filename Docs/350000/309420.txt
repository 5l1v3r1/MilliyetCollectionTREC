<DOC>
<DOCNO> 309420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/yasam/ayas.html </URL>
<DATE> 2005/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
5.5'lik deprem öldürdü 
</HEADLINE>
<TEXT>


Hakk ri ve çevresini dün 8 kez sallayan depremlerin en büyüğü 5.5'likti. Merkez üssünün karla kaplı Hakk ri merkez olduğu depremde 2 kişi öldü, 24 kişi de yaralandı 

Hakk rİ DHA 

Hakk ri ve çevresi dün akşam 7 kez sallandı. Depremler Van, Şırnak, Batman ve Siirt'te de hissedilirken, enkaz altında kalan 2 kişi öldü, 24 kişi yaralandı. Devlet hastanesinin de arasında bulundu 80 bina hasar görürken, köylerde bazı binalar yıkıldı. Yaklaşık 1 metre kar altındaki kent merkezinde halk sokağa döküldü. 
Boğaziçi Üniversitesi Kandilli Rasathanesi Deprem Araştırma Enstitüsü'nün, merkez üssünü Hakk ri kent merkezi olarak saptadığı 4.8 büyüklüğündeki ilk deprem 17.24'te meydana geldi. Kent merkezinde oturanlar, sarsıntıyla sokağa fırladı. Bu depremin ardından 18.32'de 4.4, 18.44'de 5.5 büyüklüğünde, merkez üsleri Hakk ri olan iki sarsıntı daha oldu. Depremlerde 24 kişi yaralanırken, 80 binada hasar meydana geldi. Hakk ri ve çevresi, 19.11'de 4.2, 19.15'de 3.9, 19.52'de 4.3, 20.34'te 3.8, 22.56'da 3.7 büyüklüğünde 5 depremle daha sarsıldı. 

Enkaz altında kaldılar 
Deprem sırasında, merkeze bağlı Kaymaklı Köyü'nün Sütlüce mezrasında Erdem ailesinin evi de yıkıldı. Enkaz altında kalan Ali Erdem ile bir kızı ölürken, 3 kişi de yaralandı. Merkez ve Yüksekova'ya bağlı köylerde bazı evlerin yıkıldığı bazılarının hasar gördüğü ve yaralananların olduğu bildirildi. Yolları kapalı olan köylere ulaşmak için çalışma başlatıldı. 
Hakk ri Devlet Hastanesi'nin duvarlarında çatlaklar oluşurken, doktorlar yeni deprem korkusuyla başvuranları ambulanslarda tedavi etti. Kentte tüm resmi kurumlardaki görevliler alarma geçirilirken, "kriz Masası" oluşturuldu. Hakk ri Valisi Erdoğan Gürbüz, deprem çadırları kurulacağını, Devlet Hastanesi'nde yatan bazı hastaların tahliye edildiğini belirterek, "Okulları açtık, isteyen vatandaşlarımızın burada geceyi geçirmelerini sağlayacağız" dedi. 
Jeofizik Mühendisleri Odası İstanbul Yönetim Kurulu üyesi Doç. Dr. Oğuz Gündoğdu meydana gelen depremlerin birbirinden bağımsız depremler olduğunu belirtti. 
Bu arada, Adana ve çevresi de 18.05'te Richter ölçeğine göre 4.1 büyüklüğündeki depremle sallandı. Deprem Mersin'de de hissedildi. 

Telefonlar kilitlendi 

Depremlerin ardından kent merkezi ana- baba gününe döndü, aşırı yüklenme nedeniyle telefonlar kilitlendi. Isının sıfırın altında 10 derece olduğu Hakkari'de vatandaşlar battaniye ve yorganlara sarılıp yaktıkları ateşin başında ısınmaya çalıştı. Çocuk ve kadınlardan oluşan yaklaşık 300 kişi, Karayolları Müdürlüğüne ait misafirhaneye yerleştirildi. Misafirhanenin dolması üzerine birçok vatandaş da bahçeye kurulan çadırlara girdi. 


</TEXT>
</DOC>
