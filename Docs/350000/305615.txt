<DOC>
<DOCNO> 305615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/ekonomi/eko03.html </URL>
<DATE> 2005/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Elektrik borçlarına faiz affı geliyor 
</HEADLINE>
<TEXT>


TBMM'ye verilen kanun teklifine göre TEDAŞ abonelerinin elektrik borcu faizleri silinecek, aboneler ana parayı da taksitle ödeyebilecek. Hazine ise teklife direniyor 

ÖNDER YILMAZ Ankara 

Hükümet, Türkiye Elektrik Dağıtım AŞ'nin TEDAŞ 7 milyon 990 bin abonesinden alacağı yaklaşık 5.5 katrilyon lirayı 5.5 milyar YTL tahsil edebilmek amacıyla faiz affı getiriyor. 2.5 katrilyon lira 2.5 milyar YTL tutan borç faizi silinecek olan aboneler, 3 katrilyon liralık 3 milyar YTL ana parayı aylık yüzde 2 faiz uygulanarak 24 aya varan taksitlerle ödeyebilecek. 
Başbakan Recep Tayyip Erdoğan'ın çiftçilerin elektrik borçlarında kolaylık sağlanmasına ilişkin sözü üzerine, AKP yönetimi, TBMM'ye yasa teklifi verdi. Plan ve Bütçe Komisyonu'nda ele alınacak olan AKP Konya Milletvekili Mehmet Kılıç imzalı kanun teklifi elektrik borçlarının faizlerine af getiriyor. Teklife göre, aboneler borç ana paralarını yüzde 2 faizle 24 ayda ödeyecek. Daha önce herhangi bir ödeme planı yapılıp yapılmadığına ve alacakların yargıya intikal edip etmediğine bakılmayacak. Borçların yeniden yapılandırılmasında Bakanlar Kurulu yetkili olacak. Tasarı gerekçesinde borçların tahsil edilemeyecek noktaya geldiği belirtilirken, uygulanacak sistemle kurumun yatırım yapması için önemli gelirin elde edileceği vurgulandı. 

Hazine direniyor 
Hazine ise teklife direnç gösteriyor. 2 katrilyonluk 2 milyar YTL borç faizlerine büyük oranda af getirilmesinin sıkıntı yaratacağını kaydeden Hazine yetkilileri, TBMM'den teklifin yeniden gözden geçirilmesini istedi. AKP milletvekili Kılıç, "Hazine direniyor ama başbakan çiftçilere kolaylık yapacağını açıkladı. Hazineyle görüşmeler sürüyor. Kısa zamanda sonuçlandıracağız" diye konuştu. 

Kimin ne kadar borcu var 31 Ekim 2004 itibariyle TEDAŞ'ın, abonelerinden 3 katrilyon 3 milyar YTL ana para, 2.5 katrilyon 2.5 milyar YTL faiz borcu alacağı bulunuyor. Alacaklardan bazıları şöyle 
78 bin 402 belediyeden 826 trilyon ana para, 550 trilyon faiz olmak üzere 1 katrilyon 376 trilyon 1 milyar 376 milyon YTL .6 milyon 453 bin mesken sahibinden 541 trilyon ana para, 440 trilyon faiz olmak üzere 981 trilyon 981 milyon YTL .180 bin resmi daireden 474 trilyon ana para, 291 trilyon faiz olmak üzere 756 trilyon 765 milyon YTL .57 bin 811 sanayiciden 202 trilyon ana para, 149 trilyon faiz olmak üzere 351 trilyon 352 milyon YTL . 


</TEXT>
</DOC>
