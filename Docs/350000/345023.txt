<DOC>
<DOCNO> 345023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/soneko30.html </URL>
<DATE> 2005/05/23/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Karadeniz'de "Rus kefali" bereketi... 
</HEADLINE>
<TEXT>

     Son günlerde bolca avlanan ve "Rus kefali" olarak bilinen cins kefal balığı, hem balıkçıları hem de vatandaşları sevindirdi. 
     Av yasağının devam ettiği şu günlerde kıyı balıkçılığı ile avlanan ve rus kefali olarak bilinen balıkta son günlerde yaşanan bereket, balıkçı tezgahlarının yeniden hareketlenmesine neden oldu. 
     Vatandaşlar da, kilosu 3 YTL’ye kadar düşen kafal balığını uygun fiyatla yeme imkanı buldu. 
     Her yıl bu mevsimde kıyılara büyük sürüler halinde gelen kefal bolluğunun bir-iki hafta daha sürmesini beklediklerini ifade eden balıkçılar, fiyatın da 1 YTL’ye kadar düşebileceğini söylediler. 
     Karadeniz Bölgesi’nde yaklaşık 10 yıldan bu yana, her yıl Mayıs sonlarında kefal akını yaşanıyor. 
     
</TEXT>
</DOC>
