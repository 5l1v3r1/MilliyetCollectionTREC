<DOC>
<DOCNO> 319746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/sontur39.html </URL>
<DATE> 2005/03/01/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Mektuplarını posta kutusuna bırakmayan postacıyı bıçakladı 
</HEADLINE>
<TEXT>

     Konya'da bir kişi, mektuplarını posta kutusuna bırakmadığı gerekçesiyle postacıyı bıçakladı. 
     Alınan bilgiye göre, Sille Parsana Mahallesi Selim Sokak, Yelda Sitesi'nde Fahri G. 40 mektuplarını posta kutusuna bırakmadığı gerekçesiyle posta görevlisi Gültekin Arı'yla 35 tartışmaya başladı. 
     Bu sırada tartışmaya katılan Fahri G'nin oğlu Mustafa G. 19 , posta görevlisi Gültekin Arı'yı sağ bacağından bıçaklayarak yaraladı. 
     Arı, Konya Numune Hastanesi'ne kaldırıldı. Fahri G. yakalanarak gözaltına alınırken, olaydan sonra firar eden oğlu Mustafa G'nin yakalanması için çalışılıyor. 
     Fahri G'nin ifadesinde, posta görevlisinin gelen postaları kutulara rasgele attığını öne sürerek, ''Mektuplar isimlere göre posta kutularına atılmıyordu. Karışan postaları bulmakta güçlük çekiyorduk. Kendisini uyarmak istedim ama bize küfür etti'' dediği öğrenildi. 
     Posta görevlisi Arı ise baba-oğlun kendisine postalarının neden adreslerine gelmediğini sorduğunu belirterek, ''Onlara, 'burası yeni yerleşim merkezi. Postalarınızın gelmediğinin ben de farkındayım. Yetkili birimlere konuyu ilettim' dedim. Fakat üzerime saldırdılar'' diye konuştu. 
     
</TEXT>
</DOC>
