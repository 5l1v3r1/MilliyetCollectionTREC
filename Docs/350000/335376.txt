<DOC>
<DOCNO> 335376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/magazin/yazdud.html </URL>
<DATE> 2005/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Reina gümbür gümbür 
</HEADLINE>
<TEXT>


Herkesin kesesine uygun eğlence Beyzade Fasıl Restaurant, Maslak'ta de Panex, DJ Yalçın'a dikkat .. 


Efendim, eğlence dünyasında beni en çok, yemeği iyi olan bir restoranda gürültüsüz yemek keyiflendiriyor. İdeal programım şu Sevdiğim dostlarımla birkaç kadeh içki, sohbet, saat 24.00'de, bilemediniz 01.00'de eve gitmek. Ama nerdeee .. Amacım şikayet etmek değil tabii. Ama öyle geceleri bazen özlüyorum, ne yalan söyleyeyim. 
Yine bütün hafta kırk kapının ipini çektim. Bu arada eski ama eskimeyen arkadaşım, sevgili Akın Uğurlu'nun sahne aldığı İstiklal Caddesi-Terkoz Çıkmazı'nda yer alan Beyzade Fasıl Restaurant'a da uğradım. Akın bir zamanlar Maksim Gazinosu'nda solistlik yapmıştı. Asıl mesleği diş hekimliği. Yani mürekkep yalamışlardan. Uzun süredir de Beyzade Fasıl Restaurant'ta sahne alıyor. O akşam tesadüf eseri, kardeş kadar kendime yakın hissettiğim sevgili Cenk Eren, Jumbo Çatal Bıçakları'nın ortağı sevgili Nurhan Çıtak ve arkadaşları da orada eğleniyorlardı. Akın iyi okur. Önce yemek müziği, fasıl ve pop şarkılar söyleyen Arif Sanaç adlı genç bir isim var. Pardon, bir de oryantal. Bu arada çarşamba hanımlara, cumartesi, pazar ise ailelere matine... Üstelik kişi başı 25 YTL. Akşam, kişi başı fix 30 YTL. Alakart 50-60 YTL. Bira, çerez ve meyve 5 YTL, duble yerli içki, 10 çeşit soğuk meze, gözleme 10 YTL, bira ya da şarap ve kiremitte kavurma 10 YTL. Yani özellikle aileler için ideal. Patron Mehmet Karaaslan, aşçı Dursun Koç, şef Selahattin Esendemir ve garson Ali Aydın güler yüzlü. Hani "Hep pahalı ve lüks yerleri yazıyorsunuz, bizim gideceğimiz yerler yok mu " diyen okuyucularım için... Telefon numarası 0212 243 22 25. 


Ferhat Göçer çok başarılı 
25 yıllık arkadaşım sevgili Cengiz Yüksek uzun süredir Amerika'daydı. Döndü ve reklam sektörünün önde gelen şirketi İletişim Açıkhava Reklamcılık San. Tic. Ltd'yi kurdu. Cengiz ve ortağı da olan güzel eşi Gülay, W.M.C Group'un Grup Ajans Medya Reklamcılık genç ve dinamik patronu sevgili Hakan Yangın, genç kuşağın en başarılı oyuncularından sevgili İpek Tuzcuoğlu, Reina'ya gittik. Salı geceleri Reina'da Ferhat Göçer sahne alıyor. Mekan, iğne atsanız yere düşmeyecek kadar doluydu. Ferhat hayranları doldurmuştu. Gerçekten çok beyefendi bir isim Ferhat. Doktorluğunun yanı sıra kendini sahnelere adamış, hep de başarılara imza atmış biri. Tabii menajerinin, çocukluğunu bildiğim Arsevi'nin de bunda rolü büyük. Ee insanın annesi 7 dilde şarkı söyleyen gerçek sanatçı Zeliha Sunal olunca birikimi de böyle zengin olur elbette. Ne diyordum .. Ferhat her telden çalıp söylüyor. Sadece genç kuşak değil, orta yaş ve üstü de hayran onun şarkılarına. O nedenle salı akşamları Reina'yı kaçırmayın derim. Yemekler de harika. Tevfik Usta kendini aşmış. Personel zaten pırıl pırıl. İşletme ortağı sevgili Ali Ünal, salon şefi olan yakışıklı kardeşi Erkan, diğer şefler Sabri Öztürk, Sırrı Şahin, garson Kemal... Özetle hepsi mükemmel. O nedenle güzel arkadaşım Memo Mehmet Koçarslan bence şanslı bir patron. Tabii Memo'nun yüreği iyi. Bu sayede de eğlence dünyasında sıkıntılar yaşanırken onun patronu olduğu mel'S, Cristal, Reina'da işler çok iyi. O akşam yediklerimize gelince Ben ıstakoz salatası aldım. İpek ördek eti spring roll, Gülay sezar salata, Hakan deniz mahsulleri salatası, Cengiz dana carpaccio taze kuşkonmazı tercih etti. Ana yemekte ben, İpek ve Hakan, Erkan'ın önerisi üzerine sote sebzeler ve karışık Akdeniz yeşillikleriyle ızgara kalkan istedik. Cengiz ıspanaklı linguini makarna , enginarlı beef tentterloin et , Gülay da süt danası madalyon aldı. Herkes çok beğendi. Dünya ikincisi olan, Türkiye'de de pek çok birinciliği bulunan Tevfik Usta geldi ve bir tatlı şov sundu. Çikolata dome, krokanı, fıstığı, vanilya kreması ve karamel sosuyla yıkılıyo Mangolu parfe, fıstıklı kaymaklı ekmek kadayıfı da harika. Bir köşede, eğlenmesini de çalışmasını da iyi bilen ve aynı yaştaki pek çok arkadaşına örnek olabilecek sevgili Fazıl Bilgel'i, güzel kız arkadaşı Melis İpekçi ile gördüm. Biraz konuştuk, Ferhat'ı beğeniyorlarmış. Arka masamızda cemiyet hayatının ünlü isimlerinden Buket-Hayrettin Taşdelen çifti, Gazioğulları ile yemekteydi. Osman Yalçın, Eran Tapan, genç kuşağın birbirine en çok yakışan çifti Bahar-Ozan Şer, Esra Üstünkaya, Sezai Taşkent, Varol ve Erol Kaynar, Burak Türeci'yi de gördüm. Bu arada genç DJ Yalçın Aşan, hocası Suat Ateşdağlı'nın izinde gidiyor ve de çok başarılı. Özetle Reina yemekleri, servisi, müşterisi, müziğiyle gümbür gümbürdü. Telefon numarası 0212 259 59 19. 

Lezzetin adı de Panex 
2001 yılında unlu mamüller alanındaki ilk mağazasını Balmumcu'da açmıştı 'de Panex'. 2004 yılında, üretim de yaptığı Maslak Nurol Plaza'da 1100 metrekarelik kafe-bar-brasserie şubesi açılmıştı. Bu yılın sonuna kadar franchaising yöntemiyle mağaza ve unlu mamüller corner sayısını 8'e çıkaracaklar. 'Size Anne Diyebilir miyim ' evine röportaja giderken uğramıştım Maslak de Panex'ye. 3 ayrı salonunda toplam 250 kişiye aynı anda hizmet verebiliyordu. Burası hafta içi sabah 06.30'da kapılarını açıyor. 12.00-14.30 saatleri arasında canlı piyano müziği eşliğinde, çalışanların küçük bir kaçamak yapıp nefis lezzetleri tadabileceği çok huzurlu bir yer. Her türlü teknik donanıma sahip Şık barı ve kendine özgü dekorasyonu olan 75 kişilik VIP salonu sayesinde özel davetler, iş yemekleri için ideal. Akşamları iş çıkışında da stres atmak için birebir. Saat 22.30'a kadar açık. de Panex Yönetim Kurulu Başkanı Hasan Karakulak "Esentepe'de Belma Canciğer Müjde, İstinye ve Bahçeköy'de Devrim Saltoğlu ile devam eden franchaising sistemine devam edeceğiz. Yıl sonuna kadar Kemer Country, Güneşli, İncirli, Florya, Nişantaşı ve Bağdat Caddesi de eklenecek. 2006 yılında da Türkiye çapında bayiliklerle 15 mağazaya çıkmayı hedefliyoruz" dedi. Telefon numarası 0212 285 08 09. Evet efendim, yerimizin darlığı nedeniyle bugünlük de bu kadar. Sevinçleriniz okyanuslar, üzüntüleriniz ise kum tanesi kadar olsun. Hoş kalın. 




</TEXT>
</DOC>
