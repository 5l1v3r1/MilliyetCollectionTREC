<DOC>
<DOCNO> 344762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/spor/spo23.html </URL>
<DATE> 2005/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Onun işi kazanmak 
</HEADLINE>
<TEXT>


Milan'a dört, Roma ile Real Madrid'e de birer lig şampiyonluğu kazandıran Capello kariyerindeki 7. zaferine Juventus'la ulaştı 


Avrupa futboluna 90'lı yıllardan sonra damga vuran Fabio Capello sıkıntılı günler geçirdiği Juventus'u İtalya Ligi şampiyonluğuna taşımasını bildi. Önceki gece Milan'ın sahasında Palermo ile 3-3 berabere kalması üzerine Siyah - Beyazlılar maç oynamadan 28. Serie A zaferini ilan etti. Daha önce Milan'a 4, Roma'ya 1 İtalya, Real Madrid'e de İspanya şampiyonluğu kazandıran Teknik Direktör Fabio Capello böylece Avrupa liglerinde yedinci kez mutlu sona ulaştı. 
Roma'nın Capello bıraktıktan sonra büyük düşüşe geçmesi ve küme düşme tehlikesi yaşaması da deneyimli çalıştırıcının takımı için ne kadar büyük faktör olduğunu gösterdi. Milan'ın beklenmedik kaybı sonucu şampiyonluk sevincini doyasıya kutlayamayan Juventuslu taraftarlar, takımlarının bugün Livorno ile deplasmanda oynayacağı karşılaşmayı bekliyor. 


</TEXT>
</DOC>
