<DOC>
<DOCNO> 323398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/13/son/sondun16.html </URL>
<DATE> 2005/03/13/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Papa bu akşam taburcu oluyor... 
</HEADLINE>
<TEXT>

     Roma Katolik Kilisesi'nin ruhani lideri Papa İkinci Jean Paul'ün TSİ 19.00 sıralarında Gemelli Polikliniği'nden taburcu edileceği açıklandı. 
     Papa'nın tedavisi, Vatikan'daki ikametgahında devam edecek. 
     Vatikan Sözcüsü Joaquin Navorro-Valls, konuya ilişkin açıklamasında ''Papa, tedavisiyle ilgilenen hekimlerle vardığı mutabakat neticesinde, bu akşam Vatikan'daki normal ikametgahına dönme kararı aldı. Tedavisine kendi ikametgahında devam edilecek'' dedi. 
     Gribal enfeksiyon dolayısıyla geçen şubat başında hastaneye kaldırılan İkinci Jean Paul, 10 gün gözlem altında tutulmasının ardından taburcu edilmişti. Ancak aynı rahatsızlık nedeniyle solunum güçlüğü çeken Papa, 24 Şubat'ta yeniden Gemelli Polikliniği'ne kaldırılarak traketomi ameliyatı olmuştu. 
     Bugünkü Angelus duasını da hastane odasından izleyen Papa, dua merasimi sonrasında pencereden Katolikleri el işareti ile kutsarken, zorlanarak da olsa birkaç kelime konuşabilmişti. 
     
</TEXT>
</DOC>
