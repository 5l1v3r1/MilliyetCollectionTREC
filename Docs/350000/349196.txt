<DOC>
<DOCNO> 349196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/05/son/sonyas07.html </URL>
<DATE> 2005/06/05/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
45 dağçı Hasan Dağı'na tırmandı... 
</HEADLINE>
<TEXT>

     Dağcılık Federasyon Başkanı Alaaddin Karaca ve 44 kişilik ekibi, 3 bin 256 metre yükseklikteki Hasan Dağı’nın zirvesine tırmanış yaptı. 
     Tırmanış eğitimi için Aksaray’a gelen dağcılar, Hasan Dağı tırmanışı öncesinde Atatürk Anıtı’na çelenk koyarak saygı duruşunda bulundu. 
     Tırmanış için hazırlıklarını tamamlayan ekip, araçlarla Hasan Dağı eteğine ulaşarak, önceden planlanan alana kamp kurdu. Ardından tırmanış güzergahı belirleyen dağcılar, 3 bin 256 metre yüksekliğindeki Hasan Dağı’nın zirvesine yaklaşık 5 saatte ulaştı. 
     Federasyon Başkanı Karaca, ekibin kampa dönmesinin ardından yaptığı açıklamada, genç dağcıların tırmanma tekniklerinin geliştirilmesi için Hasan Dağı’nın önemli bir tırmanış alanı olduğunu söyledi. 
     Sorunsuz bir tırmanış gerçekleştirdiklerini anlatan Karaca, Hasan Dağı’na daha sık tırmanış etkinlikleri düzenlemeyi amaçladıklarını kaydetti. 
     
</TEXT>
</DOC>
