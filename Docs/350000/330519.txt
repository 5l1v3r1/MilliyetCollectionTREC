<DOC>
<DOCNO> 330519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/son/sontur40.html </URL>
<DATE> 2005/04/05/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Evde yalnız bırakılan 4 yaşındaki çocuk yangında öldü 
</HEADLINE>
<TEXT>

     Gaziantep'te, bir evde çıkan yangında, evde yalnız olduğu belirtilen 4 yaşındaki çocuk, dumandan boğularak hayatını kaybetti. 
     AA muhabirinin edindiği bilgiye göre, Firdevs Büyükeskici'nin Bozoklar Mahallesi Kaptan Caddesi 16. Sokak'taki evinden duman yükseldiğini fark eden vatandaşlar itfaiyeye haber verdi. 
     Polisle birlikte olay yerine gelen itfaiye ekipleri, kilidi kırarak girdikleri evde yangını söndürdü. 
     Evde yapılan incelemede, annesinin yalnız bırakıp bakkala gittiği belirtilen 4 yaşındaki Merve Büyükeskici, elektrik sobasının yanında ölü bulundu. 
     Merve Büyükeskici'nin elektrik sobasından kaynaklandığı ifade edilen yangın sırasında dumandan boğularak hayatını kaybettiği belirlendi. 
     Fenalık geçiren anne Firdevs Büyükeskici'ye, 112 Acil Servis görevlileri müdahale etti. 
     Bu arada, okuldan dönen ve olayı öğrenen Veysel Büyükeskici 10 eve girip kardeşini görmek istedi, ancak buna polisler izin vermedi. Merve Büyükeskici'nin cesedi, otopsi yapılmak üzere Gaziantep Avukat Cengiz Gökçek Devlet Hastanesi'ne kaldırıldı. 
     Olayla ilgili soruşturma sürdürülüyor. 
     
</TEXT>
</DOC>
