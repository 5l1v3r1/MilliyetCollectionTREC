<DOC>
<DOCNO> 348305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/sonspo32.html </URL>
<DATE> 2005/06/02/ </DATE>
<TIME> 20.40 </TIME>
<AUTHOR>  </AUTHOR>
<HEADLINE>
Fenerbahçe'ye 70 bin, Galatasaray'a 35 bin YTL para cezası verildi... 
</HEADLINE>
<TEXT>

     Futbol Federasyonu Profesyonel Futbol Disiplin Kurulu PFDK , Fenerbahçe Kulübü’ne 70 bin, Galatasaray Kulübü’ne 35 bin YTL para cezası verirken, Samsunsporlu futbolcu Engin 3 maç ceza aldı. 
     Kurul, bugünkü toplantısında, Galatasaray ile Fenerbahçe takımları arasında Atatürk Olimpiyat Stadı’nda yapılan Türkiye Kupası final maçında, taraftarının kötü ve çirkin tehazüratı ve talimatlara aykırı eylemleri nedeniyle Galatasaray’a 30 bin YTL para cezası verdi. 
     Galatasaray, Fenerbahçe ile Fenerbahçe Şükrü Saracoğlu Stadı’nda yaptığı Birinci Süper Lig maçında meydana gelen saha olayları nedeniyle ayrıca 5 bin YTL para cezası aldı. 
     Aynı karşılaşmada taraftarının kötü ve çirkin tezahüratı ve saha olayları nedeniyle Fenerbahçe Kulübü’ne de 70 bin YTL para cezası verildi. 
     Bu arada, Denizlispor’a 4 bin, Sakaryaspor’a da 2 bin 500 YTL para cezası uygulandı. 
     
     FUTBOLCULARA MÜSABAKALARDAN MEN CEZASI 
     PFDK, Samsunsporlu futbolcu Engin Yücetaş’a, Trabzonspor maçında rakibine yönelik eylemi nedeniyle 3 maç müsabakalardan men cezası verdi. 
     Kurulun verdiği öteki cezalar şöyle 
     2 maç Ercan Ünal Samsunspor , Erkan Özbey Gençlerbirliği , 
     M.Menderes Özkuzu Kayserispor PAF , Ufuk Demirtaş, Sinan Yılmazer Sakaryaspor PAF , M.Çağrı Gündüz Gençlerbirliği PAF 
     30 gün hak mahrumiyeti Zafer Aztopal Samsunspor Kulübü Masörü 
     1.500 YTL Para Cezası Zonguldakspor, Bursaspor. 
     
</TEXT>
</DOC>
