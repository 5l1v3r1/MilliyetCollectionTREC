<DOC>
<DOCNO> 300769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/25/guncel/gun08.html </URL>
<DATE> 2004/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Belediye başkanına alacak kurşunu 
</HEADLINE>
<TEXT>


ÇANAKKALE DHA 

Çanakkale'nin Eceabat ilçesinin ANAP'lı Belediye Başkanı Adem Ejder 48 , makamında uğradığı silahlı saldırı sonucu yaralandı. 
İddialara göre, Ejder'in Seyit Mehmet Onbaşı Sokak'taki müstakil evinin taş işçiliğini yapan inşaat taşeronu Sinan Türker 46 , dün belediye binasına gelerek Ejder'le görüşmek istediğini söyledi. Sekreter tarafından makam odasına alınan Türker'le, yaptığı işten memnun olmadığı için parasını vermeyen başkan arasında tartışma çıktı. Türker, belindeki silahını çekerek başkana ateş etti. Oturduğu koltuktan kendini yere atan Ejder'in sol koluna 3 kurşun isabet etti. Türker, binadan kaçarken, silah sesleri üzerine odaya gelen belediye çalışanları, başkanı hastaneye kaldırdı. Şehitler Camii'nin tuvaletinde yakalanan Türker ise ifadesinde, "Namusumla çalışmanın bedelini ödedim. Alacağım olan miktara itiraz etti. Bana ağza alınmayacak laflar söyledi. Sinirlerime h kim olamadım" dedi. 


</TEXT>
</DOC>
