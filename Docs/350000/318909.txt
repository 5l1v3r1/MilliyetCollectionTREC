<DOC>
<DOCNO> 318909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/son/sontur29.html </URL>
<DATE> 2005/02/26/ </DATE>
<TIME> 22.25 </TIME>
<AUTHOR>  </AUTHOR>
<HEADLINE>
Karısının üzerine sıcak su döktü 
</HEADLINE>
<TEXT>

     İzmir'in Bornova İlçesi'nde bir kişi, ''şiddetli geçimsizlik'' gerekçesiyle boşanma davası açan karısının üzerine sıcak su dökerek hastanelik etti. 
     Alınan bilgiye göre, Çamdibi 154 Sokak 2 numaralı evde meydana gelen olayda, Ali C. 45 , bir süre önce ''şiddetli geçimsizlik'' gerekçesiyle boşanma davası açtığı eşi Hatice C.'nin 40 üzerine soba üzerindeki demlikteki kaynar suyu döktü. 
     Ali C, olaydan sonra evden kaçarken, Hatice C. çocukları ve eve gelen polisler tarafından Alsancak Devlet Hastanesi'ne kaldırıldı. 
     Tedavi altına alınan Hatice C'nin yüzünde, kollarında ve sırtında morluklar ile yanıkların tespit edildiği, hayati tehlikesinin bulunmadığı bildirildi. 
     Hatice C'nin polise verdiği ifadede, ''Eşim son zamanlarla sürekli alkol alıp, beni dövüyordu, boşanma davası açtım. Dün gece eve yine sarhoş gelerek beni dövdü. Polise şikayet ettim, alıp götürdüler. Bu akşam saatlerinde serbest kalınca yeniden eve dönüp 'niye beni şikayet ettin ' diye dövdü'' dediği öğrenildi. 
     Polisin, Ali C'yi yakalamak için çalışmaları devam ediyor. 
     
</TEXT>
</DOC>
