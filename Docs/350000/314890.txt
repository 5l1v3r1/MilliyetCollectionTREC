<DOC>
<DOCNO> 314890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/son/sonsiy04.html </URL>
<DATE> 2005/02/13/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
CHP'li Selvi CHP hükümetin tek alternatifidir 
</HEADLINE>
<TEXT>

     CHP Genel Başkan Yardımcısı Cevdet Selvi, CHP'lilerin yeni sorun yaratmak yerine mevcut sorunların çözümüne katkıda bulunmaları gerektiğini söyledi. 
     Selvi, düzenlediği basın toplantısında, 3 Kasım'dan sonra CHP'ye karşı ciddi ve sistemli saldırıların olduğunu ileri sürerek, CHP'nin hükümetin tek alternatifinin olduğunun görüldüğünü kaydetti. 
     Partisinin muhalefet görevini en iyi şekilde yerine getirdiğini savunan Selvi, şöyle konuştu 
     ''Bazıları CHP'yi parçalayarak, iktidara gelmesini önlemeye çalışıyor. CHP'ye verilen oyların tamamı bilinçli oylardır. Parti kırsal kesimden oy alamadığı için eleştirenler var. CHP, Cumhuriyet tarihi boyunca kırsal kesimden oy almadı. Ekonomik durumu iyi olanların partiye oy vermesi utanılacak, ayıplanacak bir şey değildir. Yoksulluk tek başına bir partiye oy verme kriteri olsaydı Afrika'da sol hükümetler olurdu. CHP'liler yeni sorun yaratmak yerine mevcut sorunların çözümüne katkıda bulunmalıdır.'' Selvi, iyi niyetli çalışmalara rağmen bugüne kadar solun birleşmesinin mümkün olmadığını ifade ederek, solun CHP'den başka bir adresi olmadığını, CHP'den ayrılan hiçbir partinin başarılı olamadığını söyledi. 
     
</TEXT>
</DOC>
