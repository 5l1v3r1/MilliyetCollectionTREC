<DOC>
<DOCNO> 339751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/spor/bbas.html </URL>
<DATE> 2005/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kupanın efendisi 73-41 
</HEADLINE>
<TEXT>


Ülker, Bursa'da yapılan Türkiye Kupası'nın finalinde Fenerbahçe ve Beşiktaş gibi devleri eleyen Pınar Karşıyaka önünde şov yaptı, çok kolay galibiyete ulaşarak üst üste üçüncü kez şampiyonluğa uzandı 


Ülkerspor, Bursa'daki Türkiye Kupası finalinde Pınar Karşıyaka'yı "güle oynaya" yendi, üst üste üçüncü kez şampiyonluğa ulaştı 73 - 41 
İzmir ekibi önünde daha ilk çeyrekte pota altında Zukauskas ile oyuna ağırlığını koyan, iyi savunmasını isabetli dış atışlarla bütünleştiren Turuncu - Yeşilliler, devreyi 35 - 17 önde kapadı. 
Üçüncü ve son çeyrekte de, ilk iki günün yorgun ekibi Pınar Karşıyaka'ya "nefes aldırmayan" Ülkerspor, bir ara 34 sayı öne geçtiği maçı zorlanmadan kazandı. Bu arada maçın devre arasında Basketbol Federasyonu Başkanı Turgay Demirel'e Karşıyakalı seyirciler pet şişe ve bozuk para yağdırdı. Ülker'e şampiyonluk kupasını Demirel verdi. 

İstatistik 

ÜLKERSPOR OYUNCU TS 2S 3S SA R 6 Serkan 2 1 5 0 3 - 3 7 Stombergas 10 2 2 2 4 - 5 7 Zukauskas 14 7 8 - - 4 7 K.Tunçeri 2 1 2 0 5 - 5 7 K.Gönlüm 8 4 8 - 0 2 6 7 Praskevicius 12 3 4 2 6 - 4 7 Vukcevic 8 0 1 2 3 2 2 3 7 Ersan 6 2 2 0 1 2 6 7 5 Caner 3 - 1 1 - - 6 Umut 4 1 1 0 1 2 2 - 6 Oğuz 4 1 2 - 2 2 4 TOPLAM 73 22 35 7 24 8 14 41 

PINAR KARŞIYAKA OYUNCU TS 2S 3S SA R 6 Muratcan 8 2 7 1 5 1 4 9 5 İnanç 4 2 5 0 3 - 2 7 Holman 11 4 10 - 3 4 7 4 Lloreda 3 1 7 - 1 6 6 3 Braswell - 0 4 0 4 - 3 3 Faruk 3 - 0 2 3 8 3 3 Onur 3 0 1 - 3 4 2 5 Ümit 6 2 3 - 2 4 3 4 Mehmet 3 - 1 2 - - TOPLAM 41 11 37 2 16 13 30 35 
1.PERİYOT 21 - 10 Ülker , 2.PERİYOT 14 - 7 Ülker , DEVRE 35 - 17 Ülker , 
3.PERİYOT 12 - 9 Ülker , 4.PERİYOT 26 - 15 Ülker , MAÇ SKORU 73 - 41 Ülker 

'Son hedefimiz lig' 

Ülkerspor coachu Ergin Ataman, karşılaşma sonrası yaptığı açıklamada, "Karşıyaka önünde akıllı oynadık. Onların iki uzunu Lloreda ve Holman'ı ikili-üçlü sıkıştırmalarla etkisiz hale getirdik. Rakibimiz dışarıdan da kötü şut kullanınca her şey istediğimiz gibi gelişti. Üçüncü kez üst üste bu kupayı kazandığımız için sevinçliyiz" dedi. Ataman, "Lig şampiyonluğunu da kazanıp sezonu üç kupa ile kapamak istiyoruz" diye konuştu. 

Kraliçe taç giyecek 

Bayanlar Basketbol Ligi'nin şampiyonu, bugün yapılacak Beşiktaş-Fenerbahçe finaliyle belli olacak. BJK Akatlar Spor Kompleksi'ndeki maç 19.00'da başlayacak, salona sadece Siyah-Beyazlı taraftarlar alınacak 

Türkiye Bayanlar Basketbol Ligi'nin bu sezonki en büyüğü, bugünkü finalde belli olacak. Play - Off final serisi üçüncü ve son maçında Beşiktaş ile Fenerbahçe, son kez karşılaşacak. 1-1'lik eşitlikle başlayan seride ezeli rakipler kendi evlerindeki maçları kazanınca durum 2-2'ye geldi. Bugünkü maçı kazanan, zaferini ilan edecek. BJK Akatlar Spor ve Kültür Kompleksi'ndeki karşılaşma, saat 19.00'da başlayacak. Alınan karar gereği, mücadeleyi Fenerbahçeli taraftarlar salonda izleyemeyecek. 
Son şampiyonluğunu 1984 -85 sezonunda kazanan Beşiktaş, 20 yıl aradan sonra yeniden mutlu sona ulaşmak istiyor. Son şampiyon Fenerbahçe ise ligi üç kez zirvede bitirdi. 
Sarı - Lacivertliler ayrıca, bu sezon Türkiye Kupası'nı, yine Beşiktaş'ı finalde yenerek müzeye götürmüştü. 

ŞAMPİYONLAR Sezon Şampiyon 1980-81 ODTÜ 1981-82 ODTÜ 1982-83 ODTÜ 1983-84 Beşiktaş 1984-85 Beşiktaş 1985-86 MTA 1986-87 MTA 1987-88 Galatasaray 1988-89 İstanbul Ünv. 1989-90 Galatasaray 1990-91 Galatasaray 1991-92 Galatasaray 1992-93 Galatasaray 1993-94 Galatasaray 1994-95 Galatasaray 1995-96 Galatasaray 1996-97 Galatasaray 1997-98 Galatasaray 1998-99 Fenerbahçe 1999-00 Galatasaray 2000-01 BOTAŞ 2001-02 Fenerbahçe 2002-03 BOTAŞ 2003-04 Fenerbahçe 

EFES PİLSEN 

Mahmuti ile devam 
Efes Pilsen Genel Menajeri Engin Özerhun, antrenörleri Oktay Mahmuti'ye İspanya'nın TAU Ceramica takımından transfer teklifi gelmediğini, hocalarıyla bir yıllık sözleşmelerinin daha bulunduğunu söyledi. Antrenör Oktay Mahmuti de böyle bir transferin gündemde olmadığını, habere kendisinin de şaşırdığını ifade etti. 

BASKETBOL 

Play-Out'ta program değişti 
Potada 6-8 Mayıs tarihlerinde Manisa'da yapılacak Play - out karşılaşmalarının başlama saati değişti. Pazar programı ise cumartesi günü belli olacak. Program şöyle 
6 Mayıs Cuma 
15.00 Galatasaray - Beykoz Skytürk 
17.15 TOFAŞ - Büyük Kolej 
7 Mayıs Cumartesi 
15.00 Beykoz -Büyük Kolej 
17.15 Galatasaray- TOFAŞ Skytürk 
8 Mayıs Pazar 
TOFAŞ -Beykoz 
Büyük Kolej -Galatasaray 


</TEXT>
</DOC>
