<DOC>
<DOCNO> 318331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/son/sontur40.html </URL>
<DATE> 2005/02/24/ </DATE>
<TIME> 19.03 </TIME>
<AUTHOR>  </AUTHOR>
<HEADLINE>
Polisin cep telefonunu çalmaya kalktı 
</HEADLINE>
<TEXT>

     Kartal'da bindikleri bir minibüste cep telefonunu çalmak istedikleri kişinin polis olduğunu anlayınca kaçmaya çalışan 3 kişiden 1'i, bıçakla direndiği polis memurunca yakalandı. 
     AA muhabirinin aldığı bilgiye göre, Kartal-Kadıköy hattında çalışan bir minibüse binen polis memurunun cep telefonu, Kerem K. 34 tarafından alınmak istendi. 
     Durumu fark eden polis memurunun engellemeye çalıştığı K'ya, araçtaki 2 kişi daha destek verdi. 
     Polis memuru, boğuşarak minibüsten indiği bu kişileri görevini açıklayarak silahını çektikten sonra yakalamak istedi. 
     Bu sırada 2 kişi kaçarken, Kerem K. bıçağını çekerek, direndi. 
     Polis memurunun etkisiz hale getirmeyi başardığı K, gözaltına alındıktan sonra Asayiş Şube Müdürlüğü'ne getirildi. 
     Polisteki işlemleri tamamlanan K, daha sonra adliyeye sevk edildi. 
     Polis, olay yerinden kaçan diğer 2 kişiyi de yakalamak amacıyla başlattığı çalışmayı sürdürüyor. 
     
</TEXT>
</DOC>
