<DOC>
<DOCNO> 300209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/soneko10.html </URL>
<DATE> 2004/12/23/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Unakıtan Enerjide özelleştirme 2005'in ilk aylarında başlayacak 
</HEADLINE>
<TEXT>

     Maliye Bakanı Kemal Unakıtan, enerjide özelleştirmenin 2005 yılının ilk aylarında başlayacağını açıkladı. 
     Unakıtan, İş Geliştirme Merkezi'nin Tarsus'ta açılışı nedeniyle bölgeye giden gazetecilerin, yeni vergi düzenlemeleri ve özelleştirmeye ilişkin sorularını yanıtladı. 
     Yeni vergi düzenlemelerinin göstermelik olduğu yönündeki eleştirilerin hatırlatılması üzerine Unakıtan, "Bana göre haksız yorumlar yapıyorlar, şimdiye kadar Maliye'de bu denli toptan vergi indirimi ne zaman yapılmış Ne zaman bir toptan paket indirimi yapabilme güvenini bulabilmiş Bu ilk defa oluyor" diye konuştu. 
     Araç muayene istasyonlarının satışında ortaya çıkan 613.5 milyon dolarlık rakamın, 17 Aralık'ta getirdiği olumlu etkiye bağlayan Maliye Bakanı Kemal Unakıtan, ihale öncesinde toplam 300 milyon dolar gelebileceğini, "400 milyon dolar olursa fevkalade olur" diye düşündüklerini belirti ve "Bu sefer yüzüm güldü" dedi. 
     "Enerji özelleştirmelerine 2005 yılı Mart aylarına çıkılabilir mi " şeklindeki soru üzerine Unakıtan, "tahmin ediliyor, çıkacağız. Mart demeyelim ilk ayları gibi çıkacağız" cevabını verdi. 
     
</TEXT>
</DOC>
