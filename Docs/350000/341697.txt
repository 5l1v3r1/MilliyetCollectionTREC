<DOC>
<DOCNO> 341697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/ekonomi/eko06.html </URL>
<DATE> 2005/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ak, 20 bin grup satışı yaptı 
</HEADLINE>
<TEXT>



Emeklilik Gözetim Merkezi'nin EGM 2 Mayıs tarihli verilerine göre, 467 bin 101 adet sözleşmenin 103 bin 450'sini kurumsal satışlar oluşturuyor. Grup sözleşme sayısında Ak Emeklilik 20 bin 548 sözleşme ile ilk sırada, Vakıf Emeklilik 20 bin 77 sözleşme ile ikinci, Anadolu Hayat Emeklilik 17 bin 131 sözleşme sayısı ile üçüncü, Ankara Emeklilik 16 bin 510 sözleşme ile dördüncü sırada yer aldı. 
Bireysel emeklilik sisteminin gelişimi açısından kurumsal katılımlar büyük önem taşıyor. Kurumsal katılım anlamında daha çok uluslararası şirketlerin ilgisi dikkat çekerken, çalışanlarını bireysel emeklilik sistemine üye yapan ulusal firmaların sayısında da artış gözleniyor. 
EGM'nin son verilerine göre grup sözleşme oranı yüzde 22, bireysel sözleşme oranı yüzde 78 düzeyinde bulunuyor. 

Başak, sermaye artırdı 
Bu arada, 2004 yılını 30,6 milyon YTL k rla kapatan Başak Emeklilik, 22 Nisan 2005 tarihinde gerçekleştirdiği Genel Kurul toplantısında sermayesini, tamamı yedek akçelerden karşılanmak üzere, 20 milyon YTL'den 50 milyon YTL'ye yükseltti. 
Başak Emeklilik tarafından yapılan açıkmalara, şirketin sermayesinin 7 yılda 100 kat arttığı belirtildi. Başak Emeklilik Genel Müdürü Tevfik Cansız, şirketin tamamen kendi öz kaynaklarından oluşan sermayesinin süratle büyümesinin yanı sıra, her yıl en yüksek vergi ödeyen kurumlar içinde aldığını söyledi. 


</TEXT>
</DOC>
