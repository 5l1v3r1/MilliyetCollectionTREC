<DOC>
<DOCNO> 305822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sonspo02.html </URL>
<DATE> 2005/01/12/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Yanal'dan Ramazan'a Göreve her an hazır ol... 
</HEADLINE>
<TEXT>

     Ersun Yanal’ın hazır ol emri verdiği Beşiktaş’ın kaleci Ramazan, Ay-Yıldızlı takımın hocasına o günü sabırsızlıkla bekliyorum mesajını gönderdi. 
     
     Semeresini almak üzere 

     Son dönemdeki yükselen performansıyla Kolombiyalı Oscar Cordoba ile Murat Şahin’den sıyrılarak Beşiktaş kalesinde görev almaya başlayan Ramazan Kurşunlu, başarılı performansının semeresini almak üzere... İkinci yarı hazırlıkları için Antalya’yı seçen takımların kamplarını tek tek gezen Milli Takımlar Teknik Direktörü Ersun Yanal, yükselen grafiği nedeniyle genç kaleciye, Gözüm üzerinde, göreve her an hazır olö mesajını verdi. 
     
     10 maçta 900 dakika 

     Her Türk sporcunun gönlünde bir gün Ay - Yıldızlı formayı giymenin yattığını belirten Ramazan Kurşunlu, Ersun Yanal’dan gelen böylesine olumlu bir sinyalin kendisini çok sevindirdiğini ve motive ettiğini belirtti. Türkiye Süper Ligi’nin 8. haftasında ele geçirdiği Siyah - Beyazlı kaleyi, aralıksız 10 maç, 900 dakika başarıyla koruyan genç kaleci, ayrıca Bodo deplasmanı hariç, takımının Avrupa kupalarındaki tüm sınavlarında da görev aldı. 
     
</TEXT>
</DOC>
