<DOC>
<DOCNO> 312082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/sonspo23.html </URL>
<DATE> 2005/02/03/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Galatasaray Gaziantepspor maçı için kampa girdi... İşte muhtemel 11... 
</HEADLINE>
<TEXT>

     Galatasaray, Birinci Süper Futbol Ligi'nde yarın Gaziantepspor ile yapacağı maç için kampa girdi. 
     Florya Metin Oktay Tesisleri'nde toplanan sarı-kırmızılılarda, kart cezalısı Hakan Ünsal ile sakatlığı süren Hasan Şaş, Gaziantepspor karşısında forma giyemeyecek. 
     Sezon başında ilk yenilgisini tattıran Gaziantepspor'u bu kez Ali Sami Yen Stadı'nda yenmenin hesaplarını yapan sarı-kırmızılılar, hazırlıklarını akşam gerçekleştirecekleri antrenmanla tamamlayacak. 
     Futbolcular ayrıca, Eurocard Projesi kapsamında Galatasaray Avrupa Taraftar Kartı sahipleri arasında kurayla belirlenen ve Almanya'dan Gaziantepspor mücadelesini izlemek için davet edilen 50 taraftarla da Florya Metin Oktay Tesisleri'nde biraraya gelecek. 
     Galatasaray'ın Gaziantepspor karşısına, Mondragon, Cihan, Song, Tomas, Orhan, Sabri, Ayhan Hakan Yakın , Conceiçao, Ergün, Necati, Hakan Şükür muhtemel 11'iyle çıkması bekleniyor. 
     Mücadele, Ali Sami Yen Stadı'nda saat 20.00'de başlayacak. 

     
</TEXT>
</DOC>
