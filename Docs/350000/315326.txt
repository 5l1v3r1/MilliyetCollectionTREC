<DOC>
<DOCNO> 315326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sondun04.html </URL>
<DATE> 2005/02/15/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Çin ve Endonezya'da deprem... 
</HEADLINE>
<TEXT>

     Çin'in kuzeybatısındaki Sincan bölgesinde, Richter Ölçeğine göre 6.2 büyüklüğünde bir deprem meydana geldi. 
     Yeni Çin Ajansı'nın haberine göre, deprem dağlık bölgede yerel saatle 07.38'de gerçekleşti. 
     Depremin merkez üssünün Aksu kentinin 40 kilometre kuzeybatısı olduğu tespit edildi. 
     Depremde can ve mal kaybı olup olmadığı henüz bilinmiyor. Yerel yetkililer, dağlık bölgede yaşayan halkın durumu hakkında bilgileri olmadığını, bölgeye hasar tespiti için ekipler gönderildiğini söylediler. 
     
     ENDONEZYA 
     Endonezya'nın Sumatra adasında da Richter Ölçeği'ne göre 5.4 büyüklüğünde bir deprem meydana geldi. 
     Cakarta Sismografi Bürosu, yerel saatle 06.49'da meydana gelen depremin merkez üssünün Batı Sumatra eyaletinin başkenti Padang'ın 214 kilometre batısında, Hint Okyanusu'nda olduğunu açıkladı. 
     Hong Kong Gözlemevi, depremin büyüklüğünü 6 olarak verdi. Depremde can kaybı olmadığı bildirildi. 
     Sumatra'nın kuzeyinde 26 Aralık'ta meydana gelen 9 büyüklüğündeki deprem, 234 binden fazla kişinin ölümüne ya da kaybolmasına yol açmıştı. 
     
</TEXT>
</DOC>
