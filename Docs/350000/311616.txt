<DOC>
<DOCNO> 311616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sondun14.html </URL>
<DATE> 2005/02/02/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Stern Milletvekilleri ek iş yasağına rağmen avukatlık yapıyor 
</HEADLINE>
<TEXT>

     Alman federal meclisindeki milletvekillerinin çoğunun, ek iş yasak olmasına rağmen avukatlık mesleğini de sürdürdüğü iddia edildi. 
     Stern dergisi, milletvekillerinin, görevlerini ek işle bağlantılı sürdürmelerinin yasak olmasına rağmen, onlarca avukatlık bürosunun internet sayfalarında bazı avukatların, federal meclis üyesi olarak reklam yaptığını yazdı. 
     Bu milletvekilleri arasında en tanınmışının eski Adalet Bakanı Herta Daeubler-Gmelin olduğuna işaret edilen haberde, kendisinin, çalıştığı Schneider-Schwegler adlı avukatlık bürosu tarafından, ''büronun şimdiki Tarım Komisyonu Başkanı'' olarak tanıtıldığı ve bu görevini federal meclis başkanına bildirmediği belirtildi. 
     Aralarında 6 parti grubu başkan yardımcısının da bulunduğu yaklaşık 70 milletvekilinin avukatlık yaptığını bildirdiği ifade edilen haberde, Berlinli avukat Rainer Geulen'in, milletvekilleriyle reklam yapılmasının kendileri için çok etkili olduğunu söylediği kaydedildi. 
     Haberde, avukatların müvekkillerini korumak amacıyla konuşmama hakları bulunduğu için, federal meclis başkanının da milletvekillerinin ek iş yapmasını tam olarak denetleyemeyeceğine dikkat çekildi. 
     
</TEXT>
</DOC>
