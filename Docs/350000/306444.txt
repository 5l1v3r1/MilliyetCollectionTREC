<DOC>
<DOCNO> 306444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/soneko21.html </URL>
<DATE> 2005/01/14/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Borsa birinci seansı 109.94 puan artışla tamamladı... 
</HEADLINE>
<TEXT>

     İMKB Ulusal 100 Endeks, dünkü kapanışa göre 109.94 puan artarak, 1. seansı 26,602.96 puandan tamamladı. 
     1. seansta hisse senetleri ortalama yüzde 0.41 değer kazandı. 
     Dün 26,493.02 puandan yeni bir rekorla kapanan İMKB Ulusal 100 Endeksi, ilk seansa 25.99 puan düşerek 26,467.03 puandan başladı. İlk yarıyı 26,545.21 puandan geçen endeks, seans içinde 26,240.08 puana kadar gerilerken, en yüksek 26,675.81 puanı gördü. 
     Seans sonunda mali endeks 145.85 puan artarak 38,294.28 puana, sanayi endeksi 178.44 puan artarak 21,951.69 puana ve hizmetler endeksi 38.04 puan artarak 14,809.97 puana yükseldi. 
     Böylece önceki kapanışa göre, mali grup hisseler ortalama yüzde 0.38, sanayi grubu hisseler de yine ortalama yüzde 0.82 oranında ve hizmet grubu hisseler ortalama yüzde 0.26 oranında değer kazandı. 
     1. seansta işlem gören toplam 296 hisse senedinden 177'si değer kazandı, 60'ı değer kaybetti, 59 hissenin fiyatında ise değişiklik olmadı. 
     Seansta, 803 milyon 852 bin 342 YTL'lik işlem hacmi oluştu. 
     1. seansta Doğan Holding, İhlas Holdign, İş Bankası C , Sabancı Holding ve Kardemir D en çok işlem gören hisse senetleri oldu. 
     Dün Fitch'in not artırımı kararıyla güçlü seyrini koruyan Borsa, bugünkü ilk seansta da alım ağırlıklı bir seyir izledi. 
     Borsa uzmanları, sabah kar satışlarıyla 26,250 seviyelerine kadar çekilen endeksin, bu seviyelerde artan para girişi ve alımlarla yeniden toparlandığını ve 26,600 seviyelerine yöneldiğini belirterek, endeksin ilk seansı bu seviyenin üzerinde tamamladığını, bu seviyenin üzerinde tutunması halinde 27,000 direncine yönelmesinin beklenebileceğini savunuyor. 
     Uzmanlar, para girişi ve işlem hacmindeki artışın yükselişi destekler nitelikte olduğunu ifade ediyor. 
     
</TEXT>
</DOC>
