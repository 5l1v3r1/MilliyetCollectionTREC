<DOC>
<DOCNO> 303217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/ekonomi/eko05.html </URL>
<DATE> 2005/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalar 2005'e hızlı girdi 
</HEADLINE>
<TEXT>


SONGÜL HATISARU Finans atölyesi 

Aralık ayı enflasyonunun beklenenden de düşük geldiği bir ortamda, iyimser hava paritedeki yükselişe karşın kuru aşağı çekerken borsa yılın ilk işlem gününü yerli alımlarıyla rekor seviyede kapattı. İMKB 100 Endeksi günü yüzde 1.9 oranındaki yükselişle tarihi 25.445 seviyesinden tamamladı. Londra piyasasının tatil olduğu ve yabancıların henüz önemli işlemler yapmadığı borsada yükselişin yerliler önderliğinde gerçekleştiği görüldü. Borsanın kısa vadede enflasyon rakamlarını fiyatlaması ve yabancı yatırımcıları beklemeye devam etmesi bekleniyor. Bu anlamda arada gelecek k r satışlarına karşın borsada ocak ayı boyunca yönün yukarı olması bekleniyor. Yabancıların da katılımıyla yükselişin 27.000 seviyesine kadar sürmesi bekleniyor. Biz bu seviyenin üstündeki bir yükselişi en azından AB ile müzakerelerin başlatılacağı ekim ayına kadar olası görmüyoruz. 

Ucuz hisse bulmak zor 
Araştırma grupları tarafından hesaplanan şirket hedef değerleri cari fiyatlardan hareketle hisse senedi piyasasında yüksek bir prim potansiyelinin kalmadığını gösteriyor. Dün konuştuğumuz bir aracı kurumun yetkilisi İMKB'nin ağırlıklı hisse senetlerinde mevcut seviyelerde yatırımcılarına ucuz hisse bulup önermekte zorlandıkların söylüyordu. Bu anlamda borsada olası görünen yüzde 6.11 oranındaki prim sınırlı olduğu için borsaya uzak yatırımcılara hisse senedi yatırımlarına ağırlık vermelerini önermiyoruz. Bunun yanı sıra hızlı bir yabancı girişi gerçekleşmediği taktirde biz borsada k r satışlarının da eli kulağında olduğunu düşünüyoruz. Bu hafta kasım ayı cari açık rakamının da açıklanması bekleniyor. Ancak cari açık rakamı yüksek gelse dahi iyimser havadaki piyasanın bunu olası düşüşlerde alım fırsatı olarak değerlendirmesini bekliyoruz. Ocak ayının sonuna doğru ise gündeme Irak seçimleri gelecek. Irak'taki seçimlerde özellikle Kuzey Irak'taki oy dağılımı Türkiye'ye yakından ilgilendiriyor. Seçimlerde Türkiye'nin çok istemediği bir sonuç çıkmaması durumunda şubat ayı başında tepki satışlarını görebiliriz. Ancak her halükarda yabancılar yeni pozisyon açarlarsa önümüzdeki bir ay boyunca piyasalarda trendin yükseliş yönünde olacağı görülüyor. Sonrasında ise piyasaların yönünü gelişmekte olan piyasalara fon akımının devam edip etmeyeceği belirleyecek. Bütün iyi haberler fiyatların içinde olduğu için yurtdışı piyasalardaki olası dönüşler bizi de çok yakından etkileyecek. 

Enflasyon alım getirdi 
Geçen hafta 1.3664 seviyesine yükselen euro - dolar paritesi euroya gelen satışların sonucunda teknik düzeltmesini yaparak 1.3450'e kadar gevşedi. Kısa vadede ABD'de cuma günü açıklanacak tarım dışı istihdam rakamları pariteye yön verecek. Paritede euro lehine kademeli yükselişin en azından ocak ayında da sürmesi bekleniyor. Öte yandan tahminlerin altındaki enflasyon rakamları bonoya da alım getirdi. Gösterge faiz 0.20 puanlık gevşemeyle 19.85 seviyesine yaklaştı. Faiz fonlama maliyetini gösteren yüzde 19.72 seviyesine yaklaştı. Bu nedenle faizlerde aşağı yön sınırlı görünüyor. Faizde şimdilik mevcut seviyelerin korunması beklentimize karşın yabancıların h l cazip olan oranlarda yeni pozisyonlar açmaları halinde faiz seviyesi fonlama seviyesinin de altına gevşeyebilir. 


</TEXT>
</DOC>
