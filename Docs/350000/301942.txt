<DOC>
<DOCNO> 301942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/sonspo23.html </URL>
<DATE> 2004/12/29/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Galatasaray'da 100. yıl logosu tanıtıldı... 
</HEADLINE>
<TEXT>

     Galatasaray'ın 2005 yılında gerçekleştireceği 100. yıl etkinlikleri için özel olarak tasarlanan ''100. Yıl'' logosunun tanıtımı yapıldı. 
     Mecidiyeköy'de bulunan Galatasaray Sportif A.Ş. binasında, Galatasaray Kulübü Başkan Yardımcısı Turgay Kıran ve Galatasaray İletişim Koordinatörü Sara Koral Aykar tarafından yapılan gerçekleştirilen tanıtımda, aslan figürü üzerine 100 rakamı biçimindeki logonun, 2005 yılı süresince etkinliklerde ve ürünlerde kullanılacağı kaydedildi. 
     Daha önce logonun seçilmesi için başlatılan yarışmaya, Türkiye ve dünyanın birçok yerinden 3 bin 427 örnek tasarımın gönderildiği ifade edilirken, 16'ya dek indirilen ve daha sonra da resmi internet sitesinde oylamaya sunulan bu örneklerden hiçbirinin seçici kurul tarafından organizasyonun ağırlığını kaldıracak düzeyde bulunmadığı dile getirildi. 
     Tanıtımı yapılan logonun özel bir şirket tarafından tasarlandığı kaydedilen toplantıda, satışına bugünden itibaren GS Store'larda başlanan 100. Yıl amblemli bazı ürünlerin de tanıtımı yapıldı. 

     
</TEXT>
</DOC>
