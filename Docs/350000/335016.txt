<DOC>
<DOCNO> 335016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/spor/bbas.html </URL>
<DATE> 2005/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener demir aldı 71-68 
</HEADLINE>
<TEXT>


Sarı - Lacivertli bayanlar, play-off yarı finalinin ilk rendevusunda müthiş mücadele sonunda evinde Erdemirspor'u üç sayı farkla mağlup ederek, seride 2-0 öne geçti 


Bayanlar basketbol liginde Fenerbahçe - Erdemirspor arasındaki play - off yarı final serisindeki ilk maçta gülen ev sahibi ekip oldu. Sarı - Lacivertli takım Şaziye, Zanze ve Ferdinand'ın skorer oyunuyla galibiyeti yakaladı. Karşılaşmanın ilk yarısını üç sayı farkla 57-54 önde kapatan Fenerbahçe, son çeyrekte de bu üstünlüğünü korumasını bildi. Fenerbahçe, cuma günü deplasmanda da rakibini yenerse adını finale yazdıracak. 

Maçın karnesi 
HAKEMLER Ertuğrul Atak, Kemal Çavdarlıer 
FENERBAHÇE Nilay 5 6, Şaziye 8 18, Nalan 5 3, Johnson 6 9, Zanze 8 18, Ferdinand 8 17, Serap 4 , Şükran 4 , Esra 4 
ERDEMİRSPOR Betül 5 11, Dilek 5 , Gülizar 4 2, Johnson 8 26, Roberts 5 9, Aynur 4 4, Mills 7 16 
1. PERİYOT 20-16 F.Bahçe , 2. PERİYOT 39-33 F.Bahçe , 3. PERİYOT 57-54 F.Bahçe , MAÇ SKORU 71-68 F.Bahçe 
BEŞ FAUL Johnson 39.24 

Biletler satışa sunuldu 

Basketbolda Fenerbahçe'nin 27-28 Nisan'da ev sahipliğini yapacağı FIBA Erkekler Avrupa Ligi Dörtlü Final maçlarının bilet fiyatları ve maç programı açıklandı. Biletix'in satışa sunduğu ve iki gün için geçerli olan biletlerin fiyatları 17.00, 22.50 ve 28.50 YTL olarak belirlendi. 

Kartal'dan final adımı 81-56 

Beşiktaş, Play - Off yarı final serisinin ilk maçında Mersin Büyükşehir Belediyesi'ni yenerek 2-0 öne geçti ve final için büyük avantaj yakaladı. Normal ligde rakibini iki maçta da mağlup ettiği için seriye 1-0 önde başlayan Siyah - Beyazlılar, ikinci periyodundan itibaren ezici bir üstünlük kurduğu maçta özellikle Stinson ve Hicks'in skorer oyunuyla 25 sayılık farka ulaştı. 

Maçın karnesi 
HAKEMLER Murat Erbaş, Elçin Demir 
BEŞİKTAŞ Esmeral 5 4, Stinson 8 20, Mactabene 7 9, Yasemin 7 10, Arzu 7 10, Hicks 7 14, Tuğba 6 8, Esra 5 2, Aysun 5 2, Derya 4 2, Melike 4 , Bengü 4 
MERSİN BÜYÜKŞEHİR BLD. Şebnem 5 6, Gülşah 5 6, Barnes 7 14, Maloca 6 11, Masimini 4 2, Nazife 4 3, Arzu 6 9, Tuğba 4 3, Türkan 4 2 
1.PERİYOT 21 - 15 Beşiktaş , 2.PERİYOT 45 - 26 Beşiktaş , 3.PERİYOT 66 - 40 Beşiktaş , 
MAÇ SKORU 81 - 56 Beşiktaş 

Bayülken'in acı günü 

Beşiktaş Erkek Basketbol Takımı ile önceki gün yollarını ayıran antrenör İhsan Bayülken, dün de baba acısı yaşadı. Sabah evinde hayata gözlerini yuman Ercüment Bayülken'in bir süredir kanser tedavisi gördüğü bildirildi. 75 yaşında vefat eden Ercüment Bayülken'in cenazesi bugün Levent Camii'nde kılınacak öğle namazını takiben Zincirlikuyu Mezarlığı'nda toprağa verilecek. 


</TEXT>
</DOC>
