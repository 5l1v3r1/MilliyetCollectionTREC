<DOC>
<DOCNO> 327431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/27/ekonomi/eko01.html </URL>
<DATE> 2005/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Reel sektör açığından kaygı duymuyoruz' 
</HEADLINE>
<TEXT>


Hazine Müsteşarı İbrahim Çanakçı, hafta içinde BDDK Başkanı'nın vurgu yaptığı reel sektörün artan açık pozisyonları konusunda kaygı verecek durum olmadığını söyledi 

ANKARA Milliyet 

Bankacılık Düzenleme ve Denetleme Kurulu Başkanı Tevfik Bilgin'in özel firmaların yurtdışı kredilerinden doğan döviz yükümlülükleriyle döviz varlıkları arasındaki farkı pozisyon açığı azaltmaları yönündeki uyarısına Hazine'den yanıt geldi. Hazine Müsteşarı İbrahim Çanakçı, reel sektördeki açık pozisyon için "Kaygı verecek durum yok" dedi. 
Çanakçı, Ekonomi Muhabirleri Derneği EMD üyeleriyle sohbet toplantısı yaptı. Bankacılık dışı özel sektöre 7 milyar dolarlık sermaye girişi yaşandığını belirten Çanakçı, açık pozisyon riskiyle ilgili olarak şunları söyledi "Reel sektör döviz varlıklarını iyi değerlendirmek gerekiyor. Bu konuda sağlıklı veri altyapısı ne yazık ki yok. Ama alınan kredilerin üretime yöneldiği dikkate alınırsa kaygı verecek bir durum da yok. Banka içi açık pozisyon da şu anda hemen hemen dengeye gelmiştir." 
Cari açık riski de görmediklerini belirten Çanakçı'nın sorulara verdiği yanıtlar ve açıklamaları özetle şöyle 
Türkiye sınıf atladı Yabancılar Türkiye'yi artık Arjantin, Brezilya gibi ülkeleri ifade eden yükselen pazar ülkesi YPÜ olarak değil Avrupa Birliği'ne girecek, parametrelere uygun bir ülke olarak değerlendiriyor. 
Borç dinamiği Nakit iç borçlanmanın kümülatif vadesi 2002'de 9 ay, 2003'te 11.5 ay, 2004'te de 14.7 ay oldu bu oran şimdi 25.5'lere çıktı. Borçlanma maliyetleri 2003-2004 döneminden bu yana ortalama 20'şer puanlık düşüşler gösterdi. 
IMF heyetinin gelişi IMF heyetinin gelmesi söz konusu olacaksa, bu tamamen teknik rakamların, teknik değerlendirmelerin güncellenmesi amacıyla olacaktır. Heyetin gelmesinde teşvik yasası tasarısının biraz daha netleşmesi önem taşıyor. 
IMF'nin dahli önemli değil IMF'nin el konulan bankaların TMSF'ye devriyle ilgili konuya dahil olup olmaması bizim için çok önemli değil. Bence hem devir hem de tasfiye seçeneklerinin BDDK'nın elinde olması daha sağlıklı olur. 
Sıcak paraya vergi yok Sıcak paraya ilişkin herhangi bir endişemiz yok. Tam tersine sermaye çıkışları değil sermaye girişlerini gözlemleyeceğiz. Dalgalı kur sistemi bir emniyet sübabı gibi giriş çıkışları dengeliyor. Sıcak paraya vergi getirilmesi gibi bir düşüncemiz yok. 
TMSF borçları TMSF'nin, Hazine'ye olan borçlarının silinmesi yönünde resmi talebi olmadı. Borçların silinmesi TMSF'nin alacaklarından vazgeçeceği anlamına gelmeyecektir. 

Bilgin ne demişti BDDK Başkanı Tevfik Bilgin geçen hafta MÜSİAD'da yaptığı konuşmada reel sektörün açık pozisyonda olduğunu belirterek, "Döviz kurlarındaki hareketlilik önce açık pozisyondaki firmaları, daha sonra da bankacılık sektörünü etkiler" şeklinde konuşmuştu. 

'İmar'da içim rahat' Hazine Müsteşarı İbrahim Çanakçı, Devlet Bakanı Abdullatif Şener'in İmar Bankası'ndaki çifte kayıt yolsuzluğu nedeniyle hakkında soruşturma izni vermesini, "Kamu görevlerinde bu tür olaylar olur. Benim içim rahat" dedi. 


</TEXT>
</DOC>
