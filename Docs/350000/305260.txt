<DOC>
<DOCNO> 305260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/son/sonyas02.html </URL>
<DATE> 2005/01/10/ </DATE>
<TIME> 02.11 </TIME>
<AUTHOR>  </AUTHOR>
<HEADLINE>
Armağan Çağlayan Sinem'den hiç bir şey olmaz 
</HEADLINE>
<TEXT>

     Nurdan BAYRAK DHA 

      İNKUR İngilizce Kurumu'nun 30'uncu kuruluş yılı etkinlikleri çerçevesinde düzenlenen Rock'ın Pop' Gençlik Festivali'ne katılan Popstar' yarışmasının jüri üyelerinden yapımcı Armağan Çağlayan, Bayhan ve Sinem'i eleştirdi. Çağlayan Bayhan için. "Bayhan kaset çıkardı başarılı olamadı'', Sinem için de "Sinem'den hiç birşey olmaz'' dedi. 
     Sabancı Kültür Merkezi'nde düzenlenen etkinliğe Kocaeli Milli Eğitim Müdürü Hayrettin Gürsoy, Sanayi Odası Başkanı Yılmaz Kanbak ve yapımcı ve aynı zamanda da eski İNKUR Eğitim Kurumu öğrencilerinden Armağan Çağlayan katıldı. Açılış konuşmasını yapan İNKUR İngilizce Kurumu kurucusu Nedime Gölçiçek Doğan, "Sanayileşme sürecinde olan Türkiye'nin kalbi kabul edilen İstanbul, Adapazarı, Bursa üçgeninde kaliteli ve üretken insan yetiştirmek için Kocaeli merkez seçildi. Biz tam 30 yıldır bu amacımız doğrultusunda emin adımlarla ilerledik'' dedi. 
     İNKUR Eğitim Kurumu'nun öğrencilerinden biri olan yapımcı Armağan Çağlayan da katılımcılara popüler kültür hakkında bilgiler verdi. Özel bir televizyon kanalında yayınlanan Popstar' yarışmasının bir anda moda olduğunu söyleyen Çağlayan, şöyle konuştu 
     "Şimdi moda oluyorsunuz. 3 yıl sonra İspanyol paça pantolona dönüşüyorsunuz ve demode oluyorsunuz. Bütün eğitimciler popüler kültüre karşıdır. Köşe yazarları popüler kültüre karşıdır. Entelektüel geçinen herkes karşıdır. Ama bu soruyu kendilerine soruyorlar mı Hayır. Ama bilmek zorundalar. Popüler kültürü bilmiyorsan hiç bir şey bilmiyorsun demektir. Çünkü popüler kültür bu ülkede yaşayanların neye ilgi duyduklarını bilmekle ilgili. Popüler kültürü bilmiyorsan eğitimci olamazsın. Popüler kültürü bilmiyorsanız köşe yazarı olamazsınız. Popüler kültürü bilmiyorsanız, hiç bir şey olamazsınız.'' 
     
     BAYHAN VE SİNEM'E ELEŞTİRİLER 
     Popstar yarışmasının yurtdışında yapılan örneklerinden yola çıkarak Popstar' yarışmasının yapılmasını istediğini belirten Çağlayan, şunları anlattı 
     "Popstar yarışmasını İngiltere'de ben izledim. Ve bu yarışmanın yapılması konusunda ben ısrar ettim. Bana jüri üyesi olmamı teklif ettiler. Popstar yarışması finalistlerinden Elena elendiği akşam 2 milyon 450 oy aldı. Bayhan ise 715 bin oyla birinci oldu. Bayhan Türk olduğu için kazandı. Türk milleti Bayhan'a sahip çıkarak, poposunu kaldırdı. Bunun suçlusu neden ben oluyorum Sizsiniz. Bayhan kaset çıkardı ve istediğini bulamadı. Şimdi niye sahip çıkmadınız '' dedi. 
     Salondaki dinleyicilerden gelen "Saçlarınızı niye kestirdiniz Biz sizi eskisi gibi seviyorduk" sorusu üzerine, "Görüyorsunuz ünlü olunca saçlarınızı kestirme özgürlüğünüz bile yok. Siz benim saçlarımı seviyorsunuz. Kocanıza uzattırın saçlarını öyleyse'' diye konuştu. 
     Gelinim olurmusun' evinin finlistlerinden Sinem'e de gönderme yapan Armağan Çağlayan, "Bir insan ünlü olmak için herşeyi deniyor. Bakın Sinem'e. Popstar'ın elemelerine katılmış, olmamış. Anadolu Ateşi'ne katılmış, o da kesmemiş. Gelinim Olurmusun' programına katılmış. Ama Sinem'den hiç bir şey olmaz. Sanıyor musunuz ki para kazanıyorlar. Hiç biri beş kuruş kazanmıyor'' dedi. 
     
</TEXT>
</DOC>
