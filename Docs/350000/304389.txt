<DOC>
<DOCNO> 304389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sonspo15.html </URL>
<DATE> 2005/01/07/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Konyaspor'da Brezilyalı Bilinka kampa katıldı... 
</HEADLINE>
<TEXT>

     Ligin ikinci yarısına Antalya Belek'ta hazırlanan Konyaspor'da, denenmek üzere Türkiye'ye getirilen Brezilyalı libero Fabio Bilinka, kampa katıldı. 
     Bu sabah Konyaspor'un kamp yaptığı Sirene Otel'e gelen Fabio Bilinka, yorgun olması nedeniyle sabah yapılan antranmanda yer almadı. 
     4 yıl İtalya Birinci Ligi'nde forma giydiği belirtilen 28 yaşındaki Brezilyalı liberonun idmanlarda deneneceği ve teknik direktör Saffet Susiç'in olumlu görüş bildirmesi durumunda transfer edileceği öğrenildi. 
     Bu arada Konyaspor'un bir dönem Galatasaray'da da forma giyen Nijeryalı stoper Muhammed Adama Sarr'ı yarın kampa getireceği, ayrıca bir Brezilyalı futbolcunun da denenmek üzere kampa çağırıldığı kaydedildi. 
     Yeşil-beyazlı takımın bu sabah teknik direktör Susiç yönetiminde yaptığı idmanda, hafif sakatlığı bulunan Zafer Biryol takımdan ayrı koştu. Yine sakatlıkları bulunan Altan ile Ernani ise önce havuzda ardından ağırlık salonunda özel olarak çalıştı. 
     
</TEXT>
</DOC>
