<DOC>
<DOCNO> 349857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/spor/spo06.html </URL>
<DATE> 2005/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bravo Ümitler'e 2-1 
</HEADLINE>
<TEXT>


Ay - Yıldızlı ekibimiz deplasmanda yenildiği Kazakistan'a, UEFA'ya dahil olduğu günden beri tüm kategorilerdeki ilk milli galibiyet keyfini yaşattı. Ümitler 89. dakikada havlu attı 



Avrupa Şampiyonası Grup Elemeleri'nde Yunanistan'a yenilerek büyük hayal kırıklığı yaratan Ümit Milli Takımımız, Kazakistan önünde de tutunamadı. 
Henüz puan alamayan güçsüz rakibi karşısında tel tel dökülen Ay - Yıldızlı ekibimizde sadece İbrahim Akın ile Fahri direnmeye çalıştı. Doksan dakika boyunca Türkiye'ye göre daha etkili bir futbol ortaya koyan ev sahibi 11. dakikada Shakin ile öne geçti. 
30. dakikada Fahri'nin penaltı golüyle skora eşitlik getiren Milli Takımımız, kalan bölümlerde oyunun kontrolünü yine rakibine bıraktı. Kazakistan 89. dakikada Yakovilev ile büyük bir başarıya imza attı. 

MAÇIN KARNESİ 
HAKEMLER Alexander Gravdis, Lev Antonov, Igor Kotkovski Rusya 
KAZAKİSTAN Grigorenko 7 - Vorotnıkov 7 , Moldagaliyev 6 , Aliyev 6 - Zhumabayev 6 , Khokhlov 6 , Aliyev Kanat 6 Sergiyenko Dk. 75 5 , Zarechnyy 6 Meshikov Dk. 46 7 , Yakovilev 6 - Shakin 8 , Kenzhekhanov 6 Arginbayev Dk. 80 
YEDEKLER Kuzinetsov, Kurgulin, Nedaskovski, Nedashvskly, Solovin 
TÜRKİYE Fevzi 6 - Feridun 6 , Ali Turan 6 , Muhammed Hanifi 5 , Emre 5 - Mehmet Topuz 5 Can Dk. 80 , Fahri 6 , Adem Koçak 6 , Bilal 6 Umut Dk. 46 5 - Gökhan 5 Semih Dk. 60 5 , İbrahim Akın 7 
YEDEKLER Volkan, Muslu, Serhat Akyüz 
GOLLER Shakin Dk. 11 , Fahri Dk. 30 pen. , Yakovilev Dk. 89 
SARI KART Emre Türkiye , Aliyev Kanat, Moldagaliyev Kazakistan 

Çetiner'den acı itiraf 

Ümit Milli Takım Teknik Direktörü Raşit Çetiner, karşılaşma sonrası ilginç açıklamalar yaptı. Çetiner, "Sahada oynanan futbolu gördükten sonra maç hakkında konuşulacak birşey olmadığını düşünüyorum. Türkiye'nin geleceği olarak lanse edilen oyuncuları izledikten sonra onları seçen insan olarak kendimi son derece kötü hissediyorum. Bu jenerasyonun Ümit Milli Takım miyadını doldurduğunu düşünüyorum" diye konuştu. 
Raşit Çetiner, bundan sonra daha küçük yaşta ve geleceği olan oyuncularla yola devam edeceklerini vurgulayarak, şöyle devam etti "Bu, grupta teslim olduğumuz anlamına gelmez. Çok yetenekli oyuncularımız var ve onların da bu işi becereceğine inanıyorum. O arkadaşlarımız Hollanda'da Dünya Şampiyonası elemelerinde mücadele edecekleri için şu anda bizimle birlikte değiller. Burada oynayan arkadaşlarımıza da buraya kadar vermiş oldukları mücadeleden dolayı teşekkür ediyorum." 

PUAN DURUMU Takımlar O G B M A Y P 1.Danimarka 8 7 1 0 24 7 22 2.Ukrayna 9 5 1 3 14 7 16 3.Yunanistan 9 4 2 3 12 6 14 4.Türkiye 9 4 2 3 11 6 14 5.Gürcistan 7 2 2 3 6 14 8 6.Arnavutluk 9 1 2 6 5 20 5 7.Kazakistan 7 1 0 6 4 16 3 


</TEXT>
</DOC>
