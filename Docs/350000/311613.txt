<DOC>
<DOCNO> 311613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sondun11.html </URL>
<DATE> 2005/02/02/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Gorboçov'dan Putin'e uyarı 
</HEADLINE>
<TEXT>

     Eski Sovyet lideri Mihail Gorbaçov, Rus lideri Vladimir Putin'i ''kendi iktidarını güçlendirme'' girişimine karşı uyardı ve geçen ay yürürlüğe sokulan sosyal reformu kınadı. 
     ''Kommersant'' gazetesine göre, eski lider, ''Başkan sırf kendi iktidarını daha da güçlendirmek için kendini seçtirdiyse insanlar bundan memnuniyet duymaz'' dedi. 
     ''Putin, ilk görev döneminde Rusya'yı istikrara kavuşturuyordu'' diyen Gorbaçov, ''Ama geçen martta yeniden başkan seçildikten sonra her şeyin alt üst olduğunu görüyoruz'' diye konuştu. 
     Gorbaçov, geçen ay yapılan sosyal reformun anayasayı ihlal ve ''yaşlı insanlarla mücadele'' anlamına geldiğini kaydetti. 
     Sosyal reform, binlerce emeklinin sokaklara dökülmesine neden olmuştu. 
     Gorbaçov, geçen ağustosta da Rusya'nın istibdat rejimine kayabileceği uyarısında bulunmuştu. 
     
</TEXT>
</DOC>
