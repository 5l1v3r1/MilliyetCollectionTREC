<DOC>
<DOCNO> 334505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/son/sonspo08.html </URL>
<DATE> 2005/04/18/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Memo double-double yaptı, takımın en skoreri oldu... 
</HEADLINE>
<TEXT>

     ABD Profesyonel Basketbol Ligi'ne, TSİ bu sabaha karşı yapılan 9 maçla devam edildi. 
     Utah Jazz'ın Portland Trail Blazers'a 100-82 yenildiği maçta 29 dakika forma giyen Mehmet Okur, bu süre içinde 15 sayı, 2'si hücum 10 ribaunt, 2 asist ve 2 blokla double-double yaptı. Okur, 2 sayılık atışlarda 11'de 7, serbest atışlarda 1'de 1 isabet bulurken bir kez denediği 3 sayılık atışta başarılı olamadı. 
     Okur'la aynı skoru yapan Kirk Snyder'ın 15 sayı ve 6 ribauntu da galibiyet için yeterli olmadı. 
     Öte yandan Rubben Patterson'ın 23 sayı, 4 ribaunt ve 5 asisti, Şerif Abdürrahim'in 20 sayı, 4 ribaunt ve 3 asisti, double-double yapan Damon Stoudamire'nin de 18 sayı, 9 ribaunt ve 12 asisti, Portland Trail Blazers'a galibiyeti getirdi. 
     
     NETS PLAY-OFF YARIŞINA DEVAM EDİYOR 

     New Jersey Nets, sahasında Philedelphia Sixers'ı 104-83 açık farkla yendi. 
     Vince Carter'ın 43 sayı ve 11 ribauntla double-double yaptığı maçta Jason Kidd, 11 sayı, 10 ribaunt ve 16 asistle kariyerinin 67. triple-double'ını yaptı. 
     Doğu Konferansı'nda play-off'a çıkacak son 2 takımdan biri olmak için yarışan Nets, son 17 maçında 13. galibiyetini elde etti. Aldığı 40 galibiyet ve 40 yenilgiyle play-off yarışında Cleveland Cavaliers'a yetişen Nets'de, double-double yapan Nenad Krstic'in 18 sayı ve 10 ribauntu da galibiyeti getiren diğer bir performans oldu. 
     Geçen sezon play-off şansını kaçıran Sixers'da ise Allen Iverson'ın 33 sayı, 4 ribaunt ve 8 asistlik oyunu, tek başına galibiyet için yeterli olmadı. 
     
     Ligde alınan diğer sonuçlar şöyle 

     Washington Wizards-Charlotte Bobcats 106-104. 
     Miami Heats-Indiana Pacers 84-80. 
     Minnesota Timberwolves-Seattle Supersonics 94-109. 
     Los Angeles Lakers-Dallas Mavericks 112-114. 
     Toronto Raptors-Boston Celtics 98-103. 
     New York Knicks-Atlanta Hawks 135-139 uzatmada . 
     Detroit Pistons-Cleveland Cavaliers 90-87. 
     Lige, TSİ yarın sabaha karşı yapılacak 8 maçla devam edilecek. 

     
</TEXT>
</DOC>
