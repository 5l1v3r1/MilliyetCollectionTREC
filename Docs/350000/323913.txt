<DOC>
<DOCNO> 323913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/yasam/yas04.html </URL>
<DATE> 2005/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeşil çay, kanser ilacı etkisinde 
</HEADLINE>
<TEXT>


Bilim adamlarına göre yeşil çaydaki bir kimyasal, kanser ilaçları geliştirilmesinde önemli rol oynayacak. Bu kimyasal, tümörlü hücrenin büyümesini sağlayan enzimi durduruyor 

DIŞ HABERLER SERVİSİ 

Günde 2-3 bardak 
İNGİLİZ ve İspanyol bilim adamlarının ortak araştırmasına göre yeşil çay yapraklarından elde edilen 'polifenol EGCG' isimli kimyasal, kanserli hücrelerin gelişimini durduruyor. Aynı etki, günde 2 - 3 bardak yeşil çay içerek de elde edilebiliyor. Uzmanlar, "Bu kimyasalla yapılacak ilaçların yan etkisi daha az olacak" diyor. 

Enzimi durduruyor 
İSPANYA Murcia Üniversitesi ile İngiltere'deki John Innes Merkezi'nin araştırmasında, polifenol EGCG maddesinin, 'methotrexate' isimli kanser ilacıyla aynı işlevi gördüğü tespit edildi. Yeşil çaydaki kimyasalın, tümörlü hücrelerin büyümesine yol açan 'dihidrofolat reductaz' enzimini durdurduğu belirlendi. 


</TEXT>
</DOC>
