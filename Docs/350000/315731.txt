<DOC>
<DOCNO> 315731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/son/soneko12.html </URL>
<DATE> 2005/02/16/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
14 Şubat'ın favori adresi kuyumcular oldu... 
</HEADLINE>
<TEXT>

     ''14 Şubat Sevgililer Günü''nde, kartla 282 milyon YTL harcama yapıldığı bildirildi. 
     Bankalararası Kart Merkezi BKM yetkililerinden alınan bilgiye göre, 13-14 Şubat tarihleri arasında, kredi kartı ile 5 milyon 529 bin 308 adet işlem gerçekleştirildi. Bu işlemlerin tutarı ise 282 milyon YTL'ye ulaştı. 
     Geçen yıl, aynı dönemde ise 123 milyon 8 bin YTL tutarında toplam 3 milyon 42 bin 996 adet işlem gerçekleşmişti. 
     Bu yıl 14 Şubat tarihinde, ''BKM Switch Sistemi''nden geçen işlem adedi yüzde 21 artış gösterdi. İşlem adeti 2 milyon 528 bin 926 adet olarak saptandı. Geçen yıl ise 2 milyon 85 bin 235 adet işlem gerçekleşmişti. 
     İşlem adetlerinde en fazla artış yaşanan sektörlerin başında, 13-14 Şubat tarihlerinde, bir önceki hafta sonuyla karşılaştırıldığında yüzde 302 artış ile kuyumcular geldi. Bunu yüzde 70'lik artış ile ''yemek'' sektörü takip etti. 
     
</TEXT>
</DOC>
