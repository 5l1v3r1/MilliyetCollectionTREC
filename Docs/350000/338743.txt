<DOC>
<DOCNO> 338743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/guncel/gun07.html </URL>
<DATE> 2005/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İki polis şefine 'çeteden' dava 
</HEADLINE>
<TEXT>


ARTVİN DHA 

Artvin Emniyet Müdür Yardımcısı İsmail Kadıoğlu ile Borçka eski Emniyet Amiri ve halen Artvin Eğitim Şube Müdürlüğü'nde görevli Tanju Koşar'ın da aralarında bulunduğu 18 kişi hakkında, "çıkar amaçlı suç örgütüne üye oldukları" iddiasıyla dava açıldı. Artvin'de 11 Şubat'ta, ihalelerde tehdit edildiklerini belirten işadamları Ekrem Kılıç, Mustafa Yüksel, Adnan Pervan, Abdullah Yücel Kılıç, Şadi Yıldızcan ve Mehmet Aydın'ın şik yeti üzerine polis harekete geçti. Artvinli müteahhit Hüseyin Çakır ile İstanbul'da oturan işadamı Babür Kalafatoğlu'nun cep telefonlarını mahkeme kararıyla dinlemeye alan polis, Kadıoğlu ile Koşar'ın da "ihale çetesi"yle ilişki içinde olduklarını tespit etti. Kadıoğlu'nun tabanca mermisi temin ettiği öne sürülen çetenin, Koşar'a kadın bulup, buluşmalarını sağladığı da iddianamade yer aldı. Gözaltına alınan 11 kişi çıkarıldıkları mahkeme tarafından tutuklandı. 5 kişi ise tutuksuz yargılanmak üzere serbest bırakıldı. 


</TEXT>
</DOC>
