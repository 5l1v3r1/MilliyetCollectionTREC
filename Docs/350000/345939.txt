<DOC>
<DOCNO> 345939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/yasam/yas04.html </URL>
<DATE> 2005/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Begüm'ün gözyaşları 
</HEADLINE>
<TEXT>


Aracıyla çarptığı Salim'in ölümüne, 2 kişinin de yaralanmasına yol açan tıp fakültesi öğrencisi Begüm Zeren, tahliye edilmeyince ağladı 

ESRA ALUS İstanbul 

İstanbul Sarayburnu'nda otomobiliyle çarparak 7 yaşındaki Salim Arıcı'nın ölümüne, 2 kişinin de yaralanmasına neden olduğu iddiasıyla tıp fakültesi 3. sınıf öğrencisi Begüm Zeren'in yargılanmasına başlandı. 8. Asliye Ceza Mahkemesi'nde dün görülen duruşmaya tutuklu sanık Zeren ve yaralanan Necibe Demircan katıldı. 
İfadesinde Zeren, şunları söyledi "Sahil yolunda bir motosikletli birçok kez sıkıştırdı. Motosiklet gitsin diye sağa kırınca direksiyon h kimiyetini kaybettim. O sırada yoldan karşıya geçmek isteyenleri gördüm. Onlara değil bana bir şey olsun diye el frenini çektim. Arabanın arkası onlara, ön tarafı da ağaca çarpmış." 

'Motosiklet yoktu' 
Zeren, Mahkeme Başkanı'nın alkollü olduğunu hatırlatması üzerine de, "Yemekte içtiğim bir biranın kazada etkili olacağını sanmıyorum" derken, kazada yaralanan Necime Demircan ise, "Biz kaldırımdaydık. Sanık süratliydi. İddia ettiği gibi motosiklet yoktu. Şik yetçiyim" diye ifade verdi. 
Zeren'in tutukluluk halinin devamı yönünde karar verilen duruşma, hastanede tedavisi süren diğer yaralının ifadesinin alınması için ertelendi. Tahliye talebi kabul edilmeyen Zeren, duruşma çıkışı ağladı. 


</TEXT>
</DOC>
