<DOC>
<DOCNO> 324950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/19/guncel/agun.html </URL>
<DATE> 2005/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
270 bin can dipdiridir 
</HEADLINE>
<TEXT>


Başbakan Erdoğan, Çanakkale Deniz Zaferi'nin 90. yıldönümü töreninde, "H l savaş manzaralarına şahit olmaktan hayal kırıklığına uğruyoruz" diye konuştu 

Elçin Ergün 

Çanakkale Şehitleri'ni Anma ve Çanakkale Deniz Zaferi'nin 90. yıldönümü törenlerine katılan Başbakan Tayyip Erdoğan'a eşlik eden eşi Emine Erdoğan, resmi törenlere katılmazken, Gelibolu'daki şehitliği vatandaşlarla ziyaret etti. 
Erdoğan'a Çanakkale'de 6 bakan eşlik ederken, Deniz Kuvvetleri Komutanı Oramiral Özden Örnek, 1. Ordu Komutanı Orgeneral Hurşit Tolon Çanakkale'deki, Genelkurmay Başkanı Orgeneral Hilmi Özkök Gelibolu'daki törenlere katıldı. 
Çanakkale 18 Mart Stadyumu'ndaki törene askeri erk n eşleriyle katılırken, Emine Erdoğan ve Bakan Beşir Atalay'ın eşi katılmadı. Emine Erdoğan'ın "türbanı" nedeniyle resmi protokolde yer almadığı yorumu yapıldı. 
Erdoğan, anma törenindeki konuşmada, "Zaman zaman birilerinin ektiği nifak tohumları birilerini etkilese de, 270 bin can bu topraklarda dipdiridir. Bu millet aynı zamanda geleceğini de kazanmıştır" dedi. 

Aynı cevabı veririz 
Erdoğan, şunları kaydetti "Atatürk'ün yurtta sulh, cihanda sulh şiarını benimsemiş milletin fertleri olarak 2000'li yıllarda h l acı savaş manzaralarına şahit olmaktan hayal kırıklığına uğruyoruz. Vatanın ve milletin yüce varlığına el uzatmaya yeltenenlere vereceğimiz cevap, 90 yıl önce bu topraklarda verilen cevaptan farklı olmayacaktır." 
Gelibolu'daki törenden ayrılırken Başbakan Erdoğan, Özkök'e kendi arabasını işaret ederek, "Hocam birlikte gidelim" dedi. 
Emine Erdoğan'ın Gelibolu'da Başbakan Erdoğan'la katıldığı tek program olan Kilye Koyu tanıtım merkezinin açılışına askeri erk nın katılmaması ise dikkat çekici bulundu. 

Koç onaracak 

MURAT ÖĞÜTÇEN Gelibolu 
Koç Topluluğu, Gelibolu Milli Parkı içinde yer alan Seddülbahir Kalesi'nin onarımını üstlendi. Kalenin restore edilmesi ve Barış Parkı Forumu ile Çanakkale Deniz Muharebeleri Tanıtım Merkezi olarak yeniden düzenlenmesini içeren anlaşma imzalandı. Kale, savaş sırasında ilk çıkarma yapılan bölge. 


</TEXT>
</DOC>
