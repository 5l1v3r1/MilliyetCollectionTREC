<DOC>
<DOCNO> 332706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sontur52.html </URL>
<DATE> 2005/04/12/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
İki hayat kadını, gasp ve tecavüz şikayetiyle jandarmaya başvurdu 
</HEADLINE>
<TEXT>

     Konya'nın bir köyünde 8 kişinin kendileriyle zorla birlikte olduktan sonra cep telefonlarını, paralarını ve künyelerini gasp ettiğini öne süren 2 hayat kadını jandarmaya başvurdu. 
     Alınan bilgiye göre, merkez Selçuklu İlçesi Yukarıpınarbaşı Köyü'nde hayat kadını oldukları belirtilen C.D. ve H.Ö, jandarmaya başvurarak, cep telefonları, altın künye ve paralarının 8 kişi tarafından gasp edildiğini ileri sürdü. 
     A.A, S.E, S.E, A.F.A, M.Y, Ö.Ö, M.A. ve B.K. ile birlikte olmak için anlaştıklarını ancak, aralarında çıkan sorun nedeniyle bu kişilerin kendileriyle zorla birlikte olduğunu iddia eden C.D. ve H.Ö, daha sonra söz konusu kişilerin 2 altın künye, 300 YTL para ve cep telefonlarını gasp ettiklerini savundular. 
     Olayın kendilerine intikal etmesinden sonra soruşturma başlattıklarını ifade eden jandarma yetkilileri, halen aranmakta olan B.K. dışında diğer kişilerin yakalandığını, olayla ilgili soruşturmanın sürdürüldüğünü kaydettiler. 
     
</TEXT>
</DOC>
