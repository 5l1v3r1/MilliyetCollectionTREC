<DOC>
<DOCNO> 338948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/sonspo34.html </URL>
<DATE> 2005/05/02/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Susiç Bir Anadolu takımı 100 yıl içinde şampiyon olacağını sanmıyorum 
</HEADLINE>
<TEXT>

     Konyaspor Teknik Direktörü Saffet Susiç, bir Anadolu takımının 100 yıl içinde Süper Lig’de şampiyon olabileceğini sanmadığını söyledi. 
     Susiç, Futbol Federasyonu’nun aylık "TamSaha" Dergisi’ne verdiği röportajda, "Anadolu takımlarının Türkiye’de şampiyon olabilme ihtimalleri var mı Böyle bir potansiyel görüyor musunuz " sorusuna, "Açık konuşmamı ister misiniz Ben önümüzdeki yüzyıl içinde böyle bir şeyin olacağını zannetmiyorum" dedi. 
     "Bizim bütçemiz 10 milyon dolarsa, büyük takımların 100 milyon dolar oluyor" diyen Susiç, sözlerini şöyle sürdürdü 
     "Bu da çok büyük bir fark. Onun için ancak yüz sene sonra onlara yetişebiliriz gibi geliyor. Maddi durum çok önemli yani. İkinci bir sebep daha var seyirci faktörü. Dört büyük takımın ülkenin her yerinde seyircisi var. Onlar yabancı sahada oynadıkları zamanlarda bile sanki kendi evindeymiş gibi rahat oynuyorlar. Tribünlerin yarısı kendi seyircilerinden oluşuyor. Bu, dünyanın hiçbir yerinde yoktur, Türkiye’ye özgü bir özelliktir." 
     
     ÜMİT "TABANA YAYMALIYIZ" 
     Gençlerbirliği Kaptanı Ümit Bozkurt ise aynı dergiye yaptığı açıklamada, NBA’de olduğu gibi Süper Lig’de de başarının tabana yayılması gerektiğini vurgulayarak, şunları söyledi 
     "Eğer tabana yaymazsak ileride sadece İstanbul takımlarının oluşturduğu bir lig olacak Süper Lig. Böyle olunca da İstanbul takımları arayı iyice açacak. Diğer takımlara da figüranlık düşecek. 
     Bu da ligi kalitesizleştirecek ve futbol seyircisi yavaş yavaş azalacak, belki de bitecek. Uzun dönemde olacak olan şey bu. Ama başarıyı yaysak ve eşitlikçi bir lig kursak futbol da kazanır. Bence bu açıdan baktığımızda medya da aslında kendi kuyusunu kazıyor. Çünkü haber bitecek bir gün. İlgi de bitecek, okur da gidecek. Bu yüzden medya da daha geniş alanlara yayılmalı. 15 sayfalık bir gazetede 10 sayfası bir takımın, üç sayfası bir takımın, bir sayfası bir takımın, diğer kalan sayfa da diğer takımların olmaz. Bu olay futbola büyük zarar veriyor ve ileride çok daha büyük bir zarar verecek." 
     
</TEXT>
</DOC>
