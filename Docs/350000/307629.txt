<DOC>
<DOCNO> 307629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/son/sonyas15.html </URL>
<DATE> 2005/01/18/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Sevda Demirel Seren'i tokatlayacağım 
</HEADLINE>
<TEXT>

     Mustafa ERCAN MERSİN, DHA 

      MERSİN'de bir barda sahneye çıkan Sevda Demirel, İstanbul'a döndüğünde Seren Serengil ile görülecek bir hesabı olduğunu söyledi. 
     Sultaşa Otel'deki Alem Bar'da program yapan Sevda Demirel, her gün spor salonuna giderek spor yapmayı ihmal etmiyor. Spor sayesinde stres atıp, moral depoladığını söyleyen Sevda Demirel, bir televizyon programında kendisiyle ilgili eleştirilerde bulunan Seren Serengil'e kızdığını belirterek, "Onunla bir alıp veremediğim yok. Neden çıkıp benim hakkımda konuştuğunu anlayamıyorum. Onunla karşılaşır karşılaşmaz bunun hesabını soracağım. Onu tokatlayacağım'' dedi. 
     Bu arada, albüm hazırlığına da hız verdiğini belirten Demirel, şunları söyledi 
     "Ben yaptığım tartışmalarla değil, albüm çalışmamla gündeme gelmek istiyorum. En kısa sürede albümümü piyasaya çıkartacağım. Umarım artık insanlar benimle uğraşmazlar. Çünkü, ben bu tür diyaloglardan dolayı çok yoruldum. Sadece ve sadece yaptığım sahne ve albüm çalışmalarıyla gündemde kalmak istiyorum.'' 
     
</TEXT>
</DOC>
