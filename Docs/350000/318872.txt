<DOC>
<DOCNO> 318872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/son/sonspo22.html </URL>
<DATE> 2005/02/26/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Diyarbakırspor 1 - Gençlerbirliği 3 
</HEADLINE>
<TEXT>

     Birinci Süper Futbol Ligi'nde Diyarbakırspor, sahasında Gençlerbirliği'ne 3-1 yenildi. 
     4. dakikada ceza alanında kaleci Fadhel ile karşı karşıya kalan Youla'nın vuruşunda meşin yuvarlak Fadhel'den döndü. Kaleci Fadhel, dönen topu ayaklarıyla güçlükle uzaklaştırdı. 
     13. dakikada Cem Yanık'ın 30 metreden attığı şutta, meşin yuvarlak üstten auta çıktı. 
     22. dakikada Youla'nın ceza alanı dışından aşırtma vuruşunda kaleci Fadhel topu kornere çeldi. 
     23. Gençlerbirliği öne geçti. Bu dakikada Lopez'in ceza alanı içerisinde Skoko'yu düşürdüğü pozisyonda hakem Vedat Tan penaltı noktasını gösterdi. Penaltı vuruşunu kullanan Skoko, meşin yuvarlağı kaleci Fadhel'in solundan ağlara gönderdi 0-1 
     28. dakikada iki savunma oyuncusunu geçerek Fadhel'le karşı karşıya kalan Youla'nın vuruşunda top az farkla yandan auta çıktı. 
     37. dakikada Gençlerbirliği farkı 2'ye çıkardı. Skoko'nun kullandığı serbest vuruşta, ceza alanındaki Erkan, meşin yuvarlağı Mustafa Özkan'ın önüne uzattı. Bu futbolcunun vuruşunda meşin yuvarlak kaleci Fadhel'in solundan filelerle buluştu 0-2 
     42. dakikada Diyarbakırspor'un kullandığı korner atışında ceza alanı içerisinde oluşan karambolde hakem penaltı noktasını gösterdi. Penaltıyı kullanan Lopez'in vuruşunda kaleci Ömer uzanarak topu yakaladı. 
     Kalan dakikalarda başka gol olmayınca maçın ilk yarısı konuk ekip Gençlerbirliği'nin 2-0 üstünlüğü ile sona erdi. 
     
     İKİNCİ YARI 

     56. dakikada Diyarbakırspor, farkı 1'e indirdi. Serdar'ın kullandığı serbest vuruşta topa iyi yükselen Sinan Kaloğlu'nun vuruşunda, meşin yuvarlak kaleci Ömer'in yanından filelerle buluştu 2-1. 
     65. dakikada Burhan'ın ceza alanı içinde Hakan'ı düşürdüğü pozisyonda hakem Vedat Tan, 3. kez penaltı noktasını gösterdi. Penaltıyı kullanan Uğur'un vuruşunda, meşin yuvarlak kaleci Fadhel'in solundan filelerle buluştu 3-1. 
     89. dakikada Sinan Kaloğlu'nun kafa vuruşunda, kaleci Ömer meşin yuvarlağı son anda kornere çeldi. 
     90. dakikada Eser'in düşürüldüğü pozisyonda hakem Vedat Tan, 4. kez penaltı verdi. Atışı kullanan Niyazi'nin vuruşunda, kaleci Ömer uzanarak meşin yuvarlağa sahip oldu ve karşılaşma 3-1 Gençlerbirliği'nin üstünlüğüyle sona erdi. 
     
     KÜNYE 

     

Stat Atatürk. Hakemler Vedat Tan xxx, Arif Sucuoğlu xxx, Erdem Bayık xxx. Diyarbakırspor Fadhel xx, Stavrevski x, Cem Beceren x, Burhan x, Göksel x Dk. 83 Niyazi , Sinan Demircioğlu xx, Serdar x Dk. 57 Yunus x , Jupi xx, Cem Yanık x, Eser x, Lopez x Dk. 46 Sinan Kaloğlu xx . Gençlerbirliği Ömer xxx, Kerem xx, El Saka xxx, Erkan xx, İsmail x, Uğur xx Dk. 88 Atilla Birlik , Ümit xx, Hakan xx, Skoko xxx, Youla xxx Dk. 85 Baki , Mustafa Özkan xx. Gol Dk. 23 Skoko penaltıdan , Dk. 37 Mustafa Özkan, Dk. 56 Sinan Kaloğlu, Dk. 65 Uğur penaltıdan . Sarı Kartlar Dk. 63 Ömer, Dk. 86 Ümit Gençlerbirliği , Dk. 65 Burhan, Dk. 71 Sinan Demircioğlu, Dk. 80 Göksel Diyarbakırspor .      
     ''BİREYSEL HATALAR NEDENİYLE YENİLDİK'' 

     Diyarbakrıspor Teknik Direktörü Oğuz Çetin, bireysel hatalar nedeniyle Gençlerbirliği'ne yenildiklerini söyledi. 
     Oğuz Çetin, her 2 takım açısından önemli olan maçın zorlu geçtiğini belirterek, şöyle konuştu 
     ''3 tane duran toptan gol yedik. Bunlardan 2'si penaltı golüydü. Bu kadar kolay gol yemememiz gerekirdi. Ancak bireysel hatalar nedeniyle yenildik. Takımımın mücadelesinden memnunum. Bu maçı unutup özellikle shamızda yapacağımız Denizlispor ve Gaziantepspor maçlarını kazanmak ve bu yenilgileri telafi etmemiz gerekiyor. 
     2 penaltıyı da gole çeviremedik. Hafta içindeki çalışmalarımızda Lopez, Cem Yanık ve Niyazi penaltıcımızdı. Lopez gole çeviremedi, maçın yorgunluğundan Cem Yanık da 2. penaltıyı kullanmak istemedi. Onun yerine kullanan Niyazi de golü atamadı.'' 
     Gençlerbirliği Teknik Direktörü Ziya Doğan ise, son dönemlerdeki başarısız sonuçların ardından deplasmanda aldıkları bu galibyetin önemine değinerek, ''İlk yarıda yakaladığımız pozisyonları değerlendiremedik. Oyunun üstünlüğü bizdeydi. Maçın kaderini penaltılar belirledi. Galip geldiğimiz için mutluyuz'' dedi. 
     
</TEXT>
</DOC>
