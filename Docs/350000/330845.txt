<DOC>
<DOCNO> 330845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sontur30.html </URL>
<DATE> 2005/04/06/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Ankara'da fuhuş ve kumara 55 gözaltı... 
</HEADLINE>
<TEXT>

     Ankara Emniyet Müdürlüğü'ne bağlı ekipler, kumar oynadıkları bildirilen 49 kişi ile fuhuş yaptığı belirlenen 6 kadını gözaltına aldı. 
     Emniyet yetkililerinden alınan bilgiye göre, bir ihbarı değerlendiren Asayiş Şube Müdürlüğü ekipleri, Çankaya Çamlıtepe Mahallesi'nde fuhuş yapıldığı belirlenen bir eve baskın düzenlediler. 
     Yapılan incelemenin ardından Seval C. ve Dürdane T. gözaltına alındı. Bir başka ihbar üzerine harekete geçen asayiş ekipleri, Cemre sokakta da fuhuş yaptıkları tespit edilen Marzhanat K., Sevgül A., Günseli M. ve Derya T.'yi gözaltına aldılar. 
     Ahlak Büro Amirliği ekipleri Keçiören İrfan Baştuğ Caddesi'ndeki bir kıraathanede kumar oynandığı ihbarını almaları üzerine söz konusu yerde arama yaptılar. Yapılan uygulamada ''tombala'' oynadıkları belirlenen 43 kişi gözaltına alındı. 
     Öte yandan, Atatürk Bulvarı'nda bulunan bir iş hanında da porno CD sattığı tespit edilen Adem U. hakkında idari işlem yapıldı. Bu kişiye ait işyerinde 222 adet porno CD bulundu. 
     
</TEXT>
</DOC>
