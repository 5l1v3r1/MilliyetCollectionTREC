<DOC>
<DOCNO> 344817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/son/soneko10.html </URL>
<DATE> 2005/05/22/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Coşkun Yarından itibaren akaryakıtta daha ciddi bir denetim başlıyor 
</HEADLINE>
<TEXT>

     Sanayi ve Ticaret Bakanı Ali Coşkun, akaryakıt ve LPG istasyonlarının denetimini Enerji ve Tabii Kaynaklar Bakanlığı adına gerçekleştirdiklerini, şimdi de Enerji Piyasası Düzenleme Kurumu’na EPDK bu hizmeti vereceklerini belirterek, "yarından itibaren çok daha aktif ve çok daha ciddi bir denetim başlıyor" dedi. 
     Petrol Piyasası’nda Yapılacak Denetimlere İlişkin İşbirliği Protokolü, Sanayi ve Ticaret Bakanı Ali Coşkun ile EPDK Başkanı Yusuf Günay tarafından imzalandı. 
     Protokolle, yurt içinde pazarlanan petrol ve madeni yağın denetimi, ulusal marker kontrolünün yapılması, tesislerden usulüne uygun olarak numune alınması, alınan numunelerin akredite laboratuvarlara teslimi ile piyasada faaliyet gösteren kişilerin lisans kontrolü işlemlerinin yapılması sağlanacak. 
     İmza töreninde konuşan Sanayi ve Ticaret Bakanı Ali Coşkun, 250’si mühendis 0 elemanla ve 41 seyyar laboratuvar haline dönüştürülmüş araçla dağıtım şirketlerinin tesislerinin yanı sıra 500’ü akaryakıt, 3 bin 500’ü LPG olmak üzere toplam 15 bin istasyondaki 69 bin akaryakıt, 6 bin gaz pompasını denetlediklerini anlattı. 
     Bu araçların, yakıtı birkaç saniyede test edecek cihazlarla donatılacağını belirten Bakan Coşkun, önce fiziki olarak istasyonun ve cihazlarının standarda uygun olup olmadıklarının, daha sonra ölçüm araçlarının denetleneceğini kaydetti. 
     
     "100 LİTRE ÖLÇÜP 70-80 LİTRE VEREN POMPA VAR" 
     Bakan Coşkun, denetimler sırasında 100 litre yakıt verildiğini göstermesine rağmen gerçekte 70-80 litre yakıt veren pompalarla karşılaştıklarını anlatan Coşkun, ölçme konusuna büyük önem verdiklerini söyledi. 
     Bunların yanı sıra şimdi de, "yakıtlara nafta, solvent katılmış mı Kaçak mı " sorularına dönük denetim yapacaklarını ifade eden Coşkun, akaryakıta sadece Kyoto Protokolü çerçevesinde biyodizel ve etil alkol katılabileceğine dikkati çekti. 
     Coşkun, Kemalpaşa’da biyodizel yakıt üretecek bir fabrika kurulduğunu, Konya Şeker Fabrikası’nda da kısmen etil alkol imali için hazırlıkları bitirdiklerini anlattı. 
     
     "BİNLERCE İSTASYON RUHSATSIZ VEYA STANDARDLARA AYKIRI" 
     Bakan Coşkun şöyle devam etti 
     "Ne yazık ki binlerce istasyonun ruhsatsız veya standartlara aykırı olduğu tespit edildi. Bundan sonra kesin uyarılmalara başlanacak. Bunlar hakkında suç duyurusunda bulunulacak. 
     LPG’li araçların denetimine de büyük önem veriyoruz. Evdeki tüpü araca takıyorlar, bağlamıyorlar bile. Canlı bomba gibi dolaşıyorlar. 
     bir yakınım anlattı. Taksiye binmiş, gaz kokuyor demiş. Şoför zararı yok deyince, bizimkisi bunun patlayabileceğini, tehlikeli olduğunu söylemiş. Şoför ben aylardır böyle dolaşıyorum bir şey olmadı demiş. Polise ihbar edip etmediğini sordum. Etmemiş. Bu konularda vatandaşımıza da görev düşüyor." Daha sonra salon girişindeki meşrubatları gören Bakan Coşkun, "aslında bu içeceklerin de denetlenmesi lazım" dedi. Bir tatlandırıcı furyasıdır gidiyor. Aslında bunlar sağlık için sakıncalı" dedi. "Onu da denetleyemiyor musunuz " denmesi üzerine Bakan Coşkun, bu görevin tarım ve sağlık bakanlıklarına ait olduğunu söyledi. 
     
     ULUSAL MARKER UYGULAMASI 1 TEMMUZ’DA 
     EPDK Başkanı Yusuf Günay ise her yıl Türkiye’nin 2-3 milyar dolar vergi kaybına, araçların bozulmasına, haksız rekabete neden olan kaçak ve kalitesiz akaryakıt kullanımını önleyecek ulusal marker uygulamasına 1 Temmuz’da başlanacağını bildirdi. 
     Ulusal marker temini ve teslimi için yapılan ihale sonucunda belirlenecek şirketle istenen bilgi ve belgeleri tamamladıktan sonra sözleşme imzalayacaklarını açıklayan Günay, 1 Temmuz’dan itibaren ulusal marker içermeyen veya yeterli şart ve seviyede ulusal marker bulunmayan akaryakıt için gerekli yasal işlemlerin yapılacağını söyledi. 
     Günay, sonuçta kurallara uygun hareket eden şirketlere karşı ülkeye kaçak akaryakıt getirerek haksız rekabet eden firmaların piyasadan silineceğini, beraberinde piyasada teknik kriterlere uymayan ve kaynağı belli olmayan akaryakıtın yarattığı diğer sorunların da çözüleceğini kaydetti. 
     
     SANAYİ BAKANLIĞI DENEYİMLİ 
     Sanayi ve Ticaret Bakanlığı’nın denetim konusunda tecrübeye, araç ve gereçlere, yurt çapında yaygın deneyimli personele sahip olduğunu belirten EPDK Başkanı Yusuf Günay, imzalanan protokolle, kurum adına sektörün denetlenmesi konusunda önemli sorumluluklar üstlenileceğini söyledi. Günay şöyle konuştu 
     "Protokol çerçevesinde, yurt içinde pazarlanan petrol ve madeni yağın denetiminin yapılması için ulusal marker kontrolü yapılacak. 
     Akaryakıt bayi, depolama tesisi, rafineri ile taşıma araçlarından usulüne uygun olarak numune alınacak. Alınan numuneler kurumumuz tarafından belirlenen akredite laboratuvarlara teslim edilecek. 
     Bakanlık, EPDK tarafından belirlenen program dahilinde periyodik denetimlerin yanı sıra ihbar ve şikayetlerle ilgili olarak saydığım işleri ayrıca yerine getirecek. Bakanlık, EPDK’ya yapılacak ihbar ve şikayetleri incelemek üzere mesai saatleriyle sınırlı olmayan bir çalışma düzeni sağlayacak. 
     EPDK tarafından yürütülen denetim, ön araştırma ve soruşturmalar nedeniyle ihtiyaç duyulan her türlü inceleme, tespit, numune alma, mühürleme ve mührün sökülmesi işlemleri de bakanlık tarafından yerine getirilecek. 
     Denetimler sırasında, ihtiyaç duyulan malzeme ve ekipman ile bunların bakım, onarım ve kalibrasyon gibi ihtiyaçları da kurumumuz tarafından karşılanacak." EPDK Başkanı Yusuf Günay, Emniyet Genel Müdürlüğü ve Jandarma Genel Komutanlığı ile de protokoller imzalayacaklarını sözlerine ekledi. 
     
     ŞİKAYET HATTI, ALO 175... 
     Tüketiciler akaryakıtla ilgili sorunlarında Alo 175 tüketici hattını kullanarak şikayetlerini bildirebilecek. 
     Törenin ardından, EPDK binasının önüne getirilen denetim araçlarından birine Sanayi ve Ticaret Bakanı Coşkunla birlikte binerek gazetecilere poz veren EPDK Başkanı Günay, ehliyeti olmasına rağmen otomobil kullanmayı bilmediğini söyledi. 
     
</TEXT>
</DOC>
