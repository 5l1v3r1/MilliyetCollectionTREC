<DOC>
<DOCNO> 332156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/son/sondun50.html </URL>
<DATE> 2005/04/11/ </DATE>
<TIME> 19.05 </TIME>
<AUTHOR>  </AUTHOR>
<HEADLINE>
Nepal'de bomba patladı 1 ölü 
</HEADLINE>
<TEXT>

     Maocu gerillaların ayaklandığı Nepal'in batısındaki turistik bir kentte patlayan bomba, bir kişinin ölümüne yol açtı. 
     Polis kaynakları, aynı zamanda bir öğrenci kenti olan Pokhara'daki pazaryerinde patlayan bombanın 7 kişinin yaralanmasına neden olduğunu, patlamanın sorumluluğunu ise şu ana kadar üstlenen olmadığını açıkladı. 
     Nepal Kralı Gyanendra, Şubat ayında hükümeti feshederek, yönetimi 3 yıl süresince üstlendiğini açıklamıştı. 
     Parlamento seçimlerini düzenlemek ve barışı sağlamakta başarısız kalması üzerine hükümeti feshettiğini savunan Gyanendra, siyasi partileri, ülkeyi kaosa sürüklemekle suçlamış ve yeni hükümetin kendi liderliğinde kurulacağını belirtmişti. 
     Kralın bu kararını protesto eden Maocuların çağrısıyla, 2 Nisan'da genel grev başlatılmıştı. 
     
</TEXT>
</DOC>
