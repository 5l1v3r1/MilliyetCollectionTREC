<DOC>
<DOCNO> 325238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/yazar/altan.html </URL>
<DATE> 2005/03/20/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Et kokarsa tuz basarsın, tuz kokarsa ne ola... 
</HEADLINE>
<TEXT>


NASREDDİN Hoca'ya sordular 
- Hoca yahu, 90 yıl önceki Çanakkale Savaşları yeniden coşkuyla anılırken savaşı yönetmiş olan Esat Paşa ile Feldmareşal Liman von Sanders'in hiç adı geçmedi, neden ki 
Hoca, gölgeli bir gülücükle 
- Oldum bittim Çanakkale Savaşları hep yarım anılır, dedi. 
- Nasıl yani 
- Sayıları nutukçulara göre bazen 56 bin, bazen 250 bin, bazen 300 bin olan şehitlerin, canları pahasına Çanakkale Boğazı'ndan geçirmedikleri İngiliz savaş gemilerine karşın nasıl olup da İstanbul'un yine de işgal edilmiş olduğu pas geçilir örneğin... 
- Ölenlerin, boşuna ölmüş oldukları anlaşılmasın diye mi 
- Durup dururken İngiltere'ye kimin saldırmış olduğu da anlaşılmasın diye belki... 
- Nasıl yani 
- Almanya'nın Türk bayrağı çekmiş 2 zırhlısı Goeben ve Breslav 29-30 Ekim 1914'te, Karadeniz'e çıkıp Rusya kıyılarını ve Odesa'yı bombardıman etmesiyle birlikte, sade Romanovlar Rusya'sına değil Rusya'nın müttefiki olan İngiltere'si, Fransa'sı, İtalya'sı, Japonya'sı, ABD'siyle tüm "İtilaf Devletleri"ne de savaş ilan edilmiş oluyordu... 
- Yani Akdeniz'deki İngiliz donanmasının Çanakkale'ye dümen kıracağı daha başından belliydi... 
- Elbet de belliydi. 
- Peki Alman Deniz Kuvvetleri neden katılmadı Çanakkale Savaşları'na 
- Onu o zamanki Alman Genelkurmay Başkanı Falkenhayn'a sormak gerek. 
- Neden bunlar açıklanmıyor okullardaki tarih derslerinde Hoca 
- Hamasete abanan politikacılar, tarihin belden aşağısı kötürüm bölümlerinde, sadece belden yukarısının fotoğrafını gösterirler genç kuşaklara... 
- Gerek "bireylerin yaşam kalitesi" açısından 173 ülke arasında 86. basamağa düşmeyi, gerek "kirli ülkeler" sıralamasında Kenya, Kongo, Pakistan çizgisinde görünmeyi önleyemiyor ki bu gibi yarım çekilen tarih fotoğrafları... 
- Ee ne yapacaksın, gerçek fotoğrafların piyasası kapalı olmasa Türk üniversitelerinden de hiç değilse birkaçı, evrensel kalitedeki 500 üniversite arasına giremez miydi 
- Hoca, bak bugün pazar, içimi rahatlatacak bir şeyler söyle... 
Nasreddin Hoca 
- Ola ki bir gün, dedi, bizim de şehitliklerimizin anıtları üstüne Andre Malraux'nun ünlü sözü yazılır, "Bir hayat hiçbir şey değildir, ama hiçbir şey de bir hayat değildir". 

İncili Çavuş'a sordular 
- 20 bin ton da sahte bal ihraç edilmiş Almanya'ya ve hepsi geri gönderilmiş. Rakının sahtesinden, şarabın sahtesinden, viskinin sahtesinden diş doktorunun sahtesine, avukatın sahtesine, imamın sahtesine kadar "sahte sektörü", gerçeğini aşmayı başladı. Politikacının da sahtesi var mı acaba, ne diyorsun 
İncili Çavuş 
- Her şeyin sahtesi olabilir, ama politikacının sahtesi asla olamaz, dedi. 
- Nedenmiş o 
- Bilimsel gerçeklerin bittiği yerde başlar politika bir de sahtesi nasıl olsun ki 

Gar şeflerinin, istasyonlarda makinistlere "kalk" düdüğü çaldığında trenlerin hareket ettiği dönemlerde gar şefinin düdüğü içindeki bilye parçalanıvermiş. Treni de, düdük çalıp kaldırmak gerek... 
Gar şefi, istasyonda özel dairesindeki eşine hemen haber göndermiş 
- Çarçabuk bir bezelye tanesi getirsin bana... 
Gar şefinin eşi, alelacele koşarak gelmiş 
- Sebzelikte sadece yarım bir bezelye tanesi bulabildim, demiş al işte.. 
Gar şefi 
- Yok ziyanı, demiş, o kadarı da yeter. 
Yarım bezelye tanesini düdüğünün içine koyarak çalmış "kalk" düdüğünü... 
Ve ne olmuş biliyor musunuz trenin sadece yarısı kalkmış. 
Aman kimsenin aklına bizim AB üyeliğiyle ilgili TCK değişikliği gelmesin. Çok alıngan olmaya başlayan Başbakan Tayyip Bey'i sinirlendirmek istemeyiz. 

Adamın biri, arkadaşıyla iddiaya girişmiş 
- Biliyor musun, ben sağ gözümü ağzımla ısırabilirim... 
Arkadaşı 
- İmk nsız, demiş, saçmalama kuzum kimse ağzıyla gözünü ısıramaz... 
- Var mısın iddiasına 
- Varım. 
Adamın sağ gözü takmaymış. Hemen sağ gözünü çıkarıp ağzıyla ısırmış. 
Arkadaşı 
- Allah Allah demiş, bilmiyordum sağ gözünün takma olduğunu... 
Adam bu kez 
- Sol gözümü de, demiş, ısırabilirim dişlerimle... 
- Yok devenin başı iki gözün de kör değil ya, nasıl ısıracaksın sol gözünü de dişlerinle 
- İddiaya var mısın 
- Varım... 
Adam ağzındaki takma dişlerini çıkarıp, sol gözünü de ısırmış... 

Bu fıkra AB kulislerinde, müzakere tarihi de almış üye olmaya hazırlanan ülkelerden birinin, Kopenhag kriterlerine karşı sürdürdüğü politik kurnazlıklar için anlatılıyormuş. 

Cemal Süreya'dan bir şiirle bitirelim yazıyı 
Üstü Kalsın 
Ölüyorum tanrım 
Bu da oldu işte. 
Her ölüm erken ölümdür 
Biliyorum tanrım. 
Ama, ayrıca, aldığın şu hayat 
Fena değildir. 
Üstü kalsın 



</TEXT>
</DOC>
