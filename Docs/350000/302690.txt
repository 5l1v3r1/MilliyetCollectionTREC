<DOC>
<DOCNO> 302690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/02/guncel/agun.html </URL>
<DATE> 2005/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Otellere 'F1' akını 
</HEADLINE>
<TEXT>


İstanbul'da ilk kez 19-21 Ağustos'ta düzenlenecek olan F1 yarışları için 16 lüks otele şimdiden yaklaşık 10 bin kişi rezervasyon yaptırdı 

GÜLAY FIRAT, BURCUM DEVREZ İstanbul - Milliyet gökyüzünde MURAT ÖZTÜRK 

Dünyanın dört bir köşesinde milyonlarca kişiyi ekrana bağlayan, yüz binlerin canlı izlediği Formula 1 F1 yarışlarının ilk defa Türkiye'de yapılması, en çok otelleri sevindirdi. Rezervasyonların şimdiden yapıldığı lüks otellerde yarış tarihine yer bulmak hemen hemen olanaksız. Sadece 16 lüks otele, Formula 1 yarışlarının yapılacağı dönem için yaklaşık 10 bin kişi 9 bin 392 rezervasyon yaptırdı. 
19 - 21 Ağustos'ta yapılacak yarışlar için İstanbul'daki otellerin rezervasyonları şimdiden doldu. Kurtköy'de yapımı süren F1 pistinde gerçekleştirilecek yarış için yarışseverler 8 ay öncesinden otellerde yer ayırttı. 

Otellerde durum 
Yarışların yapılacağı 19 - 21 Ağustos günleri için İstanbul'daki otellerin doluluk oranları şöyle 
Four Seasons Hotel İstanbul Otelin 65 odası da F1 için rezerve edildi. Gecelik oda fiyatları 480 dolar ile 2 bin 500 dolar arasında değişiyor.Çırağan Oteli 315 odalı otelin gecelik fiyatı 1275 dolar ile 11 bin 250 dolar arasında değişiyor. F1 süresince tek kişilik suit oda bile boş değil.Ceylan Oteli Otelin 380 odası Formula 1 için kapatıldı.Polat Renaissance İstanbul F1 süresince 390 odanın tamamı rezerve edildi. Odaların gecelik fiyatları 250 ile 1200 dolar arası değişiyor.Akgün Oteli 275 odalı otelin tamamı dolu. Gecelik oda fiyatları 99 dolar ile 500 dolar arasında değişiyor.Swissotel İstanbul-Bosphorus F1 tarihleri süresince 579 oda dolu.Sürmeli İstanbul 280 kişilik rezervasyon yapıldı. Otelin 203 odası bulunuyor.Çınar 180 odanın rezervasyonu yaptırıldı. Otelin yüzde 80'i Formula 1 için kapatıldı.Kumburgaz Princess 398 odanın 200'ü kapatıldı. 400 kişilik rezervasyon yaptırıldı.Conrad 600 odası bulunan otelin tamamı dolu.İstanbul Princess 305 odanın 220'si tutuldu. Otel yüzde 80 civarında doldu. Divan 176 odalı otel 3 gün boyunca yüzde 100 dolu.Merit Halki Palas Ön rezervasyon yapıldı. Onaylanması bekleniyor. 45 odası bulunuyor. Onaylanınca otel yarış tarihine kadar dolmuş olacak. 

Zengin turist gelecek 

TURİSTİK Otelciler İşletmeciler ve Yatırımcılar Birliği TUROB Başkanı Timur Bayındır, F1 yarışlarının İstanbul'a ekonomik olarak çok büyük katkı sağlayacağını belirtti. Bayındır, şunları söyledi 
"F1'in en iyi yanı, gelecek kişilerin 'kalburüstü' olarak tabir edeceğimiz turist kapsamına girmesi. F1 süresince İstanbul'daki harcamaları üst düzeyde olacak. İstanbul'da şu an sadece 5 yıldızlı oteller değil, 3 ve 4 yıldızlılar da dolu. " 
The Marmara Taksim, Suadiye, Pendik ve Pera otelleri, yarışların yapılacağı 3 gün için yüzde 100 oranında dolu. The Marmara Halkla İlişikler Temsilcisi Zeynep Hazar da, "Gelen talepleri geri çevirmeye başladık. Yoğunluk bekliyorduk, ancak bu kadar erken olacağını tahmin etmiyorduk" dedi. 

Tribün fiyatı 475-665 YTL 

PİSTİN en pahalı bileti, start alanındaki 25 bin kişilik ana tribün için satılıyor. Tribün fiyatları 475 475 milyon ile 665 665 milyon YTL arasında değişiyor. Pist etrafı için fiyatı 152 YTL 152 milyon olan biletler, 16 yaşın altındakiler için 76 YTL 76 milyon . Biletler, 3 gün için "kombine" satılıyor. İsteyen, tek gün için 133 YTL'ye doğal tribün bileti alabilecek. VIP bölümü biletlerinin fiyatları henüz belli değil. 


</TEXT>
</DOC>
