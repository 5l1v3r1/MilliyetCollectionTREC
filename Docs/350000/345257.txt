<DOC>
<DOCNO> 345257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/yasam/yas03.html </URL>
<DATE> 2005/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
3.5 aylık kocasına kurşun yağdırdı 
</HEADLINE>
<TEXT>


Pazarda, kocasını 12 el ateş ederek öldüren Deniz Yıldız, cinayeti 'Namus meselesi' yüzünden işlediğini söyledi 

ESKİŞEHİR DHA 

Eskişehir Yıldıztepe Mahallesi'ndeki semt pazarında sarımsak satan Deniz Yıldız 20 , dün 15.30 sıralarında eşi tarafından pazara gelenlerin gözü önünde öldürüldü. 3.5 aylık eşi Esen'in 19 tabancayla 12 el ateş etmesi sonucu ağır yaralanan Deniz Yıldız, önce yakındaki Bektaşi Veli Kültür ve Dayanışma Derneği binasındaki sağlık merkezine götürüldü. Daha sonra Osmangazi Üniversitesi Tıp Fakültesi Hastanesi'ne kaldırılan Deniz Yıldız, doktorların tüm müdahalelerine rağmen kurtarılamadı. Olay yeri yakınındaki görevli polis ekibince kısa sürede yakalanan Esen Yıldız, cinayeti "namus meselesi" yüzünden işlediğini söyledi. Görgü tanıkları "Genç kadın pazarda çantasından silahını çıkarttı ve yere koyduğu tezgahta sarımsak satan genç adama hiçbir şey söylemeden kurşun yağdırdı. Ardından arkasını dönüp yürümeye başladı" derken, olayı duyan Deniz Yıldız'ın yakınları sinir krizi geçirdi. 



</TEXT>
</DOC>
