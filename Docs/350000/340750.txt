<DOC>
<DOCNO> 340750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/08/son/sonyas04.html </URL>
<DATE> 2005/05/08/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Viyana Opera Balosu büyüledi... 
</HEADLINE>
<TEXT>

     İstanbul’da düzenlenen "Viyana Opera Balosu"nun gelirinin bir bölümü, Bizim Lösemili Çocuklar Vakfı’na bağışlanacak. 
     Swissotel’de 4 yıl aradan sonra 8’incisi düzenlenen baloda, 150 smokinli ve tuvaletli genç çift, Viyana Opera Balosu Orkestrası eşliğinde vals yaptı. 
     Gecede, Bizim Lösemili Çocuklar Vakfı Başkanı Prof. Dr. Gündüz Gedikoğlu, etkinliğe ev sahipliği yapan Swissotel Genel Müdürü Jan Chovanec’e bir teşekkür plaketi sundu. 
     Viyana Şehir İl Meclis Üyesi Sonja Vehsely de Viyana Opera Balosu’nun Türkiye ile Avusturya arasındaki ilişkilere güzel bir örnek olduğunu belirterek, geceye katılanları Viyana’ya davet etti. 
     Gecenin sonunda davetlilerden bir bölümü sahneye çıkarak vals yaptı. 
     Etkinliğe, Avusturya Prensi Hubertus von Hohenlohe ve Avusturya Prensesi Ira von Furstenberg ile iş ve sanat dünyasından çok sayıda davetli katıldı. 
     
</TEXT>
</DOC>
