<DOC>
<DOCNO> 340511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/son/sonspo35.html </URL>
<DATE> 2005/05/07/ </DATE>
<TIME> 22.10 </TIME>
<AUTHOR>  </AUTHOR>
<HEADLINE>
Diyarbakırspor-Fenerbahçe maçı sonrası taraftarlar saha indirildi... 
</HEADLINE>
<TEXT>

     Diyarbakırspor-Fenerbahçe maçı sonrası, saha dışından taş atılması üzerine Fenerbahçe taraftarları sahaya indi. 
     Atatürk Stadyumu’ndaki maç sonrası dışarı çıkmak üzere tribünlerde bekleyen Fenerbahçe taraftarları, saha dışından taş atılması üzerine sahaya indi. Fenerbahçe taraftarlarını, şeref tribününde oturan Fenerbahçe Kulüp Başkanı Aziz Yıldırım, el işaretiyle sakinleştirdi. 
     Polis dışarıdan taş atanların dağılması yönünde uyarılarda bulundu, ancak grup, polise de taş atmaya başladı. Bunun üzerine polis, göz yaşartıcı bomba kullanarak grubu dağıttı. 
     Atılan taşlar nedeniyle, çevredeki bazı araçların camları kırıldı. 
     Bu arada, Ekinciler Caddesi’nde de yönetimi istifaya çağıran Diyarbakırsporlu bir grup taraftar, kaldırımlarda bulunan çöp bidonlarını sökerek caddeye attı. Çöp bidonlarının atılması nedeniyle trafik bir süre aksadı. 
     Grup, polisin olay yerine gelmesiyle dağıldı. 
     
</TEXT>
</DOC>
