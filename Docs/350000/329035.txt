<DOC>
<DOCNO> 329035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/son/sontur10.html </URL>
<DATE> 2005/03/31/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Mehmet Ali Ağca, tahliye talebinden vazgeçti... 
</HEADLINE>
<TEXT>

     Kartal Cezaevi'nde bulunan Mehmet Ali Ağca'nın avukatı Mustafa Demirbağ, "Mahkeme'nin resen Ağca'nın durumunu ele almasını bekleyeceğiz. O nedenle şimdilik harekete geçmeyi düşünmüyoruz" dedi. 
     Ağca'ya "nişanlısı" Rabia Kazan'la cezaevinde nikah yolu göründü. 
     Ağca'nın Avukatı Mustafa Demirbağ, Ağca'nın yeni TCK'dan yararlanması için yapacağı başvurudan vazgeçti. 
     Başvurudan, Ağca'nın talebi üzerine vazgeçtiklerini açıklayan Demirbağ, "Mahkeme'nin resen Ağca'nın durumunu ele almasını bekleyeceğiz. O nedenle şimdilik harekete geçmeyi düşünmüyoruz" dedi. 
     Mehmet Ali Ağca, cinayet ve iki ayrı gasp suçu nedeniyle cezaevinde bulunuyor. Ağca, Papa'ya suikast nedeniyle aldığı 19 yıllık hapis cezasını İtalya'da çektikten sonra Türkiye'ye getirilmişti. Abdi İpekçi suikastı ve 2 ayrı gasp suçu nedeniyle cezaevine gönderilen Ağca, İpekçi davasından 10 yıl, Fruko deposunun soyulması ve bir otomobili gasp ettiği iddiasıyla yargılandığı davalarda da 20'şer yıl hapis cezası almıştı. 

ANKA 
     
</TEXT>
</DOC>
