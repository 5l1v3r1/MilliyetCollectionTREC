<DOC>
<DOCNO> 322911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sonsiy20.html </URL>
<DATE> 2005/03/11/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Başbakan Erdoğan, AB Komisyon Başkanı Barrasso ile görüştü 
</HEADLINE>
<TEXT>

     Mehmet ÇİFTÇİ-İspanya DHA 

      İSPANYA'da 11 Mart saldırılarının yıldönümü nedeniyle düzenlenen Uluslararası Demokrasi, Terör ve Güvenlik Konferansı' için başkent Madrid'e gelen Başbakan Recep Tayyip Erdoğan, ilk görüşmesini Avrupa Birliği AB Komisyonu Başkanı Jose Manuel Barrossa ile yaptı. Yirmi dakika olarak planlanan görüşme, yaklaşık 1 saat 10 dakika sürdü. Görüşmede, Kıbrıs, uluslarası terör, Troyka çalışmaları ve 3 Ekim'de başlanması beklenen müzakerelerle ilgili konular konuşuldu. 
     Başbakan Erdoğan, AB Komisyonu Başkanı Barrossa'ya terörle mücadele konusundan sıkça söz edilmekle birlikte, uluslararası düzeyde bu konuda ortak bir eylem planı oluşturulamamış olmasının üzüntü verici olduğunu ileterek, AB'den bunun zemininin oluşturulmasında öncülük yapmasını istedi. Erdoğan, "Bu konuda bizim savunduğumuz bir ilke var. Ya yargıla ya iade et.' Ama bu ilkeye kimi AB ülkelerinin bile zaman zaman uymadığını görmek üzüntü vericidir. Halbuki bu ilkeye uyulması durumunda, teröristlerin başka ülkelerde barınabilmeleri de zorlaşacaktır.'' dedi. 
     
     ERDOĞAN İSTİHBARAT BİRİMLERİ ARASINDA KISKANÇLIK VAR 

     Erdoğan, terörle mücadele konusunda çeşitli ülkelerin istihbarat birimleri arasında bilgi paylaşımı konusunda yaşanan zorluklardan da bahsederek bunun bir kıskançlık düzeyine ulaştığını ve bu kıskançlığa son verilmesi halinde ise terörü durdurmakta zorluklar yaşanacağına değindi. Barrosa, Erdoğan'ın bu konudaki fikrine hak verdiğini belirterek, "İstihbarat birimlerinin sadece ülkeler arasında değil, aynı zamanda bir ülkenin farklı güvenlik birimleri arasında bile bu türden kıskançlıklara rastlanabiliyor'' diye konuştu. Barroso, yargının özerkliğini korumaya özen göstermesinin de, kimi kez terörle mücadeledeki ülkelerarası işbirliğinde aksamalara yol açabildiğini de kaydetti. Barroso, her şeye rağmen AB'nin terörizmle mücadele konusunda işbirliğini arttırma konusunda kararlı olduğunu belirterek, Avrupa ortak tutuklama emri alanı oluşturmaya yönelik hukuki bir belge hazırlanmasını buna örnek olarak gösterdi. 
     
     BARASSO TÜRKLER KARARLIKLARIYLA MEŞHURDUR 

     Görüşme sırasında Erdoğan'ın, AB'ye uyum süreci bağlamında 17 Aralık sonrasında Türkiye'de bir yavaşlama olduğu şeklindeki söylentilerden rahatsızlığını da dile getirdi. Erdoğan bunun gerçeklerle bağdaşmadığını belirterek, "17 Aralık'tan önce bu konuda ne denli kararlıysak, müteakip dönemde ve şu anda da aynı şekilde kararlılığımızı sürdürmekteyiz'' dedi. Barrrosso'nun da Erdoğan'a cevaben, "Kararlılığınızın farkındayız. Bize ulaşan bilgiler de bu yönde. Türkler zaten kararlılıklarıyla da meşhurdurlar'' dediği belirtildi. 
     
     'HÜKÜMETİN SORUŞTURMA AÇACAĞINI AÇIKLAMASI SEVİNÇ VERİCİ' 

     Barrosso'nun bazı konularda önceden adım atmanın büyük önem arz ettiğine de dikkati çekerek, Dünya Kadınlar Günü' gösterisi sırasında Türk polisinin gösterici kadınların kimilerini dövmesinin ardından hükümetin sergilediği tavrı da buna örnek gösterdiği öğrenildi. Olaya tek bir cümleyle değinen Barroso'nun "Hükümetin mesela bu konuda soruşturma açacağını açıklamış olmasını sevinç vericidir'' dediği öğrenildi. 
     Başbakan Erdoğan, Kıbrıs ile ilgili olarakta Türkiye'nin uyum protokolünü imzalama sözünün arkasında olduğunu, "Ancak, gerek sizin gerek diğer AB'li lider ve yetkililerin de ifade ettiği, uyum protokolünü imzalamanın Güney Kıbrıs'ı resmen tanıma anlamına gelmeyeceğini o zaman da söyledik. Bugün de biz bunun böyle olduğunu biliyoruz ve öyledir'' diyerek Barrossa'dan sözlerinin arkasında olmasını istedi. Barosso, Erdoğan'ın bu hatırlatmasına hak verdiğini söyleyerek Ankara'daki Troyka görüşmeleri hakkında Olin Rey' den bilgi aldığını ve Türkiye'nin gerek Kıbrıs, gerekse reformlarla ilgili çalışmalarından Troyka'nın memnunluk duyduğunu kendisine ilettiğini ifade etti. 
     
     ERDOĞAN MÜZAKERELERE KOLAY FASILLARDAN BAŞLANMALI 

     Erdoğan, son olarakta Barrossa'ya 3 Ekim'de müzakerelerin başlaması için bir öneri getirerek, bunun öncelikle kültür, bilim gibi kolay fasıllardan başlaması talebinde bulundu. Başbakan, 3 Ekim'de bilim kültür gibi kolay fasıllardan başlanması halinde ise 2006 başına daha ısınmış olarak girebileceklerini kaydetti. 
     
</TEXT>
</DOC>
