<DOC>
<DOCNO> 329219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sondun15.html </URL>
<DATE> 2005/04/01/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Rusya'dan Kırgızistan'a 1.5 milyar dolar yardım 
</HEADLINE>
<TEXT>

     Murat UTKU- Murat ÇAKIR DHA 

      RUSYA'nın Kırgızistan'a yapmayı planladığı insani yardım konusunda incelemelerde bulunmak üzere başkent Bişkek'e gelen Rus heyeti bugün Başbakan ve geçici Devlet Başkanı Kurmanbek Bakiyev ve Dışişleri Bakanı Rosa Otumbayeva ile görüştü. 
     Tarım Bakanlığı, Acil Durmlar Bakanlığı ve Sağlık Bakanlığı yetkililerinden oluşan Rus heyetinin temsilcileri, görüşmenin ardından düzenlenen basın toplantısında, Kırgızistan'a ilk etapta 1.5 milyon dolarlık yardım yapılacağını açıkladı. Rusya Tarım Bakanlığı'nın traktör, biçerdöver ve kamyon yardımında bulunarak Kırgızistan'da modern tarımın gelişmesine katkı sağlayacağı kaydedilirken, Sağlık Bakanlığı tarafından da tıbbi malzeme ve araç gereç yardımı yapılacağı belirtildi. 
     Rus heyetinin ziyareti ve yapılacak yardımlar Moskova yönetiminin Kırgızistan'daki eski yönetimle var olan iyi ilişkileri sürdürme çabası olarak değerlendiriliyor. 1 Ocak 2005 tarihinde Duşanbe yönetiminin isteği ile Afganistan-Tacikistan sınırını koruyan Rus üssünün kapatılması sonrası, özellikle uyuşturucu ticaretinin önlenmesi konusunda Kırgızistan Moskova için büyük önem kazanmıştı. 
     
</TEXT>
</DOC>
