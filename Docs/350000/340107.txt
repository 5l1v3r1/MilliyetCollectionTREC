<DOC>
<DOCNO> 340107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/son/sondun15.html </URL>
<DATE> 2005/05/06/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Barzani’nin ’Kürdistan Başkanlığı’, Kürt grupları böldü 
</HEADLINE>
<TEXT>

     İhsan DÖRTKARDEŞ, DHA 

     nbsp IRAK’ta 30 Ocak’ta yapılan seçimlerin ardından Kuzey Irak’taki Kürt gruplar, Mesut Barzani liderliğindeki Irak Kürdistan Demokratik Partisi IKDP ile Celal Talabani önderliğindeki Irak Kürdistan Yurtsever Birliği’nin IKYB arası, ’Kürdistan Başkanlığı’ nedeniyle açıldı. 
     IKYB ile IKDP politbüro üyeleri, yaptıkları toplantıların ardından Celal Talabani’nin Irak Devlet Başkanlığı’na adaylığını destekleme kararı aldı. Bu karar, Celal Talabani ile Mesut Barzani tarafından yapılan ortak basın toplantısı ile açıklandı. Aynı toplantıda, Talabani’nin devlet başkanı seçilmesinden sonra Erbil’de bulunan yerel Kürdistan Parlamentosu’nun toplanması ve Kürdistan Özerk Bölgesi’nin Başkanlığına IKDP lideri Mesut Barzani’nine getirilmesi benimsendi. Ayrıca, halen 2 ayrı hükümetin bulunduğu Süleymaniye’den Türkiye sınırına kadar olan bölgede tek hükümet oluşturulması, bu hükümetin başına, Mesut Barzani’nin yeğeni Neçirvan Barzani’nine getirilmesi benimsendi. 
     
     BARZANİ’DEN ’HÜKÜMETTEN DESTEĞİMİ ÇEKERİM’ TEHDİDİ 
     Talabani’nin devlet başkanı seçilmesi ardından açıklanan takvim, 2 Kürt grubunun bir türlü uzlaşmaya varamaması nedeniyle işleyemedi. Barzani ile Talabani uzlaşamayınca açıklanan Irak hükümetinde 4 bakanlık boş bırakıldı. Barzani, IKDP ile IKYB arasındaki en büyük sorun Mesut Barzani’nin getirilmesi düşünülen ’Kürdistan Bölge Başkanlığı’nın görev süresi oldu. Talabani liderliğindeki IKYB, bu görevin toplam 4 yıllık olmasını, ancak bunun ilk aşamada bir yıl ile sınırlandırılması gerektiğini savunurken, Barzani’nin IKDP’si buna karşı çıkarak, bu görevin ön süre olmadan 4 yıl olması gerektiğinde ısrar etti. Barzani ayrıca birleşecek 2 yerel yönetimde maliye denetleme kurulunun kendisine bağlı olmasını istedi. 
     İki Kürt grup arasındaki anlaşmazlık nedeniyle yerel Kürdistan Parlamentosu, daha önce açıklanan 30 Nisan’da açılamazken, yeni Irak hükümetinde bakanlığa getirilen Mahmut Osman, iki Kürt lider ile bağlı politbüroları ile görüştü. Barzani’ye yakın ’Nevroz’ adlı internet sitesinin haberine göre, temasları ile ilgili bilgi veren Mahmut Osman, önümüzdeki günlerde Barzani’nin karargahının bulunduğu Selahaddin kentinde tarafları masaya oturarak, sorunları çözeceklerine inandıklarını söyledi. 
     Dr. Mahmud Osman iki taraf arasında bir defaya mahsus olmak üzere Kürdistan Bölge Başkanı’nın Kürdistan parlamentosu tarafından seçilmesi ve bundan sonraki süreçlerde, başkanın doğrudan halk tarafından seçilmesi konusunda görüş birliğine varmasını beklediklerini ekledi. 
     
</TEXT>
</DOC>
