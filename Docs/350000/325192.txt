<DOC>
<DOCNO> 325192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/siyaset/axsiy02.html </URL>
<DATE> 2005/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyükanıt'a CHP sahip çıktı 
</HEADLINE>
<TEXT>


CHP'li Öymen, "Hükümet, 'Türkiye'nin Irak politikası yok' diyen Org. Büyükanıt'a haksızlık yaptı" dedi 

UTKU ÇAKIRÖZER 


CHP, hükümetin 'konuşma yetkisi yok' diye eleştirdiği Kara Kuvvetleri Komutanı Orgeneral Yaşar Büyükanıt'a destek çıktı. Genel Başkan Yardımcısı Onur Öymen, "Terör tehlikesi büyüyor. Türkiye'nin Irak politikası var mı, yok" diyen Büyükanıt'a hükümetin haksızlık yaptığını belirtti. 
Büyükanıt'ın Türkiye'nin Irak politikasına yönelik eleştirilerine, PKK tehdidi çerçevesinde bakılması gerektiğini kaydeden Öymen, şunları söyledi "Komutanın sözlerinin özü yerine, söyleyip söylememesi tartışılıyor. Komutanın söylediklerinin ciddi anlamı var. O, sorumlu asker olarak görevinin gereğini yaparak 'terör tehlikesi arttı' diyor. Sözün anlamı şu Bu örgüt Irak'ta tasfiye edilmediği için bu tehlike yeniden ortaya çıktı. Ama hükümetin bunun nedenlerini açıklayacak cesareti yok. Üstünü örtmek için yetki tartışması başlatıyor, bunu dile getireni de hedef alıyor. Şerefli bir komutana haksızlık yapılıyor." 
Sınırın ötesinde Türkiye'yi tehdit eden bir örgüt olduğunu kaydeden Öymen, "Bu örgüt, Türkiye'ye çiçek vermek için gelmiyor. Yarın şehit verildiğinde gözler o komutana dönmeyecek mi Bu komutan suçlanmalı mı, yoksa uyardığı için teşekkür mü edilmeli " diye konuştu. 


</TEXT>
</DOC>
