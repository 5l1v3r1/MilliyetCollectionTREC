<DOC>
<DOCNO> 324313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sondun06.html </URL>
<DATE> 2005/03/17/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Eski diplomatin oğlu tacizci çıktı 
</HEADLINE>
<TEXT>

     SYDNEY DHA 

Avustralya'da eski Türk diplomat Vahdi Boydas'ın oğlu Mensur Boydas 22 , trenlerde kadınlara cinsel tacizde bulunduğu iddiasıyla yargılandığı mahkemede suçunu kabul etti. 
     Melbourne'deki Türk Konsolosluğu'nun eski idari ve sosyal işler konsolos yardımcısı Vahdi Boydas, ülkedeki Türk toplumu tarafından dışlanınca bir süre önce görevine son verildi. Boydas'ın oğlu Mensur ise Aralık 2003 ve Nisan 2004 tarihleri arasında Melbourne'de sefer yapan trenlerde 5 kadını taciz ettiği iddiasıyla yakalandı. Dün hakim karşısına çıkan Boydas'ın avukatı Julie Sutherland, müvekkilinin, babasının karşı karşıya kaldığı sorunlar nedeniyle büyük stres yaşadığını söyledi. Duruşmaya katılan psikolog Geoffrey Cummins ise, Boydas'ın "cinsel psikolojisinin tam gelişmediğini" belirterek sanığın cinsel deneyiminin de yok denecek kadar az olduğunu söyledi. Tutuksuz yargılanan Boydas'ın, psikolojik yardım aldığının da belirtilmesi üzerine duruşma 30 Mart'a ertelendi. 
     
</TEXT>
</DOC>
