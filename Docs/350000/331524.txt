<DOC>
<DOCNO> 331524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/son/sontur07.html </URL>
<DATE> 2005/04/08/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Çocuk kavgası cinayetle bitti 
</HEADLINE>
<TEXT>

     Yakup YILMAZ ADANA, DHA 

      ADANA'da çocuk yüzünden iki ayrı kardeş grubu arasında çıkan bıçaklı kavgada bir kişi öldü, bir kişi ise ağır yaralandı. 
     Olay, saat 19.30 sıralarında Gülbahçe Mahallesi 80'inci Yıl Lisesi yanında meydana geldi. Aralarında daha önceden çocuk yüzünden tartışma bulunan Özlü ve Erdem Kardeşler sokakta karşı karşıya gelince yine tartışmaya başladı. Kavgaya dönüşen olayda 20 yaşındaki Selami ve Remzi Özlü Kardeşler bıçaklanarak ağır yaralandı. İlk önce Adana Numune Hastanesi'ne, ardından Çukurova Üniversitesi Balcalı Hastanesi'ne sevk edilen Selami Özlü yolda yaşamını kaybetti. Kardeşi Remzi Özlü ise Adana Devlet Hastanesi'nde tedavi altına alındı. Özlü'nün durumunun ağır olduğu belirtildi. 
     Olaydan sonra kaçan 19 yaşındaki Ramazan Erdem ile kardeşi S.E. ise yakalanarak gözaltına aldı. İki kardeşin emniyet müdürlüğündeki sorgulaması sürüyor. 
     
</TEXT>
</DOC>
