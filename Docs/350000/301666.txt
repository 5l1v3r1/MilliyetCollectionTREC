<DOC>
<DOCNO> 301666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/son/sontur02.html </URL>
<DATE> 2004/12/28/ </DATE>
<TIME> 02.20 </TIME>
<AUTHOR>  </AUTHOR>
<HEADLINE>
Trabzon'daki insan ticareti davasından tahliye çıktı 
</HEADLINE>
<TEXT>

     Trabzon'da insan ticareti, cebir, şiddet ve yağma suçlarından tutuklu yargılanan sanık, tahliye edildi. 
     Trabzon Ağır Ceza Mahkemesi'ndeki duruşmaya, tutuklu sanık Milana İbragımova 26 katıldı. 
     Sanık İbragımova savunmasında, ''Asiyad Mutalıpova, Türkiye'ye gelmek istedi. Parası yoktu. 500 dolar borç verdim, burada para karşılığı erkeklerle anlaştık. Asiyad, bir kişinin 200 milyon lira parasını almasına rağmen onunla beraber olmaktan vazgeçti. Tartıştık, paraları yere attı. Ben de paraları topladım. O sırada jandarma beni yakaladı. Diğer kadınlarla hiç bir alakam yok'' dedi. 
     Mahkeme heyeti, müştekiler Asiyad Mutalıpova ve Zulfiye Galımova'nın duruşma günü hazır edilmesi için yeniden müzekkere yapılmasına karar vererek duruşmayı 22 Ocak 2005'e erteledi. 
     Sanık lehinde ileride suç vasfında değişme olabileceği nedeniyle sanık İbragımova'nın tahliyesine karar verildi. 
     
</TEXT>
</DOC>
