<DOC>
<DOCNO> 317946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/son/sonspo03.html </URL>
<DATE> 2005/02/23/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Fatih Tekke'ye PSG kancası .. 
</HEADLINE>
<TEXT>

     Fatih Tekke'yi defalarca izleyen Paris Saint Germain, G.Birliği maçından sonra kararını verdi Sezon sonunda Trabzon'un kapısı çalınacak. 
     
     Dev kulüpler sırada 

     Trabzonspor forması altında özellikle son iki yıldır harika bir performans gösteren ve bu başarısını da Milli Takım’a yansıtan Fatih Tekke, Avrupa’nın birçok dev kulübünün de dikkatini çekiyor. Trabzonspor Kaptanı’nın son talibi ise Fransızlar’ın ünlü takımı Paris Saint Germain. Daha önce birçok kez tecrübeli futbolcuyu büyüteç altına alan Fransız idareciler, son olarak Ankara’daki Gençlerbirliği maçında Fatih’i takip etti. 
     
     Yönetim Vermeyiz’ diyor 

     Sezon sonunda Fatih Tekke için Trabzonspor Kulübü’nün kapısını çalmaya karar veren Paris Saint Germain’in, bu futbolcunun menaceri Ceylan Çalışkanla’da temasa geçtiği ifade edildi. Bundesliga’daki bazı Alman kulüplerin de listesine bulunan Fatih konusunda yönetimin tavrı kesin. Bu futbolcuyu göndermemeyi düşünen Bordo-Mavililer, bu sezon Şampiyonlar Ligi’ne kalınması halinde transferin daha da zorlaşacağı görüşünde. 

     
</TEXT>
</DOC>
