<DOC>
<DOCNO> 301139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/astro/index.html </URL>
<DATE> 2004/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaratıcı bir gündeyiz 
</HEADLINE>
<TEXT>


Haftaya bize ilham veren enerjilerle giriyoruz. Yengeç burcundaki Ay duygusal açıdan derin bir günde olduğumuzu anlatıyor. Koç'lar eve ait konular ve günlük işler açısından yoğun olacaklar. Çabuk hareket ederek sorumluluklar yerine getirilebilir. Boğa'lar bugün akıcı enerjilerle birlikteler. Yakın çevreleriyle ilgili konularla ilgilenmeleri gerekebilir. Bu arada sosyal konuların içinde yer almaktan memnunluk duyacaklar. İkizler harcamalarını akıllıca yapmak durumunda. Ekonomik davranmak ve kontrollü olmaları gereken konular ortaya çıkabilir. Yengeç'ler oldukça dikkat çekiyorlar. Birçok konuda kendilerini ifade edebilecek ve kişisel adımlarda başarıya yakın olacaklar. Duygusal alanda onları yakından ilgilendiren konular öne çıkabilir. Aslan'lar bugün sabırlı olmaya çalışmalı. Duygusal olarak kendilerini yetersiz ve kırılgan hissedebilirler. Olaylara iyimser bir gözle bakmalılar. Başak'lar rahat enerjiler altındalar.Yeni konularla ilgilenmek, arkadaşlarla beraberlikler onlara huzur veriyor. Terazi'ler birçok işi bir arada üstlenmek durumunda kalacaklar, ancak başkalarından destek görmeleri de mümkün olacak. Üstleriyle ilişkilerinde olumlu gelişmeler var. Akrep'ler birçok şeyi başarma şansına sahipler. Eğitim hayatında yeni konular üzerinde durmak ve yabancılarla temaslar onlara fayda sağlayabilir. Yay'lar bugün ortaklaşa konularda rahat olmaya çalışmalı. Yeteri kadar esnek olmayı başardıklarında onları zorlayan koşullar aşılabilecek. Oğlak'lar esnek ve yapıcı olmaları gereken bir günde. Gün içinde ilişkiler açısından kendilerini zorda hissedebilirler. Bu alanda sakin ve duyarlı davranmaları ilişkilerine olumlu yansıyacak. Kova'lar bugün kendilerine pek zaman ayıramayabilir. Hızlı hareket etmeleri ve sonuç almaları onları rahat kılacak. Balık'lar bugün oldukça iyimserler. Sevdiği kişilerle beraber olmak ve aşk hayatında mutlu olmak zor değil. Sevindirici olaylar var. 


</TEXT>
</DOC>
