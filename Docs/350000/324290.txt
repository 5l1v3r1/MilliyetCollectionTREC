<DOC>
<DOCNO> 324290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/yazar/akyol.html </URL>
<DATE> 2005/03/17/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Komplo ve analiz 
</HEADLINE>
<TEXT>


İSRAİL GAP'ı, Suriye Hatay'ı satın alıyor... Dünkü yazımda Tapu Kadastro Genel Müdürü Sayın Zeki Adlı'nın açıklamalarına yer vermiştim Böyle bir şey kesinlikle yok bu şekilde tek taşınmaz bile satılmamıştır... 
Birçok okuyucum konuyu aydınlattığım için kutladı, birçok da tepki aldım. Bu tepkilerden hareketle "analitik düşünce" konusunu ele almak istiyorum. 
Tepki "Sen git de Urfa'da araştır, herkes İsrail'in çok miktarda arazi aldığını söylüyor. Sen ve Genel Müdür masa başında ahk m kesiyorsunuz..." 
Analiz 'Herkes böyle söylüyor' diye bir olgunun varlığı veya yokluğu ispat edilemez. İnsanların 'kanaati' önemlidir ama değer yargılarıyla ilgili olduğu zaman... Demokrasilerde de 'çoğunluk' görüşü bu sebeple önemlidir. 
Ama değer yargılarıyla ilgisiz 'maddi olgular' konusunda oylama ile veya 'herkes' böyle diyor diye değil, sadece somut ve metotlu araştırmalarla gerçekliğin ne olduğu ortaya çıkarılabilir. Aynı sebepten Galileo tek başına doğruyu, 'herkes' yanlışı söylüyordu. 
Bu çağda 'metot' kavramını biraz bilmek lazımdır. 
Taşınmaz satışları konusunda araştırmanın tek 'metot'u tapu kayıtlarıdır. 

TEPKİ "Tapu kayıtlarına güvenme Suriyeliler ve İsrailliler anlaştıkları Türklere taşınmaz aldırıyorlar, tapuda gözükmüyor." 
Analiz Bu soyut bir iddiadır ve hiçbir araştırmaya, bulguya dayanmıyor, içi boş bir zihn yakıştırmadır... 
Tapu kaydına geçirilmeyen taşınmaz mal işlemleri 'yok' hükmündedir gizli senetle falan geçerli hale getirilemez. Aklı başında hiç kimse de 'özel gizli anlaşma' ile tapu dışı taşınmaz mal işlemine girmez. 
Bunu bilmek için biraz hukuk bilgisi gerekiyor. 
Biraz da ekonomi ve ticaretin dinamikleri hakkında bilgi sahibi olmak lazımdır Suriye'yi satsan Hatay'ın taşınmazlarını almaya yeter mi Yatırım alanı tarım olmayan İsrailli firmalar ve kişiler GAP'a para yatırıp zarar etmek ister mi Mümkün olsa onlar Batı Şeria'yı satın alırlar 

TEPKİ "Gerçek de olmasa tehlikeleri hatırlatarak milli bilinci uyanık tutmak seni neden rahatsız ediyor " 
Analiz Mantığın ve bilgi felsefesinin 'metot' kavramından habersiz, komplo saplantılarına kapılmış, metotlu araştırma ihtiyacı duymayan ama duygusallık dozu yüksek bir düşünme biçimiyle Türkiye'nin karmaşık sorunlarını doğru analiz edebilir miyiz Doğru yaklaşım alternatifleri geliştirebilir miyiz 
Türkiye 1970'li yılları bu paranoyalar yüzünden kaybedip mesela Güney Kore'nin gerisinde kalmadı mı Evet milliyetçilik, ama hiç olmazsa Gökalp'in "kıymet ve şe'niyet hükümleri" ayrımındaki bilgi felsefesini kavramadan sağlıklı ve yararlı bir milliyetçilik yapılabilir mi 
Netice Her ülke yabancıların taşınmaz mal alımına sınırlar koymuştur ırk ve dine göre değil, tabiyete göre... Anayasa Mahkemesi'nin iptal ettiği yasada da sınırlar vardı. Tamamen yasaklamak milli menfaatlere aykırı olduğu gibi, başıboş da bırakılamaz. Peki bu sınırlamalar nasıl tespit edilecek Araştırmalarla, teknik bilgilerle, tartışmalarla... 



</TEXT>
</DOC>
