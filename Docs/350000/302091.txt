<DOC>
<DOCNO> 302091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/yazar/tamer.html </URL>
<DATE> 2004/12/30/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Teşekkürler 2004 Türkiye'nin önünü açtın 
</HEADLINE>
<TEXT>


Ne yıldı ama 
41 yıllık Avrupa rüyamızın ete kemiğe büründüğüOrdu mensuplarının da diğer faniler gibi yolsuzluklara karışabildiği, hatta yargılanabildiği10 yıl tutuklu kalan Leyla Zana ve DEP'li milletvekillerinin, aniden hapisten çıkartılıp VIP salonlarında ağırlandığıMilli Güvenlik Kurulu Genel Sekreterliği'ne ilk kez bir sivilin atandığıSessiz bir devrim olarak nitelenebilecek radikal dönüşümlerle demokrasimizin olgunlaştığıOrtadoğu ülkeleriyle ilişkilerimizin yumuşadığı, hatta rüştünü kanıtlamış bir demokratik müslüman ülke olarak Arap dünyasına rol modeli olmaya başladığımızTürkiye'nin uluslararası siyasette önemli bir aktör olarak temayüz ettiğiİnternette Türkiye hakkında 2003 sonuna kadarki tüm zamanlarda toplam 1 milyon ingilizce referans varken, sadece 2004'te 5.5 milyon yeni referansın karşımıza çıktığıAB'nin Türkiye üzerinden kendi geleceğini hararetli bir biçimde tartışmaya başladığı... 

Ünlülere hapis yolu Uzanlar'ın korku imparatorluğunun üzerine cesaretle gidilerek devletin daha fazla soyulmasının engellendiğiBankasını hortumlamaktan 34 yıla hüküm giyen Ali Balkaner'in mahkemeden hasta numarasıyla firar ettikten 1 hafta sonra yakalanıp tutuklanabildiğiSedat Peker'in bile gözaltından kurtulmayı başardıktan 48 saat sonra yargıdan emniyete devlet değişik birimlerindeki yüksek bürokrat yakın dostlarına rağmen tıpış tıpış teslim olmak zorunda bırakılmasıDemirel'in kurda kuzuyu emanet ederek, bankalardan sorumlu devlet bakanlığına getirdiği manevi evladı Cavit Çağlar'ın, banka dolandırmaktan 3 yıl 10 ay hapis cezasına çarptırıldığı... 

Ya dünyanın hali Türkiye'de bu radikal dönüşüm yaşanırken, dünya tam tersine barbarlığın geri dönüşüne tanık oldu 
ABD'nin demokrasi getireceği vaadiyle işgal ettiği Irak'ta masum insanların kafaları kesilmek suretiyle öldürüldü.Felluce gibi akıl almaz, utanç verici bir katliamı dünyanın gözü önünde yaşandı.Filistin'in efsanevi lideri Yaser Arafat zehirlenerek öldürüldü.Ukrayna'da Yuşçenko örneğinde olduğu gibi seçimde yenemeyeceği siyasi rakibini zehirleyerek saf dışı etmeyi denedi... 

Ekonomi iyi, k r yok Ekonomiye gelince... 
İş dünyasına göre ekonomik gidişat, "tüm beklentilerin üzerinde, umulmadık ölçüde iyi." Enflasyon 12'lik hedefin de gerisinde, 10 civarında kalacak. 5 civarında beklenen büyüme, 9'u bulacak. 
Ancak k r eden yok. Daha doğrusu enflasyonist dönemin yüksek k r marjlarına alışmış işadamlarımız, bundan böyle tek haneli enflasyon ve düşük k r marjlarıyla yaşamaları gerektiğini bir türlü kabullenemiyor sanki. 
2001 kriziyle geniş kitleleri vuran yoksullaşmada ise değişen bir şey yok. Gıda ve konfeksiyon ürünlerinde, talep yetersizliği sonucu fiyatlar gerilediği halde satışlar canlanmadı. Düşük faizli tüketici kredileri sayesinde 40 bin araç satıldı, ancak benzin satışlarında kıpırdanma bile olmadı. Taksitli satışlar sebze - meyve, hatta ekmek gibi günlük market alışverişlerimize kadar indi. Ödenmeyen kredi kartı borcu ise katlanıp 600 trilyona çıktı. 
Yine de umutluyuz. AB rüzgarıyla gerek yurtdışında parası olan Türklerin, gerekse yabancıların ve özellikle de artık ABD'ye güvenmeyen Ortadoğulu zenginlerin paralarını Türkiye'ye daha fazla yöneltmelerini bekliyoruz. Bu paraların yatırıma, işe, aşa dönüşeceği umudundayız. 

Doğuştan suçlu değiliz Bir yıl önce bugünlerde toplum olarak psikolojimiz, bugünkünden çok farklıydı. Doğuştan suçlu bir toplumduk sanki. Hep savunmadaydık. Başbakan Tayyip Erdoğan'ın AB üyeliğine baş koyması ve hedefe kilitlenmesi sayesinde hücum oynamayı öğrendik. Kavgacı olmadan, uzlaşmayı hiç elden bırakmadan sürekli hücum oynadık ve başardık. "Demek ki biz de yapabilir mişiz " diyebildik. Moral bulduk. Genel Kurmay Başkanlığı koltuğunda Hilmi Özkök'ün oturuyor olması da, bu süreçte belirleyici oldu. 
2004'ü, özgüvenini yeniden kazanmakta olan bir toplum olarak geride bırakıyoruz. 



</TEXT>
</DOC>
