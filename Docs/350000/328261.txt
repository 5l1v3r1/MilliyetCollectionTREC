<DOC>
<DOCNO> 328261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sontur32.html </URL>
<DATE> 2005/03/29/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Bayrağa saygısızlığa tepkinin abartıldığını söyleyen gruba müdahale... 
</HEADLINE>
<TEXT>

     Mersin'de Türk Bayrağı'na yönelik saygısızlığa gösterilen tepkilerin abartıldığına dair Taksim'de basın açıklaması yapmak isteyen gruba müdahale eden polis, 7'si kadın 24 kişiyi gözaltına aldı. 
     Kendilerini ''Halk ve Özgürlükler Cephesi HÖC '' üyesi olarak nitelendiren bir grup, Mersin'de Türk Bayrağı'na yönelik saygısızlığa gösterilen tepkilerin abartıldığına dair basın açıklaması yapmak üzere Taksim Cumhuriyet Anıtı'nın önüne geldi. 
     Grubu çeviren güvenlik kuvvetleri, açıklamanın İstiklal Caddesi girişindeki tramvay durağı önünde yapılmasını istedi. 
     Bu uyarının dikkate alınmaması üzerine gruba müdahale eden polis, 7'si kadın 24 kişiyi gözaltına alarak, İstanbul Emniyet Müdürlüğü'ne götürdü. 
     
</TEXT>
</DOC>
