<DOC>
<DOCNO> 318386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/guncel/gun02.html </URL>
<DATE> 2005/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir günde iki kelepçe 
</HEADLINE>
<TEXT>


ALİ ÖZKAYA İzmir DHA 

Kuzey Irak'ta 14 yıl kaldıktan sonra Türkiye'ye dönerek polise teslim olan PKK üyesi Gülay K. 32 ile Hakan K. 37 , İzmir Terörle Mücadele Şube Müdürlüğü'nde evlendi. Liseyi İstanbul'da bitiren Gülay K. ile ailesi İzmir'de yaşayan Hakan K., 1991'de Irak'a giderek örgüte katıldı. Gülay ve Hakan K., Pişmanlık Yasası'ndan yararlanmak için ailelerinin de çabasıyla örgütten ayrılmaya karar verdi. 
Terörle Mücadele Şube Müdürü Yaşar Aydın'ın olumlu yaklaşımı üzerine örgütten ayrılan çift, bir süre önce Hakk ri'den Türkiye'ye girdi. Salı günü İzmir'e gelen Hakan ve Gülay K. polise teslim oldu. Sadece Hasan K.'yi bekleyen Aydın, yanında dini nik h kıydığı Gülay K.'nin de bulunduğunu görünce şaşırdı. 
İki zanlı adliyeye gönderilmeden önce resmi nik h kıydırmak istediklerini söyledi. Terörle Mücadele Şube Müdürlüğü'nün dinlenme salonu dün nik h için hazırlandı. Hakan K.'nin abisi ile bir polis memurunun tanıklık yaptığı nik h, arkasında Türk bayrağı bulunan bir masada kıyıldı. Nik h memuru, evlilik cüzdanını Gülay K.'ye verdi. El ele tutuşan çift, götürüldükleri İzmir 8. Ağır Ceza Mahkemesi'nce tutuklandı. Yasadışı örgüt üyesi olmakla suçlanan çiftin 15 yıl hapis istemiyle yargılanması bekleniyor. 


</TEXT>
</DOC>
