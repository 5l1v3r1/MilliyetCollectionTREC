<DOC>
<DOCNO> 321561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/son/sonspo32.html </URL>
<DATE> 2005/03/07/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Özdemir Tuncay'ın hareketini doğru bulmuyorum... 
</HEADLINE>
<TEXT>

     Fenerbahçe Kulübü İkinci Başkanı Nihat Özdemir, Malatyaspor deplasmanının zor geçtiğini belirterek, ''Malatya deplasmanından 3 puanla dönmek önemliydi'' dedi. 
     Özdemir, AA muhabirine yaptığı açıklamada, kendilerine karşı her rakibin çok katı savunma yaptığını ifade ederek, ''Malatyaspor da katı savunma yaptı. Fenerbahçe bunu açmakta zorlandı. Ama Anelka çıkıp, şahsi becerisiyle attığı golle takımı rahatlattı ve galibiyette önemli rol oynadı'' diye konuştu. 
     Anelka'yı birçok kişinin karşı gelmesine rağmen transfer ettiklerini kaydeden Nihat Özdemir, şöyle devam etti 
     ''Hala da karşı olanlar var. Anelka'yı sadece UEFA Kupası için almadık, zorlu Türkiye Ligi'ni de düşündük. Bazı spor yazarlarının 'Türkiye Ligi zayıftır' görüşüne katılmıyorum. Türkiye Ligi zordur. Malatyaspor maçı bunun en güzel örneğidir.'' 

     
</TEXT>
</DOC>
