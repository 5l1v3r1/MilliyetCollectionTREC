<DOC>
<DOCNO> 348960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/son/sontur17.html </URL>
<DATE> 2005/06/04/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Eğitim-Sen'den faks eylemi... 
</HEADLINE>
<TEXT>

     Memur-Sen’e bağlı Eğitimciler Birliği Sendikası Eğitim-Bir-Sen üyeleri, Disiplin Cezalarının Affı konusundaki yasal düzenlemenin toplu iş görüşmeleri öncesinde gerçekleştirilmesini istediler. 
     Kızılay Postanesi’ne gelen Eğitim-Bir-Sen Ankara Şubeleri üyeleri, taleplerinin yer aldığı metni, toplu görüşmelerden sorumlu Devlet Bakanı ve Başbakan Yardımcısı Mehmet Ali Şahin’e faksla gönderdiler. 
     Sendika üyeleri, gönderdikleri metinde, 2004 yılı toplu görüşmelerinde üzerinde mutabık kalınan ve bugüne kadar uygulanmayan maddelerin, özellikle de Disiplin Cezalarının Affı konusundaki yasal düzenlemenin 2005 yılı toplu görüşmeleri öncesinde hayata geçirilmesini istediler. 
     Fakslanan metinde, sendikal izinlerini kullanan öğretmenlerin ek ders ücretlerinin kesilmemesi, Anayasa ve ilgili kanunlarda "grevli ve toplu sözleşmeli sendika" tanımına yer verilmesi de talep edildi. 
     
</TEXT>
</DOC>
