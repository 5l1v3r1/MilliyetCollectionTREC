<DOC>
<DOCNO> 330423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/son/sonsiy16.html </URL>
<DATE> 2005/04/05/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
CHP'li Ersin Başbakan binlerce gazeteciyi zan altında bırakıyor 
</HEADLINE>
<TEXT>

     CHP İzmir Milletvekili Ahmet Ersin, Başbakan Recep Tayyip Erdoğan'a, ''Sözde mesleği adına randevu alıp, başka işler için talepte bulunduğunu, iş takibi ve aracılık yaptığını iddia ettiğiniz gazeteciler kimler '' diye sordu. 
     Ersin, TBMM Başkanlığı'na sunduğu yazılı soru önergesinde, Başbakan Erdoğan'ın bir süreden beri bazı gazetecilerin kendisinden randevu alıp, meslekleri dışında talepte bulunduklarını, bu anlamda talepleri karşılanmayan gazetecilerin de kendisine ve hükümete karşı tavır aldıklarını ileri sürdüğünü, ancak bu gazetecilerin kim olduklarını açıklamadığını ifade etti. 
     Başbakanın böylece muhabir, köşe yazarı, yönetici olarak tüm basını ve binlerce gazeteciyi zan altında bıraktığını öne süren Ersin, şöyle dedi 
     ''Sayın Başbakanın bu sözleri ya doğrudur ve gerçekten gazetecilik mesleğini ve gücünü kendi çıkarı için kullanan gazeteciler vardır ki bu durumda sayın Başbakanın, tüm basını töhmet altında bırakmadan bu kişileri açıklaması gerekir. 
     Ya da sözleri, kendisinin ve hükümetin yanlışlarını söyleyen ve yazan gazetecileri ve tüm basını baskı altında tutma, itibarını zedeleme ve kamuoyunun gözünden düşürme amacına dönük bir iftiradır.'' Ersin, bu çerçevede Başbakan Erdoğan'a yönelttiği soru önergesinde, sözünü ettiği gazetecileri açılmasını istedi. 
     Ahmet Ersin, ''Basında çalışan binlerce gazeteciyi zan altında bırakmak ve iftira atmak günah değil mi Yoksa bu tavrınız basını baskı altında tutma niyetinizin bir parçası mı '' diye sordu. 
     
</TEXT>
</DOC>
