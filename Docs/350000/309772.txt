<DOC>
<DOCNO> 309772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/spor/spo06.html </URL>
<DATE> 2005/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli gurur Hewitt 
</HEADLINE>
<TEXT>


Avustralya Açık'ta ev sahibi ülkenin yıldız raketi, 4 saat 5 dakikalık bir mücadelenin ardından Nalbandian'ı geçti, yarı finale çıktı. Üç numaralı seribaşı, milli gün coşkusu yaşayan vatandaşlarına çifte bayram yaptırdı 


Müthiş karşılaşma 
TENİS sezonunun ilk grand slam turnuvası Avustralya Açık'ta, ev sahibi ülkenin umudu Lleyton Hewitt, Arjantinli David Nalbandian'ı tam dört saat beş dakika süren zorlu mücadele sonunda beş sette yenerek yarı finale yükseldi. Avustralya milli gününe denk gelen karşılaşmada, 2002 Wimbledon finalinde devirdiği Nalbandian'ı 6 - 3, 6 - 2, 1 - 6, 3 - 6 ve 10 - 8'lik setlerle yenmeyi başaran üç numaralı seribaşı Hewitt, ülkesine de büyük sevinç yaşattı. 

Davenport'un zaferi 
TEK erkeklerin diğer çeyrek finalinde ise ABD'li Andy Roddick, 6 - 3, 7 - 5 kazandığı iki setin ardından üçüncü sette 4 - 1 öndeyken Rus rakibi Nikolay Davydenko'nun sakatlanması sonucu turu kolay geçti. Tek bayanlarda bir numaralı seribaşı ABD'li Lindsay Davenport, Avustralyalı Alicia Molik'i 6 - 4, 4- 6, 9 - 7 yenerek yarı finale kalırken, Fransız Nathalie Dechy de, İsviçreli Patty Schnyder'i 5 - 7, 6 - 1, 7 - 5'lik setlere geçti. 


</TEXT>
</DOC>
