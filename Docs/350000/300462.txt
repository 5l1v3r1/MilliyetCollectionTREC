<DOC>
<DOCNO> 300462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/yazar/tamer.html </URL>
<DATE> 2004/12/24/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Wal - Mart'lar gelmesin, Lovegrove'lar gelsin 
</HEADLINE>
<TEXT>

Hafta başından beri gazetelerde haberler var Dünya perakende devi Amerikalı Wal - Mart, Migros'tan hisse almak üzere Koç Grubu ile temastaymış. Wal - Mart yetkilileri Migros'u incelemek üzere Türkiye'ye gelmiş. 
Wal - Mart gibi işçileri boğaz tokluğuna çalıştıran, sağlık sigortası olmayan işçi oranının 40'ları bulduğu, fiyatları aşağı çekmek uğruna her türlü yasal boşluktan yararlanan, patent haklarını hiçe sayan bir kurumun Türk pazarına girmesini hiç temenni etmem. Türkiye'deki yabancı şirketlere de kötü örnek olur 

Prototip şirket 
Her tarihi dönemde bir prototip işletme, o dönemin yeni ekonomik yapısını ve sosyal ilişkilerini simgeler. Amerika'da 19. yüzyılda standardı koyan şirket Pennsylvania Railroad'du Demiryolları . 20. yüzyılın ortalarında bayrağı General Motors GM devraldı. İyi ücret ödeyerek geniş bir orta sınıf yaratan GM'nin koyduğu standartlar, diğer firmalar tarafından da benimsendi. İşçi haklarında, sağlık ve emeklilik sigortasında işçi lehine gelişmeler sağlandı. 

Referandum yapıldı 
21. yüzyılın standardını ise, siyahla beyaz kadar birbirine zıt 2 tip şirket koyuyor Microsoft ve Wal - Mart. Microsoft, bu yazının konusu değil. Wal - Mart ise sadece fiyata endekslenmiş çevreyi, insan haklarını hiçe sayan bir model. 
Wal - Mart aslında her haliyle Amerikan kapitalist kültürünün bugün geldiği noktayı simgeliyor. 260 milyar dolar olan 2003 cirosu, Türkiye'nin Gayri Safi Milli Geliri'ne eşdeğer. Çin'den ithalatı Türkiye'nin Çin'den ithalatının 10 katı 12 milyar dolar. Wal - Mart eğer ülke olsaydı, Çin'in 8. büyük ticari ortağı olurdu. Anlayacağınız ABD'de sadece ücret standartlarını aşağı çekmekle kalmıyor, diplomatik ilişkileri Çin bile idare ediyor. 
Göz ameliyatı için Amerika'da bulunduğum sırada California - Inglewood'da Wal - Mart için referanduma gidildi ve sandıktan "hayır" çıktığı için Inglewood'da Wal - Mart açılamadı. 

Banyolar Türkiye'den 
Keşke biz de Wal - Mart'ı Türk piyasasında isteyip istemediğimizi referandumla belirlesek ve halkımız Wal - Mart'a hayır, Ross Lovegrove'a evet dese... Lovegrove kim mi Gazetelerde onu da görmüşsünüzdür. Dünyanın önde gelen 4 - 5 tasarımcısından biri olan Lovegrove, Eczacıbaşı kuruluşlarından Vitra için banyo tasarlayacak. 
İstanbul'da bulunduğu günlerde Lovegrove'la bir yemekte sohbet etme imk nı buldum. Bir Türk firmasıyla çalışmaya başlamasında, Avrupa'da en çok sözü edilen ülke haline gelmemizin de payı olup olmadığını sorduğumda "Eğer hem kültürel, hem ticari, hem de duygusal getirisi olacağını düşünmeseydim, bir Türk firmasıyla çalışmazdım" dedi. 

Tasarım markası olmak 
Lovegrove, bizim Osmanlı'dan gelen banyo kültürümüzü dünyaya taşıyacak. 21. yüzyılın banyo dizaynına belki de bir Türk şirketi damgasını vuracak. Lovegrove'un Vitra için tasarlayacağı banyolar, ilk kez Mart 2005'te endüstriyel tasarımda dünyanın nabzının attığı Frankfurt Fuarı'nda sunulacak. Alman seramik ve sağlık gereçleri piyasasının 14.5'ini elinde tutan Eczacıbaşı, Lovegrove ile küresel marka olma yolunda önemli bir adım atıyor. Küresel marka olma yolunda adım atan bir diğer Türk grup da Boyner. Yönetim Kurulu Başkanı Cem Boyner, geçenlerde bir sohbetimizde Beymen'le ilgili şu saptamayı yaptı 
Konfeksiyon markası olarak doğduk.Mağaza markası olarak geliştik.Tasarım markası olarak yurtdışına açılacağız. 
Boyner Grubu, Rusya'dan Mısır'a mağazalar açarken, tasarımcılarını da değiştiriyor. Beymen Kadın'da bundan böyle İtalyan tasarımcı Lucia Croce'un, Beymen Club'da ise Alev Ciliv'in imzasını göreceğiz. 



</TEXT>
</DOC>
