<DOC>
<DOCNO> 343860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/magazin/axmag02.html </URL>
<DATE> 2005/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Podyumda bir sefire sultan 
</HEADLINE>
<TEXT>


Washington Büyükelçisi'nin eşi Mevhibe Loğoğlu, ABD'deki defilede 'sultan' kostümüyle podyuma çıktı 


Ankara Olgunlaşma Enstitüsü'nün Osmanlı sultanlarının kıyafetlerinden esinlenerek hazırladığı 23 tasarım, Washington'da bulunan 'Sanatta Kadınlar Ulusal Müzesi'nde düzenlenen defileyle ABD'li davetlilere sergilendi. Türkiye'nin Washington Büyükelçisi Faruk Loğoğlu'nun eşi Mevhibe Loğoğlu da kıyafetlerden birini seçip giyerek podyuma çıktı. 

Laura Bush beğenmişti 
Mevhibe Loğoğlu, daha önce de Öznur Erdoğdu'nun tasarımı olan 'Gedikli Kadın' adlı elbiseyle Beyaz Saray'daki bir resepsiyona katılmış ve Laura Bush'tan bol bol övgü almıştı. Loğoğlu'nun, Washington'daki defilede tercih ettiği kıyafet de 23 parçalı koleksiyonun en fazla alkış alan tasarımı oldu. 
Defileden önce İslami sanatlar uzmanı Dr. Esin Atıl, Osmanlı İmparatorluğu döneminde Topkapı Sarayı'ndaki hayata ilişkin bir sunum yaptı. 


</TEXT>
</DOC>
