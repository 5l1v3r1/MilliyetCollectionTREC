<DOC>
<DOCNO> 345038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/soneko45.html </URL>
<DATE> 2005/05/23/ </DATE>
<TIME> 18.50 </TIME>
<AUTHOR>  </AUTHOR>
<HEADLINE>
Kocaeli'nde doğalgaz ihalesi yapıldı... 
</HEADLINE>
<TEXT>

     Kocaeli Büşükşehir Belediyesi’nin sınırlarının genişlemesinin ardından İzmit Gaz Dağıtım A.Ş’nin İZGAZ 
     lisans sınırlarına dahil olan 5 beldenin doğalgaz iletim ve dağıtım servis hatları ihalesi yapıldı. Yeniköy, Bahçecik, Karşıyaka, Yuvacık ve Kullar beldelerindeki yaklaşık 9 bin 475 aboneyi ilgilendiren Etap-2A ihalesine toplam 11 firma katıldı. Teknik İşlerden Sorumlu Genel Müdür Yardımcısı Suat Olgun başkanlığında yapılan ihalede, en düşük teklifi 3 milyon 879 bin 419 YTL ile SUTEK İnşaat, en yüksek teklifi de 5 milyon 461 bin 195 YTL ile ERŞAN-KOBE İnşaat ortaklığı verdi. Özsoy Mühendislik tarafından verilen teklif ise ihale şartnamesine uymadığı için reddedildi. İhale Komisyonu’nun teklifleri değerlendirmeye aldığı ve sonucu kısa sürede açıklayacağı bildirildi. Bitirme süresi 150 takvim günü olarak belirlenirken, ihalenin tahmini sözleşme tarihi 24 Haziran 2005 olarak açıklandı. Çalışmaların 29 Haziran Çarşamba günü başlaması, 26 Kasım 2005’te de tamamlanması hedefleniyor. 
     
</TEXT>
</DOC>
