<DOC>
<DOCNO> 301722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/son/sonyas05.html </URL>
<DATE> 2004/12/28/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Yeni yıla karlı merhaba 
</HEADLINE>
<TEXT>

     Reuters - bbc 

      Dünya yeni yıla kar yağışı altında giriyor. İspanya'nın kuzeyi iki gündür kar fırtınasının etkisinde. 1500 civarında kamyonun Fransa-İspanya sınırında şiddetli kar yağışı nedeniyle mahsur kaldığı ülkede, yaklaşık 30 dağ geçidi ulaşıma kapandı. 
     Kanarya Adaları dışında tüm bölgelerinde kar ve soğuğun hüküm sürdüğü İspanya'da ayrıca 2000'in üzerinde motosikletli de yolda kalmış. 
     Kar yağışlarının hayatı en olumsuz etkilediği ülkelerden biri ise ABD. Noel nedeniyle yollara düşen milyonlarca ABD vatandaşı yollarda mahsur kaldı. Birçok eyalette olağanüstü hal ilan edildi. 
     Minnesota eyaletinde hava sıcaklıklarının eksi 41 dereceye düştüğünü belirten yetkililer, 62 milyon kişinin yollarda olduğunu söylüyor. 
     Teksaslılar ise 86 yıl sonra kar görmenin heyecanında... Britanya'da son 10, Fransa'da son beş yılın en soğuk günleri yaşanıyor. 
     
</TEXT>
</DOC>
