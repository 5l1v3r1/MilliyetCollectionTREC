<DOC>
<DOCNO> 301179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/spor/spo15.html </URL>
<DATE> 2004/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



'Tek kişi yetmez' 

ANKARA Ticaret Odası'nda düzenlenen "2005'e Doğru Çankırı" konulu bilgilendirme formuna katılan Milli atlet Süreyya Ayhan ilginç açıklamalar yaptı. Ayhan, "Türkiye'ye karşı savaşan birisi olarak, yeni Ayhanlar'ın yetişmesi gerektiğini söylüyorum. Türk sporu tek bir kişi üzerinde yükselemez" diye konuştu. 

Kupaya dev prim 

DENİZLİ kesenin ağzını açarak, Türkiye Kupası primini 400'er milyar lira olarak belirledi. Futbol Şube Başkanı Turgut Dalaman, "Sadece final oynamak değil, kupayı da kazanmak istiyoruz. Ligde 4. sıradayız. UEFA şansımız devam ediyor. Futbolcularımıza güveniyoruz" dedi. 

Yazıcı yeniden 

SATRANÇ Federasyonu'nun özerk Başkanı Ali Nihat Yazıcı oldu. Üç adayın katıldığı seçimin ilk etabında 31 oy alan Can Pekin barajı geçemedi. 32 oy alan Cengiz Özdemir Keleş ise çekildiğini açıkladı. Böylece bir önceki dönem de Federasyon Başkanı olan Yazıcı 78 oyla ikinci kez göreve geldi. 

Ersoybaş güldü 

TÜRKİYE Otomobil Sporları Federasyonu ve Sakarya Motorsporları Kulübü'nce düzenlenen 1. Sakarya Oto Drag yarışları yapıldı. 21 sporcunun yarıştığı 400 metrelik parkurda İbrahim Ersoybaş birinci, Can Türkoğlu ikinci ve Göksel Bıçakcılar ise üçüncülüğü elde etti. 

Gerçek şampiyon 

TÜRKİYE Karate Federasyonu'nun ödenek sıkıntısı nedeniyle yol parasını karşılayamadığı Trabzon Belediyesi sporcusu Yahya Alemdağ, yakınlarından topladığı parayla Bangkok'taki Muay Thai Dünya Kupası müsabakalarına gitti. Alemdağ, zoru başararak dünya üçüncüsü oldu. 


</TEXT>
</DOC>
