<DOC>
<DOCNO> 326114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/siyaset/siy12.html </URL>
<DATE> 2005/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Avusturya elçisi sert tepki gösterdi 
</HEADLINE>
<TEXT>


UTKU ÇAKIRÖZER Ankara 


Mersin'deki bayrağa saldırı olayına Avusturya'nın Ankara Büyükelçisi Marius Caligaris de sert tepki gösterdi. Caligaris, "Avrupa'da demokratik hak ve özgürlüklerini aramak başka şey, ulusal simgelere saldırarak provokasyonda bulunmak başka şey. Nerede olsa bayrak yakılmasına tepki gösterilir" değerlendirmesini yaptı. Geçmişte Genelkurmay Başkanlığı'nın yaptığı açıklamalara AB kamuoyunun tepki gösterdiği anımsatılan Caligaris, askerlerin dünkü açıklaması için ise, "Bu çok ciddi bir olay. Onların da herkes gibi tepkilerini göstermesi doğal" dedi. Caligaris, "Kadına atılan dayağa olduğu kadar, ulusun simgesi bayrağın yakılmasına da tepki gösteririz" ifadelerini kullandı. 


</TEXT>
</DOC>
