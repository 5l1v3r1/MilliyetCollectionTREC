<DOC>
<DOCNO> 348788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/guncel/gun14.html </URL>
<DATE> 2005/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversitenin 'laiklik' endişesi 
</HEADLINE>
<TEXT>


BOLU DHA 

Abant İzzet Baysal Üniversitesi AİBÜ Senatosu, TCK ve Milli Eğitim sisteminde yapılmak istenen son değişikliklerin laiklik ilkesini zedeleyecek ve Türkiye'yi çağın gerisinde bırakacak hükümler içerdiğini bildirdi. Senato, son gelişmeleri değerlendirdiği dünkü toplantının ardından aldığı kararı yazılı açıklamayla kamuoyuna duyurdu. Açıklamada, şu ifadeler yer aldı "AİBÜ Senatosu, devletimizin ve ulusumuzun temel ilkesi ve dayanağı olan laiklik ilkesinin zedelenmesine yol açacak kararların, Türkiye'yi çağdaşlıktan uzaklaştıracağı ve onarılması mümkün olmayacak sonuçlar doğuracağı endişesini kamuoyuna saygı ile duyurur." 


</TEXT>
</DOC>
