<DOC>
<DOCNO> 301167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/siyaset/siy01.html </URL>
<DATE> 2004/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer'e 'tutucu' iması 
</HEADLINE>
<TEXT>


ABDULLAH KARAKUŞ Kızılcahamam 


Başbakan Recep Tayyip Erdoğan, bazı yasaları veto eden Cumhurbaşkanı Ahmet Necdet Sezer'i eleştirerek, "Neler yaptıksak, tutucuların direnmesiyle karşılaştık. Ama bunları aşacağız" dedi. 
AKP İstanbul İl Teşkilatı'nın Kızılcahamam'daki 2 günlük kampının kapanışında konuşan Erdoğan, demokratikleşme için mahalli idarelere ve belediyelere önem verdiklerini, ancak vetolar nedeniyle istediklerini tam yapamadıklarını kaydetti. Erdoğan, Sezer'in ismini vermeden şu eleştrileri yöneltti 
"Büyükşehirle ilgili yasamız çıktı. Ama belediyeler yasamız iade edildi. Biz de tekrar Meclis'te görüşerek gönderdik. Bu defa onaylandı. Ancak şimdi akıbeti belli değil. Bekliyoruz, ne olacak diye. Kamu reformu da geri gönderilmişti. Biz kamu reformunu yeniden gündeme getirerek, Meclis'ten geçireceğiz. İl özel idareler yasası da çıkarılacak. Merkezileşmeden gelen yapı nedense mahalli idarelere hep şüpheyle bakıyor." 
Halkın yönetime katılımının önemine değinen Erdoğan, "Mahalli idarelerle ilgili yasa çalışmalarımız lafta kalmamalı hayata geçirilmeli. Yamalı bohçaya dönmemeli" diye konuştu. 
İstanbul'un, Türkiye'nin ve partilerinin kalbi olduğunu vurgulayan Başbakan Erdoğan, "Bazı şeyleri, kişisel rant aracı olarak görmeyin. Farkınızı ortaya koyun" dedi. İstanbul'da var olamayan bir partinin, Türkiye'de de olamayacağını belirten Başbakan Erdoğan, "Şehrinizdeki işgallere müsaade etmeyin" diye konuştu. 





</TEXT>
</DOC>
