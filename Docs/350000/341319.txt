<DOC>
<DOCNO> 341319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sontur19.html </URL>
<DATE> 2005/05/10/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
İstanbul'da taksilere hologram takılma süresi 11 Haziran'a uzatıldı 
</HEADLINE>
<TEXT>

     İstanbul’da, taksilere hologram takılması için tanınan sürenin 11 Haziran 2005 tarihine kadar uzatıldığı bildirildi. 
     İstanbul Emniyet Müdürlüğü’nden yapılan yazılı açıklamada, İl Trafik Komisyonu kararına göre kentte çalışan 17 bin 386 taksinin, Karayolları Genel Müdürlüğü’ne bağlı Merdivenköy, Beylikdüzü, Tuzla ve Kemerburgaz araç fenni muayene istasyonlarında rutin araç muayenesi ile LPG’lilerin sızdırmazlık standartlarına uygunluğunun ve motor-şase numaralarıyla araç tescil belgelerinin aynı olup olmadığının kontrolünün gerçekleştirildiği belirtildi. 
     Uygun olan taksilere, 11 Nisan 2005 tarihinden itibaren aracın dışından görülecek şekilde ön camına, arka plaka ve tescil belgesinin üzerine, seri numaraları bulunan hologram yapıştırıldığı anlatılan açıklamada, konuyla ilgili sürenin 11 Haziran 2005 tarihine kadar uzatıldığı kaydedildi. 
     
</TEXT>
</DOC>
