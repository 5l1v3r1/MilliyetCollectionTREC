<DOC>
<DOCNO> 303521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/guncel/gun03.html </URL>
<DATE> 2005/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Asker, K bil'i Mamak'a taşıdı 
</HEADLINE>
<TEXT>


Şubatta Afganistan'a gidecek Mehmetçik'in görev yerine alışması için Ankara'da K bil'in maketi oluşturuldu. Pazaryerinin de yer aldığı eğitim alanında, askerler yerel kıyafet giydi 

ANKARA Milliyet 
Fotoğraflar ALTAN BURGUCU 

Afganistan'da görev yapan Avrupa Kolordusu'nun liderliği altındaki K bil Çokuluslu Tugayı'nın KÇUT komutanlığını, 11 Şubat'ta Tuğgeneral Ümit Dündar üstlenecek. Afganistan'da nisanda yapılacak parlamento seçimlerinin güvenliğini sağlayacak askeri birlik, Ankara'da özel eğitimden geçirildi. 
Genelkurmay Başkanlığı, dün, Afganistan'a gidecek birliklerin eğitimleriyle ilgili bilgi vermek amacıyla Mamak'taki 28. Mekanize Piyade Tugay Komutanlığı'nda basın turu düzenledi. 

3800 personel var 
Verilen bilgilere göre, Afganistan'daki tugayda, 28 ülkeden 3800 personel görev yapıyor. Bu personelin 1421'ini şubattan itibaren Türk personeli oluşturacak. Türk askerleri, K bil ve çevresindeki, toplam 4380 kilometrelik sahanın güvenliğini sağlayacak. Türk birliğinin görevi, Afganistan'da yapılacak parlamento seçimleri nedeniyle önem kazandı. 
Birliğin içinde toplumsal olaylara müdahale konusunda özel eğitimli jandarma bölüğü de yer alacak. Ayrıca, akrep olarak isimlendirilen zırhlı araçlar da, Afganistan'a götürülecek. Askerlerle birlikte uyuşturucu ve patlayıcı alanında eğitilmiş köpekler de K bil'e gönderilecek. 

Burkalı Mehmetçik 

Mamak'taki askeri birliğin içinde, K bil şehrinin merkezinin temsili bir alanı oluşturuldu. Bu alanda, binalar ve pazar yerleriyle birliğin kararg hı yer aldı. Basın turundaki gösteride, bazı askerlere yerel Afgan kıyafetleri giydirildi. Özel olarak inşa edilen binaya da, roketle delik açıldıktan sonra komandolar girdi. K bil'in merkezine göre dizayn edilen ve caddelere gerçek adlarının verildiği eğitim alanıyla, askerlerin görev yerlerine alışmaları amaçlandı. 


</TEXT>
</DOC>
