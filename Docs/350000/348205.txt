<DOC>
<DOCNO> 348205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/soneko13.html </URL>
<DATE> 2005/06/02/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Döviz rezervi 35.8 milyar dolara çıktı 
</HEADLINE>
<TEXT>

     Merkez Bankası’nın döviz rezervi, 500 milyon dolardan fazla artarak 35.8 milyar dolara çıktı. Banka’nın döviz fazlası ise 6.3 milyar dolara geriledi. 
     Merkez Bankası’nın verilerine göre, döviz rezervinde geçen hafta 502 milyon dolarlık artış gözlendi. 20 Mayıs itibarıyla 35 milyar 271 milyon dolar olan rezerv, geçen haftaki artışla birlikte 27 Mayıs’ta 35 milyar 773 milyon dolara yükseldi. 
     
     2004 SONUNUN ALTINDA 
     Söz konusu artışa rağmen döviz rezervi, 2004 yılı sonundaki düzeyinin 233 milyon dolar altında bulunuyor. 2004 yılı sonu itibarıyla döviz rezervi 36 milyar 6 milyon dolar olarak gerçekleşmişti. 
     Öte yandan, altın mevcutlarının 1 milyar 596 milyon dolarlık düzeyi yine değişmedi. Brüt rezerv ise 37 milyar 369 milyon dolar olarak hesaplandı. 
     
     DÖVİZ FAZLASI 
     Merkez Bankası’nın döviz pozisyon fazlası, geçen hafta 26 milyon dolar azalarak 6 milyar 291 milyon dolara indi. 
     Banka’nın dış varlıkları 518 milyon dolar artarak 39 milyar 559 milyon dolara, döviz yükümlülükleri 544 milyon dolar 
     artarak 33 milyar 268 milyon dolara yükseldi. 
     
</TEXT>
</DOC>
