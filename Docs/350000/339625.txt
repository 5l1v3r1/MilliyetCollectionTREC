<DOC>
<DOCNO> 339625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sonspo36.html </URL>
<DATE> 2005/05/04/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Barcelona Rüştü’yü hazırlık maçları için geri çağırdı 
</HEADLINE>
<TEXT>

     Mehmet ÇİFTÇİ İSPANYA, DHA 
     

İSPANYA’da şampiyonluğun en büyük adayı olan Barcelona, Fenerbahçe’de kiralık olarak forma giyen milli kaleci Rüştü’yü, Uzakdoğu’da yapacağı hazırlık maçlarının kadrosuna dahil etti. 
     Barcelona Kulübü’nden yapılan açıklamaya göre, Rüştü’nün önümüzdeki sezon Fenerbahçe’de tekrar forma giymesi için yapılan ilk görüşmelerde ilerleme sağlanmadığı ifade edilerek, milli kalecinin Katalan kulübüne döneceği belirtildi. Barcelona’nın önümüzdeki sezon Şampiyonlar Ligi ve İspanyol Ligi’nde güçlü bir kadro kurmak istemesi nedeniyle Rüştü’ye ihtiyaç duyulduğunun altı çizilerek, milli kalecinin Barcelona’nın hazırlık kampına çağırılacağı kaydedildi. 
     Bu arada El Mundo Deportivo Gazetesi, Rüştü’nün, Victor Valdes’den kaleyi geri aldığı takdirde dönebileceğini yazdı. Rüştü’nün Valdes’in gerisinde ikinci kaleci olmayacağını iddia eden gazete, Barcelona teknik heyetinin Rüştü’yü bu sezon da yedekte tutmak için büyük çaba sarfettiğini belirtti. 

     
</TEXT>
</DOC>
