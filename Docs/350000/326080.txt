<DOC>
<DOCNO> 326080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/ekonomi/eko07.html </URL>
<DATE> 2005/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kofi Annan'ın adayı Kemal Derviş oldu 
</HEADLINE>
<TEXT>


SEMA EMİROĞLU New York 

Birleşmiş Milletler BM Genel Sekreteri Kofi Annan, CHP İstanbul Milletvekili Kemal Derviş'i BM Kalkınma Programı UNDP Başkanlığı'na aday gösterdi. Kemal Derviş başkanlığa seçilirse milletvekilliğinden istifa edeceğini açıkladı. Adaylar arasında Derviş'in yanı sıra, Japonya eski ekonomik işler bürosu direktörü Kaoru Ishikawa ve Dünya Bankası'nın Hollandalı İcra Direktörü Ad Melkert de bulunuyor. İlk mülakatın ardından finale kalan 6 aday, son mülakatı, Annan ve yardımcısı Louise Frechette'le yapacak. Annan, seçtiği ismi oylama için Genel Kurul'a göndermeden önce UNDP İcra Kurulu'na danışacak. Aday listesindeki isimlerin, "idari becerileri ve kalkınma konularındaki bilgileri" nedeniyle seçildiği bildirildi. 


</TEXT>
</DOC>
