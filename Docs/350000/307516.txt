<DOC>
<DOCNO> 307516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/son/sonsiy07.html </URL>
<DATE> 2005/01/18/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
AKP'nin anketinde en güvenilir kurum ordu çıktı... 
</HEADLINE>
<TEXT>

     ANKA 

      AKP tarafından yaptırılan bir anket, partililerin en güvendikleri kurumun Türk Silahlı Kuvvetleri TSK olduğu sonucunu verdi. 
     AKP yönetimi, AB sürecinde kırsal kesimdeki seçmenin ihmal edildiği görüşüyle köylere yönelik aldığı çalışma kapsamında 2005 yılının ilk anketini "Kırsal Kesim Siyasi Eğilim, Oy Tercihleri ve Beklentileri Araştırması" adıyla yaptırdı. Anket, AKP için ANAR tarafından İstanbul, Ankara, İzmir, Adana, Bursa, Diyarbakır, Erzurum, Gaziantep, Konya, Malatya, Şanlıurfa ve Malatya'nın köylerinden 668 kişiyle gerçekleştirildi. 
     En güvenilir ve güvenilmez kurumların belirlenmesi amacıyla yapılan anketten ilginç sonuçlar çıktı. Anket, en çok güvenilen kurumun Türk Silahlı Kuvvetleri TSK olduğu sonucunu verdi. 
     Ankete göre en güvenilen kurumlar sırasıyla şöyle 

TSK 84 
Jandarma 83 
Cumhurbaşkanlığı 78 
Cami 76 
Polis 74 
Başbakanlık 73 
Meclis 72 
Anayasa 71 

Anket, yüzde 68'le yargının orta güvenilirlikte olduğu sonucunu verdi. 
     
     PARTİLERE GÜVEN YOK 

     AKP'nin anketi kırsal kesim seçmeninin güvenmedikleri kurumların başında siyasi partilerin geldiğini ortaya çıkardı. Anket sonuçlarına göre kırsal kesim seçmeninin en güvenilmez bulduğu kurumlar şöyle sıralandı 

Siyasi partiler 48 
İş dünyası 47 
Sendikalar 47 
YÖK 45 
Medya 45. 

     
</TEXT>
</DOC>
