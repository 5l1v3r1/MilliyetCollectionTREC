<DOC>
<DOCNO> 303567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/yasam/yas06.html </URL>
<DATE> 2005/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Sudan ucuza Nesin kitapları 
</HEADLINE>
<TEXT>



Adam Yayınları, 2005'e çocukları sevindirecek bir kampanyayla giriyor. Aziz Nesin'in 4 çocuk kitabını 500 bin adet basan yayınevi, kitapları piyasaya düşük fiyatla sürmeye hazırlanıyor. Dağıtımı da yaygınlaştıran Adam Yayınları, bu kampanyayla daha çok çocuğa ulaşmayı hedefliyor. Nesin'in özel basım 'Borçlu Olduklarımız', 'Bu Yurdu Bize Verenler', 'Ben de Çocuktum', 'Anıtı Dikilen Sinek' adlı kitaplarının fiyatı 1.75 ile 2.25 YTL arasında değişiyor. Yayınevi ayrıca, büyükler için de özel basım bir kitap hazırladı. 

Markette de satılacak 

Nesin'in 25 öyküsünden oluşan kitap 'Adamı Zorla Deli Ederler' adını taşıyor. 3 YTL'ye satılacak kitapta 'İt Kuyruğu', 'Edebiyat Meraklısı', 'Sınır Üstündeki Ev', 'Usta Paydosss ', 'Kuyruk', 'Dolmuşun Kapısı' gibi öyküler yer alıyor. Özel basımlar bütün kitapçıların yanı sıra Migros, Gima, Toys'R Us, D R gibi mağaza ve hipermarketlerde bulunabilecek. 55-60 YTL yerine 11 YTL'ye satılacak 5 kitabın telif geliri Nesin Vakfı'na verilecek. 



</TEXT>
</DOC>
