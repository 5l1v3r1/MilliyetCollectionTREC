<DOC>
<DOCNO> 317689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/son/sonyas21.html </URL>
<DATE> 2005/02/22/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Emir Kusturica'dan 'Maradona' belgeseli 
</HEADLINE>
<TEXT>

     Ünlü film yönetmeni Emir Kusturica'nın, efsanevi eski Arjantinli futbolcu Diego Maradona'nın hayatını anlatan bir belgesel film çekeceği bildirildi. 
     Vecernje Novosti gazetesinin haberinde, belgeselin çekimlerine, Maradona'nın isteği üzerine 18 Mart'ta Arjantin'in başkenti Buenos Aires'te başlanacağı belirtildi. 
     Emir Kusturica, gazeteye verdiği demeçte, filmin çekimlerinin, ünlü futbolcunun daha önce top koşturduğu İtalya'nın Napoli ve İspanya'nın Barcelona şehirlerinde ve vatanı kabul ettiği Küba'da devam edeceğini kaydetti. 
     Kusturica, ''Amacım, önümüzdeki beş ay boyunca Maradona'nın gerçek kimliğini bulmak ve yeniden ortaya çıkarmak'' açıklamasında bulundu. 
     44 yaşındaki Maradona, uyuşturucu kullanımına ve obeziteye bağlı ciddi sağlık sorunlarıyla boğuşuyor. Maradona, geçen nisan ayında kalp krizi geçirmişti. 
     
</TEXT>
</DOC>
